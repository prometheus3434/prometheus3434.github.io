<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <p class="calibre1"><br/></p>

  <h1 class="calibre1"><a id="bookmark1"></a><span class="calibre2">BİR</span></h1>

  <p class="calibre1">Gritti'deki dairemde, saat sabahın yedisinde Dooley'nin telefonuyla uyanmıştım. Benimle buluşmak istiyordu. Durum oldukça acildi. Sesi buyurgan ve üsteleyiciydi ki bunu sevimli bulmadım. İkimiz de Venedik'i Kurtarma Uluslararası Komisyonu üyesiydik; Dukalar Kenti'nin hızla sulara gömülmekte olduğunu göz ardı etmemekle birlikte, ortada yine de bu ölçüde acil bir durum olabileceği düşünülemezdi. Cini Vakfı'nın toplantısı bir gün önce yapılmıştı; Dooley bana, toplantıya neden vaktinde yetişemediğini açıkladı. Son terörist saldırılar İtalya'da yirmi dört saatlik bir genel greve yol açmış, bu yüzden uçağı gecikmişti.</p>

  <p class="calibre1">"Boeing'imi Milano'da bırakmak zorunda kaldım, çünkü kontrol kulesinde çalışan kimse kalmamıştı. Ne helikopter vardı, ne de başka bir uçak. Arabayla geldim..."</p>

  <p class="calibre1">Ona hak verdim; saat dokuz buçukta barda randevulaştık; bu arada, bu onurun bana neye mal olabileceğini düşünmeden de edemedim. Onu çok az tamyordum. Aramızdaki ilişki benim adıma daha çok, onunla birarada olmaktan kaçınmaktan ibaretti: Aynı rakamları konuşmuyorduk. Jim Dooley, ABD'nin en müthiş servetlerinden birine konmuştu.</p>

  <p class="calibre1">Onunla ilk kez 1962'de, Saint-Moritz'de, <span class="calibre3">kızak</span> şampiyonasında karşılaşmıştık, ayrıca bu konuda oğlumla tartışmıştık. Teksaslılara özgü iri yapısıyla, kır düşmeye başlamış bukleli sarı saçlarıyla ve ellisini oldukça aşmış olmasına karşm, doğanın cömertçe koruduğu ince çizgileriyle bende hafif bir hayvansılık ve rekabet duygusu uyandırmıştı ki bu durum, bu duygunun yalnızca güzel hanımlarda uyanmadığının kanıtıydı. Başının üstünde, her kategoride dünya şampiyonu aylasıyla dolaşan bu zevk atletinin kazandığı başarıların ve sahip olduğu gücün belirli bir ölçünün üstünde olması, benim kendi başarılarımı, hatta bir bakıma kendi hayatımın anlamını alttan alta tartışma konusu yapmama neden oluyordu. Hiçbirimiz, hayatımızda düşlediğimiz başarıya ulaşamamışızdır, oysa Jim Dooley, insanlara özgü bu yasarım farkında değildi sanki. "Doğal olanın ötesinde..." İnsanoğlunun küçüklüğünü Home-ros'tan bu yana kafamıza kakan bu düşsel yasaya kendimi bütünüyle kaptıracak kadar ahmak değildim. Ne var ki, bu düşüncede az da olsa bir gerçek payı varsa, Dooley benim için, mutluluk ringinde karşıma çıkmış ciddi bir rakip sayılırdı. Kırmızı kazaklı bu iri yarı adamın, yarışı bitirip kaskını çıkardıktan sonra seyircilere dönüp, herkesi kendiliğinden avcunun içinde tutuyormuşçasma gülümsediğini gördüğümde, belirli ölçüde aşağılık duygusuna ve başarısızlık düşüncesine kapılmaktan kendimi alamadım; bu, hiç de beni yenmiş olmasından kaynaklanmıyordu; Amerikalmm karşısında kendimi <span class="calibre3">eksik</span> buluyordum, bana <span class="calibre3">fazla,</span> ulaşılması imkânsız gibi görünüyordu: Onun karşısmda kendimi katı ilkeci buluyor, neredeyse politik duyguya kaptırıyordum. Hoffun barında karşılaştığım bir gazeteci aym akşam bana, Jim Dooley'yle, onun yatında Saint-Tropez'de 'görüşme' yaptığını itiraf etmek zorunda kalmış ve... "O işi sabaha kadar sürekli yapıyor, onu durdurmaya imkân yok," demişti. Benzeri itiraflar, insanı genellikle o alanda efsane olmuş kişiyle boy ölçüşmeye ve elinden gelenin sınırına kadar gitmeye çıkarılmış davetiyedir. Neyse ki ben henüz yeterince gençtim ve o konuda kadınların içimi rahatlatmasına gerek duymuyordum. Ayrıca ben her zaman gizemli bahçelerin ve farklı dünyalarm sağladığı zevklerin peşinde koşmuşumdur. Yalnızca iki kişinin arasında kalan, onların dışında kimseyle paylaşılmayan suç ortaklıklarını severim. O alanda 'ünlenme'ye yol açan herşey, benim gözümde, büyünün bozulması anlamına gelir. Aşkm gerçek yuvası, her zaman gizliliktir. Ayrıca, sadakat benim için, yalnızca benim tekelimde olan bir anlaşma değildi: Birlikte bağlanılan değerler doğrultusunda karşılıklı gösterilen özveri ve inanç birliğiydi. 1944 Mayısı'nda, Müttefiklerin Normandiya'ya çıkarma yapmasından birkaç hafta önce, gizli bir arazide keşif uçuşu yapmak üzere Lysander'imin kumanda koluna yapışmış giderken, uçak birden ters döndü ve bilincimi yitirdim. O sırada hayatımı ve savaşımlarımı benimle paylaşan kadın bir saat sonra, beni yarak olarak götürdükleri çiftlik evinde başucumdaydı. Allak bullak olmuştu.</p>

  <p class="calibre1">Oysa durumum, onu bu ölçüde heyecanlandıracak kadar ciddi değildi. Lucienne bana, kaza geçirdiğimi bildiren telefonu aldığında, bir otel odasında, arkadaşlarımdan biriyle yatağa girmek üzere olduğunu söyledi. Onu orada tek bir söz etmeden bırakıp bana koşmuştu. Buysa, sadakat sözünden benim tam olarak anladığım şeydi: aşkın, zevkten önce gelmesi. Tabii, başka türlü de düşünülebileceğini ve bu davranışın tam anlamıyla sevgisizliği ortaya koyduğunun ileri sürülebileceğini de kabul ediyorum. Hatta belki de benim ruh durumumda daha o zamandan gizli bir çatlak bulunduğunu ve bu çatlağın o günden bu yana giderek açılıp, beni bugün içinde bulunduğum duruma getirdiğini düşünmek daha uygun olur. Bu konuda hiç fikrim olmadığı gibi, kendime bahane aradığım da yok. Okuduğunuz bu sayfalarda bir savunma söz konusu değil. Üstelik, bu bir imdat çağrısı da değil; bu metni, denize atmak üzere bir şişenin içine de koymayacağım. İnsanoğlu düş kurmaya başladığından buyana, o kadar çok imdat çağrısı yapıldı, denize o kadar çok şişe atıldı ki, denizi hâlâ görebilmek, denizin yerinde bir şişe yığını görmemek insanı şaşırtıyor.</p>

  <p class="calibre1">1963 yılı dolaylarında, onun sevimli milyarder imajıyla şurada burada boy göstermesine ve bunun ona 'Batı dünyasının bir numaralı playboyu' unvanını kazandırmasına epeyce sinirleniyordum herhalde. Gözde mankenler, dönemin vazgeçilmez eğlence yerleri olan Ferrari, Bahamalar ve paradan, yaptıkları hizmete karşılık para almayacak kadar gözleri kamaşmış dizi dizi genç ve güzel kadın... Öyle görünüyordu ki Amerikalı zevkten ve kişisel değer ölçülerinden yoksundu ve kendini bütünüyle başkalarının bakışlarına ve iştahına teslim etmişti: Onun için gerekli olan, başkalarınca arzu edilmeyi garanti altına almaktı. O sıralarda o kadar çok erkeğin Marilyn Monroe'yu düşlemesinin sebebi, kendilerinin dışında o kadar çok erkeğin Marilyn Monroe'yu düşlemesiydi...</p>

  <p class="calibre1">Jim Dooley ye son kez 1963 yılında, Sanayici Thiebon'un, Ospedaletti yakınındaki malikânesinde davetli olarak geçirdiğim birkaç gün sırasında rastladım. Burası, İtalyan kıyılarındaki özel plajların kuşkusuz en güzeliydi. Davetli olarak orada yirmi kişi kadardık. Thiebon o sıralarda altmış sekiz yaşındaydı. Yaşma karşın -belki de yaşı yüzünden- su kayağı şampiyonu olmayı kafasına takmıştı. Suyun üzerinde, insanı şaşırtan kolaylıkla arabeskler çiziyor ve yılların yüküne ve doğa yasalarına müthiş kafa tutarak, figürlerini yaparken bir yandan da <span class="calibre3">bilbocfuet<a id="footnote1"></a><sup class="calibre5"><a href="../Text/not1.xhtml#bookmark2">1</a></sup></span> oynayarak, kayaklara ne kadar egemen olduğunu kanıtlayıp, ağzımızı bir karış açık bırakmaktan hoşlanıyordu. Hayranlık uyandıran bir şeydi bu, ama işin bir de can sıkıcı yanı vardı. Ev sahibimiz, gösterilerine saat sabahın dokuzunda başlıyordu ve bütün davetlilerden orada hazır bulunmaları rica ediliyordu. Bu daveti, kibarlığı bozmadan -ya da acıma duygusundan vazgeçmeden- geri çevirmek imkânsızdı. Dolayısıyla da tam takım kumsala iniyor ve yaşlı adamın su üzerinde yaptığı numaralara nazikçe alkış tutuyorduk. Yandan, kel bir akbaba görünüşüyle ve sıskalığıyla suyun üstünde dans ederken, <span class="calibre3">bilboquet'rûn</span> topunu fırlatıp tahta çanağm içine sokuşuyla, bütünüyle dayanılmaz olması için, bir de çengi etekliği giymesi eksikti. Bu dehşette Goya'dan bir şeyler vardı. Çılgınca kahkaha atmakla acıma duygusu arasmda bocalıyorduk. Davetliler korosu yaygarayı basıyordu.</p>

  <p class="calibre1">"Ne gençlik! Ne ateş!"</p>

  <p class="calibre1">"Hayranlık uyandırıcı!"</p>

  <p class="calibre1">"Adamın yakında yetmiş yaşma basacağı düşünülürse!"</p>

  <p class="calibre1">"Düşünün ki Moliere'in yaşadığı dönemde kırk yaşında bir adamın, tiridi çıkmış bir ihtiyardan farkı yoktu!"</p>

  <p class="calibre1">"Onun, zamanımızın en şaşırtıcı insanlarından biri olduğunu her zaman söylemişimdir!"</p>

  <p class="calibre1">Ne var ki, yanımda duran, yirmi yaşmda bir yeniyetme de nağmeli bir biçimde, alçak sesle şunları söyleyiverdi:</p>

  <p class="calibre1">"Bu onun son nu-ma-ra-sı..."</p>

  <p class="calibre1">Bir sabah, malikâneye bir gün önce gelmiş olan Doo-ley'yle plajda karşılaştım. Amerikalı, sırtına bir kimono geçirmiş, gözleri ölü gözü gibi, saçları dağınık, kolunu, boş zamanlarını dolduran bir sinema yıldızının beline dolamış durumda, ihtiyarın, sırtı Riva'ya dönük, bir eliyle su kayağının ipini tutarken, öteki eliyle <span class="calibre3">bilboquet</span> oynayarak, zaman zaman da kendi ekseni çevresinde 360 derecelik usta dönüşler yaparak numaralarmı sergilemesini sessizce izliyordu.</p>

  <p class="calibre1"><span class="calibre3">"Poorson of a bitch,"<a id="footnote2"></a><sup class="calibre5"><a href="../Text/not1.xhtml#bookmark3">2</a></sup></span> diye homurdandı Dooley. "Ölüm, bu manzarayla eğleniyordur herhalde. Yıllar var ki elinden başka hiçbir şey gelmiyor. Bütün yapamadıklarının yerine bu numarayı koyuyor. Midemi bulandırıyor. <span class="calibre3">Shit.”<a id="footnote3"></a><sup class="calibre5"><a href="../Text/not1.xhtml#bookmark4">3</a></sup></span></p>

  <p class="calibre1">Çekip gitti.</p>

  <p class="calibre1">Bu sevimli milyarderin, sosyete dergilerinde ve yaşadığı sürekli şölen havasının anaforları içinde kendi sonuna doğru ilerleyen Avrupa'mn altın yaldızlı ve havai fişekli özel yayınlarında sık sık rastlanan 'seçkin görüntüsü', aşağı yukarı işte o dönemde birden değişikliğe uğradı. Önce bir-iki yıl süren bir sessizliğe gömüldü. Sonra, adı yeniden gazetelerde duyulmaya başladı, ne var ki bundan böyle sayfa ve sütun değiştirmişti: Onun adım artık <span class="calibre3">Financial Times</span> ya da, herkesçe kabul edilmiş ağırbaşlılığıyla, Avrupa'nın o zamana kadar hiç tanık olmadığı en büyük gönencin kaprislerine bağlı olarak bir batıp bir çıkan, her alana el atmış işadamlarını, Savi-le Row'un İngiliz terzilerinden, haklarında yayınladığı yazılarla daha iyi giydiren <span class="calibre3">Wall Street Journal'm</span> içinde, küçük karakterlerle yazılmış birkaç satırlık haberlerde aramak gerekiyordu. Jim Dooley'nin hep aynı yenme azmi içinde ve vaktiyle kızak şampiyonalarında pistlerde kanıtlarını sergilediği aynı gözüpeklikle, Avrupa'nın yayılma ve ilerleme şampiyonasına katıldığını öğrendim. Babasının ölümünden bu yana, ABD'de tozlar içinde mışıl mışıl uyuyan milyarlarım harekete geçirip, çokuluslu şirketler aracılığıyla süratli ve güvenli bir manevrayla birkaç kez katlamış, <span class="calibre3">Fortune</span> başlıklı Amerikan dergisi de, Amerika'nın Avrupa'daki yatırımları hakkında hazırladığı özel sayıda onun bu başarılarına yer vermişti. <span class="calibre3">Spiegel</span> dergisine göre, 1970'te sahibi olduğu holdinglerin yelpazesi öylesine genişlemişti ki, işadamları "ne zaman hisse alımına girişseler, bir köşeyi döndüklerinde James S. Dooley'nin yüzüyle karşılaşıp karşılaşmayacaklarım kendi kendilerine sorar olmuşlardı". İsviçre'de, Frankfurt'taki Handel-gesellschaft kuruluşuyla ortak kurduğu banka, iki yıl sonra Almanya'da 'altın üçgen' oluşturan Hamburg, Düsseldorf, Frankfurt alanındaki taşınmaz mal sektörünü denetimi altına almıştı. Resmi ağızlarca yalanlanmasına karşm, Köln'deki Herstadt'm iflas etmesine, Gerling finans imparatorluğunun yıkılmasına, incelikle gerçekleştirilen bir operasyon sonucu büyük miktarda fonların birden çekilmesinin yol açtığı ileri sürülüyordu, hatta sosyal demokrat gazeteler Dooley'yi, açıkça 'vahşi kapitalizm' uygulamakla suçlamışlardı. Amerikalıyı daha yakından tanımak için biraz daha çaba göstermediğime üzülmüştüm. Bu ölçüde büyük bir finans gücü benim üzerimde büyü etkisi yaratıyor, bu etkiye karşı kendimi güçlükle savunuyor, buysa kendi varlığım hakkında düşünebileceğim en kötü şeyleri düşünmeme yol açıyordu. Aynca, bankacıların Dooley'den yansızlıkla ve hiç eleştirel yargı ileri sürmeden söz ettiklerini fark ediyordum, buysa, finans dünyasının göklerinde birinci dereceden bir yıldızın doğmakta olduğuna işaretti. Şunu da eklemek gerekir ki, o yıllar boyunca (1962-1970) Avrupa'nın ekonomik kalkınmışlığını sağlayan çevreler, sürekli gelişmenin gizini keşfetmiş izlenimi veriyorlardı ve bu kalkınmışlığın ekonomik serpintileri sayesinde Fransa'da ve Almanya'da para, burjuva sınıfının 19. yüzyılda dorukta olduğu dönemlerden bu yana görülmemiş manevi, neredeyse ruhsal bir aydınlık sağlıyordu. Avrupa Konseyi'nin toplantısından sonra verilen davetteki bir konuşmada geçen müthiş bir cümleyi hatırlıyorum. Çin'e yaptığı yolculuktan yeni dönmüş olan bir büyükelçinin karısı, orada gördüklerinin pohpohlayıcı anlatısını şu cümleyle bitirmişti: "Komünizm, sonuçta yoksul insanların düzeni." Roma Kulübü mahşerin yaklaşmakta olduğunu bildiren kehanetlerini yayınlamamıştı. Otomotiv endüstrisi doruğunday-dı. Krediler oluk oluk akıyordu. Petrol endüstrisinin keyfi yerindeydi. Fransa kârlı bir yatırım alaru haline gelmişti. Port-Grimaud gibi yapı komplekslerinin gerçekleştirilmesi, benzeri yatırımlarda öncülük yapanlara milyarlar kazandırırken, öte yandan o zamana kadar Richard Burton'ın Eliza-beth Taylor'a armağan ettiği mücevherin, Onassis'in ve Niar-kos'un milyarlarının ya da Bay Boussac ile Bay VVildenste-in'm yarış atları ekürisinin dedikodularıyla yetinmek zorunda kalan çevrelere daha büyük düşler kurma imkânı sağlıyordu. Benim kâğıt ve kontrplak fabrikalarım, bu arada sanat yapıtları yayınlayan yaymevim iyi kazanıyor, ayrıca bir Avrupa Kitap Kulübü kurmak için hazırlıklar yapıyordum ki o işin ön yatırımı dört milyarı buluyordu.</p>

  <p class="calibre1">Sarışm bir playboy'un çokuluslu bir deve dönüşmesi beni şaşırtmamıştı. Madalya kazanma tutkusu yaşla gelip geçen bir şey değildir ve insanlar çoğu zaman, bedensel olarak yitirdiklerini, ruhsal olarak geri almak için amansız bir mücadeleye girişirler. Ellilik Giani Agnelli, geçirdiği trafik kazasından sonra kendini Fiat'a öylesine büyük bir enerjiyle, kararlılıkla ve solukla adamıştı ki, fabrika Avrupa gelişmesini temsil eden en canlı güçlerden biri haline gelmişti. Onunla aynı dönemin insanı olan Pignateri'yse, kadınlan fethederek Paris'in ve Roma'nm gözlerini kamaştırdıktan sonra bakır işine girmişti; maden yataklarına yaptığı yatırımları konsolide etmek ve geliştirmek için de Brezilya'yı şaşırtan bir inatla mücadele veriyordu. Ellisine doğru, erkek milletinin erkekliğinde çoğu kez bazı kaymalar olur ve erkekler kendilerine, eşeylik bezlerinin üretiminde görülen gerilemeyi ödünleye-cek bir sermaye gücü oluşturmaya girişirler.</p>

  <p class="calibre1">1971 yılında, haftalık bir dergiyi karıştırırken Jim Doo-ley'nin Pisa Kulesi'ni doğrultmayı düşündüğünü öğrendim. Kendisiyle yapılan görüşmenin metninden çıkardığım anlam en azından buydu -kim bilir, belki de görüşmeyi yapan gazeteci Clara Foscarini, işin içine bu muzırlığı kendiliğinden katmıştı. Gerçekten de Amerikalı, bu ünlü kulenin yıkılmasını önlemek için, şimdiki haliyle sağlamlaştırılmasının yeterli olmayacağını, Rönesans'm bu başyapıtına, yapıldığı zamanki görkeminin kazandırılması gerektiğini ileri sürüyordu. Ona göre, modern bilim zamanın etkilerinin ve yerçekimi yasalarının insanoğluna meydan okumasına karşılık verecek düzeye çoktan erişmişti. Gazeteci kadının söylediğine bakılırsa, Jim Dooley ona, durum son derece acilmiş gibi, saat sabahın ikisinde telefon etmiş, konuyla ilgili projesini yarım saat anlatmış, girişimi finansal yönden desteklemeye hazır olduğunu bildirmişti. Foscarini yazısını, kendi görüşünce, bilimin ve teknolojinin de yadsmamaz bazı sınırlan olduğunu, örneğin viski kokusunun telefon aracılığıyla aktanlamayaca-ğmı söyleyerek bitiriyordu.</p>

  <p class="calibre1">Pisa Kulesi'ni doğrultma düşüncesi İtalya'da genel bir sevince yol açtı ve Dooley böyle bir şey söylemediğini resmen açıklamak zorunda kaldı. Bu başyapıtı yıkılmaktan kurtarmak için, devletin yetkili makamlarınca mühendisler arasında bir yanşma düzenlenmesinin ve bunu sağlamanın en güvenli yolunun saptanmasının gerektiğini söylemişti yalnızca. Gerçekten de böyle bir yanşma düzenlendi, ne var ki üretilen projelerin hepsi de uygulanamaz bulunduğundan, hükümet komisyonunca geri çevrildi.</p>

  <p class="calibre1">Bu ürküntü verici görüşmeden birkaç gün sonra, Paris'te bir akşam yemeğinde, Dooley'nin Ospedaletti'ye birlikte geldiği esmer sinema yıldızının yanında oturuyordum. Masa arkadaşım, o davetten sonra Thiebon'un malikânesine gidip gitmediğimi sordu. Ona, yetmiş yaşında bir adamın su üstünde su kayağı yaparken, <span class="calibre3">bilboqııet</span> oynayarak kahramanlık gösterileri sergilemesini her sabah izlemek zorunda kalmanın müthiş moral bozucu bir şey olduğunu söyledim.</p>

  <p class="calibre1">"Evet, katlanılmaz bir şeydi," dedi. "Erkekler bazen, gömülmelerinden çok önce ölmüş oluyor. Jim'i bir daha gördünüz mü?"</p>

  <p class="calibre1">Birbirimizi hiç görmediğimizi söyledim.</p>

  <p class="calibre1">"O da <span class="calibre3">bilboquet</span> oynamaya başladı," diye sokuşturdu ve sesinde belirli bir sertlik, gülümsemesinde belirli bir acımasızlık fark ettim.</p>

  <p class="calibre1">"Bak sen?"</p>

  <p class="calibre1">Tabağındaki besi pilicinin Perigord sosunu çatalıyla bir an karıştırdı.</p>

  <p class="calibre1">"O şimdi yüksek finans çevrelerinde <span class="calibre3">bilboquet</span> oynuyor, yürekliliğini de o çevrelerde gösteriyor. Bugünlerde Avrupa'nın en güçlü adamı..."</p>

  <p class="calibre1">Şampanyasından biraz içti ve hafifçe güldü.</p>

  <p class="calibre1">"Sözünü ettiğim tabii ki finans gücü..."</p>

  <p class="calibre1">Bu sözlerde, esmeye başlayan hafif bir rüzgârın buz gibi havası vardı. Yanındaki arkadaşıyla konuşurken onu sezdirmeden gözledim ve sanırım hayatımda ilk kez güzel bir kadına, bir boksörün ringe çıkmadan önce rakibine baktığı gibi bakıyordum. Ayrıca, erkeklik kavramı gözüme ilk kez, birdenbire bu açıdan görünüyordu. O zamana kadar, bu gülmece kaynağını dikkate almamıştım.</p>

  <p class="calibre1">Gritti'nin barı Büyük Kanal'a bakar; Amerikalı kolunu bana doğru uzatarak teras yönünden geldi. 'Heykel gibi' kadınlardan çok söz edilir, ne var ki bronz ve mermer, karşımda duran adamda olduğu kadar başka hiç kimsede niteliklerini daha iyi gösteremezdi. Boyu poşuyla, başını dik tutuşuyla çevresine güçlülük izlenimi veriyordu ve bu izlenim, doğanın ona karşı cömert davranmasından çok, sipariş üzerine çalışan bir sanatçının onu pohpohlama niyetinden kaynaklanmış gibiydi. Beyaz bir gömlek giymiş, kravat takmamış, gömleğinin yakasım, spor ceketinin içinde geniş, beyaz bir üçgen oluşturacak biçimde açmıştı. Kırlaşmış saçlarındaki asi lüleler yerinde duruyordu, ne var ki bu lüleler, aradan geçen zamanın yüzünde açtığı derin izlerle aykırılık oluşturuyordu. İnce yüz çizgilerinden geriye kala kala kaba bir benzerlik kalmıştı; zamanın bozduğu bu inceliği insan ancak belleğini zorlayarak hatırlayabiliyordu. Benden yedi-sekiz yaş büyük olmalıydı. Amerikalı bir eliyle elimi tutuyordu, öteki elini de beni korumaya almış gibi omzuma koymuştu ki bu hareket beni oldum olası sinirlendirirdi.</p>

  <p class="calibre1">"Sizi gördüğüme sevindim, dostum, çok sevindim... En son..."</p>

  <p class="calibre1">Unutkanlığını bağışlatmak için gülmeye başladı ve beni barın köşesindeki bir masaya götürdü. Cenevre'de, Doo-ley'nin denetimi altında bulunan B.P.G. adlı finans kuruluşundan on beş gün önce üç yüz milyonluk bir kredi talebinde bulunmuştum. Bu paranın bir de faizi -yüzde on dört!-vardı ki bu, beni bir o kadar daha sağacaklar demekti. Bundan haberi olup olmadığmı geçiriyordum kafamdan. Bu kredinin bende uyandırdığı bunaltı, iş dünyasında ölüm kalım savaşı dedikleri durumla karşı karşıya bırakmıştı beni.</p>

  <p class="calibre1">Dooley on dakika boyunca bana İtalya'daki politik durumu ve bu durumun, Venedik'i kurtarma girişimlerine ne kadar ağır darbe vurduğunu anlattı. Sunulan bunca projeye karşın en küçük bir çalışma bile başlatılamamıştı. UNESCO ve uluslararası kuruluşlar tarafından çok büyük miktarda avanslar sağlanmış, buna karşın o ünlü 'hükümet direktifleri' engeli hâlâ aşılamamıştı. Aslında gerçekleştirme aşamasına geçmeye onlar da hazırdı, ne var ki üst üste gelen hükümet krizleri Roma'nın elini kolunu bağlamıştı.</p>

  <p class="calibre1">"Beş yıldır uzmanların konu hakkında anlattıklarını dinleyip duruyorum. Biliyorsunuz, konuyla ilk ilgilenen ben olmuştum. İlk incelemeleri finanse eden de bendim..."</p>

  <p class="calibre1">Fransızcayı hızlı ve akıcı konuşuyordu, ama Amerikan aksam o kadar ağır basıyordu ki, bu durum konuşma kolaylığıyla ters düşüyordu. Venedik sularmm ve göğünün Kasım ayında aldığı tirşe yeşili rengi yüzüne vuruyordu. Bu yüz, onunki kadar sert ve yabanıl bir ifade taşımamakla birlikte San Giovanni ve Paolo Alanı'ndaki Komutan Colleoni'nin atlı heykelinin yüzünü andırıyordu. Bakışlarındaki camsı mavilik, daha doğrusu bu bakışlardaki sabitlik beni etkilemişti: Bu bakışlar, ruhunun derinliklerinden gelen, yaptığı yardım çağrısının, bu çağrının yöneltildiği kişiye karşı duyulan mutlak kayıtsızlıkla karıştığı, en sıradan konuşmalarda bile içerdiği zehri dışa vurmaktan geri kalmayan umutsuz saplantıları yansıtıyordu. Dooley'nin donuk mavi gözleri, onun içinde taşıdığı bunalımlarla bağlantılı olarak, her bakışmı bir kaçma eğilimine dönüştürüyordu.</p>

  <p class="calibre1">Arkamdan kastanyet seslerinin yükseldiğini duydum: Barmen buz doldurduğu karıştırıcıyı sallıyordu.</p>

  <p class="calibre1">"... <span class="calibre3">Korumak,</span> benim için en önemli olan şey işte bu. Bu, uygarlığın anahtar sözcüklerinden biridir. Hiçbir şeyin yok olmasına izin vermemek. Bir karış toprağı bile terk etmemek... Ama hiçbir şey yapıldığı yok. Bu konuda ortaya konan ilk projeleri, kentin suya batmasını önleyecek o ünlü beton püskürtme düşüncelerini hatırlıyorum! Ham hayaller! Bu 'püskürtmelerin kenti tam tersine daha da çabuk sulara gömeceği kısa süre sonra anlaşılmıştı... Ardmdan, bu eski kenti, içi hava dolu kesonlar üstünde yüzdürme düşüncesi gelmişti... Yapılan deneylerde bu projenin de yürümeyeceği anlaşıldı. Şimdiyse yapılması gereken şeyin ne olduğu bilimsel olarak saptandı, ne var ki bu kez de İtalya tümüyle ayrışmaya başladı, ne olursa olsun bir girişimde bulunmaya imkân yok...</p>

  <p class="calibre1">İkinci martiniyi getirmesi için garsona işaret ediyordu. Sonra, yüzümü tuhaf biçimde incelemeye girişti, sanki buraya, özellikle burnumun yerinde durup durmadığından emin olmak için gelmişti.</p>

  <p class="calibre1">"Aynı yaştayız sanırım?"</p>

  <p class="calibre1">"Elli dokuz yaşındayım."</p>

  <p class="calibre1">"Ben de."</p>

  <p class="calibre1">Renk vermemeye, kayıtsız kalmaya gayret ediyordum, ne var ki hayretimi gizleyemediğim anlaşılıyordu herhalde.</p>

  <p class="calibre1">"Bu sizi şaşırttı mı?"</p>

  <p class="calibre1">"Hayır, ne ilgisi var, beni neden şaşırtsın ki?"</p>

  <p class="calibre1">''Bilemiyorum, ama yüzünüzde tuhaf bir ifade belirdi de..."</p>

  <p class="calibre1">Fransızcayı kusursuz, buna karşın o dayanılmaz aksarda konuşmasına kendimi alıştıramıyordum.</p>

  <p class="calibre1">"Benden daha genç görünüyorsunuz," dedi Dooley.</p>

  <p class="calibre1">"Yaşın kendini ille de dış görünüşle belli etmesi gerekmiyor."</p>

  <p class="calibre1">"Sizin yakada işler nasıl gidiyor?"</p>

  <p class="calibre1">"Nasıl?"</p>

  <p class="calibre1">"Kendinizi hâlâ fena savunmadığınız söylentileri dolaşıyor sağda solda."</p>

  <p class="calibre1">"Çok spor yapıyorum."</p>

  <p class="calibre1">"Ben kadınlardan söz ediyorum."</p>

  <p class="calibre1">Bir erkek benimle, çoğul olarak 'kadınlar'dan, iki kasap karşılıklı etten konuşuyormuşçasma suç ortaklığı havasında söz etmeye başlar başlamaz, ona karşı içimde âdeta ırkçı bir kinin yükselmeye başlamasmı engelleyemem. Hep aynı psikolojik bayağılıkları yansıtan o karşılıklı içtenlik havası taşıyan konuşmalardan oldum olası dehşet duymuşumdur.</p>

  <p class="calibre1">Susuyordum. Dooley'nin eli masada geziniyordu. Gözlerini aşağı indirmiş, benim varlığımı unutmuş gibiydi. Günün ışıklan yüzüne şimdi gri renkte yansıyordu.</p>

  <p class="calibre1">"Giderek büyümeye başlayan kadınlar, bilirsiniz?"</p>

  <p class="calibre1">"Ne demek istediğinizi hiç mi hiç anlamıyorum."</p>

  <p class="calibre1">"Öyle mi? Açıklayayım öyleyse. Güzel kadınlar bana, bundan... ne kadar diyeyim, dört-beş yıl önce büyümeye başlamış gibi gelmeye başladı. İlki, on sekiz yaşında bir fıstıktı ve daha o zaman bana büyük gelmişti. Vajinanın büyümesi, bedenin yapısından kaynaklanan bir durum. Ona temas ettiğimi duyumsamıyordum neredeyse."</p>

  <p class="calibre1">"O iş, bildiğim kadarıyla, sıradan bir ameliyatla çözümlenebilir."</p>

  <p class="calibre1">"İyi, güzel de, daha sonra, yirmi iki yaşında çok güzel bir kızla tanıştım, DanimarkalI bir kapak yıldızı... O dönemde o piyasanın en güzel kızlarından biri... Gelgelelim, söz konusu iç deformasyondan o da şikâyetçiydi... Onun ardından, sinemalarda görmüş okluğunuz o Avrasyak dilber geldi... Aynı durum... fazla büyük! Böylesi hiç başıma gelmemişti, âdeta bir kara roman dizisi gibi... Steiner'a açıldım, biliyorsunuz, şu elektronikçi... Biz yaşlarda -altmış yaşlarındadır-, işin ucunu bırakmamış olanlardandır o da... Önemli olan da bu, dostum: İşin ucunu bırakmamak, geri adım atmamak... Dolayısıyla, durumu ona açtım ve korkunç gerçeği onun ağzından öğrendim..."</p>

  <p class="calibre1">Neşesizce güldü...</p>

  <p class="calibre1">"Bana ne söylediğini biliyor musunuz? 'Büyüyen, senin güzel kadınların değil, dostum... Giderek küçülen sensin.'"</p>

  <p class="calibre1">Yarak dev, bakışlarım omuzlarımın üzerinden uzaklara dikmişti, otomatik olarak ona döndüm: Bir duvardan farksızdı.</p>

  <p class="calibre1">"Bir yıl içinde en azından iki santimetre küçüldü, üstelik tam bir sertleşme de olmuyor. Evet, dostum, işte böyle. Her-şey gelip geçiyor, gökyüzünde iyi bir Tanrı yok. 1944'te Nor-mandiya'ya, Omaha kumsakna, mitralyözlerin kurşun yağmuru altında çıktım, Paris'i kurtardım; siz de o zaman bir Direniş kahramanı, yirmi altı yaşında albaylık rütbesi kazanmış biriydiniz; şimdiyse kamışımızı bile kaldıramıyoruz. Bundan daha büyük bir rezillik düşünülebilir mi, ne dersiniz?"</p>

  <p class="calibre1">"Evet, kazanmak için çaba gösterilmeye değmez bir savaştı o..."</p>

  <p class="calibre1">İşi şakaya vuruyordum:</p>

  <p class="calibre1">"Bu işleri kökünden düzeltmek için belki de yeni bir savaşa girmek gerekiyor."</p>

  <p class="calibre1">"Tabii ki öyle, kendimi henüz tükenmiş saymıyorum. Ama gelin görün ki, bir kızla yatağa giriyorsunuz, kamışınızın büküleceğim, yeteri kadar sertleşmediğini, kendine yol açmayı başaramayacağını biliyorsunuz ve o işi denemeye bir türlü cesaret edemiyorsunuz, o bunalım ve umutsuzluk yüzünden de kamışınız bütünüyle söndüğünde, karşınızda ya sizi avutup alnınızı okşayan ve 'önemli değil, yorgunsun' ya da 'zavallı sevgilim' diyen bir anne ya da büyük jim Doo-ley'nin artık kamışını kaldırmayı başaramadığım, bir işe yaramadığım görüp, dalga geçmemek için kendini zor tutan bir orospu buluyorsunuz."</p>

  <p class="calibre1">"Roma İmparatorluğu'nun çöküşü gibi bir şey yani."</p>

  <p class="calibre1">Dinlediği yoktu. Beni görmüyordu. Ben orada yoktum. Koskoca dünyada tek başına kalmıştı. Herkes geberip gidebilirdi: O, artık kamışını kaldıramıyordu. Bakışları, panik ve sonsuz bir hınç içinde cam gibi donup kalmıştı.</p>

  <p class="calibre1">"Onların insafına kalmışsınız. Durumunuz, kiminle birlikte olduğunuza bağlı. Orospunun tekiyse, ayvayı yersiniz. Olup biteni her yerde anlatır. Biliyor musunuz, Jim Dooley tükenmiş. Artık beceremiyor. Bir işe yaramaz... Amerika'yı keşfetti sanki. Ne mutlu ki, hatanın kendilerinde olduğunu, yeterince istek uyandırmadıklarını düşünenler de çıkıyor her zaman. Ayrıca, prestij meselesi de var, beni yitirmekten korkuyorlar, böylelikle saksofon çalıyorlar... Altmış yaşında, hâlâ harika oluyor... doğanın gücü..."</p>

  <p class="calibre1">Durdu, kendi adıma itiraflarda bulunmam için bana zaman tanıdı... Büyük bir özen ve yavaşlıkla sigaramı yakıyordum.</p>

  <p class="calibre1">"Ayrıca, bilirsiniz, insan kendi kendine kamışının kalkıp kalkmayacağım ne kadar çok sormaya başlarsa, o kadar çuvallıyor... Bu da psikolojinin bize bir oyunu. Ve insan ne kadar çok bunalıma girerse o kadar çok düzüşüyor, emin olmak için, yani düzüşmeyi deniyor. Sonuçta o işi, istek duyduğunuz için değil, kendinizden emin olmak için yapar hale geliyorsunuz. Hâlâ var olduğunuzu kanıtlamak için. Başardığınız zaman, öf be, diyorsunuz, henüz bitmemişim, hâlâ erkeğim. Bir de ne var, biliyor musunuz? Eskiden sıkı bir kadın gördüğümde, kendi kendime hoşuma gidip gitmediğini sorardım; şimdiyse bakıyorum ve soruyorum: Klitorisçi mi? Vajinacı mı? Bunu önceden bilemiyorsunuz, anlamak için ringe çıkmak gerek..."</p>

  <p class="calibre1">Sordum:</p>

  <p class="calibre1">"Bir kadını sevmeyi denediniz mi hiç?"</p>

  <p class="calibre1">Konuşmaya başladığından beri yüzünde ilk kez alaya bir ifade belirdi.</p>

  <p class="calibre1"><span class="calibre3">"Neyinizle</span> seveceksiniz? Sonunda iş, deminden beri sözünü ettiğimiz şeye indirgeniyor. <span class="calibre3">Neyinizle</span> seveceksiniz? Muayene olmak için doktora giden adamın öyküsünü bilirsiniz; doktor ona, 'Erkeklik organınızı çıkarın/ demiş, o da ağzım açıp dilini çıkarmış ve 'aaa!' demiş. Çok iğrenç, Tann’nm bizi bu hale düşürmesi çok iğrenç, dostum. Bir anda küt diye düşmek, yıldırım çarpmış bir çınar gibi, değil mi? Çok şey beklediğim yok. Ama güzel bir kızla yatağa girdiğinizde tık yoksa... Geçen gün, sırtüstü uzanmış yatıyordum, uğraşmış didinmiş, yine becerememiştim, kadm giyinirken bana şöyle bir baktı, suratımın kendi mezarma yatmış birinin suratından farkı yoktu. Sigarasını ezerek söndürdü ve bana şunları söyledi: 'Herşeye sahip oldukları için cinsel gerilemeyi bir türlü kabullenemeyen o zengin heriflerden birisiniz../"</p>

  <p class="calibre1">Kendi kendimle konuşurken her zaman söylediğim gibi, kayıtsızlıkla şöyle dedim:</p>

  <p class="calibre1">"Hayatta bu da var."</p>

  <p class="calibre1">"Solcu bir kanya düşmüşüm, dostum, bu kanlar düzüşmez, düzüşürken not alır... İşin can sıkıcı yanı, henüz bu işten vazgeçecek kadar olgunlaşmamış olmam. Benim tarzım değil bu. İşin ucunu kolay kolay bırakmam. Sonuna kadar savaşırım. Her zaman bir savaşçı oldum ben."</p>

  <p class="calibre1">"Bir şampiyon."</p>

  <p class="calibre1">"Öyle diyorsanız öyledir... Bakın, en son nerede görüşmüştük hatırlıyorum. Avrupa kızak şampiyonasında."</p>

  <p class="calibre1">"Yanılıyorsunuz. En son Thiebon'un evinde görüşmüştük... <span class="calibre3">bilboquet</span> oyunu izlemiştik."</p>

  <p class="calibre1">Yüzünü cam gibi parlayan koya döndürdü ve yansıyan ışık, yüzündeki çizgileri bir kazı kalemiyle açar gibi meydana çıkardı. İnce, derin çizgilere ve beklenmedik işler başaran Sezaların heykellerinde gördüğümüz lüle lüle dökülen saçlara sahipti: Ve İlkçağ'dan günümüze kalan hiçbir heykelde umutsuzluğun izlerine rastlanmamışta...</p>

  <p class="calibre1">Yine de bilmem gerekiyordu...</p>

  <p class="calibre1">"Peki, bütün bunları anlatmak için neden beni seçtiniz?"</p>

  <p class="calibre1">"Çünkü sizi çok az tanıyorum, böylesi daha kolay oluyor... Ayrıca, aym savaşm askerleriyiz biz... ve o savaşı kazandık. Bu bizi birbirimize yaklaştırıyor."</p>

  <p class="calibre1">Yaralı bir aslan gibi baktı bana.</p>

  <p class="calibre1">"Sizin yakada işler nasıl? Bana palavra atmayın, dostum. İkimiz de aynı yaştayız..."</p>

  <p class="calibre1">Bir süredir içimden masadan kalkıp gitmek geçiyordu, ne var ki sezgilerim çok güçlüdür. Bankasmdan düşük faizli kredi istediğimi bildiğinden artık emindim. Bu yüzden, beni paspas gibi kullanıyordu. Savunmaya geçecek durumda değildim.</p>

  <p class="calibre1">Omuz silktim.</p>

  <p class="calibre1">"Beni sabahın saat yedisinde, hormon üretimimizi karşılıklı konuşmak için kaldırmadınız, umarım..."</p>

  <p class="calibre1">"Hâlâ büyük bir d üzücü olduğunuzu söylüyorlar... Ben de, <span class="calibre3">emekli</span> bir düzücü olarak gidip şununla bir konuşayım, dedim... Bu işi nasıl başardığım ona sorayım. Öyle anlaşılıyor ki sizin küçük Brezilyalı hayatından çok memnun..."</p>

  <p class="calibre1">Ayağa kalktım.</p>

  <p class="calibre1">"Dinleyin, Dooley, bu kadar yeter. Sarhoşsunuz. Gidip yatmak ve uyumaksınız. Size en iyi gelecek şey, kafanızdaki-leri biraz olsun silip atmak olacak."</p>

  <p class="calibre1">Kadehini masaya bıraktı.</p>

  <p class="calibre1">"Oturun. Bana bir müjde borçlusunuz. B.P.G. istemiş olduğunuz krediyi size veriyor. Faiz indirimini de kabul etti. Onlar buna karşıydılar. İşinizin bittiğini düşünüyorlardı. Ben de öyle düşünüyorum, sanırım. Hayır: <span class="calibre3">Öyle olduğunu biliyorum.</span> Bunu siz de bikyorsunuz. Ama hâlâ renk vermemeye çakşıyorsunuz. Belki de farkmda değilsinizdir. Ya da bilmek işinize gelmiyordur."</p>

  <p class="calibre1">Gülmeye başladım. Zorlama bir gülüş değildi bu: Aldığım haber, sırtımdan tonlarca yükü kaldırmıştı.</p>

  <p class="calibre1">"İsviçre bankaları ne zamandan beri batacağını bildikleri şirketlere kredi vermeye başladı?"</p>

  <p class="calibre1">"Küçük Dooley onlara, 'Bu kredi verilsin/ demeye başladığından beri. Bitiksiniz siz. Kaput. Belki durumunuzun vahametinin farkmda değilsiniz: İnsan umutla yaşar. Yeniden... ayağa kalkacağını, doğrulacağım sanır."</p>

  <p class="calibre1">"Kendinizden mi, benden mi, yoksa Pisa Kulesi'nden mi söz ediyorsunuz?"</p>

  <p class="calibre1">"Çok tuhaf. Evet, santran durumun farkında değilsiniz. Gözünüzü açıp görmek istemiyorsunuz. Ayrıca, insanın kendisi hakkında bilgi sahibi olması bazen çok zaman alır."</p>

  <p class="calibre1">"Kleindienst bana üç milyar önerdi."</p>

  <p class="calibre1">"... iki buçuk."</p>

  <p class="calibre1">"Oysa ben, dört milyar istemiştim."</p>

  <p class="calibre1">"Biliyorum. Çok ilginç. Bu konuyu yeniden konuşuruz; isterseniz tabii. Satış yapmadan önce gelip beni görün."</p>

  <p class="calibre1">Burnunu kadehinin içine soktu.</p>

  <p class="calibre1">"Kleindienst, evet... Bu heriften tiksiniyorum," diye homurdandı; kuvvetli Amerikan aksamyla söylediği bu cümle bana birden dayanılmaz derecede komik geldi.</p>

  <p class="calibre1">Aylardan beri ne büyük bir sinir gerginliği içinde yaşadığımın ilk kez farkına varıyordum.</p>

  <p class="calibre1">"Ne yani, Kleindienst bu parayı önerdiyse ne olmuş? Buna neden bu kadar takıldmız?"</p>

  <p class="calibre1">"Canımı sıktı, hepsi o kadar."</p>

  <p class="calibre1">"Neden peki, bu iş gizli saklı değil ki?"</p>

  <p class="calibre1">"Bunu anlayamazsınız, dostum. Hafif kalıyorsunuz. Fransızlar hafif kalıyor. Şu sizin Sylvain Floirat, ne bileyim... yetmiş beş yaşında, değil mi? Boussac ve Prouvost da seksen beş ya da seksen sekiz yaşında. Boussac kısa süre önce el etek çekmeye razı oldu. Ama yerini dolduracak adam yok. Ona rakip olacak kişi, Fransızların arasından çıkmayacak. Giani Agnelli vardı, ama onun da elini kolunu sendikalar bağladı. Tamam, İtalya'da Cefis var. Almanya'da Gerling vardı, ama Herstadt kriziyle o da muz kabuğuna basmış oldu... Avrupa'da hâlâ kendini savunabilecek, Avrupalı imajını koruyabilecek güçte adamlar var... Kim md diyorsunuz? Onları en az siz de benim kadar tanırsınız. Bosch, Bürba, Gründing, Nec-kermann ve Oetzger... Özellikle de Kleindienst... ve ben. Bu alanda ayağımı yere müthiş sıkı basıyorum, dostum, daha <span class="calibre3">emekli</span> olmadım. Tamam, Kleindienst'i bütünüyle yutamam, ama S.O.P.A.R. ilgimi çekiyor... Onunla anlaşmayı imzalamadan önce, bana bir işaret çakmamız kendi çıkarınıza olur... O orospu çocuğu her kategoride Avrupa şampiyonluğuna oynuyor, bunu siz de benim kadar biliyorsunuz..."</p>

  <p class="calibre1">Kendi kendime, bundan on-on iki yıl kadar önce, Gritti'de aynı masada ya da yüz metre ilerideki Harry's Ba/da, edebiyat alanındaki rakiplerinden söz ederken Hemingvvay'in de böyle konuşmuş olabileceğini düşünüyordum. Dünya şampiyonluğu unvamm, işi kendi canına kıymaya vardıracak ölçüde ileri götürmüştü. Bizler de şampiyonluğa oynamaya çok meraklıydık, ne var ki Amerikalılar dünya üzerindeki halklar arasmda, insanın kazanabileceği gibi kaybedeceğini de kabullenmeye en az eğilimli insanlardı.</p>

  <p class="calibre1">"Allahaısmarladık, Jim."</p>

  <p class="calibre1">"Güle güle. Eski zamanlardan söz etmek insana zevk veriyor. Daha sık biraraya gelmeliyiz. Herşey bir yana, bir sürü ortak anımız var."</p>

  <p class="calibre1">Parmağıyla ceketimin yakasım gösterdi.</p>

  <p class="calibre1">"Ben bu ince şeritlerin ne anlama geldiğini bilirim..."</p>
</body>
</html>