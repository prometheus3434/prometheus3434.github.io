<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark0"></a><span class="calibre2">ON ÜÇ</span></h1>

  <p class="calibre1">Her geçen gün, 'son çözüm' adım verdiğim şeyin gerçekleşme saatinin yaklaştığını duyumsuyordum. Birçok kez Laura'ya bundan söz edecek gibi oldum. Ruiz'in varlığına gerek duyuyorduk. Onun yerine, Goutte-d'Or'un Kuzey Afrikalısını koymayı denedim, ne var ki o gereğinden çok sefildi, bir kaldırım insanıydı. Endülüslü ile durum bambaşkaydı. Boğazıma dayanan bıçağın anısı kuşkusuz biraz fazla kaçmakla birlikte, öyleydi. İnsan, bilinçaltının karanlıklarında elini kolunu sallaya sallaya dolaşabilseydi, bilinçaltı diye bir şey olmazdı. Belki de bana hizmetini küstahça sunmaya hazır olan o rezil Kuzey Afrikalı düş gücüme tiksinti veriyor, bu yüzden de o konuya kafamın içinde açıklık kazandırmak istemiyordum. Sanırım, özgün olmaktan çok, özgür nitelikteki bazı düşünce tutum ve alışkanlıklarım, faztazmalarımın yalnızlığında bile bu iş için bir Arap ya da karaderili kullanmamı, içine sömürgecilik ve Cezayir Savaşı anılarının da karıştığı bir tür ideolojik, neredeyse politik utanç duygusu yüzünden olduğu gibi, bir 'cinsel hayvan'a çağrı çıkarmanın benim gözümde tipik bir ırkçı davranış olması yüzünden de bana bunu yapmayı yasaklıyordu. Bu tür içsel ve liberal değerleri içimde hâlâ yaşatıyordum. Meğer ki bu davranışta tam tersine, bizi vaktiyle yenilgiye uğratmış olanlardan birinin, ruhsalhğımm karanlıklarında hınç duymaksızın bizim tarihsel artçılarımız olarak düşündüğüm ve bilinçli ya da bilinçsiz, eskiden bize baş eğenlerin yaşlı Avrupa karşısında güçlü biçimde yükselmesinin içimde uyandırdığı kaygı sonucu, onlardan birinin bu konuda bana yardım etmesini kabullenmiş olmayayım. Bana Ruiz gerekiyordu. O bizden biri olduğu için değil tabü, Avrupa'nın, Granada ve Cordoba'da-kiler karşısında, bundan altı yüzyıl önce, kendisini yenenlerle karşı karşıya gelmiş olması yüzünden. Maure'lann kanını taşıyordu o. Ruiz'i seçmemde biraz tuhaflık olduğunu da düşünüyorum. Düş gücümün bana, sonuçta gecenin ortasmda, bir gece lambasının zayıf ışığında şöyle bir gösterdiği bir hayaleti yaşatmayı sürdürmüş ya da onu Laura'nın kollan arasında gerçekten görmüş müydüm, bilemiyorum, ne var ki bir erkeğin yüzünü, onu kendime mal edememekten dolayı böylesine büyük bir hayıflanma içinde bu kadar hayranlıkla izlediğimi hatırlamıyorum. 'Hayata yeniden gelebilseydim', o olmak isterdim. Aynı zamanda hem ilkel yabanıllığa, hem duyarlı bir inceliğe bu kadar yakm bir yüz hiç görmemiştim, öyle ki, bu yüzdeki her çizgide, kaba kuvvet ile duyarlılık arasındaki son dengeyi yakalama kaygısının izleri vardı.</p>

  <p class="calibre1">Üzerime atlarken havada donup kalmış havasıyla, bende umut uyandıran bir bıçağı boğazıma dayamasıyla, içindeki korkunun yüzüne yansıttığı, gençliğini ve tazeliğini daha da vurgulayan kırılganlık ifadesiyle, bu korkuyu, dudaklarına kondurduğu sertlikle de, siyah kaşlarını oynatışıyla ve havalanmaya hazır bir kuş görünümüyle de gizleyemeyen haliyle gerçekten, dölünde gelecek ırkların güzelliğini taşıyan insanlardan biriydi.</p>

  <p class="calibre1">Dolayısıyla, sık sık Goutte-d'Or'a gidip onu arıyordum. Kendi kendime, yenilenmem, çevre değiştirmem gerektiğini yineleyip duruyor, bu arada kendimi giderek gereğinden fazla tanımaya başlıyordum. Ruiz'i arıyordum. Bunu, onun yanına yaklaşıp bana hizmetini sunmasını istemek için yapmıyordum, çünkü böyle bir davranışı kabullenebilmek için Laura'nın tensel edime, hayvansılığı içinde gerekli özveriyle, anlayışla ve horgörüyle yaklaşabilmesi gerekirdi, ki bunu onun gibi, aşkı cinselliğin boyunduruğundan kurtarmayı hiçbir zaman başaramamış bir toplumun davranış geleneklerine, tabularına ve klişelerine henüz böylesine bağlı çok genç bir kadından bekleyemezdim. Bu durumda, düş gücümün Goutte-d'Or'a beslenmek için gittiğini, böylelikle de yıpran-mışlığım ve eksikliklerini giderdiğini, sonuçta, akşamın yaklaştığı, 'yaşlı aslanların dinginlik içinde suya indikleri' bu saatte yapılması gereken şeyi yaptığını ileri sürüyordum. Ruiz'i bulma şansım varsa, onu burada, yaşlı Avrupa kendilerine çok gerek duyduğu için kalkıp buralara gelen Cezayirlilerin ve Kuzey Afrikalıların oluşturduğu bu topluluk içinde bulabilirim, diyordum kendi kendime.</p>

  <p class="calibre1">Bulamıyordum. Kimi zaman bir yüze, bir bedene, yabanıl havalı bir gence, boğazımda düğümlenmeye yol açan ve içimi adını koyamadığım bir önceleme isteğiyle, nostaljiyle ya da bu işi bitirme itkisiyle dolduran bir bakışa rastlıyordum, ne var ki bunlar kısa süreli, kaçıcı yaklaşımlardı. Bununla birlikte beni umutlandırıyordu, çünkü buraya kendi hizmetimizi gördürmek, en kaba işlerimizi üzerlerine yıkmak, böylelikle de çok uzun süreden beri katlanmak zorunda kaldığımız ilkel fiziksel görevlerimizi üzerimizden atmak amacıyla getirttiğimiz milyonlarca kişi öylesine kalabalık ve hizmetlerini sunmaya hazırdı ki, bu bolluk karşısmda, Endülüslünün anısını boğup, bir yenisini bulmak çok kolaydı.</p>

  <p class="calibre1">Kendimi bunu yapmaktan alıkoymaya çalışıyordum. Zaman zaman, çeşitli gerekçeler yaratarak Mingard'ı görmeye gidiyordum. Stein'ın <span class="calibre3">Irklar ve Fantazmalar</span> adlı kitabını okumuş, kitabın yaym haklarım satın almıştım; Mingard'dan kitaba bir önsöz yazmasmı istedim. Zaman ile kendi arasında çok incelikli birlikte yaşama ilişkileri geliştirmeyi başarmış bu çok yaşlı mizahçıyla birlikte geçirdiğim bir yarım saat beni her seferinde rahatlatıyordu. Önsöz hakkında bana şunları söyledi:</p>

  <p class="calibre1">"Stein, Batılılann, karaderililerin ya da Arapların cinsel fantazmalarma çok sık başvurduklarını ileri sürmekte haklı. Buna karşılık -bu konuda hiçbir şey bilmediğimizi kabul etmekle birlikte- karaderililerin ya da Arapların, düşsel serseriliklerinde kendi kadınlarını Beyazlara teslim ettikleri son derece kuşkulu. Bunun bir anlamı olduğu kesin, öyle değil mi?"</p>

  <p class="calibre1">Bu, yaşını hiç belli etmeyen, çelimsiz, soluk benizli, insan ruhunun çirkefliklerini en ince ayrıntısına kadar bilen kişinin üzerime diktiği bakışlara, hiçbir itirafın izini taşımayan bir yüzle karşılık veriyordum. Kendi kendime, beni mi uyarıyor, yoksa dünyaya sahip çıkma konusunda yüksek sesle mi düşünüyor, diye soruyordum. Çünkü sözünü ettiği şey buydu: Elindekini korumak için, bütün imkânlardan yararlanarak sonuna kadar bıkıp usanmadan savaşmak ve zamanı, kaçınılmaz olarak geçip giden şeyleri, geriye gidişi ve gücü yerinde olan kişilerin oldum olası kendilerini kurtarmak istedikleri güçsüzleşmeyi bir yana bırakabilmek. Bu inançsız Hı-ristiyamn yüzünde, 'hiçbir şeyin önemi yok' diyen bir neşe mi vardı, yoksa bu, yılların onda bıraktığı baş eğmenin ve bozgunun, düşünüp de kotaramadığı bütün işlerin anısının izleri miydi, bilemiyorum.</p>

  <p class="calibre1">"İşleriniz nasıl gidiyor?"</p>

  <p class="calibre1">Omuz silktim.</p>

  <p class="calibre1">"Biliyorsunuz, bundan önce hayatımda bir kez, 1956'da, elimde avcumda ne varsa yitirmiştim, ne var ki yabancı sermaye bularak yeniden ayaklarınım üzerinde dikilmeyi başardım..."</p>

  <p class="calibre1">Laura'ya karşı sinirli davranmaya başlamıştım, zaman zaman yüzünde bir yalvarma ve sessizce 'neden' diyen bir ifade yakalıyordum, bu da beni çok mutsuz kılıyordu. Kimi zaman da kendimi, daha önce tanıdığım bir sürü kadm gibi, özellikle 'rahat' olmadığı, inişe geçmiş bir erkek tarafından, fizyolojik bir rastlantı sonucu kazanılmış, yalnızca dışa dönük bir duyarlılık sayesinde 'kolay' doyurulabilir olmadığı için, ona kızarken yakalıyordum. Oysa bu, erkekliği gerileyen erkeklerin öteden beri başvurdukları en eski savunma sistemiydi...</p>

  <p class="calibre1">Bana öyle geliyordu ki Ruiz, belleğimden bütünüyle siliniyor, düş gücüm sonunda, bir başkasının varlığını kabul edebilir duruma geliyordu. Bana bir başkası gerekliydi. Bununla birlikte bir önsezi bana, boğazıma bıçak dayamış adamın da beni aramakta olduğunu, beni beklediğini, bir kez daha karşı karşıya gelmemiz gerektiğini, bu karşılaşmanın gerçekleşmesi için basit bir rastlantının yeteceğini söylüyordu, hatta bunun böyle olduğundan neredeyse emindim.</p>

  <p class="calibre1">Lili Marlen, diye düşündüm kendi kendime. Ve bir süre, oturup kaldığım koltuğumda sigaramın, anıların yavaşlığı içinde dalgalanan, dönerek yükselen, sonra da yitip giden dumanını gülümseyerek izlemeyi sürdürdüm...</p>
</body>
</html>