<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark5"></a><span class="calibre2">ON</span></h1>

  <p class="calibre1">Saat sabahın ikisi falan vardı. Laura daha şimdiden uykuya yarı yarıya teslim olmuştu, yalnızca burnunun ucu yanağıma kadar ulaşabildi, dudaklarındaki öpücük yarı yolda silinip gitti, uykuya dalmadan önce bedenlerim toparlamaya vakit bulamayan çocuklar gibi, öylece hareketsiz kaldı. Gece lambasının pembe aydınlığında kendimle baş başa kalmıştım. Biraz önce uğradığım yarı başarısızlık, eski bedenimin yerini alan ve bana hizmet etmekte direnen yeni bedenimle yaptığım amansız mücadele, sinirlerimi oldukça yıpratmış, üzerimde hüznün bile şiddetini yitirdiği bir çöküntü yaratmıştı, öyle ki, üzerime çöken bu tükenmişlik umutsuz düşüncelere kapılmaktan koruyordu beni. Kolla-</p>

  <p class="calibre1">nma, omuzlarıma, kalçalarıma çöken ağırlık, bir bitikliği, özüme çöken bir yokluğu, bir hiçliği sarmalar gibiydi, öyle ki çevreyi kolaçan etmeye çıkan ölüm, sanki habersizce gelip bedenime yerleşmişti.</p>

  <p class="calibre1">Hafif bir hışırtı duydum. Yer halısının üzerinde sanki bir şey kayıyordu... Sonra, mutlak sessizlik oldu ve karanlığın bana hareket eder gibi geldiği yerde, karanlık içinde kapkara bir hareketsizlik vardı, oysa gözlerim orada bir yoğunluk farkı seçiyordu...</p>

  <p class="calibre1">Elim lambanın düğmesini aradı. Işığı yaktım.</p>

  <p class="calibre1">Bir anda oldu. Bir sıçrama ve adam, bıçağının ucunu boğazıma dayamıştı bile. Başmda bir kasket, üzerinde de şoför üniforması vardı. Sağ apoletinin altına bir çift siyah eldiven sıkıştırılmıştı; gergin, bükülü ve yırtıcı parmakları vardı. Ceketinin düğmeleri açılmıştı, gergin kolunun uzantısında, içine beyaz bir fanila giymiş olduğunu görüyordum.</p>

  <p class="calibre1">Şimdiye kadar, böylesine hayvansı güzelliğe sahip bir yüz görmemiştim. Siyah kaşları, alnının ortasında birleşiyordu, dudaklarını sertçe büzmüştü, yüz ifadesindeyse hiçbir duraksama sezilmiyordu: Öldürmeye hazırdı. Herşeyin bitmesi ve içine düşmüş olduğum gevşeklikten, kabullenmişlikten ve alışmışlıktan kurtulmam için, en küçük bir hareketi biraz sertçe yapmaya kalkışmam yeterliydi. Ne var ki kıpırdamıyordum. O ânı uzatmak, yakaladığım bu kendimden kurtulma ihtimalini sürdürmek, birden geliveren, bu her türlü yükten kurtulmuşluk, hafiflik duygusunun, bedenimin, eprimiş bu eski aletin her bir yayını geren o canlılık dolu hayat duygusunun tadım biraz daha çıkarmak istiyordum.</p>

  <p class="calibre1">Yüzünde hafif bir kaygı belirdi, çünkü gülümsüyordum. Uzun süreden beri belki de ilk kez gülüşüm gerçeği yansıtıyor, beni gizleyeceğine, benim adıma konuşuyordu. Bıçağın ucunu boynuma biraz daha sertçe bastırdı. Boynumun ortasına değil, şahdamarımm üstüne yerleştirmişti. Can alacak noktalan biliyordu.</p>

  <p class="calibre1">ironiye sığındığımdan bu yana, bana bütünüyle kendime döndüğümü duyumsatan böyle bir duyguyu tatmamıştım. Soluk alışımı dinliyordum: Herhangi bir heyecan izi yoktu. Sonuçta, pek de büyük bir değişime uğramamıştım: Özümde, Alman işgali sırasında nasılsam, hâlâ öyleydim. Bir Arap bu, diye düşündüm. Ne var ki, şahdamanma dayanmış olan bıçağın ucu, aklımdan şimşek kadar kısa süren bir an, Endülüs göklerinin ve bir boğanın Juan Belmonte'nin kılıç darbesiyle ölmesinin geçmesine yol açtı; bu onun, içine düştüğü gevşekliğe son vermek için, bir tüfekle canına kıymadan önce çıktığı son boğa güreşiydi.</p>

  <p class="calibre1">iyiydim. Kendi vatanımdaydım.</p>

  <p class="calibre1">Laura'mn düzenli soluk alışını hâlâ omzumda duyumsu-yordum. O âna kadar ilk kez kaygıya kapıldım: Onun uyanmasından korktum. Korkmasını engellemek istiyordum. Kendime ait o tatlı amyı hatırlamaya son vermem gerekiyordu. Gırtlağıma dayanmış olan bıçak, cephede hatlarımızın gerisine sarkmış bir Almanın değil, beni öldürmeye de, çekilip gitmeye de cesaret edemeyen bir otel faresinin bıçağıydı, çünkü zil elimin altındaydı ve kat servisini ayağa kaldırmak için bir saniye yeterliydi. Yüzü, terden parlamaya başlamıştı. Amatörün tekiydi. Otel girişinde çevrilmemek için, üzerine şoför üniforması giymiş bir hırsız. Şimdiyse, ne yapacağını bilemiyordu.</p>

  <p class="calibre1">Elimi kaldırdım, bıçağı tuttum ve boğazımdan çektim. Yüz hatlarında bir karmaşa belirdi, kendine karşı verdiği iç mücadelenin ve korkunun iziydi bu; korku paniğe dönüşürse belki de beni öldürebilirdi.</p>

  <p class="calibre1">Bıçağı bırakıp elimi zile götürdüm. Şimdi, ya beni boğazlayacak ya da üstünlük taslamayı bir yana bırakıp zavallı bir küçük hırsız gibi davranacaktı: İkincisi oldu. Bıçağı havada boş bir tehdit havasıyla salladı, başucu masasının üzerindeki altın saatimi aldı ve kapıya doğru gerilemeye başladı.</p>

  <p class="calibre1">"Çıktıktan sonra, soldaki servis merdivenini kullanın," dedim; o da bu sözüme gülünç bir tepki verdi. Kısık bir sesle şunları geveledi:</p>

  <p class="calibre1"><span class="calibre3">"Si senor..."<a id="footnote5"></a><sup class="calibre5"><a href="../Text/not3.xhtml#bookmark6">5</a></sup></span> ve bir sıçrayışta kendini dışarı attı.</p>

  <p class="calibre1">Telefona sanlabilir, o serseriyi, dört kat merdiveni aşağı inmeye vakit bulamadan yakalatabilirdim. Ne var ki, vahşi hayvan soyuna oldum olası belirli bir sevgi beslemişimdir. Bunlar için mezbahalar kurmak, içlerinden biri, lüks bir otelde macera aramaya kalktığında da onu polise teslim etmek çok kolaydı. Gözlerimin önünde, o genç hayvan yüzünün ve bütün sinirlerinin gerginliği içinde kasılıp kalmış mutlak hareketsizliğinin görüntüsünü koruyordum. Yirmi yaşında bile ona benzemiyordum, çünkü taşıdığım Norman kam bana, Prusyalılara özgü, sebebini bilemediğim bir sarışınlık kazandırmıştı. Kendimi yeni baştan yaratmaya imkân bulsaydım, kendime yeni bir ben seçebiiseydim, yemden elde edeceğim o gençliğe, başka bir ırka ait bu çevikliği ve bambaşka bir güneş altmda oluşmuş bu yüzü vermek hoşuma giderdi. <span class="calibre3">Si, senor...</span> Granada ya da Cordoba... Endülüs.</p>

  <p class="calibre1">Şu anda, gece lambasının pembe aydınlığında farklı, aykırı bir şeyler vardı. Aralık bıraktığı kapıdan salona, koridorun ışığı akıyordu. Gidip kapıyı kapattım, geri döndüğümde, yatağın kenarında bir an, Laura'nın düzenli soluklarla kımıldayan bedenine doğru eğilip kaldım. Sırt üstü yatmış, bir kolunu yastığın üstüne koymuş, açık duran avcunu dudaklarıma uzatmıştı; öteki kolu da, bedenlerimizin kırıştırıp öylece bıraktığı çarşafların altında kaybolmuştu. Dudakları yan aralıktı; o dudaklardan gecenin soluğunda bahçeye meyve aşırmak için girmiş bir çocuk gibi, bir anlık bir mutluluk devşirdim. Onu uyandırmamak ve herşeyin bu uyku içinde, ayışığı altında, o ıssız yollarda, orada olmayan, ama orada olmanın düşünü kuran biri için olduğu gibi kalabilmesini sağlama düşüncesi içinde, dudaklarına dudaklarımla hafifçe dokundum. Bu dingin güvenliğin, bu huzurun, bu kendini aşma, çıkmaz sokaktan kurtulma duygusunun, vahşi hayat bana yeni bir gelecek, bir yenilenme vaat etmişçesine içine düştüğüm bu rahatlamanın nereden kaynaklandığını bilemiyordum.</p>

  <p class="calibre1">Uyuyamıyordum. Karşımda, bacaklarım açmış, ayağına sıkı sıkıya bir deri pantolon geçirmiş, ellerini kalçalarına dayamış duruyor, bakışlarında meydan okuma var. Yüzünde gerçek bir alaycılığın izi olup olmadığım ya da kendi zenginliklerimi ona ödünç verip vermediğini bilemiyorum. Erkekleri bütünüyle başka yaratık yapan, apışarasından göbeğine kadarki şişkinlikle beni küçümsüyor. Belleğimin bu kadar güçlü olduğunu bilmezdim. Gençliğin parıltısını taşıyan çok uzun siyah saçlanyla, alnına uçan bir kuş gibi konmuş kaslanyla, sert elmacık kemiklerinin alünda çukur, neredeyse Moğollan andıran yanaklanyla ve güçlerinin ve açlıklarının doruğunda olanlara özgü yüzüyle gözlerimin önünde capcanlı duruyor...</p>

  <p class="calibre1">"Ruiz," diye mırıldandım. "Senin adm Ruiz olacak."</p>
</body>
</html>