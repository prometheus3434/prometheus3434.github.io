<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
</head>

<body class="calibre">
  <h1 class="calibre1"><a id="bookmark11"></a><span class="calibre2">ON İKİ</span></h1>

  <p class="calibre1">Bana en zor gelen, kendimi unutmaktı. Düş gücüm o deneyin üstüne gitme eğilimindeydi, çünkü ondan korkuyordu. Sıkıntımı aşmaya çalışıyor, henüz herşeyi yapabileceğimi kendime kanıtlamak için yapıyordum bunu; Laura'nm yamna, kendimi onunla sevişmeye 'zorunlu' olma duygusundan arındırmış olarak uzanamıyor, bunu yapar yapmaz da nefsimi uyandırmaya kalkmaktan kendimi alıkoyamı-yordum. Böylelikle, ikimiz de kendimizi benim, uzun süreceği apaçık belli, elden ayaktan kesilme korkum ile Lau-ra'nın bana duyduğu sevgiden oluşan bir tuzağa düşmekten alıkoyamamıştık. Ona bir-iki kez, üzerime çöken bu 'akşam sıkıntısı'ndan söz etmiştim; bunu, yaptığım itirafın önemini gizleyecek biçimde, hafife alan alaycı bir tonla dile getirmiş olsam bile, onun benim içimi saran kaygıdan bütünüyle habersiz olduğu söylenemezdi, dolayısıyla da, ayrılmamıza yol açar korkusuyla bu konuyu aramızda açıkça tartışmaktan kaçmıyorduk. Ne var ki, cinselliğin bir genç kadm için, bitkilerin büyümesi, güneşin doğup batması, yeryüzü şarkıları kadar doğal olmasının getirdiği anlayışsızlık Laura'yı, benim cinsel hayatımın hiç de sonuna gelmediğimi bana kamtlamak için, bedenimin sınırlarım zorlayan gerçek bir mücadeleye girişmeye itiyor, ayrıca, bunu belki kendine kendim kanıtlamak için de yapıyordu. Onda, elimde olmaksızın, güvensizlik, suçluluk ve çaptan düşme, yeteri kadar heyecanlandırıcı olamama duygusu uyandırmıştım kuşkusuz. Bu duyguyu, binlerce yıldır erkeğe hizmet eden karşı cinste uyandırmaksa hiç de zor değildi, ayrıca bu, erkekliği gerilemeye başlamış, erkeklik onurunu, durumu tersine çevirerek kurtarmaya çalışan erkekler için bulunmaz bir lütuftu. Öyle ki benim, zamamn getirdiği aşmmayı yadsımaya kalkışmam, Laura'da gereğinden fazla bir suçluluk duygusu uyandırıyordu...</p>

  <p class="calibre1">Trillac'a yeniden gitmeye karar vermek zorunda kaldım. Yaşlı askeri doktor beni ciddi bir suskunluk içinde, ağzından hiç düşürmediği mısır yaprağmdan yapılmış sigarasını oynatarak, 'moral vermek' için sırtıma hafifçe vurup elimi sıkarak kabul etti. Makilerin<a id="footnote9"></a><sup class="calibre5"><a href="../Text/not3.xhtml#bookmark12">9</a></sup> tabibi olan bu kişinin, cinsel yolla bulaşan hastalıklara yakalanan arkadaşlarını hep böyle kabul ettiğini hatırladım.</p>

  <p class="calibre1">"Ee, sancılar sürüyor mu?"</p>

  <p class="calibre1">"Hayır, o kadar değil... Ama siz bana bir dizi iğneden söz etmiştiniz... Bir süreden beri belleğimde gerileme olduğunu size söylemiştim sanıyorum..."</p>

  <p class="calibre1">"Bellek, evet," diye yineledi, kendinden emin, bu durumu bana hatırlatmış olan kendisiymiş gibi.</p>

  <p class="calibre1">"Bir süreden beri bu durum daha da ilerledi; oysa şu sırada bütün yeteneklerimi kullanmam gerektiğinden... İş hayatında koşullar çok kötüleşti, biliyorsunuz."</p>

  <p class="calibre1">Başıyla beni kuvvetle onayladı.</p>

  <p class="calibre1">"Evet, topal ördekler piyasadan silinip gidecek..."</p>

  <p class="calibre1">"Bazı bezlerin ekstrelerini içeren iğnelerden söz etmiştiniz bana..."</p>

  <p class="calibre1">"Bunlar bazen iyi sonuç veriyor. Ama mucizeler beklememek gerek."</p>

  <p class="calibre1">"Adlan, tarihleri unutuyorum..."</p>

  <p class="calibre1">"Yanınızda size yardım edecek biri vardır kuşkusuz, değil mi?"</p>

  <p class="calibre1">"Efendim?"</p>

  <p class="calibre1">"Yetkilerinizin bir kısmını başkasma devredin, sevgili dostum, devredin, genel müdürler bunu yapmayı hep unutur. Yalnızca kendine güvenme alışkanlığı, sonunda da enfarktüs. insanlar genel olarak ellisinden sonra büyük patron olur, ama yetkilerini devretmeye bir türlü yanaşmazlar. Oysa işin özü buradadır. Avrupa iş dünyasındaki rekabeti tümüyle sırtlanan Hendemann'ı tanırsınız, değil mi? Bir akşam yemeği sırasmda biri, benim önümde ona, Moudard adındaki genç yardımcısına da bir şeyler borçlu olduğunu unuttuğunu söyledi. 'Kabul edin ki, işi pratik olarak kotaran Moudard'dır.' Hendemann ise kılını kıpırdatmadan şu cevabı verdi: 'Evet, ama Moudard'ı bulan benim/ İnsanm yardım kabul etmeyi öğrenmesi gerek... Gelin, size ilk iğnenizi yapayım."</p>

  <p class="calibre1">Kalktı, onu izledim.</p>

  <p class="calibre1">"Üç iğne yapmak gerekiyor. Kolunuz sertleşecek, biraz da şişecek. Birkaç gün boyunca balık ve deniz kabukluları yemekten kaçının..."</p>

  <p class="calibre1">İğneyi yaptı.</p>

  <p class="calibre1">"Etkisini ne kadar zamanda gösterir?"</p>

  <p class="calibre1">"Eh, bilirsiniz... Kişiye göre değişir bu. Bütünüyle boşalmışsa..."</p>

  <p class="calibre1">Omuzlarım kaldırdı, şırıngayı salladı.</p>

  <p class="calibre1">"Sonuçta, fazla bellek yitimine uğramamış kişilerde, iki ya da üç ay içinde etkisini gösterir. Bu tedaviyi sık sık yinelemek iyi değildir; o durumda sonuç vermez..."</p>

  <p class="calibre1">Dönüp çalışma masasına oturdu, bir reçete karalamaya başladı.</p>

  <p class="calibre1">"Gerontoloji, yani yaşlılıkbilim henüz genç bir bilim dalıdır," dedi ve gün boyunca birçok kez yinelediği bu sözü söyledikten sonra gülümsedi.</p>

  <p class="calibre1">Gerontoloji sözcüğünün benimle ilgili olarak kullanılmasına ilk kez tanık oluyordum. Kâğıdı bana uzattı.</p>

  <p class="calibre1">"Hermatox, sperm üretimini hızlandırır, gratid ise kılcal damarlara kan dolmasını kolaylaştırır... Belirli bir yaştan sonra -bunun sebebim bilemiyoruz-, kılcal damarlara yeterince kan gitmiyor... Penis yeteri kadar sertleşmiyor. Asker dilinde biz buna 'yumuşak kalkma' deriz."</p>

  <p class="calibre1">"O konuda henüz pek sıkıntım yok," dedim, reçeteyi cebime yerleştirirken.</p>

  <p class="calibre1">"Bravo. Öyleyse, sevgili dostum, servetinizi dikkatli kullanınız... Güle güle, sizi görmek zevkti... Perşembe günü yine gelin."</p>

  <p class="calibre1">Gitmedim. Lütfedilecek ek süreler, üç ay, altı ay... Saçmaydı bu. Böyle bir şeyi kabul edemez, düşünemez, buna bel bağlayamazdım. Bilinen bir şey daha vardı ki, düşüş halinde bile olsa, erkeklik gücü geriye dönüşsüz, düzenli ve sürekli bir gerileme çizgisi izlemiyordu. Canlanma dönemleri de oluyordu. Herşey bir yana, o işin altından henüz kalkabiliyordum. Önemli olan, benim giderek daha ender almaya başladığım zevk değil, Laura'nın zevk alması, öte yandan er-bezlerimin yavaşlamasına karşın, sevişmemizi, onun ağzından o tatlı "Oh, sen! Sen! Sen!" sözlerini duyabilecek kadar uzatmayı hâlâ başarabilmemdi.</p>

  <p class="calibre1">Neredeyse her seferinde Ruiz'i yardıma çağırıyordum. Gözkapaklarımı indirdiğimde, bedenimin o ilkel işlevini yerine getirebilmesi için gözlerimin önünde, Ruiz'in karşısındakine bütünüyle horlayıcı davranışının canlanması gerekiyordu: Ruiz'in, Laura'yı yalnızca boşalmak için bir araç olarak kullanması, bende uyandırdığı dehşetle bile kanımı ateşliyordu. Onun sana karşı en küçük bir sevgi, en küçük bir yumuşaklık göstermesine izin vermiyordum, sevgilim. Herşey iğrençlik içinde olup bitmeliydi, çünkü seninle onun arasında, birden doğan bir suç ortaklığı, bir paylaşma belirmemesi özellikle gerekiyordu, buna izin veremezdim. Duruma her zaman ben egemen olmalıydım: Benim için temel bir önemi vardı bunun. Ayak işlerimizi gören o kişiyi daha en başmdan otorite ve sertlikle yönetmeye özen göstermiş, bunu, senli benliliğe yol açacak bir durum yaratmaya yeltenmesini engellemek için yapmıştım; o da benim bu isteğime çabucak baş eğmiş, göstereceği en küçük küstahlık ya da başına buyrukluk eğiliminde, aramızdaki varlığının hemen sona ereceğini ve her an dışlanıp, kaçak çalışan göçmen işçilerin arasına yeniden dönme tehlikesi içinde olduğunu çok iyi anlamıştı. Ne zaman onun hizmetine başvursam, yüzünde Laura'yı ya da beni incitecek bir ifadenin en küçük izinin bile bulunmadığından, özellikle de katlanamayacağını bir yargıya varmama yol açabilecek bir hava taşımadığından emin oluyordum. Görevini yerine getiren bir işçiydi o. Bizim fiziksel bağımlılığımızdan kurtulmamızı ve her türlü bedensel sınırlamanın ötesinde, fizyolojik kölelikten özgür kılınmış bir sevgi içinde birbirimizi bulmamızı sağlıyordu. Laura'nın benim bütün bu fantazmalarım-dan haberi olmadığını söylememe gerek var mı? Burada söz konusu olan, birçok kadının ve erkeğin gözlerini kapatarak başvurdukları, önem taşımayan geçici çözümlerden birinin kullanılmasıydı. Benim yaptığım, geleceğimizi güvence altına almaktı yalnızca; başvurduğum ve kafamın içinde bütünüyle teorik planda kalan bu son çare de beni büyük ölçüde rahatlatıyordu. Bana yeniden güven veriyor, kaygılarımı, korkularımı azaltıyordu. Ne var ki, tuhaf bir şey oldu: Ruiz, kafamın içinde giderek kendini saklamaya, gerçekliğini yitirmeye başladı. Onu belleğimde yeterince güçlü ve canlı olarak canlan-dıramıyordum. Hatta birçok kez, kafamm içinde canlanmayı reddettiği bile oldu. Bu durumda onun, yaptığı hizmetin karşılığını bekleyen bir profesyonel olduğunu düşledim. Gerçek çıkara kişiliği öylesine güçlü olmalıydı ki, bu kişilik, nasıl olduğunu bilemeyeceğim bir ruhsal gücün aracılığıyla benim fantazmalanma baş eğmeye karşı çıkıyordu. Kendini benden gizlemeye başlıyordu: Onu kafamm içinde canlandırabilmek için daha şimdiden belleğimi zorlamam gerekiyordu. Aslında, gerçeği kabullenmeye karşı çıktığıma kuşku yoktu: Bilinçaltının at oynatıp bize buyruklar verdiği o labirentlerin içinde, Ruiz'i belleğimden bilinçli olarak siliyordum, çünkü gerçekçilik bana yetmiyor, <span class="calibre3">gerçeğin kendisini</span> istiyordum. Onun varlığını kabul edemezdim.</p>

  <p class="calibre1">Şimdiye kadar yaşadığım 'ben' böylesine derinlemesine bir değişikliğe uğramış olamazdı. Okuru kendime güldürmek pahasma -çünkü 1975 yılındayız- şunu söyleyeyim ki, ben Fransa'ya, 1940'larda baktığım gözle bakıyordum ve ne olursa olsun, yaşadığım geriye gidiş, güçsüzlük, dirilik ve fiziksel kaynak eksikliğini giderme düşüncesine kancayı takmış olmamm beni neleri kabul etmeye, ne ölçüde alçalmaya zorladığını aklımın ucuna getiremezdim. Bununla birlikte, Ruiz'in benden bir şeyler beklediği açıktı ya da ben ondan bir şeyler bekliyordum -bu aynı kapıya çıkıyordu- ve aramızdaki ilişkinin geldiği nokta bizi ya birbirimize bağlayacak, ya birbirimizden koparacakta. Düş gücümün, güç kaynaklarını yeniden doldurması gerekiyordu. İşte bu yüzden Goutte-d'Oı'a gidip gelmeye başladım. Ruiz'in yeri doldurulamayacak biri olmadığını, düş gücümün -ve yalnızca düş gücümün- yabancı emekçileri içinde barındıran bu geniş Paris havzasında boy gösteren Afrikalı, karaderili ve Araplar arasında uygun birini nasıl olsa bulacağını düşünüyordum. Ma-lililer, Senegalliler, Kuzey Afrikalılar arasında yürüyor ve ekonomimizin bu insanlara neler borçlu olduğunu düşündükçe kendi kendime gülümsüyordum. Onların arasında, tehlike içinde olduğum duygusuna hiç kapılmıyordum -tabii ki burada, bana dışarıdan yapılabilecek bir saldırıdan değil, kendi kendimi yok etme eğilimimden söz ediyorum...</p>

  <p class="calibre1">Kimi zaman bana öneriler yapılıyordu. Bir genç kız ya da bir delikanlı... Ender olarak. Bir seksen beş boyum, yüzümde de hiçbir eksiğim olmadığını çevreme sezdiren bir gülümseme var. Bir defasında, adamın biri elini omzuma koyup şunları söyledi:</p>

  <p class="calibre1">"Silah mı satın almak istiyorsun? Elimde her türlüsü var. Mitralyöz bile."</p>

  <p class="calibre1">"Hayır, henüz değil," dedim ona.</p>

  <p class="calibre1">Ve hâlâ öyle bir hava uyandırmak bayağı hoşuma gitti.</p>

  <p class="calibre1">Laura'yla büyük bir yolculuğa çıkmak istiyordum. Çok uzaklara, olabildiğince uzaklara, bizi ahşkanlıklanmızdan ve önyargılarımızdan uzaklaştıracak, alıştığımız yol haritalarını, önerilen güzergâhları kafamızdan silecek bir yerlere gitmek istiyordum. Bir uçağa atlayıp kaçma düşüncesinin uzun süreden beri, insanların kafalarının içinde özenle düzenlediği psikolojik rahatlama çizelgesinde yer aldığını biliyordum, ama onlara benzediğimi sanmıyordum. Hayır, benim için, daha çok... bir bakış sorunuydu bu. Çevremde, bütünüyle yabancısı olduğum, yani hiç anlayamadığım bakışlara gerekseme duyuyordum. Malili bir çoban, And dağlarında yaşayan bir yerli, ne yaparsam yapayım, tuhaf bir hayvanmışım gibi bakacaktı bana. Benimle ilgili yargılan ne olursa olsun, bu yargının içinde her zaman, horgörüden çok daha fazla, anlama eksikliği bulunacaktı...</p>

  <p class="calibre1">Bu arada, işlerimi düzene koymadan Fransa'dan ayrılmayı düşünemezdim ve Laura'yı benimle birlikte bu büyük yolculuğa sürüklemezden önce, onu bir gün Paris'in, içinde bulunduğumuz duruma fazlasıyla uygun düşecek, onun da varlığım mutlaka bildiği bir semtine götürdüm.</p>

  <p class="calibre1">Arabamı Lange Sokağı'nda bırakmıştım, bulvara kadar birlikte yaya gittik. Mayıs ayının sonundaydık. Laura, üstüne kehribar rengi bir bluz giymiş, ayağma bir blucin geçirmişti, başma da Loire kıyısında taktığı şapkayı takmıştı. Göğüsleri ve kalçaları, Paris'in ilkbaharına çok yakışan bir yuvarlaklık oluşturuyordu. Ona, üzerine başka şeyler giymesini söyleyebilirdim, çünkü Goutte-d'Or semtine gidiyorduk. O semtte oturan yabancı işçilerin çoğu Müslümandı, kadm bedeniyle ilişkileri de hâlâ derinlemesine geleneksel olma özelliğini koruyordu, dolayısıyla da böylesine şık bir giyim onlara bir kışkırtma, hatta bir davet gibi gelebilirdi. Ne var ki, benim katlanamadığını, Arapların ve karaderililerin Lau-ra'ya değil, bana bakış biçimleri oldu. Kafalarmm içinde sanki, bilemediğim eski ve alaycı bir düşünce vardı. Bunlar, <span class="calibre3">bilen</span> bakışlardı - değiştirilmelerine de imkân yoktu.</p>

  <p class="calibre1">Laura'yı dirseğinden yakaladım.</p>

  <p class="calibre1">"Buradan hemen defolup gidelim."</p>

  <p class="calibre1">"Ne var?"</p>

  <p class="calibre1">"Hakaret bu..."</p>

  <p class="calibre1"><span class="calibre3">"Ne?"</span></p>

  <p class="calibre1">Kendimi toparladım:</p>

  <p class="calibre1">"... Hakarete uğramışlar sanki. Iıkçı bunlar. Röntgencilerin arasında kaldık..."</p>

  <p class="calibre1">"İyi ama, buraya neden geldik öyleyse, Jacques?"</p>

  <p class="calibre1">"Çünkü böyle bir alışkanlıkları olduğunu bilmiyordum..."</p>

  <p class="calibre1">"Hiçbir şey anlamıyorum."</p>

  <p class="calibre1">"Sana nasıl baktıklarını görmüyor musun?"</p>

  <p class="calibre1">"Hayır. Ayrıca, bana değil de sana bakıyorlar sanki..."</p>

  <p class="calibre1">"Bütünüyle öyle. Böyle bir alışkanlıkları var."</p>

  <p class="calibre1">"Ne alışkanlığı? Tanrı aşkına, neler olup bittiğini bana açıklar mısın? Neyin var senin?"</p>

  <p class="calibre1">Durdum.</p>

  <p class="calibre1">"Irkçılık. Bunun ne olduğunu bilir misin?"</p>

  <p class="calibre1">"Ama..."</p>

  <p class="calibre1">"Birileri hesaba katılmadığı zaman ırkçılık olur. Onlar hesaba katılmadığı zaman. Onlarla ne istenirse o yapıldığı zaman, hesaba katılmadıkları zaman; ve bu, onların bizim gibi olmamaları yüzünden yapıldığı zaman. Anlıyor musun? Onlar bizden değil. Onlardan istediğimiz gibi yararlanabiliriz; bunu yaptığımızda da başkalarının gözünde küçülmeyiz.</p>

  <p class="calibre1">Saygınlığımızı, 'onurumuzu' yitirmeyiz. Onlar bizden o kadar farklı ki, çekinecek bir şeyimiz yok, yaptıklarımızdan dolayı... Kimse bizi yargılayamaz, işte hepsi bu. Onlara en bayağı işlerden herhangi birini yaptırabiliriz, çünkü ne olursa olsun, onların bizim hakkımızdaki yargıları, diye bir şey yoktur, böyle bir şey olamaz, onların yargılan bizi kirletemez... Irkçılık denen şey, işte budur."</p>

  <p class="calibre1">Beni dinlemeyi bırakmış, omzumun üstünden ileri bakıyordu. Yumruklarımı sıkıp geri döndüm. Bir Kuzey Afrikalı. Goutte-d'O/a adım attığımızdan beri bizi izliyordu. Daha çok, beni izliyordu. Bakışlarını üzerimden bir an olsun çekmemişti. Ne de gülümsemesini. Bize hizmetini sunuyordu. <span class="calibre3">Ben, senin karıyı düzmek, eğer istersen. Bende alet kocaman. Bakabilirsin. O işi senin adına yapabilirim, eğer sen istersen. Karım düzdürecek birini arıyorsun, biliyorum, sizleri tanırım ben.</span> Bir şey söylediği falan yoktu. Onun yanmda bu leş kokularını salan bendim, ben, Jacques Rainier, o değil. Otuz yaşlarmda vardı, inceydi, ayağma, kalçalarına sıkı sıkıya yapışmış bir blucin giymişti. Sırtında da, üzerine kabuk gibi geçmiş, sarı-kırmızı bir tişört vardı. Burada, kendi evindeydi. Demek istediğim, benim içimde kendi evindeydi. Belki de hayatını böyle kazanıyordu. Kadınlardan değil. Kocalarından. Yabancı proletaryanın sömürülmesi, sömürülenler açısından kimi zaman tuhaf biçimlere bürünüyor. Ve sömürülme alışkanlığını edindiğinizde de, sömürülmeden sonunda kazanç sağlamaya başlıyorsunuz. Sömürülme edimini sömürüyorsunuz. Omzuma bir elin dostça konduğunu duyumsadım.</p>

  <p class="calibre1">"Haydi, haydi, bayım..."</p>

  <p class="calibre1">İyi hayat koşullarını, yüz kiloluk bir beden oluşturabilecek kadar geliştirmiş bir karaderili, yumuşaklıkla aramıza giriyordu. Bir lokantadan çıkmıştı ve 'dünyaların en iyisinde herşey iyidir' havasmda olan tiplerden biriydi.</p>

  <p class="calibre1">"Haydi, hemen benim taksiye atlayın... Bayanın önünde bilileriyle yumruklaşmaya niyetiniz yok herhalde..."</p>

  <p class="calibre1">Laura'yı taksiye bindirip geri döndüm. Kuzey Afrikalı umursamazlık içinde duvara dayanmış, bana gülümsemeyi sürdürüyordu.</p>

  <p class="calibre1">"Bilirsiniz, onlara kızmamak gerekir... Eğitimsiz kişiler bunlar... Ayrıca, Araplar kadına saygı göstermezler... Turist misiniz?"</p>

  <p class="calibre1">"Yes," dedim.</p>

  <p class="calibre1">"Benim ülkeme, Martinik Adaları'na gitmeliydiniz. Orada iyi ağırlanırdmız. Bizde insanlar insanlara hâlâ iyi davranmayı sürdürüyor. Orada hâlâ çok eski Fransa'yı yaşıyor insanlar. Bu deyimi, 'eski Fransa' deyimini bilir misiniz?"</p>

  <p class="calibre1">"Hayır," <span class="calibre2">dedim.</span> "Biz yabancıyız. <span class="calibre2">İskandinavyalIyız."</span></p>

  <p class="calibre1">"Eski Fransa, eskiden olduğu gibi, demektir. Ne bileyim, eski oyunlar gibi biraz. Biz, Martinik'te hâlâ 18. yüzyıl şarkılarını söyleriz. Herkes iyidir bizde. Nereye gidiyorsunuz?"</p>

  <p class="calibre1">Laura susuyordu. İncinen gururu, durumu kavrayamaması, benim yabanıllığım, karşılaştığı adaletsizlik yüzünden neredeyse gözünden yaşlar boşanacaktı. Kendime karşı duyduğum öfkenin ve kinin dışavuran belirtileri, maskarası çıkmış yüce ilkelere sığman, insanlara yukarıdan bakan insanlara özgü belirtilerdi.</p>

  <p class="calibre1">"Martinik'te şimdi çok iyi otellerimiz var ve mademki siz de dünyayı arşınlayan tiplerdensiniz, bayım, bize de bir uğramanız gerekir, çünkü oradaki insanlar, yaşama sevincini hâlâ içlerinde duyuyorlar..."</p>

  <p class="calibre1">Taksiden inerken okkalı bir bahşiş verdim, ona doğru eğilerek şu şarkıyı mırıldandım:</p>

  <p class="calibre1"><span class="calibre3">Elveda eski pamuklular, elveda ipekli fularlar...</span></p>

  <p class="calibre1">Ve ardımda, yönünü hafifçe sapıtmış bir folklor bırakmış olmanın doyumunu duyumsadım.</p>

  <p class="calibre1">Bir yerde patlayacağımızı biliyordum, yine de asansöre kadar ikimizin de kendimizi tutacağımızı düşünüyordum. Gelgelelim, haftalardır her gün giderek kendime daha da yabancılaşıyordum, oysa bir çiftin hayatında, eşlerden birinin, kendine göstermediği sabrı ve hoşgörüyü karşısında-kinden beklemesi kadar insanlık dışı -ya da insana özgü, çünkü ne yazık ki bu ikisi bazen aynı kapıya çıkıyor- bir davranış düşünülemez. Elimi anahtara doğru uzatmıştım ve kapıcının yüzündeki ifadenin birden donuklaştığım fark ettim, ki bu onda, her zaman derin bir şaşkınlık içine düşme belirtisidir.</p>

  <p class="calibre1">Laura ağlıyordu. Çevremizde kalın sigarlar, elmaslarla bezenmiş parmaklar ve İsviçre bankalarının çelik kasalarının sağladığı huzurlu hava vardı ve bize kınayıcı gözlerle bakıyorlardı, sanki yöneticilere bu sarayın kötü yönetildiğini ve senin gözyaşlarının, Laura, servis merdiveninin yolunu tutması gerektiğini sezdirmek istiyorlardı.</p>

  <p class="calibre1">"Ne yaptım sana, Jacques? Neden böylesin?"</p>

  <p class="calibre1">"Sevgilim, sevgilim..."</p>

  <p class="calibre1">Kollarımın arasmda hıçkırıyordun ve herkes gözlerini bizden kaçırıyordu: görgülü insanlar...</p>

  <p class="calibre1">"Gel Laura, burada ağlama, yalnız benim için ağlamanı istiyorum..."</p>

  <p class="calibre1">"Ama konuş benimle, Jacques! Benimle <span class="calibre3">gerçekten</span> konuş! Benimle eskiden olduğun gibi değilsin! Seni korkutuyorum sanki, bana kızıyorsun adeta..."</p>

  <p class="calibre1">'Tabii ki kızıyorum sana; sevmemiş olsaydım, seninle öyle mutlu olurdum ki!"</p>

  <p class="calibre1">"Söyle bana..."</p>

  <p class="calibre1">"... Seviyorum seni, seni seviyorum ve bu yüzden de... bitmesini istemiyorum!"</p>

  <p class="calibre1">"Sen ölmeyeceksin ki!"</p>

  <p class="calibre1">"Ölmek demedim, bitmek dedim... Bazı insanlar var, ölüyor, sonra, öyle ya da böyle, bir yolunu bulup yaşamayı sürdürüyorlar..."</p>

  <p class="calibre1">"Evet efendim, tabii ki olacak, efendim," dedi, otuz yıldan bu yana tanıdığım kapıcı, ama bir başkasıyla konuşuyordu.</p>

  <p class="calibre1">"Bana kızıyorsun, çünkü ben çok gencim ve seni sinirlendiriyorum, öyle değil mi?"</p>

  <p class="calibre1">"Laura, çekip gidelim buradan, çevrede Japonlar var, kameralarım çıkaracaklar, deprem olduğu zaman hep yaparlar bunu... Jean, üzgünüm."</p>

  <p class="calibre1">"Ben de öyle, Bay Rainier. Ne yaparsınız ki elden bir şey gelmiyor. Shakespeare, 'Bir şeyler yapmayı bilmek gerek,' demiş."</p>

  <p class="calibre1">Laura burnunu siliyordu.</p>

  <p class="calibre1">"Böyle mi söylemiş Shakespeare?"</p>

  <p class="calibre1">"Bilmiyorum, bayan, ne var ki biz Avrupa'nın en iyi otellerinden biriyiz, o yüzden böyle sözler etmek zorunda kalıyorum!"</p>

  <p class="calibre1">Kendini kollarımın arasında biraz saklıyordu. Göğsümde artık, yakalanmış kuş çırpıntılarını duyumsamıyordum. Ondan uzaklaşıyormuşum gibi davranmış olmaktan korktuğumdan, geri çekilmeye cesaret edemiyordum. Bakışları be-mülkileri aradı ve sığınacağım bir 'ince alay' bulamadım, tutunacak dalım kalmamıştı.</p>

  <p class="calibre1">"Bana cevap vermedin, Jacques. Neyin var?"</p>

  <p class="calibre1">"Şu anda boğulmaktayım."</p>

  <p class="calibre1">"Benim yüzümden mi?"</p>

  <p class="calibre1">"Ne ilgisi var, saçmalama... Hayatım boyunca ellerimle kurduğum herşey yıkılıp gitmekte... gelecek ay vadesi gelecek borçlarımı ödeyip ödeyemeyeceğimi bile bilemiyorum..."</p>

  <p class="calibre1">"Ama ben senin herşeyi satacağım ve..."</p>

  <p class="calibre1">"Öyle tabü, ama bu o kadar kolay değil... Ayrıca, ne var yani, ben de ötekiler gibiyim, herşeyin yoluna gireceğini düşünüyorum... Biraz kararlılık, biraz da düş gücüyle... Herşey bir yana, hükümetin bize durmadan yinelediği şey..."</p>

  <p class="calibre1">Haydi bakalım, dedim kendi kendime, palavra at. Sonuna kadar yalan söyle. Zaten insanlar her zaman en iyi yalanı, gerçekleri dile getirerek söylerler.</p>

  <p class="calibre1">"Bu enerji krizi belası beni en kötü zamanımda yakaladı, zaten soluğum kesilmişti... Her yandan tükeniyorum... Bu işte yalnız olmadığımı biliyorum, biliyorum bunu... Dünya dengelerinin değiştiği bir an bu. Ama çok katı bir değişim. Karşı çıkmak zor, herşeye, şimdiye kadar neysen o olduğun şeye elveda deyip boyun eğmek de zor... Artık sana layık olmadığım için seni terk etmek zorunda olmak gibi bir şey..."</p>

  <p class="calibre1">"Kapa çeneni! Kapa çeneni!"</p>

  <p class="calibre1">"Bağırma, gecekondu mahallesinde değiliz... Jean, anahtar lütfen."</p>

  <p class="calibre1">"Anahtarınızı vermiştim, Bay Rainier."</p>

  <p class="calibre1">"Jean ve ben, otuz yıldan beri birbirimizi tanırız. Tam olarak, Paris'in özgürlüğe kavuşmasından bu yana."</p>

  <p class="calibre1">"O zamanlar birbirimizi daha da iyi tanırdık, bayan, çünkü ikimiz de gençtik. Yıllar geçtikçe her birimizdeki bilinmez ve anlaşılmaz yanlar hatırı sayılır biçimde artıyor..."</p>

  <p class="calibre1">"Goethe?"</p>

  <p class="calibre1">"Goethe, efendim. Üç yıldız."</p>

  <p class="calibre1">"Bayan Souza'ya yalnızca, krizin beni boğazıma kadar batırdığını, buna karşın yenilgiyi kabullenmediğimi anlatmaya çalışıyorum. Bana da efendim deyip durma."</p>

  <p class="calibre1">"Olur albayım. Araplan denediniz mi?"</p>

  <p class="calibre1">Gözünün içine dik dik baktım.</p>

  <p class="calibre1">"Bu da ne demek oluyor?"</p>

  <p class="calibre1">"Araplarla temasa geçme girişiminde bulundunuz mu?"</p>

  <p class="calibre1">"Araplarla neden temasa?.."</p>

  <p class="calibre1">"Şu sırada, geniş imkânlara sahip olan onlar da."</p>

  <p class="calibre1">"Hayır, ben daha çok Almanlar ve Amerikalılarla... Ama hâlâ ayaklarımın üstünde durmaya çalışıyorum. Konjonktür belki de değişecek. İran'a otuz milyarlık bir teslimat var, belki de benim Montaigne ile Rabelais'mi onlar satın alır. Yaşlı Avrupa'nın belki soluğu kesildi ama deha bizde, Jean, deha bizde. Hammaddemiz yok ama, henüz yitirmediğimiz bir şeyimiz varsa o da pırıl pırıl ışıldayan zekâmız..."</p>

  <p class="calibre1">Anahtarı Laura'ya uzattım.</p>

  <p class="calibre1">"Üzerini değişecek misin? Willelm'lere gidiyoruz. Ben seni burada beklerim."</p>

  <p class="calibre1">"Seninle konuşmak istiyordum, Jacques. Ama burada değil. Seninle <span class="calibre3">gerçekten</span> konuşmak istiyordum..."</p>

  <p class="calibre1">Asansörün içi kalabalıktı.</p>

  <p class="calibre1">Koridorda uzun bir sessizlik.</p>

  <p class="calibre1">Salonda yine çiçek demetleri.</p>

  <p class="calibre1">"Kaygıların olduğunu biliyorum."</p>

  <p class="calibre1">"Seninle birlikte olduğum zaman, kaygı falan duymamam gerekir."</p>

  <p class="calibre1">Kendini bir koltuğa bıraktı.</p>

  <p class="calibre1">"Çok iyi konuşuyorsun, Jacques. Senin uzaklaşma tarzın da bu."</p>

  <p class="calibre1">Arkasında beyaz güller duruyor. Özenle oluşturulmuş, kuğu soğukluğunda bir beyazlık. Bu güllere Kraliçe Christi-ne adı veriliyor. İsveç Kraliçesi Christine, kuşkusuz. İyi ama neden?</p>

  <p class="calibre1">"Benden ayrılmak mı istiyorsun? Bana bu büyük kötülüğü yapmaktan korkmamalısın. Bana âşık değilsen seni istemem, Jacques. Bittiyse eğer... Basitçe söylemek gerekir: Bitti."</p>

  <p class="calibre1">Dingin bir ses. Bir gülümseme gibi. Gözlerinde çok tatlı bir parıltı var. Gebermeli. Geberip gitmeliyim.</p>

  <p class="calibre1">"Hayır, ağlama, Jacques. Benim ülkemde, gözyaşlarının yalnızca işi geçiştirmeye yaradığı söylenir."</p>

  <p class="calibre1">"Bir şey değil, sevgilim. Yalnızca delikanlılık. Yeniyetmelik krizi geçiriyorum. Altmışına doğru çok sık rastlanır buna."</p>

  <p class="calibre1">"Daha önce de seni ağlarken gördüm. Önceki gece, uyurmuş gibi yapıyordun ama gözlerinde yaşlar vardı, ayrıca gülümsüyordun... Çok gelişmiş bir mizah anlayışın var, Jacques."</p>

  <p class="calibre1">"Ya öyle. Ağlarken gülümsüyordum. Muhtemelen kendimi çok açık seçik görüyordum, gözlerim kapalı, bu, gülünçlüğün doruk noktasıdır. Açık seçiklik, gülmenin en az bilinen kaynaklarından biridir. İnsanın bir şeyin bilincine varmasında belki de bir tuhaflık vardır. Neden olduğunu bilmeden güzel kokan, yalnızca çiçeklerdir..."</p>

  <p class="calibre1">Üzerine eğildim ve gözyaşlarını sildim. Böylelikle, yüzünde yalnızca gülümseme kaldı.</p>

  <p class="calibre1">"Onu da silmen gerekirdi..."</p>

  <p class="calibre1">"Sonra bir ad mırıldandın... Bir İspanyol adı... Ruiz miydi? Luis miydi?"</p>

  <p class="calibre1">Dehşetten donakalmıştım.</p>

  <p class="calibre1">"Böyle birini tanımadığıma yemin ederim."</p>

  <p class="calibre1">"Ve şöyle dedin: 'Hayır, asla, istemiyorum...' Gözlerin yaşlıydı. Neden?"</p>

  <p class="calibre1">"Bilmiyorum. Bir karabasan görüyordum kuşkusuz. Kendimi bir çocuk olarak görüyordum belki de, geceleyin bir ormanda kaybolmuştum ve korkuyordum. Bir erkek ağladığında, her zaman bir yerlere saklanmış bir çocuk olduğunu düşünürüm..."</p>

  <p class="calibre1">Seni göğsüme bastırdım, çok kuvvetli, bir kadından yardım ve koruma bekleyen bir erkek gibi. Ve o kaygı dolu güven gereksemesi... Elimi tutuyorsun.</p>

  <p class="calibre1">"Hayır, hayır, Jacques... Yapmamalısın... Yalnızca bu kadar."</p>

  <p class="calibre1">"Evet, sevgilim. Yalnızca bu kadar."</p>
</body>
</html>