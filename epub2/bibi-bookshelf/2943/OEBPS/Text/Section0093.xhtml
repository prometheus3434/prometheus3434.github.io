<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Acı Robert'ın sistemini öylesine şok etmişti ki, yarı-bilinçliliğin o rahatlatıcı bölgesine atladı.</p>

  <p>Aynı esnada, kaza bölgesine yaklaşan araçların yarattığı, ulaşım sisteminin tarihinde görülen en berbat trafik sıkışıklığı yaşanıyordu. Helikopterler trajik manzara üzerinde uçuyor, muhabirler her biri kendi isterileri içinde olay yerini tarif etmek için yarışıyorlardı.</p>

  <p>"Bu korkunç Hilary," dedi ITN'den biri. "Bu tarif edilemez. Kelimeler bunun hakkını veremez." Dolayısıyla kimseye hiçbir hayrı kalmamıştı. Sonraları yayıncılığa olan katkılarından dolayı OBE<a href="../Text/Section0003.xhtml#n16" id="n16d"><sup>[16]</sup></a> verildi bu kişiye. Erken emekli oldu ve keman öğrenmeye başladı.</p>

  <p>Hastaneler alarmdaydı ve acil durum prosedürleri sınırlarını zorlamıştı. Danışman ekipler endişeleri gidermek için Liverpool ve Notthingham'dan uçtular. Kırk kilometrelik alandaki tüm hastanelerin yanık üniteleri faaliyete geçti. Radyo ve televizyonlardan, kaygılı aileler ve akrabaların yanmışlarından haber alması için özel numaralar açıklandı.</p>

  <p>Öğle saatleri sona ererken fırtına mağduru meşe ağacında, Robert Caligari'nin dehşet verici ıstırabı sürüyordu. Ölü ve yaralıların sayısı neredeyse üç yüze çıkmıştı. Yanan tavuklar ve keman çalan çocuk hakkında bitmek bilmez bahisler vardı.</p>
</body>
</html>
