<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Otobüs, yavaş araçlar için ayrılan şeritten çıkarak önce diğer iki şeride, ardından da bariyerlere doğru kaydı. Bariyerleri aşmasıyla birlikte karşı istikametten gelen bir petrol tankeri otobüse tam kafadan girdiğinde, yaşanan patlama Robert'e yepyeni, iki dakikalık haz daha verecekti. Tanker devrildi ve her yeri volkanik bir patlamayı andıran alevler sardı. Sızan petrol otoyol boyunca bir akarsu oluşturmuştu.</p>

  <p>Daha kırk saniye önce emeklilerin hep bir ağızdan, mutlu mesut "Cruising Down The River"<a href="../Text/Section0003.xhtml#n11" id="n11d"><sup>[11]</sup></a> şarkısını söylediği gezici tiyatro otobüsüne, yani otobüsün yanmakta olan yığınına, yirmi saniye kadar sonra bir başka tanker çarptı. Ve ortalık duman ve alevler içinde kalmışken, Robert olan bitene sırtını dönüp, uçurtma ve yayını da alarak kaderine doğru yola çıktı.</p>

  <p>Güvenli ağacındaki barınağına koşar adım dönerken, Robert'ın kalbi neşeyle çarpıyordu; kendinden geçmiş, kuş gibi hafif hissetmeye başlamış, baştan aşağı mutluluk kesilmişti. Altın madalya kazanmış gibi hissediyordu; en zirvedeydi, en iyiydi, en en iyiydi. Altın onundu, galip Robert'ın. Ağacına yaklaşırken kendisini ipi göğüslemeye hazırlanan bir atlet gibi hissetti. Parçalanmış meşesinin önünde uzanan kütük karmaşasına yaklaşırken, casusluk hikayelerinde dendiği gibi, son bir gayretle adımlarını daha da hızlandırdı.</p>
</body>
</html>
