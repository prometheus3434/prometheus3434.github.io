<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>"Hatlar çok kötü," diye boğuk bir gürleme geldi The Old Temperance Hall'dan. "Sizi çok iyi duyamıyorum. İş ve işçi bulma kurumundan mısınız?"</p>

  <p>Robert, annesi ve kız kardeşinin gelip gelmediğini görmek için pencereden dışarı baktı. Hayır. Temizdi. Aniden ses emici Martyn'i sevmedi. "Hayır, Azrail'in sesiyim," dedi Robert.</p>

  <p>Martyn aniden ilgilenmişti. The Old Temperance Hall'un oralarda pek bir kargaşa vardı. Martyn belli ki ya kendini çarşafından kazıyordu ya da mezarından tırmanışa geçmişti. "Azrail mi dedin?" diye çıktı Martyn'in yeni sesi. "Bu bir şaka falan mı?"</p>

  <p>"Şaka değil," dedi Robert sakince. "Ben Azrail'in sesiyim. İnsanları arayıp sıralarının geldiğini hatırlatmak benim işim." Robert, Bert amcasının fotoğrafının üzerindeki saate bir bakış attı. "Saat on bir buçuğu yirmi saniye geçiyor. Tam olarak üç saat içinde ölmüş olacaksın."</p>

  <p>Hatta çok ilginç bir sessizlik oldu. Soluk sesi bile gelmiyordu. Robert, aldığı haberin şokuyla Martyn'in şimdiden ölüp ölmediğini merak etti. Martyn'in, üç saat içinde öleceği haberiyle ilgilenmiyor gözükmesi Robert'ı biraz huylandırmıştı. "Hala hattayken detayları öğrenmek ister misin?" diye sordu. Sessizlik. "Alo?" diye seslendi. "Hala orada mısın?"</p>

  <p>Birkaç saniye daha geçti ve Martyn, "O zaman senle beraber iki kişi ederiz, değil mi? The Old Temperance Hall'a gelmek ister misin böylece birlikte ölebilirdik?" dedi.</p>
</body>
</html>
