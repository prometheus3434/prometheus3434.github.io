<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>"Aman Tanrım," dedi Beyin David. Cassandra ona yağmur yağdığını söylese de aynı şeyi söyleyecekti.</p>

  <p>"Eski okul müdürlerini aradık." dedi Cassandra. "Trajediyi ona aktarmak ve partisini berbat etmek için."</p>

  <p>"Aman Tanrım," diye tekrar inledi David. "Ne dedi peki?"</p>

  <p>"Şey David, aslında tutarlı konuşmak için fazlasıyla altüst olmuştu. Durmadan söylediği tek şey, ikizlerin coğrafyada çok iyi olduğu ve böyle bir şeyin daha önce hiç başlarına gelmediğiydi. Çok terbiyeli olduklarını ve ayrıca yelkenle açılmayı çok sevdiklerini de söyledi."</p>

  <p>Bir kez daha "Aman Tanrım," diyerek kuru gözlerle ağladı David. "Peki dinleyicilerimizin duymak isteyebilecekleri başka bir şey öğrenebildin mi?"</p>

  <p>"Ne gibi, David?" diye sordu Cassandra.</p>

  <p>"Şey, Cassandra," dedi Davis. Cassandra'nın konuşma kalıplarını kapmıştı. "Herhangi bir doğum lekesi var mı örneğin? Daha doğrusu kimliklerini belirleyebilecek herhangi bir detay?"</p>

  <p>Cassandra düşünüyor olmalıydı. "Şey David, okul müdürü gözyaşları içinde ne kadar iyi çocuklar olduklarını ve yelkeni sevdiklerini tekrar edip durdu. Bir de lakaplarının Ebb ve Flo olduğundan bahsetti."</p>
</body>
</html>
