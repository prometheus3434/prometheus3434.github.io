<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>"Aman Tanrım!" diye güçlükle soludu David. "Ebb ve Flo mu?"</p>

  <p>Robert Caligari bütün bunları şaşırtıcı bir netlikte dinliyordu. Ses ne kadar aşikarsa, acısı da o kadar büyüktü. Ve böylece Robert'ın insanlara nefretinden doğan kargaşa büyüdü de büyüdü.</p>

  <p>İki televizyon ekibi, Ashford'daki Marks and Spencer şubesinin arka tarafında çıkan küçük bir yangını bildirmek için yoldaydılar. Görmüş geçirmiş, tecrübeli iki ekipti; Lübnan, hatta Körfez'de bulunmuşlardı. Ve Marks and Sparks'a<a href="../Text/Section0003.xhtml#n13" id="n13d"><sup>[13]</sup></a> doğru gittiklerini düşünerek son sürat ilerlemekteydiler. Ama alev nehrinin içine dalıp yutuldukları anda geriye kalan tek şey yalnızca kıvılcımlar oldu. Can verirken neden Orta Doğu'da kalmadıklarını düşünmüş olmalılar.</p>

  <p>Lanetlenmiş TV ekibinin hemen arkasında -gerçeğin kurgudan daha garip olduğunu kanıtlarcasına- Worms-hill yakınlarındaki bir tavuk çiftliğine altı bin tavuk ve üç yüz yavru horoz taşıyan bir kamyon vardı. Kamyonun tekerlekleri anında eridi ve araç sanki kumluk bir alana dalmış gibi daha fazla ilerleyemedi. Horozlar nasıl da öttüler; halbuki şafak çoktan sökmüştü. Ve otoyolun diğer tarafında üç bin şişe kırmızı şarap taşıyan bir minibüs havaya uçarken, şaraplar kızarmış kümes hayvanlarının üzerine çağlayan misali döküldü.</p>
</body>
</html>
