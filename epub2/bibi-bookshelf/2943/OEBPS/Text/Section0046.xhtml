<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span>Robert adamın yere çarpmasını engelledi ve insanlar çocuğun bu atikliği karşısında çok duygulandı. Görmedikleri şey, Robert'ın baygın halde mazgalın üzerinde yatan Mr. Goode'nin cüzdanını aşırmayı başarmasıydı.</span></p>

  <p><span>Takip eden perşembe günü Robert, St. Mary Kilisesi'nde Mr. Grice'ın cenazesine katıldı. Hatta annesinin cüzdanından, Nerys'in domuzundan ve Mr. Goode'nin cebinden yürüttüğü paralarla bir demet çiçek bile aldı. Çiçekleri gayet saygılı bir şekilde mezara bıraktı ve boynunu büktü. İnsanlar Robert'dan gelen bu derin saygıyı fark ettiler ve gözlerinde yaşlarla onaylayarak başlarını salladılar.</span></p>

  <p><span>Mr. Grice'ın ölümü, Robert'ı zevkten bayılacak hale getirmişti. Öyle zevkler vardır ki sizi nefessiz bırakabilir. Robert işitme duyusunun eskiye nazaran keskinleştiğini fark etti. Bir akşam Nerys kereviz sapını kemirirken, TV'nin sesi oldukça yüksek olmasına rağmen, Robert onu çok net bir şekilde duyabilmişti. Yan tarafta yaşayan Mr. Whiteside'ı da kereviz sapı yerken duyabileceğini düşündü.</span></p>

  <p><span>"Kereviz sapını çok seviyorum," diye mırıldandı Nerys altıncısını devirirken.</span></p>

  <p><span>"Anlaşılan Mr. Whiteside da öyle," diye söylendi Robert.</span></p>

  <p><span>"Mr. Whiteside mı?" diye sordu Nerys. "Mr. White-side'ın kereviz sapını sevdiğini nereden biliyorsun?"</span></p>
</body>
</html>
