<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Alevler Belçika plakalı, leziz görünümlü bir Mercedes-Benz'i yuttuğunda, yakınlardaki bir Robin Reliant güvenlik şeridinden çıkıp banketi tırmanarak kaçmaya çalışmıştı. Cassandra -ki sesindeki ilgi sanki biraz kaybolmuştu- Robin Reliant'ın kaderini, sahip olabildiği azıcık coşkuyla anlatmaya çalışıyordu. Sesi o kadar kısılmıştı ki dinleyiciler samimiyetsizliğini anlayamazdı.</p>

  <p>"David," diye çınladı sesi. "Buna inanmayacaksın." Cassandra tüm girişlerini bu tümceyle yapardı. Ve tabii David de her zamanki gibi, "Dene, Cassy, dene!" dedi.</p>

  <p>"Evet David," dedi Cassandra. "Bir an için bu küçük araba acımasız alevlerden kaçacakmış gibi göründü. Küçük bir Robin Reliant'dı. Bilir misin bu modeli?"</p>

  <p>"Biliyorum Cassy," diye ciyakladı David. "Ne demek istediğini çok iyi anladım. Gladys teyzem ve Fred amcamın bir Robin Reliant'ı vardı. Hatta içinde yaşıyorlardı. Yaz boyunca yani. O sevgili küçük arabaya ne olduğunu hiç bilemedim. Ama sen devam et Cassandra, sen başka bir Robin Reliant'dan bahsediyordun."</p>

  <p>"Ha, evet," dedi, neden bahsettiğini neredeyse unutmuş olan Cassandra. Büyük bir çaba göstererek hikayeye devam etti. "Şey, David, anlaşılan o ki, tıpkı senin Fred amcanın eskiden yaşadığına benzer bu küçük Robin Reliant, güvenlik şeridine yanaştı ve kenara tırmanmaya çalıştı.</p>
</body>
</html>
