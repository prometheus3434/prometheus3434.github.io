<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Birkaç dakika sonra tüm bölgede <span style="font-style:italic;">coq au vin<a href="../Text/Section0003.xhtml#n14" id="n14d"><sup>[14]</sup></a></span> kokusunu alabiliyordunuz. Köprünün üzerinden tüm bu dehşeti izleyen ve kendisinin de üç tavuğu olan okul müdürü ağlamaya başladı.</p>

  <p>Şimdiye kadar tüm televizyon ve radyo ağları haberi yayımlamıştı.</p>

  <p>Faciaya dört yüz metre kadar uzakta oturan çok yaşlı bir hanımefendi, zavallı atın otoyol köprüsünden atladığı noktadan itibaren olay mahalini izlemiş bulunmaktaydı. Babasından miras kalan esaslı bir dürbünü vardı. Babası emekli olup Pluckly'e çekilmiş ve orada birçok başka sabık amiralin hayaletiyle mutlu bir yaşam sürmüş bir tuğamiraldi. Kadın hiç evlenmemişti ama dürbünün görüş sahası içinde olup bitenlere karşı inanılmaz bir ilgisi vardı. Yerel polisi aradı ve görmüş olduğu şeyin olay yerinden kaçan bir çocuktan başka bir şey olamayacağını bildirdi. Giderken dans ediyordu; yanında da bir uçurtma ve belki kemana benzer bir şey taşıyor gibi göründüğünü söyledi.</p>

  <p>Aniden tüm bu dehşetle ilgili bildirilen haberler, atın uçurtma taşıyan bir holigan veya Sandway Köprüsü üzerinde keman çalan birisi tarafından korkutulduğunu iddia etmeye başladı.</p>
</body>
</html>
