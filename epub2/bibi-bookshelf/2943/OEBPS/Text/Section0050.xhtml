<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><span>ARANIYOR</span></p>

  <p><span style="font-style:italic;">Tarantula, bilardo sopası ile değiştirilecektir, örümcek -ismi Bluebottle- mükemmel durumdadır ve iyi bakılmıştır. Bilardo sopasına da aynı şekilde davranılmış olması gerekmektedir. Örümcek nazik davranılırsa çok sevecen olabilir</span>. <span style="font-style:italic;">Sineklere tapar, yani pis bir ev tercih sebebidir ama zorunlu da değildir.</span></p>

  <p><span style="font-style:italic;">Bilardo sopasıyla birlikte şahsen başvuru için: Martyn, The Old Temperance Hail, Meeting House Lane, 13a, Tovil, Kent, Maidstone yakınları. Ya da 0962 734 659'u arayın. Pazarlığın başarıyla sonuçlanması için takas sırasında bir tanık bulunacaktır.</span></p>

  <p><br /></p>

  <p>Bu küçük ilan Robert'ın ilgisini çekti. Belki adam tarantulasından bıkmıştı; onu bilardo sopası dışında başka bir şeyle takasa gitmeye ikna edilebilirdi.</p>

  <p>Old Temperance Hall'daki Martyn'i aramaya ve Bluebottle hakkında birkaç soru sormaya karar verdi. Belki onu tehlikeli bir yerde buluşmaya bile ikna edebilirdi. Martyn için tehlikeli yani.</p>

  <p>"Merhaba, Martyn'le görüşüyorsunuz, nasıl yardımcı olabilirim?" Martyn'in sesi battaniyenin altındaymış ve telefon da yan odadaymış gibi geliyordu.</p>

  <p>"Az önce gazetede ilanınızı gördüm ve düşündüm de belki..."</p>

  <p>"Neden bahsettiğinizi bilmiyorum," dedi battaniyenin altından gelen ses.</p>

  <p>Battaniye mi? Belki de canlı canlı gömülmüştü ve yerin iki metre altından konuşuyordu. "Küçük Bluebottle ile ilgili konuşmak istemiştim," diye bağırdı Robert telefonun ucundan.</p>
</body>
</html>
