<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Belki de gözden düşmüş bir Morris dansçısıydı<a href="../Text/Section0003.xhtml#n15" id="n15d"><sup>[15]</sup></a> diye spekülasyonlar üretildi. Yerel gazete, uçurtma-taşıyan ve aynı zamanda keman da çalan kişinin tutuklanmasını sağlayacak bilgi için tatmin edici bir ödül koyduklarını ilan etti.</p>

  <p>Bu haberler, meşe ağacında bir başka bilinçsizlik nöbetinden çıkmakta olan Robert'e de ulaşmıştı. Dans eden çocuğun tango yaparak köprüden uzaklaşması, bir de keman taşıyor oluşuyla ilgili tarifler birkaç dakikalığına da olsa acısını unutmasını sağladı. Ama "İki yüzden fazla ölü olmasından korkuluyor," ifadesini duyduğunda acı çabucak geri geldi ve Robert, Nerys'i yavaşça zehirleme aşamasında kalmış olmayı diledi. Artık çok geçti.</p>

  <p>Yukarı baktığında güvenli deliğinin girişinden kendisini izleyen büyük bir karga gördü. Kütüğün üstüne basıp kaymasına sebebiyet veren ölümcül boku bırakan aynı kargaydı bu. Karga pişmanlık belirtisi göstermiyordu.</p>

  <p>Robert'ın güvenli deliği! Şimdi güvendeyim, diye düşündü. Ev kadar güvenli. Ve ironi tarafından çarpıldı. Ev kadar güvenli. Birdenbire, küçükken kardeşinin domuz kumbarasını tekmelemeyi nasıl da sevdiğini hatırladı. Bu onu domuz-tekmeleyici olmaya götüren şeydi. Ve sonra acı geldi.</p>
</body>
</html>
