<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>"Ama işte bu küçük zibidi uçtu." diye feryat etti George. "Adımın Arthur olduğu kadar doğru bu." Komiser yardımcısı, George'un adının Arthur olmadığını gayet iyi bildiğinden, durumu hemen anladı. Meslektaşı ya bir halt karıştırıyor ya da beyin sarsıntısı geçiriyordu. Ya da stres altındaki polislerde çok yaygın olduğu üzere, aklını oynatmıştı. Zaten bu yüzden, işler ters gittiğinde o kadar çabuk emekli oluyorlardı.</p>

  <p>Yoldan geçen masum küçük bir grup ise neşeyle yürüyor ve gülmekten kramp girmiş ayaklarını gevşetmek için yere vuruyorlardı. İzleyicilerin arasında, artık cesaretini kaybetmiş, bakıma muhtaç eski bir ksilofon<a href="../Text/Section0003.xhtml#n8" id="n8d"><sup>[8]</sup></a> çalıcısı aniden iyileşti ve güven tazeleyerek neşeyle eski enstrümanını çalar gibi yapmaya başladı. Aynasızlar çıldırmıştı. Bunamış bir İngiliz aynasızının delirdiğini görmekten daha zevkli çok az şey vardır hayatta ve hepimiz biliyoruz ki polisler birilerini gülerken görmeyi sevmezler. Aslında çok iyi bilindiği üzere, polisler de doktorlar da zevk düşmanıdırlar. Bütün bu manzara Robert'ı oldukça memnun etmişti. İnsanları güldürmek için bu kadarı yeterliyse, domuzları daha sık tekmelemeliydi.</p>
</body>
</html>
