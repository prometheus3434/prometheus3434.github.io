<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p>Bu böyle yıllarca sürdü. Robert karşısına çıkan hiçbir domuzu tekmelemeden edemedi. Bir keresinde, bir tarım fuarında ödüllü domuzların elemeden geçtiği alana fırlayıp, bin sekiz yüz şaşkın izleyicinin önünde, bir Essex Siyah Ayak'ı, yani bütün İngiltere'nin son büyük şampiyon domuzunu tekmeledi. Pastırma ile kafayı bozmuş kalabalık kendisini öyle bir yuhalamıştı ki, Robert'ın bile biraz gözü korkmuştu. Uzun süre domuz tekmelemedi.</p>

  <p>Ama birkaç yıl sonra, bir gün annesiyle, adı "Tod Slaughter, Kasap ve Besici" olan kasap dükkanının yanından geçerken, Robert bir hanımefendinin haftasonu yemeği için on üç adet domuz pirzolası aldığını fark etti. Yakınlardaki bir sosyal konutta yalnız yaşayan, cüsseli bir kadındı. Bir kocası vardı ama karısı domuz pirzolası yiyip genişledikçe adam evi terk etmek ve köyde kendisine bir oda bulmak zorunda kalmıştı. Hala karısından oldukça hoşlanıyordu ve karısını pencerede onunla konuşurken görülebilirdi; zira içeride onun için yer yoktu.</p>

  <p>Neyse, şapel büyüklüğündeki bu zavallı kadın Robert ve annesinin yanından geçerken, "İyi günler, Mrs. Caligari," dedi ve çocuğa dönerek, "Robert bugün nasıl?" diye ekledi. Cevap, Robert'ın kadını domuz pirzolasından tekmelemesiyle geldi.</p>

  <p>Robert'ın annesi öyle utanmıştı ki ne yapacağını bilemedi. En sonunda doktorlarına Robert'ın domuz veya domuz eti -artık hangisi etraftaysa- tekmeleme tutkusunu anlattı.</p>
</body>
</html>
