<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><br /></span></b></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">On birinci Bölüm</span></b></h1>

    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></b></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">AMA gerçekleşmeyebilirdi de. Biron yine sözü aldı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Orasının endüstride ileri bir ülke olduğunu nasıl anladınız? Bu gezegende ne kadar kaldınız? Size neleri gösterdiler?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben, ancak onların nezareti altında bir gezinti yapabildim. Peki, size neler olduğunu anlatayım. Oraya geldiğim zaman bitkin bir durumdaydım. Uzayda kaybolmak kolay değildi; öylesine korkmuştum ki ancak birkaç lokma bir şey yiyebildim, kim bilir görünüşüm ne haldeydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kimliğimi gördükten sonra beni -şüphesiz gemiyle- yer altına götürdüler. Asıl maksatları gemiyi incelemekti. Beni de bir hastahaneye yatırdılar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neler gördün Gill amca? Bu soru Biron'u şaşırttı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Daha önce bahsetmemiş miydi bundan?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır. Gillbret sözü aldı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hiçbir kimseye bahsetmedim. Kaldığım hastahane-de bizimkilerden çok daha ileri bir teknikle çalışan laboratuvarlar gördüm. Ayrıca yol boyunca metalürji fabrikaları gördüm. Beni yakalayan gemi de bizim bildiğimiz gemilere benzemiyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şimdi bütün ayrıntılarını hatırlamıyorum ama, o zamanlar bana, burası bir "âsi gezegen" gibi gelmişti. Ben kesin olarak inanıyorum ki, buradan hareket edecek filolar Tyrann'a hücum edecek ve Tyrannlılar'a bağlı olan gezegenler de o zaman hep birden isyan edecekler, işte o günden beri bekliyorum. Her sene yılbaşında belki bu sene olur diyorum. Ve her defasında henüz biraz daha gecikeceğini anlıyorum. Ve bütün arzum nihai savaşa katılmaktan ibarettir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra, acı bir gülümseme ile devanı etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bütün bu yıllar zarfında insanlar benim aklımdan geçenleri bilse kim bilir neler olurdu diye düşünmüşümdür herhalde. Ama hiç kimseye onlardan bahsetmedim. Zaten bahsetsem de beni ciddiye alan olmazdı ya.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi ama bütün bunların üzerinden yirmi yıl geçmiş. O zamandan beri hâlâ taarruza geçmediler değil mi? Ayrıca herhangi bir hayat işareti de yok. Uzayda dolaşan meçhul gemiler de görülmedi. Ufak tefek olaylar geçmedi ve siz hâlâ inanmakta devam ediyorsunuz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette! Elli sisteme hükmeden bir gezegene karşı harekete geçmek için yirmi sene nedir ki? O zamanlar daha gelişmiş tekniklerle yeni gemiler yaptıklarından ve daha fazla askeri eğittiklerinden zerre kadar şüphem yok.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- O senin dediğin, yani bir ülkenin hemen başkaldırması falan, casusluk filmlerinde olur. Üç gün içinde gizli bir silah icat edilir hemen çalıştırılmaya başlanır... Yok evlat. Bunlar filmlerde olur. Aslında bu gibi işler zaman ister Biron. Asiler harekete geçmeden önce her şeyin tamam olmasını, hiç bir şeyi tesadüfe bırakmamayı istiyorlar. Maksatları bir defada işi halletmek... İkinci bir harekete lüzum kalsın istemiyorlar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hem sonra "olaylar geçmedi" derken neyi kastediyorsun sen? Birçok Tyrann gemisi hiçbir iz bırakmadan kayboldu. Evet, uzay büyüktür, belki de kaybolmuşlardır; iyi ama asiler tarafından yakalanıp yok edilmedikleri ne malum? İki yıl önceki "Fasılasız" olayını hatırlamıyor musun? Gemi, yakınında yabancı bir cismin varlığını bildirmiş ve kitle-ölçer'le mahiyetini anlamak için yeteri kadar yaklaşmasını beklemişti. Sonra... Sonra hiç. Gemi yok oldu. Evet belki büyük bir göktaşıydı? Ama kim emin olabilir bundan?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- "Fasılasız" aylarca arandı, ama bir sonuç alınamadı. Bana kalırsa asilerin eline düştü. Çünkü bu gemide büyük yenilikler vardı ve tecrübe uçuşu yapıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki siz niçin orada, onlarla beraber kalmadınız?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu istemedim mi sanıyorsun? Ama buna izin vermediler. Henüz kendime gelmediğim sıradaki konuşmalarını duydum ve çok şeyler öğrendim. Henüz işin başlangıcındaydılar ve keşfedilmeleri onların sonu olurdu. Benim Gillbret oth Hinriad olduğumu biliyorlardı. Zaten gemide bu hususta o kadar çok vesika vardı ki, bunu öğrenmek için bana sormalarına da gerek yoktu. Eğer ben dönmezsem çok geniş bir arama hareketi sonunda kimliklerinin ortaya çıkacağından korktular. Bu bakımdan da beni geri göndermeyi uygun buldular.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne diyorsunuz? diye haykırdı, sizi geri göndermek daha da büyük bir tehlikeye atılmak değil de nedir?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Orasını bilemem...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret durakladı, parmaklarını saçları arasında dolaştırarak bir süre düşündü sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Orasını bilemem, diye devam etti. Belki de beni uyuttular. Kesinlikle ayrıntı hatırlamıyorum. Gözümü açtığım zaman yine Vampir'deydim ve Rhodia yakınlarındaydım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kadavralar yine duruyor muydu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Geminin başka bir yere, sizin tabirinizle "âsi gezegen"e uğradığına dair herhangi bir iz var mıydı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Benim hatıralarımdan başka hiçbir iz yoktu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Rhodia'ya yakın olduğunuzu nereden anladınız?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Onu da bilmiyorum. Kitle-ölçer bir gezegene yaklaştığımı gösteriyordu hepsi bu. Hemen telsiz teması kurdum. Bu defa Rhodia gemileri gelerek beni kurtardılar. Asi gezegenden bahsetmemek şartıyla başımdan geçenleri hiçbir şey atlamadan anlattım. Göktaşının bize son Sıçrayış'tan sonra vurduğunu bile söyledim. Tyrann gemilerinin otomatik sıçrama yapabildiklerim bildiğimi de hissettirmedim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki âsilere bunu söylediniz mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır çünkü fırsat olmadı. Orada kaldığım birkaç günün yarısından çoğunu zaten şuursuz geçirdim. Ama bu süre içinde onlar gemiyi inceleyip bu özelliği ortaya çıkarmış olabilirler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron dışarıyı gösteren ekrana baktı. Manzarada değişen bir şey yoktu. Sanki aynı yerde duruyor gibiydiler. Vicdansız saatte yirmi bin kilometre hızla yol alıyordu ama, uzay ölçülerine göre bu hız nedir ki?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gillbret nereye gidiyoruz şimdi dersin? Bu dünyanın nerede olduğunu hâlâ bilmiyor musun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır bilmiyorum, ama bilecek birini tanıyorum. Bundan eminim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kim bu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lingane'ın Autarch'ı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron'un kaşları çatıldı. Bu ismi daha önce bir yerlerde duyduğunu hatırlıyordu, ama nerede ne vesileyle duyduğunu çıkaramıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lingane mı? Neden o?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lingane, Tyrann krallığında en son yenilen gezegen. Başka bir deyişle o diğerleri kadar barışçı değildi. Doğru değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğru ama ne dereceye kadar?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu konuda başka bir gerekçe de babandır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Babam mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bir an babasının ölmüş olduğunu unuttu. Hayat dolu bir insandı, sonra birden buz gibi oldu içi...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Babam mı, diye tekrarladı. Babamın bu konuyla ne ilgisi var.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bundan altı ay önce saraya gelmişti. Ne istediğini anlıyor gibiydim. Kuzenim Hinrik'le olan bazı konuşmalarını gizlice dinledim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia, sitemli bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gill Amca!, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet sevgilim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Babamın özel konuşmalarını dinlemeye ne hakkın var?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret omuz silkti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hakkım yok ama, eğlenceli oluyor, üstelik yararlı da...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron gittikçe artan bir heyecanla sözünü kesti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Onun altı ay önce Rhodia'da olduğunu söylüyorsunuz, öyle değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki bu süre içinde yöneticinin ilkellerle ilgili koleksiyonunu gördü mü? Bu koleksiyonda dünya ve dünya tarihi ile ilgili bir kütüphane vardı öyle değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hem de en önemlisi. Üstelik çok ünlüydü. Önemli misafirlerin bundan yararlanmasına da izin verilirdi. Babanın da orada bütün bir gününü harcadığını biliyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tarihlerin birbirini bu derece tutması ilgi çekiciydi. Çünkü babası altı ay kadar önce kendisinden yardım istemişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu kütüphaneyi siz de biliyorsunuzdur umarım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Acaba kütüphanede, dünyada çok büyük bir askerî değeri olan herhangi bir vesikadan bahseden bir belge var mıydı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret'in yüzünün ifadesi değişmedi. Biraz şaşkındı. Bu konuda hiçbir fikri olmadığı anlaşılıyordu. Biron ısrar etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Prehistorik dünya tarihinin son birkaç yüz yılı içinde böyle bir vesikanın olması gerek. Şu kadarını söyleyeyim ki, babam bunu en kıymetli bir vesika sayıyordu. En kıymetli ve en tehlikeli. Bütün Samanyolu için. Bana o vesikayı bulup getirmemi söylemişti. Hemen dünyadan ayrılmalıydım. Ama... Zaten getirsem de artık işe yaramazdı. Çünkü babam ölmüştü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Anlayamıyorum...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet beni anlamıyorsunuz. Babam altı ay önce bana bundan ilk defa bahsetti. Herhalde Rhodia kütüphanesindeki araştırmaları sırasında buna rastlamıştı. Kütüphaneyi tanıdığınıza göre bulduğu şeyin ne olduğunu sizin de bilmeniz gerekir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret başmı sallamaktan başka bir şey yapmadı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki devam et bakalım, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Babanın ve kuzenimin Lingane Autarch'ı ile konuşmasını dinledim. Bu konuşmadan Autarch'm bir isyanın başı durumunda olduğunu anladım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Daha sonra Hinrik bir Lingane delegasyonunu kabul etti. Heyetin başında yine bizzat Autarch vardı... Ona âsi gezegenden bahsettim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hani biraz önce kimseye bahsetmediğinizi söylemiştiniz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ama Autarch başka... Onun gerçeği bilmesi lâzımdı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki ne dedi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hiç... Çok ihtiyatlıydı ve bu da normaldi tabii. Ben her şeye rağmen bir Tyrann ajanı olabilirdim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki madem böyle, o halde Lingane'a gidelim. Herhalde pek zararlı çıkmayız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hem başka bir gezegen olacağına neden Lingane olmasın?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">* * *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Neden Lingane olmasın?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Evet ama bunu söylemesi kolaydı. Bu gemi otuz beş ışık yılı uzaklıktaki mikroskopik bir noktaya nasıl götürülürdü? Üç yüz trilyon kilometre? Yani bir üç ve önünde on dört sıfır! Dile kolay bu. Bu hızla ancak iki milyon yıl sonra varabilirlerdi oraya.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron yeniden "Samanyolu'ndaki Gezegenlerin Yeri" adlı el kitabını incelemeye başladı. Buradaki on binlerce yıldızdan bahsediliyor, hepsinin yeri Samanyolu'nun merkezine göre belirleniyordu. Aradaki mesafelerde parsek olarak gösteriliyordu. Ancak bu el kitabındaki teknik bilgilere göre bir yıldızın nerede olduğunu kesin olarak tespit etmek mümkündü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tabii bu arada zaman boyutunu da hesaba katmak lâzımdı. Yıldızlar oldukları yerde durmuyorlardı. Yer tespiti yaparken yönlerini ve hızlarını da hesaba katmak gerekiyordu. Tutulan yolda küçük değişiklikler yapmak gerekecekti bu yüzden. Küçük değişiklik demek, yıldızlararası ölçüde milyonlarca kilometre demekti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron yaptığı uzun incelemelerden sonra Rhodia'nın güneşiyle yakındaki başka bir güneşin konumundan yararlanarak gemilerinin yerini yaklaşık olarak buldu. Evet hesaplar tam kesin olmayabilirdi ama, hiç değilse onlara nerede bulunduklarını açıkça gösteriyordu. Böylece Lingane güneşine olan durumlarını da tespit edebilirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Geriye hiperatomik kuvvetin ve itişin yönünü düzenlemek kalıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bir anda kendini yalnız hissetti. Sinirleri gerilmişti. Evet sinirleri gerilmişti ama korkmuyordu. Bu sözden nefret ederdi. Şimdi dikkatle Sıçrayış elemanlarını hazırlamaya girişmişti. Bu işi tamamladıktan sonra, son bir kontrolden geçirmeden önce biraz kestirmeye karar verdi. Kuşeti pilot kabininin bir köşesine yerleştirilmişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Diğer ikisi de kamarada uyuyor olmalılardı. Şu ana kadar yanında kimse obuadan, her kafadan bir ses çıkmadan çalışabildiği için çok memnundu. Ama bu sevinci uzun sürmedi. Dışarıdan bir ayak sesi duyulmuştu. Geminin içinde yalınayak yürüyen bir kimsenin çıkardığı ses.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Günaydın, niçin uyumuyorsun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia kapının eşiğinde duruyordu. Alçak bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Girebilir miyim? diye sordu. Seni rahatsız etmem. ya.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu geliş maksadına bağlı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Uslu duracağıma söz veririm.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia'nm çok sakin oluşu, Biron'u kuşkulandırmıştı. Çok geçmeden ziyaretin sebebi belli oldu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çok korkuyorum ben; sen korkmuyor musun? Biron: "Hayır, asla" diye cevap verecekti ama, nedense içinden öyle demek gelmedi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, dedi, biraz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Çok tuhaftır, onun bu cevabı genç kızı rahatlattı. Yanına diz çöktü, önünde açık duran büyük ciltlere ve yaptığı hesaplara baktı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bütün bu kitaplar gemide miydi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette. Başka türlü gemi yönetilemez ki.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunların hepsini anlıyor musun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusunu istersen hepsini değil. Ama işimize yarayacak kadarını anladığımı sanıyorum. Bildiğin gibi Lingane'a kadar Sıçrayışlar yapacağız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Zor mudur bu Sıçrayış'lar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi hesaplanırsa zor değildir. Hesap için gerekli rakamlar da işte bu ciltlerde. Bir de kumanda tecrübesi lâzım ki o da bende yok. Aslında birkaç Sıçrayış ile Lingane'a varmamız lâzım, ama ben bunu bir tek Sıçrayış'a indirmek istiyorum. Büyük bir enerji sarfı olur ama, bu daha kolaydır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında bütün bunları söylememeliydi? Ne diye kızı korkutuyordu sanki? Sonra gerçekten korkmaya başlarsa onu teskin etmek büsbütün güçleşmez miydi? Ama ne de olsa kendisi de insandı; ve içini kaplayan endişelerin bir kısmını söyleyerek deşarj olmak istiyordu. Kısacası bir dert ortağına ihtiyacı vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet bilmediğim bazı şeyler var. Meselâ burası ile Lingane arasındaki yoğunluk nedir? Biliyorsun bu yoğunluk, Kâinatın eğikliğini kontrol altında tutar. Gerçi elimdeki kitaplara göre bunu hesaplamak mümkün olur ama, eğer hiç değilse on ışık yılı büyüklüğünde dev bir yıldızın yanından geçecek olursak bütün ümitler suya düşer ve bir daha nereye gittiğimizi de bulamayız. O zaman ordinatörü bile doğru dürüst kullanamam.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Böyle bir durumda ne olur?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Meselâ Lingane güneşinin çok yakınına düşebiliriz. Artemisia bir süre gözlerini kapayıp düşündü, sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kendimi ne kadar iyi hissettiğimi bilemezsin!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu söylediklerimden sonra mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette. Kuşetimde kendimi tamamen bu uçsuz bucaksız boşlukta kaybolmuş hissediyordum. Ama şimdi hiç değilse belirli bir yere doğru gittiğimizi, uzayın kontrolümüz altında olduğunu biliyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Onun böylesine değiştiğini görmek Biron'u çok sevindirmişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ancak, gerçekten kontrol edebilip edemediğimizden emin değilim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır, ediyoruz. Ben sizin bu gemiyi gerektiği gibi yönettiğinizden eminini.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron kendi kendine: "Haklı olabilir" diye düşündü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia şimdi, yanı başına oturmuştu. Üzerinde hafif bir gecelik vardı. Farkında değilmiş gibi duruyordu ama, kızın bu kıyafeti onu çok etkilemişti. Arta devanı etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kendimi kuşetimde çok tuhaf hissediyordum. Sanki boşlukta dalgalanıyor gibiydim. Korkutuyordu bu beni. Her dönüşümde sıçrıyordum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Üst kuşette yatmıyor muydun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette üst kuşetteydim. Aşağıda klostrofobi geliyor üzerime. Hemen tepemde bir yatak görmek korkunç bir şey.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron güldü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunun sebebi aşikâr. İnsan geminin gövdesine yaklaştıkça çekim azalır. Yukarı kuşette, aşağı kuşetteki ağırlığın yukarıdakine göre on beş, yirmi kilo daha fazla olur. Büyük bir uzay gemisinde seyahat etmedin mi hiç?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir defa. Geçen sene babamla birlikte Tyrann'a gitmiştik.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- O gibi uzay gemilerinde durum tersinedir. Çekim dışa yöneliktir. Ve geminin merkez ekseni daima "yukarı" taraftır. Bu bakımdan bu tip gemilerin dev motorları merkez eksene göre ağırlıksız durumda bir silindir içine yerleştirilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yapma bir çekimi sağlamak için herhalde muazzam bir enerji gerekli olmalı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir küçük şehri besleyecek kadar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bizim yakıtımızın bitme tehlikesi yok mu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu hiç aklına getirme. Geminin reaktörleri kitleyi enerjiye çeviriyor. Bu enerjinin tükenmesi için geminin uzayda dolaşa dolaşa eskimesi lâzım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Genç kıza baktı. Makyajsızdı. Eh, bir damla su olmadan, bir mendil parçasıyla makyaj yapılmazdı ya. Üstelik makyajsız olmak ona daha da yakışıyordu. Beyaz ve saydam cildi, siyah gözleri ve saçlarıyla çok güzel bir kontrast meydana getiriyordu. Bakışlarındaki tatlı yumuşaklık da Biron'un dikkatini çekti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Epeydir konuşmuyorlardı. Laf olsun diye Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bana öyle geliyor ki, pek fazla seyahat etmiyorsunuz. Bir defa uzay yolculuğuna çıktığınıza göre...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle gibi bir şey. O son seyahate de hiç gitmemeyi isterdim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yani fazla seyahat etmiş sayılmazsınız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle. Daima babam resmî ziyaretleri yapar, sergilerin açılışına gider, temel atar... Genellikle Aratap'ın yazdığı bir nutku okur. Biz sarayda kalırız. Biz gitmediğimiz zaman Tyrannlılar daha çok memnun olurlar. Zavallı Gillbret bir tek defa Hakan'ın taç giyme törenine gitmek için uzay gemisine bindi, bir daha da onu uzaya göndermediler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yine bir an sustular.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Biron...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet Arta?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, Artemisia'nın kısa ismini söylemekte çok tereddüt etmiş, güçlük çekmiş, ama sonunda başarmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bak ne diyeceğim. Gill amcanın anlattığı hikâyeye inanıyor musun sen? Sanki uyduruyormuş gibi geliyor bana. Çünkü uzun zamandır Tyrannlılar'in vesayeti altında yaşıyor. Küçük casusluk çalışmalarından başka da kimseyle teması olduğunu sanmıyorum. Yıllar boyu çektiği yalnızlık sonunda bu hikâyeyi tasarlamış, sonunda kendi de buna inanmış olabilir. Ben onu iyi tanırım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Olabilir tabii... Sonucu beklemekten başka yapacak bir şeyimiz yok. Nasıl olsa Lingane'a gidiyoruz değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Şu anda birbirlerine o kadar yakındılar ki, Biron onu kolları arasına alabilir, kucaklayabilirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ve yaptı bunu!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu çok tuhaf bir haldi. Bir an önce uzayın sonsuzluğundan, suni çekimden bahsediyorken, bir an sonra birbirlerinin kucağına atılmışlardı; gerçekten göründüğü kadar ipek gibiydi genç kız, dudakları da öyleydi!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birkaç saniye sonra, Biron geri çekilmek ve ondan bu ani hareketi için özür dilemek istedi. Ama Arta yerinden bile kıpırdamamıştı ve ona yapışmış gibi duruyordu, gözleri kapalıydı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nihayet konuştu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Acıkmadın mı? Biraz bir şeyler ısıtıp getireyim sana. Eğer daha sonra uyumak istersen ben burada nöbet tutarım... Zaten üstüme bir şeyler almam da lâzım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tam çıkacağı sırada geri döndü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir defa alıştıktan sonra bu hazır yiyecekler de fena değil. İyi ki almışsın.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Genç kızın bu sözleri öpücükten daha fazla etkiledi Biron'u ve aralarında barış kurulmuş oldu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Epey sonra Gillbret gelip de onları yan yana koyu bir sohbete dalmış görünce hiç şaşırmadı. Biron'un kollarını kızın boynuna dolamış olduğunu gördüğü zaman da ne omuz silkti ne de kaşlarını kaldırdı. Sadece:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ee, Biron, ne zaman yapıyoruz Sıçrayış'ı bakalım? diye sordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yarım saate kadar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yarım saat çabuk geçti. Bütün kumanda cihazları ayarlanmıştı. Konuşmalar gittikçe yavaşladı ve nihayet durdu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sıfır saat gelmişti. Biron derin bir nefes aldı, ve yaptığına son derece dikkat ederek bir kolu aşağıya indirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonuç büyük bir uzay gemisindeki gibi olmadı. Vicdansız küçük bir gemiydi. Biron birden geriye doğru sarsıldığını ve saniyenin küçük bir kesri içinde kâinatın altüst olduğunu gördü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra her şey eski haline döndü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ekrandaki yıldızlar değişmişti. Biron gemiyi kendi ekseni etrafında çevirdi. Gökyüzü gözlerinin önünde hızla geçti; nihayet ileride parlak bir beyaz yıldız göründü. Biron geminin dengesini bulduktan sonra teleskobu o tarafa yönelterek spektroskoba bağladı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir süre seyrettikten sonra, pilotaj kitaplarına eğilerek bazı hesaplar yaptı sonra pilot koltuğundan kalkarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, dedi, henüz çok uzaktayız ama, bu Lingane güneşi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu, hayatında yaptığı ilk Sıçrayış'tı ve başarmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
