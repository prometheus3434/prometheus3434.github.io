<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">Üçüncü Bölüm</span></b></h1>

    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></b></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir uzay gemisinin bir gezegenin çekiminden kurtulmasından sonra geçen bir saat, yolculuğun en karmaşık zamanıdır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir defa bir seyahat karışıklığı vardır. Bir ormanda, kökünden sökülüp nehre bırakılmış bir ağaç gövdesinin ilk andaki durumuna benzeyen bir karışıklık. Kamarayı bulmak, bagajların eksik olup olmadığını kontrol etmek başlı başına bir iştir. Ondan sonra da, hele insan yalnızsa sıra bekleyişe gelir. Seyahate çıkarken yapılan ilk kucaklaşmalardan sonrakine benzeyen bir bekleyiştir bu. İnsanın kulakları basınç değişikliğinden rahatsız olur... Artık bütün kâinattan kopmuş, her tarafı kapalı çelik bir mahfaza içindesiniz. Sessizlik ürkütücü olmaya başladığı sırada her kamarada bir kırmızı ışık yanıp sönmeye başlar ve bir ses duyulur: "Uzay elbiselerinizi giyinin... Uzay elbiselerinizi giyinin... Uzay elbiselerinizi giyinin..."</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ardından görevliler koridorlarda dolaşmaya başlar. İçlerinden biri kapınızı çalarak başını uzatır: "Affedersiniz efendim, uzay elbiseniz lütfen."</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Soğuk, dar ve rahatsız edici elbiseyle mücadeleye başlarsınız. Giyinmesi güçtür ama, hidrolik bir sistem sayesinde hareketteki ivmenin kötü etkisini gidermek için de birebirdir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Çok geçmeden atmosferde manevra yapmak için düşük takatle çalışan atom motorlarının titreşimini tekrar duyarken giyinmenizi tamamlamış olursunuz. İvme azaldıkça üzerinize bir ağırlık çöker. Eğer bu sırada başınız dönmezse seyahat boyunca baş dönmesine uğramayacaksınız demektir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hareketten sonraki üç saat içinde salon, yolculara kapalıdır. Dünya atmosferinden uzaklaşıldığı şu sıralarda ise büyük kapılar açılmak üzeredir ve kapıların önünde bekleyen yolcular kuyruklar oluşturmuştur. Bunların hepsi ilk defa uzay seyahatine çıkanlar değildir; daha önce seyahat etmiş olanlar da kendilerini bu eşsiz manzarayı bir defa daha seyretmekten alıkoyamazlar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Dünyayı uzaydan seyretmek, hiçbir turistin vazgeçemediği bir şeydir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Panoramik salon, geminin "derisi"nin altında bir kabarcıktan ibarettir. Elli santimetre kalınlığında, çelik gibi sert bir plastikten yapılma dev bir kabarcık. Kalkışta atmosferle olan sürtünme sırasında kabarcığı koruyan iridyum alaşımı kapak kaldırılmıştır artık. Kalabalık salonda, ışık olmamasına rağmen, dünyanın ışığı yüzünden, meraklı bakışlar dikkati çeker.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Dünya gezegeni altlarında olmaktan ziyade, karşılarında asılı duruyor gibidir. Turuncu, mavi ve beyaz renkli, ışıklı dev bir balona benzer dünya uzaydan bakınca. Görünen yarım küre hemen hemen tamamen güneşin ışıkları altındadır şimdi. Turuncu renkli kıtalar, bulutların arasında çöl gibi görünür. Masmavi denizler, uzayın karanlığı içinde ilk bakışta dikkati çeker. Ve her tarafı, uzayın zifiri karanlığı içinde yıldızlarla doludur...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Herkes sabırla bekliyordu şimdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında dünyanın gündüz görünüşünde fazla ilgi çekici bir şey yoktu. Herkesin beklediği gece görünüşüydü. Uzay gemisi şimdi hafif bir ivme ile ekliptikten uzaklaşıyordu. Kısa bir süre sonra bembeyaz parıltısıyla kutup başlığı görüldü. Sonra dünyanın gece tarafına geldi sıra. Avrupa Asya ve Afrika, artık kuzey aşağıda olmak üzere gözler önüne serildi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Dünyanın ölü ve hasta toprağı dehşet verici görünüşünü bir ışık oyunu içinde saklıyordu. Toprağın radyoaktivitesi uçsuz bucaksız pırıltılı bir mavi deniz gibi görünüyordu; eskiden atom bombalarının patladığı yerler, kıvılcımlar gibi parıldıyor, kuvvet alanının keşfinden önceki neslin kendi kendini nasıl öldürdüğünü başka dünyalara gösteriyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yolcular bu manzarayı saatlerce hayran hayran seyrettiler, ta ki, dünya sonsuz karanlıkların içinde küçücük bir madenî para gibi görününceye kadar...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu yolcular arasında Biron Farrill de vardı. Dalgın ve üzgün, en ön sırada oturuyordu. Dünyayı böylesine üzgün olarak terkedeceğini hiçbir zaman tahmin etmemişti. Kötü bir günde, kötü bir gemiyle, kötü bir kadere gidiyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Elini çenesinde dolaştırdı ve bu sabah tıraş olmadığı için kendi kendine kızdı. Kamarasına dönüp traş olmayı düşündü ama tereddüt etti. Burada, etrafında bir çok insan vardı, halbuki kamaraya giderse yalnız kalacaktı. İlk defa hissettiği bu duygudan; yani yalnız, kimsesiz kalmaktan nefret ediyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Onun için dostluklar bitmişti artık. Yirmi dört saat önce vizifonun kendisini odasında uyandırmasıyla bu tip duyguların hepsi yok olmuştu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Jonti'yle olan konuşmasından sonra rastladığı eski dostu Esbak'la olan konuşmasını da unutamamıştı; Esbak adeta onun boynuna atılmış:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Farrill, seni gördüğüme çok şükür, diye bağırmıştı. Bu üzücü kazayı anlatasın diye seni arıyordum. Gerçekten korkunç bir şey. Anlamıyorum. Sen bir açıklamasını yapabiliyor musun olayın?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron yüksek sesle cevap vermişti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır! Hiçbir açıklaması yok. Öteberimi toplamak için odama ne zaman gidebileceğim acaba?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Öğleden önce girersin herhalde. Ölçü aletleri geldi. Radyoaktivite tamamen normale dönmüş durumda. Şansın yaver gitmiş Farrill. An meselesiymiş.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle, öyle. Yalnız lütfen izin ver bana. Gidip biraz dinlenmem lâzım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şimdilik benim odamda kalabilirsin. Bu akşam sana başka bir oda bulabiliriz. Şey... Affet beni Farrill...<span>&#160;</span> Sana bir başka sorundan bahsetmek istiyordum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, Esbak'ın aşırı derecede nezaketle konuşmasına bakarak nazik bir konuyu ele alacağını aklından geçirdi ve ihmalkâr bir şekilde:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet? dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Herhangi birinin, seni ortadan kaldırmak istemesi için bir sebep var mı acaba?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Beni ortadan kaldırmak mı?.. Elbette ki yok!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki ne yapmayı düşünüyorsun? Bu "kaza"nın üniversite muhitinde yayılması çok kötü sonuçlar verebilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Esbak olaydan hep "kaza" diye bahsediyordu. Biron soğuk bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Seni anlıyorum, diye cevap verdi. Ama hiç endişen olmasın. Polise falan haber vermek niyetinde değilim. Birkaç güne kadar da dünyadan ayrılıyorum zaten. Böyle bir olayın plânlarımı değiştirmesine izin veremem. Bu bakımdan şikâyetçi olacak değilim. Her şeyden önce hayattayım ya!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Esbak'ın tatmin edilmiş hali ona samimî görünmedi. Onlar için her şey tabii idi. Yeter ki "olay" çıkmasın ve bu "kaza" çabucak unutulup gitsin...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sabahın ileri saatlerinde eski odasına gitmişti. Her taraf sessizdi. Artık o korkunç ses kesilmişti. Bomba da, sayaç da ortadan yok olmuştu. Esbak şüphesiz onları göle attırmıştı. Suç delillerini ortadan kaldırmak onların işine gelen bir şeydi tabii; bu, kendi bilecekleri işti. Biron odasında öteberisini toplayıp bir valize koymuş, sonra ilgili memurdan kendisine yeni odasını göstermesini istemişti. Bu arada ışıkların yandığı vizifonun çalışır durumda olduğu da gözünden kaçmamıştı. Geceki olayın tek şahidi, kapının eritilmiş kilidiydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yeni odasına gittiği zaman, delilin yeryüzünde kalmasının daha iyi olduğunu düşünüyordu. Hemen bir telefona sarılarak bir aerotaksi çağırdı. Hiç kimse üniversiteden ayrıldığını fark etmemişti. Esbak ve diğerleri kayboluşunun sebepleri hakkında diledikleri kadar kafa patlatabilirlerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Uzay limanında birden Jonti'yi gördü. Kalabalık içinde ancak buluşmuşlardı. Jonti ona küçük, siyah bir kapsül ve Rhodia biletini uzattı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron kapsüle baktığı zaman mühürlü olmadığını gördü. Sonra, kamarasında açıp içindekini okudu. Lüzumsuz kelimelere yer vermeyen basit bir tanıtma mektubuydu bu...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gittikçe ufalan dünyaya bakarken Biron, uzun uzun Sander Jonti'yi düşündü. Çok önemli bir olayla hayatına girmesinden, önce hayatını kurtarıp sonra akıbetinin ne olacağı belli olmayan bir yola itmesinden önce onu pek tanımıyordu. Daha önceden tanıştırılmışlardı. Karşılaştıkları zaman başlarıyla selamlaşıyor, bazen de nezaket icabı birkaç kelime konuşuyorlardı. Jonti hiçbir zaman ona sevimli görünmemişti; soğuk biriydi, çok titiz bir dikkatle giyiniyor, poz yapmaktan da geri durmuyordu. Ama bütün bunlar ikinci planda kalmıştı şimdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron elini alabros kesilmiş saçlarında dolaştırarak içini çekti. Şu anda Jonti'nin de yanında olmasını öyle isterdi ki... Hiç değilse o faal bir insan olduğunu göstermişti. Hadiselere hâkim olan bir insandı. Ne yapmak gerektiğini bilmiş, düşündüklerini ona söylemeyi başarmış, ve nasıl hareket etmesi gerektiğine onu inandırmıştı. Ve şimdi Biron yalnızdı. Kendisini pek toy, pek beceriksiz buluyor ve endişeye kapılıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ancak babasını düşünmekten şiddetle kaçınıyordu. Çünkü hiç bir işe yaramayacaktı böyle bir düşünce!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">* * *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bay Malaine?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron başını kaldırmadan önce bu kelime üç defa tekrarlandı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Robot-haberci saygılı bir tonla dördüncü defa:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bay Malaine, diye tekrar etti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nihayet Biron bunun yeni adı olduğunu hatırladı. Jonti'nin verdiği bilette öyle yazmıyor muydu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, ne var? Malaine benim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Robot, hafiften, ıslık sesine benzeyen bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bana kamaranızın değiştirilmiş olduğunu size bildirme görevi verildi efendim. Eşyalarınızı yeni kamaranıza taşıdım. Güverte komiseri yeni kamaranızın anahtarını size verecek. Bu durumun sizi üzmeyeceğini umuyoruz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne demek oluyor bu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bunu öyle yüksek sesle söylemişti ki, birkaç yolcu dönüp ona baktı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Evet, verilen emri yerine getirmekten başka bir şey yapmayan bir makineyle münakaşaya girmek yersizdi tabii. Haberci robot, söyleyeceğini söyledikten sonra hafifçe eğilerek onu selamlamıştı. Yüzünde adeta insanî, bir tebessüm vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron rüzgâr gibi yerinden fırlayıp karşısına ilk çıkan gemi subayının önünü kesti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hemen kaptanla görüşmek istiyorum. Subay hiç şaşırmış görünmedi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Önemli bir konu mu var efendim?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hem de nasıl! İznimi bile almadan kamaramı değiştirmişler. Niçin böyle yapıldığını öğrenmek istiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, gösterdiği hiddetin olayla orantısız olduğunun farkındaydı. Daha önceki birikimlerin rolü vardı bunda. Ölümle burun buruna gelmiş, bir suçlu gibi dünyadan kaçmak zorunda bırakılmış, meçhul bir yere doğru yola çıkmıştı ve başına gelecekleri de ancak Allah biliyordu. Bu kamara meselesi ise sadece bardağı taşıran son damlaydı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Şu anda, kendi yerinde Jonti olsa daha başka türlü hareket edeceğini düşünüyordu. Şüphesiz o daha fazla hakim olurdu kendisine. Ama Biron, Jonti değildi. Hepsi bu. Subay:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Güverte komiserini çağırayım, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır, kaptanı görmek istiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl isterseniz, (enterfonla yaptığı kısa bir konuşmadan sonra subay nazik bir sesle): Sizi çağıracaklar, dedi lütfen oturup bekler misiniz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kaptan Hirm Gordell ufak yapılı şişman bir adamdı. Farrill girince ayağa kalkarak elini uzattı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bay Malaine, dedi. Sizi rahatsız ettiğimiz için gerçekten üzgünüz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gri bıyıkları vardı. Dört köşe yüzünden tebessüm eksik olmuyordu. Saçları da bıyıklarının rengindeydi ama biraz daha açıktı. Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben de üzgünüm, dedi. Bu oda şahsen benim adıma ayırtılmıştı. Doğrudan doğruya sizin bile, benim iznimi almadan odamı değiştirmeye hakkınız yoktur.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yüzde yüz haklısınız bay Malaine, ama biz de haksız sayılmayız. Açıklayınca durumu takdir edeceğinize inanıyorum. Son dakikada bir yolcu geliyor, çok önemli bir kişi ve geminin çekim merkezine yakın bir kamara vermemizde ısrar ediyor. Kendisi kalp hastası ve şiddetli çekim etkisinden korunması gerek. Yapabileceğimiz başka bir şey yoktu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi ama niçin ban?..</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Birinin odasını vermemiz lâzımdı. Siz yalnız seyahat ediyorsunuz. Gençsiniz. Daha kuvvetli bir çekim, sizin üzerinizde kötü bir etki yapmaz. Ayrıca yeni kamaranızı görünce de çok beğeneceksiniz. Hiçbir şey kaybetmediğinize temin ederim sizi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kaptan kalkarak ona doğru yürüdü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Müsaade ederseniz size yeni kamaranızı ben göstereyim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron'un hiddeti neredeyse geçmek üzereydi. Bütün bunlar ona son derece normal görünmüştü. Ama diğer taraftan...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yeni dairesi (buna kamara denemezdi) gerçekten güzeldi. Kaptan ayrılacakları sırada:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yarın akşam yemekte misafirim olmak şerefini verir misiniz bana, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çok teşekkürler ederim efendim. O şeref bana ait olacak.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ancak bu davetin tuhaf bir tarafı vardı. Evet, kaptan onun hiddetini geçirmek istiyordu belki ama, bu davranışı da biraz aşırı gibi geliyordu Biron'a.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">*<span>&#160;</span> *<span>&#160;</span> *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kaptanın masası bütün salonu uzunlamasına kaplıyordu. Biron'a ayrılan yer hemen hemen tam ortadaydı. Burası şeref yeriydi. Aslında kendisini buraya oturtmaları için bir sebep de yoktu. Ama kendi isminin yazılı olduğu kart oradaydı ve garson da bir yanlışlık olmadığım söylemişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında Biron fazla mütevazi bir insan değildi. Widemos Çiftçisi'nin oğlu olarak hiçbir zaman silik kalmamıştı. Ancak burada, gemide, o sadece Biron Malaine'di ve herkes için sıradan bir insandı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kaptan, yeni kamarası bakımından gerçekten çok cömert davranmıştı. Bileti ikinci mevkiydi, yani tek yataklı bir kamarada seyahat etmesi gerekiyordu. Halbuki kendisine verilen yeni kamara lüks bir kamara daha doğrusu daireydi. İki kişilikti, üstelik özel bir banyosu, ayrıca bir duşu ve sıcak hava ile kurutma cihazı vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yeni yeri gemi subaylarının bulunduğu bölmeye çok yakındı. Her dışarı çıkışta üniformalılarla karşılaşıyordu. Sabah kahvaltısını da gümüş bir servis içinde odasına göndermişlerdi. Öğle yemeğinden önce bir kuaför gelmişti odasına. Bu, ancak lüks bir uzay gemisinde birinci mevki yolcularına yapılan bir hizmetti. Biron Malaine için ise çok fazlaydı bu kadarı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, kuaförün gelmesinden az önce, geminin içinde bir tur atmış, koridorlarda rastgele dolaşmıştı. Ama hangi koridora girse -tesadüf bu ya- gemi adamlarından biriyle karşılaşıyordu. Sonunda onları ekmeyi başardı ve eski kabinin bulunduğu koridora 140 D'ye geldi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Koridorun öbür ucundaki yolcunun kaybolmasını beklemek için bir sigara yaktı. Etrafta başka kimse yoktu. Hemen kapıyı çaldı. Cevap alamadı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Önemi yoktu bunun. Eski anahtarını kendisinden istemeyi unutmuştu yöneticiler. Biron, vakit geçirmeden anahtarı kilide sokup kapıyı açtı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İçeri girip dolaşmasına lüzum bile kalmamış bir bakışta öğrenmek istediğini öğrenmişti. Eski kamarası, ne kalbi rahatsız bir yolcu, ne de bir başkası tarafından işgal edilmişti. Etrafta, bagaja, ya da tuvalet malzemesine benzeyen bir şey de yoklu. Kısacası kamara boştu. Yatağın kullanılmamış olduğu da ilk bakışta anlaşılıyordu. İçerideki hava bile burada kimsenin kalmadığını göstermeye yeterdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Dernek ki, onu, eski kamarasını istemekte ısrar etmemesi için böyle bir lükse boğmuşlardı. Kendisini satın alıyorlardı. Neden? Bu kamara mı onlar için önemliydi, yoksa kendisi mi?..</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Şu anda sofrada otururken bu cevapsız sorular kafasında dönüp duruyordu. O sırada kaptan gelince, o da diğer davetlilerle birlikte ayağa kalkarak selâm verdi, sonra yerine oturdu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İyi ama kamarasını niçin almışlardı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">*<span>&#160;</span> *<span>&#160;</span> *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Müzik vardı. Yemek salonunu panoramik salondan ayıran bölme ortadan kalkmış gibiydi. Gizli yerlerden turuncuya çalan kırmızı ışıklar yayılıyordu her taraftan. Hareketten sonra bazı yolcuların duydukları hafif rahatsızlık da geçmiş; geminin çeşitli yerleri arasındaki çekim farkına da alışılmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kaptan hafifçe Biron'a doğru eğildi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi akşamlar Bay Malaine, yeni kamaranızı nasıl buldunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lüzumundan fazla güzel kaptan. Benim hayat tarzıma göre biraz fazla lüks.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tabii bir tonla ve biraz kuru bir sesle söylemişti bunu ve söylerken kaptanın yüzünde belli belirsiz bir değişiklik hisseder gibi olmuştu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yemekten sonra ışıklar söndürüldü ve panoramik çıkıntının koruyucu zırhı açıldı. Gökyüzünün siyah kadifesi içinde güneşten de gezegenlerden de eser kalmamıştı. Şimdi Samanyolu denen galaksinin karşısındaydılar. Bu beyzî galaksiyi uzunlamasına görüyorlardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Herkes susmuş, müzik sadece fısıltı haline gelmişti. Bütün yolcular dışarı bakıyordu şimdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birden hoparlörlerden tatlı ve net bir ses duyuldu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bayanlar, baylar! Birkaç dakika sonra ilk Sıçrayış'ımızı yapacağız. İçinizden çoğu bunun ne demek olduğunu hiç değilse teorik olarak bilir. Ama bir Sıçrayış'a şahit olmayanlar çoğunluktadır sanırız. Şimdi bunlar için konuşuyorum:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Sıçrayış dediğimiz şey, kelimenin tam anlamıyla bir sıçramadır. Uzay-zaman yolculuklarında ışıktan daha hızlı gidilemeyeceğini biliyoruz. Bu, eskilerden birinin bulduğu bir kâinat kanunudur. Geleneklerin bize bildirdiğine göre Einstein adındaki biri bu keşfi yapmıştır. Zaten ışık hızıyla gidilse bile, bizim zamanımızla yıldızlara ulaşabilmek için yıllar ve yıllar lâzımdır. Bunun sonucu olarak, uzay-zaman çizgisinden, uzay ötesine atlamak söz konusu olunca zaman ve mesafe bütün anlamını kaybeder. Sıçrayış, bir denizden öbürüne geçmek için bütün bir kıtayı dolaşmak yerine bir berzahtan ötekine geçmeye benzer. Bazılarının dediği gibi bu "uzay içindeki uzaya" geçmek son derece zor hesaplara dayanarak yapılır ve önemli bir enerji sarfını gerektirir. Eğer Sıçrayışlar olmasa yıldızlararası seyahatler mümkün olamazdı."</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şimdilik ilk Sıçrayış'ımızı yapmak üzereyiz. On dakika karlar sonra yapacağımız bu sıçrayışı tam ânında size bildireceğiz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sıçrama sırasında sadece çok kısa süren bir rahatsızlık hissedeceksiniz, hepsi bu... Merak edecek hiçbir durum olmayacaktır. Dinlediğiniz için teşekkürler."</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bekleme süresi, yıldızları seyreden yolculara biraz uzun gibi geldi. Nihayet ses yeniden duyuldu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sıçrayış tam bir dakika sonra gerçekleştirilecektir. Elli saniye... Kırk... Otuz... Yirmi... On... Beş... Dört... Üç... İki... Bir...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sanki varlıkta kısa bir kesinti gibi bir şey oldu. Yolcular iliklerine kadar işleyen tuhaf bir sarsıntı hissettiler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Saniyenin yüzde biri kadar bir süre içinde yüz ışık yılı öteye sıçramışlardı; gemi güneş sisteminin sınırlarından yıldızlararası uzayın derinliklerine açılmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yolculardan biri birden, heyecanla titreyen bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yıldızlara bakın, diye bağırdı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Diğer yolcular biraz korku, biraz hayranlık ifade eden bir sesle aynı sözü tekrarladılar: "Yıldızlara bakın!"</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Saniyenin çok küçük bir kesri içinde manzara tamamen değişmişti. Beyzi olarak uzunluğu otuz bin ışık yılı olan Samanyolu'nun merkezine yaklaşmışlardı. Şimdi sayısız yıldızlar, yoğun bir toz yığını gibi görünüyor, yakındaki bazı yıldızlardan şimşekler çakıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron henüz on dokuz yaşındayken yaptığı ilk uzay seyahati sı"asında yazdığı bir şiirin ilk mısralarını hatırladı:</span></p>

    <p class="MsoNormal"><i class="calibre3"><span xmlns:xml="http://www.w3.org/XML/1998/namespace" xml:lang="TR">Bir yıldızlar tozu çevreliyor beni</span></i></p>

    <p class="MsoNormal"><i class="calibre3"><span xmlns:xml="http://www.w3.org/XML/1998/namespace" xml:lang="TR">Canlı ışıklardan meydana gelen bir sis!</span></i></p>

    <p class="MsoNormal"><i class="calibre3"><span xmlns:xml="http://www.w3.org/XML/1998/namespace" xml:lang="TR">Ve uzayın bütün sırları</span></i></p>

    <p class="MsoNormal"><i class="calibre3"><span xmlns:xml="http://www.w3.org/XML/1998/namespace" xml:lang="TR">Bir saniyelik patlamada açıklanıyor.</span></i></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birden salonun ışıkları yanarak Biron'u bu hayal dünyasının dışına çıkardı. Bir uzay gemisinin salonundaydı şimdi; yemek bitmişti ve yolcular kendi aralarında konuşuyorlardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron saatine baktı. Sonra kolunu kaldırdı ve gözlerini ayırmadan bir dakika süreyle saatini inceledi. Bu, o gece odada bıraktığı saatti. Bombanın öldürücü radyasyonlarına mukavemet etmiş ve Biron, sabahleyin diğer eşyasıyla birlikte onu da almıştı. O zamandan beri kim bilir kaç defa bakmıştı saate sırf zamanı öğrenmek için. Ama bu arada saati ona, hayati bir bilgi daha vermiyor muydu. Aşikâr bir şeyi yüzüne haykırmıyor muydu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kol saati hâlâ beyazdı. Mavi değildi. Hâlâ beyaz'dı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yavaş yavaş o geceki bütün olaylar bir bütün halinde birbirine bağlanıyordu. Eksik bir parça nasıl olmuş da bir bütün görmesini engellemişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birden yerinden fırladı. Kaptandan önce sofradan kalkmanın ayıp olduğunu bildiği halde kısaca özür dileyerek sofradan ayrıldı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Asansörü dahi beklemeden merdivenleri koşarak tırmanıp kamarasına yöneldi. Kapıyı içeriden kilitledikten sonra duvardaki dolabı ve banyoyu araştırdı. Gerçi içeride kimseyi bulacağını ummuyordu. Yapacaklarını çoktan yapmış olmaları lâzımdı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Önce eşyalarını dikkatle inceledi. Doğrusu çok iyi çalışmışlardı. Hiçbir şeye el değmemiş gibiydi ama kaybolan şeyler vardı, hem de en önemlilerinden. Kimlik kâğıtları, babasının mektuplarının bulunduğu paket ve hattâ Rhodia'da Hinrik'e yazılan mektubun bulunduğu kapsül.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kamarasını değiştirmelerinin sebebi şimdi anlaşılıyordu. Onların derdi eski ya da yeni kamara ile değil bagajlarıylaydı. Ve sırf eşyasını kontrol etmek için bu nizamî yola baş vurmuşlardı .</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, geniş yatağa uzandı ve büyük bir hiddet içinde düşünmeye başladı. Her şey boşunaydı. Tuzak kusursuz şekilde kurulmuştu. Her şeyi önceden tasarlamışlardı. Eğer tamamen bir tesadüf eseri, olay gecesi saatini odasında bırakmamış olsaydı, Tyrannlılar'm ördüğü ağların bütün uzayda ne derece sıkı sıkıya birbirine bağlı olduğunu aklına bile getirmeyecekti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kapı çalındı, kalkıp açtı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gelen bir görevliydi son derece kibar bir tavırla:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kaptan, canınızı sıkan bir şeyin mevcut olup olmadığını öğrenmemi istedi. Sofradan kalkarken rahatsız gibiydiniz de...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron kuru bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hiçbir şey yok. Çok iyiyim, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nasıl da göz altında tutuyorlardı. Durumunun çaresiz olduğu kesindi. Uzay gemisi onu kibar fakat emin bir şekilde ölüme götürüyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
