<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">Onuncu Bölüm</span></b></h1>

    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></b></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">FARRİLL'in uzay gemileri hakkındaki bilgisi, pratik olmaktan çok teorikti. Hiperatomik motorlar hakkında hemen her şeyi biliyordu ama; iyi pilotlar bunu uzayda öğreniyordu, üniversitede değil.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir olaya meydan vermeden havalanmıştı gerçi. "Vicdansız" adını taşıyan gemi, kumandalara ânında cevap veriyordu. Biron, dünyada da birçok defa uzay gemisi kullanmıştı ama, bunlar öğrenim için kullanılan eski model teknelerdi. "Vicdansız" onlar gibi güç belâ kalkacağına bir hamlede gökyüzüne fırlayıvermişti. Öyle bir fırlayıştı ki bu Farrill, pilot koltuğundan düşmüştü, neredeyse omuzu kırılacaktı. Sıkı sıkıya bağlı olan Artemisia ile Gillbret de kendilerini bağlı tutan kemerlere doğru hızla fırlamış ve bağlandıkları yerlerde morarmalar olmuştu. Tyrannlı esirleri ise olduğu yerde duvara çakılmış sonra yere düşmüştü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron kalkıştan sonra doğrulmuş, evvela yerde debelenerek küfürler savuran Tyrannlı'yı sakinleştirmiş, sonra da ivmeye karşı mücadele ederek tekrar pilot koltuğuna oturmayı başarmıştı. Geminin motorları tam güçle çalışıyor ve gittikçe artan ivmenin etkilerini dayanılmaz boyutlara ulaştırıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Çok geçmeden Rhodia atmosferinin üst tabakalarına ulaşmışlardı. Hava, koyu menekşe rengindeydi. Atmosferle olan sürtünme gemiyi öylesine kızdırmıştı ki, hararet içeriden bile hissedilmeye başlanmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bundan sonra gemiyi yörüngesine oturtmak için saatlerce uğraşmak gerekti. Birçok denemesine rağmen, Biron bir türlü geminin hızını Rhodia'nın çekim kuvvetini yenecek düzeye ulaştırmayı başaramıyordu. Daha sonra hesaplamaktan vazgeçerek muhtelif şekilleri denemeye karar verdi. Kitle-ölçer cihazı daha önceden Rhodia'nın kitlesine göre ayarlandığından çalışmaları pek güç olmadı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, sonunda geminin dengesini sağladı. Kitle-ölçer en az iki saat belli başlı bir değişiklik kaydetmedi. Bunun üzerine Biron koltuğundan kalktı, diğerleri de kemerlerini çözdüler. Artemisia:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Pilotajınız biraz fazlaca sert, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Siz daha iyisini başarabilecekseniz buyurun kendiniz kullanın Altes!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret hemen söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hey, kendinize gelin bakalım, birbirimize kafa tutacak durumda değiliz şimdi. Üstelik bu uçan hapishaneyi bir süre daha paylaşacağımıza göre de Altes gibi kibarlık sözlerinden de vazgeçin. Ben Gillbret'im, sen Biron'sun O da Artemisia, hepsi bu, Pilotaj meselesine gelince, neden bizim Tyrannlı'dan yardım istemiyoruz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Esirleri kaçamak bir bakışla onu süzdü. Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır, dedi. Ona güvenmeliyiz. Benim pilotluğum her geçen saat daha düzelecektir. Her şeyden önce hepimiz hayattayız ya.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Omuzu ağrıyor ve her zaman olduğu gibi can acısı onu hiddetli bir insan haline getiriyordu. Gillbret:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu adamı ne yapacağız? Diye sordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusunu isterseniz, onu soğukkanlılıkla öldürecek durumda değilim. Üstelik bu Tyrannlılar'ı daha fazla kızdırır. Hakim sınıftan birini öldürmek suçların en büyüğüdür.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki başka ne yapabiliriz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir yere bırakırız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tamam ama, nereye?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Rhodia'da bir yere.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bizi aramayacakları tek yer Rhodia'dır da ondan. Zaten çok geçmeden yere inmek zorundayız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neden?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu komiserin gemisi, öyle değil mi? Bu gemi gezegen üzerinde küçük seyahatler için donatılmış. Daha uzağa gitmeden önce iyice hazırlık yapmak, yeteri kadar yiyecek ve içecek almak zorundayız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia heyecanla onun söylediklerinin uygun olduğunu belirtti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Haklısın Biron, ben bunları düşünmemiştim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bu iltifat sözü üzerine kızardığını hissetti. Genç kız ilk defa kendisine küçük adıyla hitap ediyordu. İsterse gerçekten cazibeli olabiliyordu bu güzel kız. Gillbret esire bakarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne var ki, bu adam çok geçmeden yerimizi bildirir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hiç sanmam, dedi Biron, Rhodia'da kuş uçmaz kervan geçmez yerler vardır elbette. Onu bir şehre bırakacak değiliz ya. Sonra üstleriyle hemen temasa geçmeye meraklı olduğunu da sanmıyorum. Söyle asker, Hakan'ın komiserinin zırhlısını çaldıran askere ne yaparlar?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tyrannlı cevap vermedi ama. dudakları bembeyaz oldu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusu onun yerinde olmak istemezdim dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında bu adama kızmak için bir sebep de yok. Kral ailesinin üyelerine karşı büyük bir nezaket göstermişti. Onlardan sakınması için hiçbir sebep de yoktu. Ancak yazılı bir izin belgesi olmadan gemiyi gezdirmesinin mümkün olamayacağını söylemiş; hattâ böyle bir izin olmadan yöneticiye bile gemiyi gezdirmesinin yasak olduğunu bildirmişti. Ama iş işten geçmiş bulunuyordu. Çünkü bir anda karşısında nöron kırbaçlarını bulmuştu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Üstelik karşı koymamış da değildi. Sonunda zararsız hale getirebilmek için tam göğsüne bir deşarj göndermek zorunda kalmışlardı. Ama ne olursa olsun çok ağır bir cezaya çarptırılacağı muhakkaktı.</span></p>

    <p class="MsoNormal"><br /></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">* * *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İki gün sonra Southwark şehrinden pek uzak olmayan bir yere kondular. Burasını seçmelerinin sebebi bütün önemli merkezlerden uzak bir yer olmasıydı. Tyrannlı'ya gelince onu en yakın yerleşim merkezinden birkaç yüz kilometre uzaklıkta, tepkili asker kıyafetiyle havaya bırakıverdiler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Tenha bir kumsala inmek Biron için zor olmadı. İçlerinde tanınmayacak olan tek kişi Biron olduğundan, gerekli alışverişleri yapmak için şehre tek başına indi. Gillbret gerektiğinde kullanılmak üzere bir miktar para almıştı yanına. Bununla ilkel ihtiyaçlarını karşılayabileceklerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia, aldıkları şeylerin bazısını beğenmedi. Ama Biron alışverişinin hemen hepsini Tyrannlılar'ın kontrolündeki bir mağazadan yapmıştı. Orada ne bulduysa onlarla yetinmek zorundaydı. Sonra bu ufak gemide yiyecek koyacak fazla bir yer de yoktu. Büyük uzay gemilerindeki gibi kendilerine konforlu bir hayat sağlayamayacakları muhakkaktı burada. Hele bir bulamaç almıştı ki, Artemisia nefret ederdi bundan. Bunu açıkça dile getirdiği zaman, Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İstesen de istemesen de zamanla alışacaksın, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Arta, kızardı ve başını çevirdi. Biron, aslında onun canını sıkan şeyin ne olduğunu biliyordu. Konu sadece uzaydaki yiyecek meselesi değildi, daha birçok güçlükler vardı. Gemide pilotaj odasının ve besin deposunun dışında altı kişilik üçer ranzalı bir tek kamara vardı. Tuvalet de bu kamaranın karşısında bir çeşit kubbenin altındaydı. Kısacası bu bir küçük savaş gemisiydi, gezinti teknesi değil.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu bakımdan konfor diye bir şey aramadan üst üste yaşamak zorundaydılar; yıkanmak için hiçbir düzen yoktu ve gemide bir tek ayna bile bulunmuyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bütün bunlara katlanmanın Artemisia için çok zor olduğunu biliyordu. Zaten onu bu kadar düşünmesi hata idi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İşin kötüsü su meselesiydi. Tyrann'da su son derece kıttı ve insanlar değerini çok iyi takdir ediyorlardı. Gemide ise ancak içmeye yetecek kadar su vardı. Askerler için biraz kirlenmek pek mesele değildi. Sonra gezegenin birine varınca yıkanıyorlardı. Ama gemide yıkanmaya yetecek kadar su yoktu ve hiçbir şey suyun yerini tutamazdı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında gemide vücuttan çıkan sıvıları damıtarak tekrar kullanılabilir hale getirecek bir sistem vardı ama, Biron artıkları, sularını ayırmadan dışarı atmayı tercih etti. Gerçi bu teorik olarak hiç zararsız ve gerekli bir şeydi ama, alışmak gerekiyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birincisiyle kıyaslanırsa, ikinci kalkış tüy kadar yumuşak oldu. Biron yerde kaldıkları süre içinde kontrol tablosunu uzun uzun incelemişti. Son derece karmaşık bir yapısı vardı kumanda âletlerinin ve dünyada gördüğü gemi-lerinkine hiç benzemiyordu. Her düğmenin ne işe yaradığını keşfedince küçük bir kâğıt parçasına yazarak kumanda tablosuna iliştirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret pilotaj odasına girince Biron sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Artemisia kamarada herhalde?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Başka nerede olabilir? Gemiden çıkacak hali yok ya!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Onu gördüğünüz zaman, benim bu odada kendime yatacak bir yer uyduracağımı söyleyin. Sizin de böyle yapmanızı isterim. Ta ki kamara ona kalsın ve rahat edebilsin. Aksi halde büsbütün çekilmez hale gelecek.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle söyleme. Senin de kötü zamanların oluyor. Onun alışagelmiş olduğu hayatı düşünürseniz...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne olmuş yani? Benim de lüks bir hayatım vardı. Ben de madenciler kampında ya da bir asteroidde doğmadım; Nephelos'un en büyük Çiftliğinde doğdum. Duvarları birbirinden uzaklaştırarak gemiyi büyütemem. İster istemez böyle bir durumda bulunuyoruz ve buna alışmak zorundayız. Çünkü gemide her şey planlı yapılmış. Su ve yiyeceklerden ve altı askerden başka bir gram eşyayı koyacak yer yok. Düşünün bir defa bir duş bile yok, ama elimden ne gelir? Ama Arta bana bütün bunların sorumlusu benmişim gibi davranıyor; bu geçmişi boklu gemiyi ben yapmadım ya?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron heyecanlanmıştı ve yüksek sesle konuşuyordu. O sırada kapı açıldı, Atemisia içeri girerek soğuk bir ifadeyle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben sizin yerinizde olsam Biron Farrill bu kadar bağırmazdım, dedi. Sesiniz geminin her yanından duyuluyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron da cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Umurumda bile değil. Burada bulunuyorsak, sebebi babanızdır. Eğer beni öldürtmeye, seni de istemediğin biriyle evlendirmeye razı olmasaydı bütün bunlar başımıza gelmezdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Babam hakkında konuşmaktan menederim sizi!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kimden istersem ondan bahsederim. Gillbret kulaklarım tıkadı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Rica ederim, çok rica ederim!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu sözler iki gencin tartışmasına kısa bir süre için ara verdi. Bunun üzerine Gill devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunlarla uğraşacağımıza ne olacağımızdan bahset-sek daha iyi olmaz mı? Bana öyle geliyor ki, bu gemiden ne kadar çabuk çıkarsak, kendimizi o kadar daha iyi hissedeceğiz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bakın bunda seninle aynı fikirdeyim Gill. Üstelik dilediğiniz yere gitmeye de razıyım; yeter ki bu hanımın şikâyetlerinden kurtulayım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia onu duymamış gibi yaparak amcasına döndü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neden Nebula bölgesini tamamen terk etmiyoruz. Biron hemen söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu sizin işinize gelebilir, ama ben her şeyden önce Çiftliğimi kurtarmayı düşünüyorum; bu arada babamın ölümüyle ilgili bir iki noktayı da aydınlatmam gerek. Bu bakımdan Krallıklar'dan ayrılmayacağız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben kesin olarak buradan uzaklaşalım demedim. Olaylar biraz yatışıncaya kadar demek istiyorum. Ayrıca Çiftliğini nasıl geri alacağını da merak ediyorum. Tyrann İmparatorluğu yıkılmadan Çiftlik'e sahip olamazsın, bu imparatorluğu yıkmaya da senin gücün yetmez.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Benim projelerimle ilgilenmene gerek yok, ben ne yapacağımı bilirim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret yumuşak bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir teklifte bulunabilir miyim? Dedi. Onlardan ses çıkmayınca devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- imparatorluğu yıkmak için nereye gitmemiz ve ne yapmamız gerektiğini söylememi ister misin? Biron hemen sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sahi mi? Peki nasıl başaracaksınız bunu? Gillbret gülümsedi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yavrum senin davranışların beni çok eğlendiriyor. Bana güvenmiyor musun? Sana göre ben aptalca şeyler söylemekten başka bir işe yaramam. Ama yine de benim sayemde saraydan dışarı çıkabildik.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Orası öyle sizi dinliyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Dinle o zaman. Ben tam yirmi yıldan beri bunların elinden kurtulmayı düşünüyorum. Eğer sıradan bir vatandaş olsaydım bu işi çoktan başarırdım. Ama lanet olası soyum bunu engelledi. Ama yine de eğer bir Hinriad olmasaydım bugünkü Tyrann Hakanı'nın taç giyme törenine katılmayacak ve tamamen tesadüfen aynı Hakanı mahvedecek sırrı öğrenememiş olacaktım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Devam edin lütfen.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tahmin edeceğin gibi bu seyahati bir Tyrann gemisiyle yaptık. Aşağı yukarı buna benziyordu ama, daha büyüktü. Seyahat bir fevkalâdelik olmadan geçti. Tyrann'da kaldığımız süre içinde de eğlenceli vakit geçirdiğimiz oldu. Ama genellikle bizi ilgilendirecek fazla bir şey yoktu. Öte yandan dönüş yolculuğumuzda gemimize bir göktaşı çarptı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, göktaşı. Böyle bir kazanın inanılmaz derecede az bir ihtimal olduğunu bilmiyor değildim. Özellikle yıldızlararası uzayda. O kadar az bir ihtimal ki, bir göktaşının bir uzay gemisine çarpması imkânsız gibidir. <span>&#160;&#160;&#160;</span>Üstelik bir toplu iğne başı kadar bile olsa, bir göktaşı bir uzay aracını delip geçebilir, meğer ki, zırhı çok kalın yapılmış olsun. Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Biliyorum, dedi. Çarpmanın kuvveti hız ve kitlenin çarpımına eşittir. Göktaşı ne kadar küçük olursa olsun, büyük sür'at, bu küçüklüğün etkisini giderir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bunları sanki bir dersi tekrar ediyormuş gibi otomatik olarak söylerken Artemisia'ya bakıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia Gillbret'in yanına sıkışmıştı. Öyle yakın oturuyorlardı ki vücutları birbirine değiyordu. Biron kızın son derece güzel profiline dikkat etti. Saçları dağınık olmasına rağmen yine de çok güzeldi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ah ne olurdu, bu kız biraz daha normal davransaydı. O zaman bu seyahat oldukça zevkli bir hale gelirdi. Ne yazık ki, hiç kimse, özellikle babası, onu gerektiği gibi yetiştirememişti. İnatçı ve daima "benim" diyen bir tipti. Eğer halktan biri olsaydı hiç şüphesiz herkesin hayranlığını toplayan bir genç kız olurdu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron onu düşünerek hayaller kuruyordu ki genç kız başını ona çevirdi, göz göze geldiler. Biron hemen başını Gillbret'e çevirdi. Daldığı düşünceler yüzünden onun söylediklerinden bazılarını kaçırmıştı. Yaşlı adam anlatıyordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Koruyucu zırhın neden görevini yapmadığını anladım. Öyle geliyor ki bana, bu konu, açıklanmamış olarak kalacaktır sonuna kadar. Küçük bir çakıl taşı kadardı ve geminin zırhı öbür taraftan çıkmasını engelleyecek derecede hızını azaltmıştı. Öyle de olsa bunun kötü bir etkisi olmazdı çünkü göz açıp kapayıncaya kadar tamir etme imkânı vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Göktaşı kumanda odasına girdi, bir duvardan öbürüne sıçradı... Sonra hızını yavaşlatıncaya kadar birkaç defa o duvara bu duvara vurup durdu. Pilot ve yardımcısı parçalanmışlardı. Bana gelince, ben kamaramda olduğum için onların akıbetine uğramamıştım. Ama, artık gemide yalızdım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Göktaşının vurduğu sırada çıkan metalik sesi duyduğum zaman pilotaj kabinine koştum. Her taraf kan ve et parçalarıyla kaplanmıştı. Bir süre kendimden geçmişim... Ama bu hal çok kısa sürdü, içeriden kaçan havanın çıkardığı ıslık sesi beni kendime getirdi, içerdeki basınç yüksek olduğundan açılan deliğe metal bir disk koymam havanın kaçmasını engellemeye yetti. Göktaşı ise yerde duruyordu ama henüz el sürülmeyecek kadar sıcaktı. Bunun üzerine bir İngiliz anahtarıyla parçaladım. İçi kırağı ile kaplıydı, çünkü içerisi uzayın sıcaklığını muhafaza ediyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Daha sonra pilotların vücutlarından artakalanları bir iple birbirine bağladım ve basınç değiştirme odasına aldım. Cesetler donmuş olarak orada kalacak ve vardığımız zaman onları benim öldürmemiş olduğumu ispat etmiş olacaktım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ama nasıl dönecektim? Gemiyi kullanmam kesinlikle söz konusu olamazdı. Hiçbir düğmeye dokunmaya cesaret edemiyordum. Bu konularda öyle cahildim ki, bir SOS göndermeyi dahi beceremiyordum. Yapabileceğim tek şey, geminin yoluna devam etmesine seyirci kalmaktan ibaretti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ama, böyle bir şeyin olamayacağını biliyorsunuz. Bir yandan da "acaba Gillbret bu hikâyeyi laf olsun diye mi uyduruyor?" diye düşünüyordu. Sonra devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Eğer kullanmayı başaramasaydınız, şimdi burada olamazdınız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle değil. Bir Tyrann gemisinin kumanda cihazları öylesine otomatiktir ki gerektiği yerde gerekli Sıçrayışları yaparak hedefine ulaşabilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron hayret içinde onu süzdü. Acaba Gillbret kendisini budala mı sanıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Uyduruyorsunuz dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kesinlikle hayır. Zaten bu gibi keşifleri yüzünden değil midir ki bütün savaşları kazandılar. Elli gezegene hakim olmalarını, kendilerininkinden yüz defa daha fazla olan insan kaynaklarını ve doğal kaynaklarını başka ne ile açıklarsınız? Hepimizi teker teker ele geçirdiler, ayrıca bizleri birbirimize düşürmek için ellerinden geleni yaptılar. Büyük bir casusluk ağı kurdular; ama şunu da belirtmek gerekir ki askerlik alanında da hepimizden ileriydiler. Onların taktiğinin bizimkinden üstün olduğu bunun da tek sebebinin Sıçrayışları otomatik hale getirmeleri olduğunu herkes bilir. Bu sayede gemilerini daha rahat kullanabiliyor ve savaşta üstünlük sağlıyorlardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Şunu da belirtmeliyim ki bu teknik son derece büyük bir sırdır. Ben Vampir'de<span>&#160;</span> -Tyrannlılar gemilerine hep böyle korkunç isimler verir bunun psikolojik bir etkisi olduğu da muhakkaktır; ne diyordum, ben Vampir'de esir kalıncaya kadar bunu bilmiyordum. Ama geminin hiçbir müdahale olmadan Sıçrayışlar yaptığına şahit oldum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ve bu geminin de aynı şeyi başarabileceğini düşünüyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bilemem ama, bu işi başarırsa da hiç şaşmam.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron yeniden kumanda tablosuna baktı. Bir düzine kadar düğme daha vardı ki, ne işe yaradığını henüz anlayamamıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sözün kısası, gemi, sizi kendiliğinden Rhodia'ya mı getirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tam öyle değil. Göktaşı kumanda aletlerinde de hasar meydana getirmişti. Zaten aksi mucize olurdu. Kadranların, düğmelerin çoğu kırılmıştı. Tablonun kendisi bile eğilip bükülmüştü. Kısacası geminin programı bozulmuştu ve dolayısıyla beni doğrudan doğruya Rhodia'ya getiremedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Birkaç gün sonra gemi hızını kaybetmeye başladı. Ben de nazarî olarak artık seyahatimin sonuna geldiğimi düşünmeye başladım. Nerede bulunduğumu kesin olarak biliniyordum, ancak bin bir güçlükle teleskopu kullanmayı başarabildim. Karşımda bir gezegenin diski vardı ve gittikçe bize doğru yaklaşıyordu. Tamamen tesadüfi olarak bu gezegene inecektim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yok canım, doğrudan doğruya değil elbette! İmkânsızı beklemek lâzımdır. Bir milyon kilometre mesafede olduğumuz sırada normal telsizi çalıştırabildim. Zaten elektronik merakım o zaman başladı ve bir daha böylesine çaresiz bir durumda kalmayacağıma yemin ettim kendi kendime. Olaylar karşısında çaresiz kalmak gerçekten eğlenceli olmayan bir şey.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Eee telsizi kullandınız mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet ve beni kurtarmaya geldiler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kimler?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gezegende oturanlar. Orası da insanların oturduğu bir gezegendi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Demek şans sizden yanaymış? Peki hangi gezegendi bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bilmiyorum?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne demek bilmiyorum. Size gezegenin adını söylemediler mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Eğlenceli değil mi?.. Söylemediler. Evet, söylemediler. Ama Nebula Krallıkları'nda bir gezegendi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl oluyor da bu derece emin olabiliyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çünkü görür görmez geminin bir Tyrann gemisi olduğunu tanıdılar. Üstelik gemiyi tahrip de edeceklerdi; kazadan kurtulan tek canlının ben olduğumu söyleyince vazgeçtiler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron tekrar sözünü kesti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir dakika! Sizi pek anlayamıyorum. Eğer Tyrann gemisi olduğunu öğrendikleri anda gemiyi tahrip etmeye kalktılarsa, o halde bu gezegen Krallıklar'ın bir parçası değildi!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Uzay adına, elbette Krallıklar'a dahildi. Beni gemiden alıp gezdirdiler. Ancak efsanelerde bahsedilecek kadar güzel bir yerde. Bütün Krallıklar'dan gelmiş insanlar vardı orada. Bu, telaffuzlarından açıkça anlaşılıyordu. Üstelik Tyrannlılar'dan korkmuyorlar di. Uzaktan bir şey görünmüyordu, ama gerçek bir endüstri ülkesiydi. Görünüşte tarımcı bir gezegendi ama, gezegenin gerçek bayatı tamamen gizliydi. Evet dostum Krallıklar'da bir yerde bu gezegen hâlâ var ve orada oturanlar Tyrannlılar'dan korkmuyorlar, içinde Tyrannlı olsaydı benim gemimi nasıl yok edecek idilerse, bir gün bütün Tyrannlılar'ı da yok edeceklerdir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron'un kalbi heyecanla çarpmaya başladı. Bir an bunun gerçek olmasını temenni etti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kim bilir belki de gerçekleşebilirdi bu hayal. Kim bilir?!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
