<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><br /></span></b></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">Dokuzuncu Bölüm</span></b></h1>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">ARTEMİSİA kapıyı açtı. Kapısında Gillbret amca, onun arkasında da yarım düzine muhafız vardı. Genç kız merakla:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne oluyor? Diye sordu. Sonra ilâve etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yoksa babama bir şey mi oldu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yok, yok. Her şey yolunda. Uyuyor muydun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neredeyse. Yanımda çalışanların hepsi gitti. Ben de uyumaya hazırlanıyordum. Doğrusu korkuttunuz beni. Yüzbaşıya bakarak sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Benden bir isteğiniz mi var yüzbaşı? Söyleyeceğiniz varsa çabuk olun lütfen. Benimle görüşmek için yanlış zamanı seçtiniz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Berikinin ağzını açmasına meydan vermeden Gillbret söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çok eğlenceli bir şey oldu Arta. O genç adam vardı ya, şu anda adını hatırlamıyorum, ama sen kimden bahsettiğimi anlamışsındır. Kaçtı... Karşısındaki iki muhafızı alt ederek kaçtı. Ama şimdi kalabalığız. Bir kaçağa karşı bir bölük olduk. Ben de cesaretimle onları destekliyor ve yardımlarımı esirgemiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia, birden çok şaşkın bir ifade takınmayı başardı. Bu arada yüzbaşı söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Affımzı istirham ediyorum efendim. Açıklamalarınız tam anlamıyla aydınlatıcı değil. Üstelik bizi fena halde geciktiriyorsunuz. Eski Widemos Çiftçi'sinin oğlu olan adam vatana ihanetten tutuklanacaktı. Ama iki muhafızın arasından kaçtı. Sarayda bir yerde olduğu muhakkak. Her tarafı oda oda aramak zorundayız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia hayret içinde bir adım geriledi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Benim dairemi de mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Eğer izin verirseniz efendim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Asla izin veremem! Eğer daireme bir yabancı girseydi benim bundan haberim olurdu. Bu derece saygısızlık etmeniz çok tuhaf yüzbaşı. Gecenin bu saatinde beni odamda bir yabancının bulunabileceğini düşünmeniz çok tuhaf doğrusu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yüzbaşı saygıyla eğildi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Aklımın ucundan bile geçmez efendim. Gecenin bu saatinde sizi rahatsız ettiğim için lütfen affedin beni. Benim amacım sizin sağ ve salim olup olmadığınızı görmekti. Bu adam çok tehlikeli biri çünkü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Herhalde sizin ve adamlarınızın hakkından gelemeyeceği kadar tehlikeli değildir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret yeniden konuşmaya katıldı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Haydi yüzbaşı gelin. Yeğenime kibar sözler söyleyerek oyalanacağınıza, bir an önce gidelim buradan. Vakit kaybediyoruz. Bu arada Artemisia'nın kapısında bir nöbetçi bırakmanızı teklif ediyorum, ta ki, geceleyin bir başka grup daha onu uyandırmasın.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra Artemisia'ya dönüp göz kırptı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İstersen sen de bize katıl.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia yorgun ve soğuk bir sesle cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır teşekkür ederim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Pekâlâ. Evet, ne diyordum bir muhafız dikin buraya, yapılı biri olsun şöyle. Yüzbaşı sabırsızlıkla:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gelin efendim, dedi. Beni boş yere geciktiriyorsunuz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra bir emir verdi. Gruptan bir muhafız ayrılarak önce Artemisia'ya, sonra da yüzbaşıya selâm verip kapının önündeki yerini aldı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia, muhafızların gittikçe uzaklaşan ayak sesleri arasında kapıyı kapattı ve tuvalet odasına doğru yürüdü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, kapıya dokunulduğunu duyduğu anda katı bir bekleyişe geçti. Artık nefes bile almadan içeri girecek olanı bekliyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia onun elindeki kırbaçları görünce:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Benim, dedi, bir budalalık etmeyin sakın. Biron rahat bir<span>&#160;&#160;</span> nefes aldı. Ve silahları cebine<span>&#160;&#160;&#160;</span> soktu. Artemisia:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gelin, dedi ve sesinizi yükseltmeyin.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Üzerinde sabahlığı vardı. Manyetik kopçalarla tutturulduğu için vücudunun bütün güzel çizgilerini olduğu gibi gözler önüne seriyordu. Bu güzel vücut karşısında duyduğu heyecan bir an Biron'u şaşkına çevirdi. Artemisia bir an bekledikten sonra işaret parmağıyla küçük bir daire çizdi ve:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Eğer zahmet olmazsa, dedi. Biron genç kızın yüzüne baktı, sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şey, affedersiniz, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ve genç kadına arkasını döndü. Artemisia elbisesini değişirken, Biron, elbisesini niçin ona gelmeden önce değişmemiş olduğunu merak ediyordu. Kadın psikolojisini anlamak mümkün müydü?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir anlık sessizlikten sonra Biron sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Artık gidebilir miyiz? Başını salladı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hemen değil. Önce kıyafet değiştirmemiz lâzım. Kapının arkasına saklan, muhafızı içeri alacağım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hangi muhafızı? Gülümsedi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gillbret amcanın teklifi üzerine kapımın önüne bir muhafız diktiler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia kapıyı araladı ve:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Asker, çabuk buraya gel, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Basit bir asker için yöneticinin kızının emrine uymaktan başka yapacak ne vardı? Hiç tereddütsüz içeri girdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Emriniz efendim?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra, sırtına binen ağırlığın yükü altında dizleri büküldü. Öte yandan bir kol da boğazını sıkarak en küçük bir ses çıkarmasına bile meydan vermiyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia hemen kapıyı kapadı. Biron kuvvetli kolları arasında debelenen ve nefes almak için çırpınan askeri seyretmek hiç de hoş bir şey değildi. Genç kız manzarayı görmemek için arkasını döndü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Muhafız bir dakika süre ile boğazını sıkan kuvvetten kurtulmak için çırpındı. Bu arada ayakları durmadan havayı dövüyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonunda kolları gevşedi, ayakları hareketsiz kaldı. Göğsünün inip çıkması da hemen tamamen durdu. Biron, onu boş bir çuval gibi yere bıraktı. Artemisia dehşet içinde:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öldü mü? diye sordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Zannetmiyorum, öldürmek için üç dört dakika daha havasız bırakmam lâzımdı. Ama herhalde uzun süre baygın kalır. Bağlayacak bir şeyiniz var mı? Bana selit çoraplarınızdan vermeniz yeter.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Arta başını salladı. Biron bu arada askerin üniformasını çıkarmış, silahını almıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir banyo alsam iyi olacak dedi Arta'ya.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kısa bir süre sonra rahatlatıcı bir banyo almış, sıcak hava akımıyla kurulanmıştı. Bu duş doğrusu onu rahatlatmıştı. Bu tip temizleme duşlarından Widemos'ta da yoktu dünyada da...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ardından askerin üniformasını giyindi. Biraz dar geldi ama, sonunda vücuduna uydu. Biron koni biçimindeki siyah şapkayı da kafasına geçirince kendini çok komik buldu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neye benziyorum söyler misiniz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tam bir askere.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kırbaçlardan birini siz alın. Ben üçünü birden taşıyamam.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia bir kırbacı alıp, çantasına attı. Çantası da manyetik bir kuvvetle kemerine asılıydı. Böylece elleri serbest kalıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hadi çıkalım şimdi. Eğer birine rastlarsak tek kelime bile söylemek yok. Telaffuzunuz her şeyi mahvedebilir. Ancak ben emredersem konuşacaksınız. Unutmayın ki basit bir askersiniz siz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">O sırada muhafız biraz kıpırdadı ama, aldırış etmediler. Elleri ve ayakları, arkasından, çoraplarla bağlanmıştı ve bunlar çelikten daha dayanıklı şeylerdi. Ayrıca muhafızın ağzı da sıkı sıkıya bağlanmıştı. Dışarı çıktıkları zaman Arta:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Buradan, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Koridorun ilk kavşak noktasında arkalarından gelen bir ayak sesi duydular, çok geçmeden Biron'un omuzuna bir el dokundu. Biron şimşek gibi dönerek eli yakaladı ve öbür elini kırbaca götürdü.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hey, yavaş ol, dedi gelen.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu Gillbret amcanın sesiydi. Biron onu bıraktı Gillbret kollarını ovuşturdu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sizi gözetliyordum. Ama bu bir tarafımı kırman için bir sebep teşkil etmez. Sana hayranım doğrusu Farrill. Çok kuvvetli ve çeviksin. Şimdi bir de üniforma var sırtında. Bu seni daha da kuvvetlendirmeye yeter. Çünkü böyle bir kıyafetin içinde ancak bir asker bulunabilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Artemisia söze karışarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çok konuşuyorsun Gill amca, dedi. Askerler ne tarafa gitti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Zaten herkes benim konuşmamdan şikâyet eder. Devriye geziyorlar. Dostumuzun alt katlarda olmadığına inandılar. Ana çıkışlarda ve aşağı rampalarda sadece birkaç nöbetçi bırakıldı. Alarm sistemini de devreye soktular ama, biz rahatça çıkabiliriz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sizin nereye kaybolduğunuzu da merak ediyorlardır herhalde.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yok canım yüzbaşı benden kurtulduğu için üstelik memnundur da...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birden sustular. Rampanın altında bir nöbetçi vardı iki nöbetçi de parka çıkan büyük kapının önündeydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret, yüksek sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl oldu, buldunuz mu? diye sordu. Nöbetçi saygıyla selam verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır efendim henüz bulamadık.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Aman gözünüzü dört açın.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret yanındakilerle beraber kapıya doğru yürürken muhafızlardan biri alelacele alarm tertibatının irtibatını keserek, onlar çıkarken çalmasın diye, çalışmaz hale getirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hava açık ve yıldızlıydı. Sadece ufukta Nebula'nın örttüğü bölgede yıldız falan görünmüyordu. Bir kilometre kadar ötede olan kalkış alanına doğru yürümeye başladılar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yürümeye başlayalı beş dakika olmuştuk! Gillbret birden</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hoşlanmadığım bir durum var, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gill amca, hiç değilse hangi geminin daha uygun olduğunu araştıramaz miydin?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl yapardım bunu, düşünsene! Evet ama, kontrol kulesinin ışıkları niçin yandı acaba? Bu saatte normal bir şey değil bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gerçekten ağaçların arasından, kulenin arı kovanını andıran ışıkları görünüyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu gece beklenen hiçbir gemi yok. Eminim bundan. Yeniden ve ansızın durdu ve acı bir kahkaha attı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İşte her şey bitti. Bu Hinrik budalası, sandığımızdan daha sersem. Oradalar!.. Tyrannlılar... Anlamıyor musunuz? Bakın. Aratap'ın özel zırhlısı!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron gözlerini kısarak baktı. Evet kolayca tanınabiliyordu. Diğerlerinden daha küçük yapılı, daha fazla manevra kabiliyeti olduğunu açıkça görülen bir gemiydi. Gillbret:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yüzbaşı bugün önemli bir şahsiyetin beklendiğini söylemişti, dedi; doğrusu ben bu sözleri unuttum gitti. Hapı yuttuk şimdi; onlarla savaşmamız imkânsız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron birden kararını verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Niçin olmasın. Bizden sakınmaları için hiçbir sebep yok. Üstelik silahlıyız. Aratap'ın gemisini alalım! Böylece peşimize düşmekten bile mahrum kalırlar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ağaçların arasından çıktı. Diğerleri de onu takip ettiler. Saklanmaları için hiçbir sebep yoktu. Kraliyet ailesi mensuplarıydı ikisi, yanlarında da bir muhafız vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Simok Aratap, Rhodia sarayına ilk gelişinde çok etkilenmiş, ama bu heyecanı pek uzun sürmemişti. Çünkü burasının boş bir kovan, küflenmeye yüz tutmuş bir yer olduğunu anlamıştı. Halbuki iki kuşak önce on iki dünya buradan yönetiliyor, Rhodia parlamentosu burada toplanıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hoş parlamento yine vardı: Hakan, kendisine tabi olan dünyaların iç işlerine kesinlikle karışmazdı. Ne var ki, parlamento şimdi ancak yılda bir toplanıyordu, o da âdet yerini bulsun diye. Nazari olarak icra heyetinin sürekli olarak toplanması lâzımdı. Ama on iki kişiden oluşan bu heyet mensupları on haftanın dokuzunda yerlerinden ayrılmıyordu. Diğer idari servislerin hepsi hizmetteydi, zira onlar olmadan yöneticinin veya Hakan'ın otoritesi yürütülemezdi. Bunlar da Tyrannlılar'ın sıkı kontrolü altında çalışıyorlardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu bakımdan saray dev bir metal yapıdan ibaretti. İçinde yönetici ailesinin dışında yeteri kadar muhafız kuvveti vardı, hepsi bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aratap, kendisini bu midye kabuğunun içinde huzursuz hissediyordu. Vakit iyice ilerlemişti. Uykusu vardı. Gözlerindeki kontak lensleri çıkarıp uyumak istiyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yardımcısı ise büyük bir ciddiyetle Hinrik'i dinlemekteydi. Ama Aratap'ın buna aldırdığı bile yoktu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Widemos bir haindi ve idam edilmişti. Widemos'un oğlu gizlice Rhodia'nın direktörüyle görüşmeye gelmişti... Bu aslında Hinrik'in aleyhinde bir durumdu ama, o alelacele Farrill'in tevkifini emretmemiş miydi? Hem öyle çabuk yapmıştı ki bu işi, sabahı bile bekleyememişti. Evet ama her şey bu kadar basit değildi. Daha bilmediği şeyler vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir ara yöneticinin kekelemeye, söylediklerini tekrarlamaya başladığını farketti. Hinrik öyle korkak bir tip haline gelmişti ki Tyrannlılar bile bundan rahatsız olmaya başlamışlardı. Ama en iyi yol buydu. Widemos korku nedir bilmezdi bu yüzden az kalsın başlarına işler açacaktı. Halbuki Hinrik korkuyor ve kendilerine karşı kesin bir itaat gösteriyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nihayet onun yarım yamalak sözlerinden bıkan Aratap:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tamam, dedi kararınızdaki kesinlik ve sürat muhakkak ki Hakan tarafından değerlendirilecek ve bu durum kendisine iletilecektir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik rahat bir nefes aldı. Sonra Aratap:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şu genç horozu getirin bakalım neler anlatacak, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bunu derken bir yandan esniyor ve "genç horoz "la pek ilgilenmediğini ortaya koyuyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik, muhafız komutanını çağırmalarını isteyeceği sırada, o, salonun kapısında göründü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Çağrılması bile beklemeden yaklaşarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ekselans, diye söze başladı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik onu çağırmayı aklından geçirmişti ama, isteğinin bu kadar çabuk gerçekleşmesine de şaşırmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Söyle yüzbaşı, dedi, ne istiyorsun?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ekselans tutuklu kaçtı!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aratap bu sözle ilgilenir gibi oldu. Koltuğunda doğrularak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ayrıntılı bilgi verin yüzbaşı, dedi. Yüzbaşı olayları kısaca anlattıktan sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Genel bir alarm istiyorum, dedi, uzağa gitmiş olamazlar. Hinrik:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette, diye bağırdı. Çok iyi, çok iyi... Genel alarm... Evet genel alarm, acele edin. Ne olduğunu anlamıyorum komiser. Yüzbaşı bütün adamlarınızı görevlendirin. Komiser, merak etmeyin bu işin üstesinden geleceğim. Eğer gerekirse bütün muhafız birliğini mahvederim! Ama yüzbaşı gitmek niyetinde değildi; daha başka söyleyecekleri de var gibiydi. Aratap:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne bekliyorsunuz? diye sordu. Yüzbaşı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sizinle yalnız konuşabilir miyim?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yüzbaşı Hinrik'e hitap ediyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik dehşet içinde komisere baktı sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hadi yüzbaşı, dedi.<span>&#160;&#160;</span> Bizim Hakan'in askerlerinden saklayacak neyimiz olabilir ki?.. Aratap yumuşak bir sesle:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Söyleyeceklerinizi söyleyebilirsiniz, dedi. Yüzbaşı topuklarını şaklatarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Mademki emrediyorsunuz, söylerim, dedi. Ekselans, Son Altes Artemisia ile Monsenyör Gillbret'in de kaçan tutuklu ile beraber olduklarını arz etmek istiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik yerinden fırladı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Demek onları da kaçırdılar. Peki muhafızlar buna niçin izin verdi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kaçırmadılar efendim. Onlar da isteyerek gittiler. Aratap birdenbire uyanarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nereden biliyorsunuz? diye sordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir defa elimizde muhafızların şahitlikleri var. Saraydan nasıl çıktıklarını biliyorlar. Son Altes Artemisia ile önce ben konuştum. Özel dairesinin kapısında. Bana yatmak üzere olduğunu söyledi. Hattâ gece kıyafetiyle idi. Bunun üzerine oradan ayrıldım. Tekrar döndüğüm zaman ise iş işten geçmişti. Bu olayın bütün sorumluluğunu üzerime alıyor ve yarından tezi yok istifa ediyorum. Bu arada genel alarm ilan etmemde ısrar eder misiniz bilmem? Çünkü bahis konusu olan kraliyet ailesidir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hinrik cevap vermedi. Zaten bacaklarının üzerinde duracak hali kalmamıştı. Aratap:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yüzbaşı, dedi. Yöneticinizin sağlığı her şeyden önemlidir, önce kendisiyle ilgilenin. Doktorunu çağırsanız iyi edersiniz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ya genel alarm.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Genel alarma lüzum yok! Lüzum yok anlaşıldı mı? Kaçakların aranmasına da son verilsin. Olay kapanmıştır. Adamlarınız kışlalarına dönsünler. Siz de yöneticinizin sağlığıyla ilgilenin. Siz benimle, geliri kumandan Andros.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Saraydan biraz uzaklaştıkları sırada Tyrannlı kumandan sözü aldı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İnşallah ne yaptığınızı biliyorsunuzdur Aratap. Bu bakımdan ben hiç söze karışmadım...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Teşekkür ederini Kumandan Andros.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aratap bitkilerle kaplı bir gecede havanın kokusunu seviyordu. Tyrann, daha güzeldi şüphesiz. Ama çıplak kayalıklardan meydana gelen bir güzellik.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hinrik'e nasıl muamele etmek gerektiğini bilmiyorsunuz diye devam etti. Ancak onu kırdığınız zaman başarılı olabilirsiniz. O bize yararlı. Böyle kalmasını sağlamak için de ona iyi bakmalıyız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben ondan bahsetmiyorum. Neden genel alarmı önlediniz? Onların bulunmasını istemiyor musunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ya siz? Siz istiyor musunuz? En iyisi gelin, çayırın kenarındaki şu banka oturalım bakalım. Burada kimse bizi dinleyemez. Bu genç adamı niçin yakalamak istiyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İhtilalciler ve hainler niçin tutuklanır?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet ama burada durum başka. Konumuz, asilzade bozuntusu bir genç kız ve yarı deli bir ihtiyar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yakında çağlayan bir su sesi vardı. Bu, Aratap'in alışık olmadığı bir mucizeydi. Su!..<span>&#160;&#160;</span> Kayalardan sereserpe akan, durmadan akan bir su... Bu manzara karşısında büyük bir eksiklik duygusuna kapıldı. Andros:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bana kalırsa boşuna kürek çekiyoruz şu sırada, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ama bir yol üzerindeyiz. Genç adam geldiği zaman onun Hinrik'le bir iş birliği içinde olduğunu sanmıştık. Bunda yanılmışız. Anladık ki, Hinrik ne ise odur. Bu işle yakından uzaktan bir ilgisi olmamıştır. Ne var ki kızı ve yeğeni bu işe karışmıştır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki Hinrik niçin bizi daha erken çağırmadı da gece yarısını bekledi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Çünkü o, ilk gelenin oyuncağı oldu. Eminim ki, bu gece buluşmasını Gillbret onun aklına sokmuştur.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yani onların kaçmasına bizzat şahit olalım diye mi bu gece toplantısını yaptılar demek istiyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır, değil. Düşünün biraz. Nereye gitmek niyetindeler bunlar?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Komutan omuzlarını kaldırdı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Rhodia büyüktür.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet ama Farrill yalnız olsaydı. Halbuki yanında kraliyet ailesinden iki kişi var. Onları her gören ânında tanır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu durumda ancak gezegeni terk etmeleri lâzım... Evet... Öyle görünüyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi ama nasıl yapacaklar bu işi? Bir çeyrek saat içinde sarayın arazisine çıkabilirler. Bizim gelmemizi niçin istediklerini şimdi anlıyor musunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kumandan bir an şaşkın bakakaldı. Sonra bağırdı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gemimiz?..</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir Tyrann zırhlısı onlar için idealdir. Aksi halde elde edecekleri sadece yük gemileridir. Farrill dünyada tahsil gördü ve uzay gemisi kullanabileceğinden hiç şüphe etmiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle!.. Hay Allah biz de ne için soyluları oraya buraya göndeririz öğrenim için sanki? Onları kendimize karşı birer asker olarak yetiştiriyoruz. Aratap:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kızmanın yararı yok, diye sakin bir sesle konuştu. Farrill dünyada okudu ve uzay aracı kullanmasını bilir. Bu bakımdan benim uzay gemimi alacakları şüphesiz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İnanamıyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kolunuzda verici yok mu? Bir deneyin. Kumandan denedi. Ama cevap alamadı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kontrol kulesini arayın, dedi Aratap. Kumandan onun dediğini yaptı. Cihazdan çok heyecanlı ve zayıf bir ses geldi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ama anlamıyorum ekselans!.. Olacak şey değil... Sizin pilotunuz on dakika önce havalanmış! Aratap gülümseyerek:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Görüyorsunuz ya, dedi. İnsan bir defa "yönetici kablo"ya sahip olursa her şeyi önceden görebilir. Bundan sonra olacakları tahmin edersiniz herhalde.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kumandan bacağına bir şaplak atarak kahkahayı bastı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Farkına varmadan kaybolacaklar. O gemi yerine Rhodia'mn en kötü yük gemisini almadıklarına pişman olacaklar. O zaman, -nasıl diyorlar- ben hapı yutardım. Ama şimdi hapı yuttuğum falan yok. Artık kaçakları hiçbir kuvvet kurtaramaz. Gerektiği zaman da onları olmuş armut gibi toplayacağım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Derin bir nefes aldı. Yeniden uykusu gelmişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusu şansımız varmış, dedi. Şu anda acele edecek hiçbir şey yok. Üssü arayın da bize yeni bir gemi göndersinler.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
