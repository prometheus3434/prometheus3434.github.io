<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><br /></span></b></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">Yedinci Bölüm</span></b></h1>

    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></b></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İNSANLARIN yaşayabildiği bütün gezegenlerde gece, ufak tefek farklarla hemen daima aynı zamanda olur. Ne var ki, dönme süresine göre on beş ilâ elli iki saatlik fark bulunan gezegenler de vardır. Bu süre, yolcuların yorucu bir adaptasyona uğramalarına yol açar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birçok gezegende de bu adaptasyon, uyuma ve uyanık kalma süresini ayarlayarak yapılır. Zaten atmosferlerin evrensel kullanış tarzı ve suni ışıklar bu meseleyi ikinci plana itmektedir. Yeter ki tarım söz konusu olmasın.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ancak uygulanan şekil ne olursa olsun, her tarafta gecenin bastırması, kökleri insanlık tarihinin başlarına kadar uzanan büyük bir psikolojik huzursuzluk yaratır. Gece daima bir güvensizlik ve korku zamanıdır ve cesaret güneşle birlikte batıp gitmiştir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Merkezî Saray'ın içinde gecenin bastırdığını gösteren hiçbir belirti yoktu; ama Biron, bunu insan beyninin labirentlerinde yerleşmiş bir içgüdüyle hissetti. Şu anda dışarıda sadece işe yaramaz yıldızların ışıklarının gökyüzünü aydınlattığını biliyordu. Üstelik yılın bazı mevsimlerinde "uzaydaki bu muazzam delik" (ki, At Başı Nebulası'ndan başka bir şey değildi), gökyüzünün de yarısını kaplardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sıkkın hissediyordu kendini. Artemisia'yı bir daha görmemişti ve bunun eksikliğini hissediyordu. Yemekte belki görürüm diye ümitlenmişti ama, yemeğini odasına getirmişlerdi, bu süre içinde kapısının önünde de iki nöbetçi beklemişti. Gilbret bile ondan ayrılmış besbelli bir Hindirade'a yakışacak şekilde kendi başına yemeyi tercih etmişti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir süre sonra Gilbret gelip de ona: "Yemekte Artemisia ile senden bahsettik," dediği zaman, Biron belirgin bir şekilde sevindi, yüzü aydınlandı. Onun bu hali Arta'nın amcasını eğlendirdi ve bunu ona söylemekten de geri durmadı. Sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Her şeyden önce laboratuvarımı göstermeliyim. Bir el işaretiyle muhafızları gönderdi. Biron laf olsun diye:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne çeşit bir laboratuvar bu, diye sordu. Gilbret de ortadan bir cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Aletler yapıyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">*<span>&#160;</span> *<span>&#160;</span> *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Girdiği yerin, görünüşte laboratuvara benzeyen bir yanı yoktu. Daha çok bir kütüphaneye benziyordu, bir köşede güzel bir yazı masası vardı. Biron şöyle bir etrafa bakarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Aletleri burada mı yapıyorsunuz? diye sordu. Ne cins alet bunlar?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Efendim bunlar geliştirilmiş dinleme aletleri. Böylece Tyrannlılar'ın en gizli konuşmalarını bile rahatça dinliyorum. Öyle bir alet ki bu, karşı taraf kesinlikle dinlendiğinin farkına varmıyor. Sizin burada olduğunuzu Aratap'ın mesajını dinleyerek öğrendim. Çok eğlenceli başka bir aletim daha var. Adı "vizisonor". Müziği sever misiniz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu, müziğin cinsine bağlı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Güzel. Ben bir alet icat ettim. Doğruyu söylemek gerekirse kendiliğinden müzik yaptığı söylenebilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Kitap raflarından birine dokundu. Kitaplar bir anda kayboldu. Rafta bir cihaz duruyordu. Gilbret devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusu saklamak için pek iyi bir yer değil ama, kimse beni ciddiye almadığı için; buraları kurcalamak lüzumunu duymuyorlar. Eğlenceli değil mi? Pardon, hiçbir şeyin sizi eğlendirmediğini unutuyordum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bahis konusu cihaz kaba görünüşlü bir kutudan ibaretti. Evde imal edilen bazı eşyada dikkati çeken zarafet noksanlığı dikkati çekiyordu. Kutunun bir yüzü pırıltılı düğmelerle doluydu. Gillbret cihazı alarak düğmeli tarafı yukarı gelecek şekilde masaya koydu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, güzel olmasına güzel değil, biliyorum, ama bunun pek önemi yok. Işıkları söndürün şimdi. Hayır hayır düğme falan yok. Sadece ışıkların sönmesini arzu edin. Kuvvetle isteyin ışıkların sönmesini, karanlıkta kalmayı isteyin.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ve ışıklar bir anda solgunlaştı. Sadece tavandan yayılan çok hafif bir ışıltı kaldı ortada. Gillbret misafirinin şaşkınlığını görünce çok eğlendi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu benim vizisonorumun basit numaralarından biridir, dedi. Şu anda sizin zihninize ayarlanmıştır tıpkı şahsa ait kapsüller gibi. Ne demek istediğimi anlıyor musunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Açık konuşmak gerekirse hayır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bakın şimdi, aslında matematik bakımdan kolay bir şey bu. Beyninizdeki hücrelerin elektrik alanları, bu ci-hazdakine benzeyen bir alan meydana getiriyor. Aslında bildiğim kadarıyla, gerekli devreleri bu boyda bir kutuda zaptetmeyi bugüne kadar kimse başaramadı. Normal olarak beş katlı bir bina yüksekliğinde dev bir jeneratöre ihtiyaç var bu iş için. Sonra bu, iki yönlü çalışıyor. Ben aynı zamanda bu cihazın yaydığı bir elektrik alanını göz ya da kulaklarınızın yardımı olmadan sizin beyninize aktarabilirim. Bakın!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında bakacak bir şey yoktu önceleri. Sonra, gözlerinin köşesindeki bir şey Biron'u etkilemeye başladı. Kısa bir süre sonra bu şey gözlerinin önünde dalgalanan hafif, mavi-menekşe bir balon haline geldi. Kendisi kıpırdadığı zaman aynı yerde asılı duruyor, gözlerini kapadığı zaman da kaybolmuyordu. Öte yandan bu şeyin müzikal bir tonalitesi de vardı. Hayır, aslında bu tonalite onun ayrılmaz bir parçasıydı, öyle ki sesi ve hayali birbirinden ayırmak mümkün değildi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Balon gittikçe genişliyor, gittikçe daha fazla bir yer kaplıyordu ve Biron, bu hayalin doğrudan doğruya beyninin içinde olduğunu, -büyük bir huzursuzlukla- hissetti. Bu tam tamına bir renk değil, daha çok renklendirilmiş bir sesti; ama akustik titreşimleri olmayan bir ses. Aynı zamanda çok yaygın ve tarif edilemez şekilde dokunulabilen bir şeydi bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra, gökkuşağı gibi renkler alarak dönmeye başladı; müzikal ton boşlukta yükseldi, ipek bir perde gibi başının üstünde yayıldı. Ardından perde yırtıldı ve renk damlaları üzerine düşmeye başladı. Değdikleri yerler bir an yanıyor, ama yanma acısı bir iz bırakmıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ardından yağmurla ıslanmış yeşil-pembe baloncukların tatlı bir iniltiyle yükseldiğini gördü. Biron bunların tamamen kendini kapladığını görerek çırpınmaya başladı. O zaman ellerini göremediğini hattâ kımıldadıklarını bile hissedemediğini fark etti. Etrafta, zihnini dolduran küçük yeşil-pembe baloncuklardan başka bir şey yoktu şimdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nihayet içinden gelen bir sesle haykırdı ve her şey bir anda bitti. Işıklar yandı. Gillbret'i karşısında, şaşkınlığına gülerken buldu. Müthiş bir baş dönmesi hissediyordu; titreyen elleriyle terleyip buz gibi olan alnını sildi ve yere oturdu. Bir iskemleye kadar yürüyecek takati bile kalmamıştı. Titremeden konuşmaya çalışarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne oldu? Diye sordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben bilemem, dedi, Gilbert, ben dışarıdaydım. Siz anlamalısınız ne olduğunu? Çünkü daha önce böyle bir şeyle karşılaşmadığı için beyninizde bunu kıyaslayacak bir şey yoktu bu bakımdan da bu olayın yorumunu yapamadı. Şimdiye kadar elde ettiği tecrübelerin ışığı altında bu yeni duruma yaklaşmaya çalıştı: Yani görme, işitme ve dokunma yollarıyla. Bu arada bir şey soracağım, burnuna da bir koku geldi mi? Bana bazen oluyor. Deneyi bir köpek üzerinde yapsam herhalde koku hakim unsur olur. Bunu bir gün hayvanlar üzerinde de denemeyi düşünüyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir an durduktan sonra devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunun dışında insan duymazlıktan gelirse, mücadele etmeye kalkışmazsa kendiliğinden kaybolur. Bu etkileri başkasının üzerinde denemek istediğim zaman ben öyle yapıyorum. Zor bir şey değil.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Elini cihazın üzerinde görülen damarlara koyarak:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Aslında bu konu ciddi olarak ele alınırsa bir benzeri daha yaratılmamış senfoniler bestelenebileceğim tahmin ediyorum. Böylece seslerin ve imajların ayrı ayrı asla ifade edemeyeceği şeyleri yaratmak mümkün olabilir. Ama benim gücüm buna yetecek mi bilemiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İzin verirseniz size bir şey sormak istiyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette buyurun.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kabiliyetinizi, zahmetinizi gerçekten karşılayabilecek şeylere harcasanız...</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yani böyle değersiz şeylerle boşuna vakit harcama demek istiyorsun. Bilemiyorum. Belki de sandığın kadar değersiz şeyler değildir bunlar. Sonra bu yaptıklarım kanuna aykırı biliyorsunuz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hangisi kanuna aykırı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Vizisonor. Hele casusluk tekniklerim tamamen. Tyrannlılar bilse hiç tereddütsüz beni ölüme mahkûm eder.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şaka ediyorsunuz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kesinlikle hayır Sizin bir Çiftlik'te yetiştiğiniz rahatça anlaşılıyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Birden başını bir yana eğdi; gözlerini, minik çukurlar kalıncaya kadar sıkı sıkıya kapattı ve sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tyrannlılar'a karşı mısınız? Korkmadan cevap verin. Ben karşı olduğumu açıkça söylüyorum. Babanın da öyle olduğunu sonra kesinlikle söyleyebilirim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron sakin bir sesle,</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben de karşıyım, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Neden?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Onlar yabancı. Nephelos'un ve Rhodia'nın kanunlarım ne hakla yapıyorlar?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu hep düşündün mü? Biron cevap vermedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret biraz küçümseyen bir tavırla devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Başka bir deyişle, sen ancak babanın idamından sonra onların burada ne aradıklarını düşündün. Halbuki bu, onların tartışılmaz bir hakkıydı. Meseleyi sakin olarak düşün. İnan bana bütün kalbimle senin yanındayım. Ama düşün bir defa, baban Çiftçi idi. Onun yanında çalışan hayvan yetiştiricilerinin hakları nedir? İçlerinden biri, kendisi için ya da gizlice satmak için bir hayvan çalsa ne olur? Hırsızlık suçundan muhakeme edilir ve hapsedilir değil mi? Peki aynı adam babanın şahsına karşı bir ayaklanma düzenlerse ne olur? Hiç şüphesiz idam edilir. Peki baban ne hakla, tıpkı kendisine benzeyen başka adamlar hakkında kanun yapıyor ve bunu uyguluyordu öyleyse. Aslında baban da onların Tyrannlı'sıydı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir an durduktan sonra devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Senin gözünde -benimkinde de öyle-, baban bir vatanperverdi ama Tyrannlılar'ın gözünde de bir haindi. Dolayısıyla onu ortadan kaldırdılar. Nefsi müdafaanın basit bir şekli. Hayır. Tarihini yeniden oku genç adam. Hinriade'ların da kan döktüğü dönemler olmuştur. Bütün devletler öldürür. Onların tabiatındadır bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yine biraz durakladıktan sonra şunları söyledi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tyrannlılar'dan nefret etmek istiyorsan daha iyi bir gerekçe bul. Ve sadece basit bir hükümet değişikliğinin bize hürriyetimizi kazandıracağını sanma.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron yumruğunu avucuna vurarak cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bütün bu felsefe çok göz alıcı ve hadiseleri genel açıdan seyreden bir kimseyi ikna etmeye yeter. Ama eğer kendi babanız öldürülmüş olsaydı ne yapardınız?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu sorun, ancak cahilliğini ortaya koyuyor delikanlı. Hinrik'ten önce benim babam yöneticiydi ve öldürüldü. Hayır, kaba kuvvetle değil, kurnazlıkla, inceden inceye... Onun iradesini kırdılar; şimdi de aynı şeyi Hinrik'e yapıyorlar. Babamın ölümünde, yönetici olarak beni istemediler. Onların kanaatine göre fazlaca fanteziye düşkündüm. Hinrik iri yapılı, yakışıklı, güzel ve yumuşak başlıydı. Ama henüz istedikleri hale gelmedi, çünkü onu itip kakmaktan vazgeçmediler. Onu öyle bir kukla haline getirmek istiyorlar ki, kendi izinleri olmadan kasmamasın bile. Gördün, kendisini. Günden güne dengesini kaybediyor. Sürekli bir korku içinde ve bu korku tam anlamıyla patolojik bir hal almaya başladı. Ama ben Nebula'yı Tyrannlılar'dan kurtarmak istiyorsam, sebep bu da değil.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle mi? Yani tamamen yeni bir gerekçeniz mi var?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tam aksine, tamamen eski bir gerekçe. Tyrannlılar, ırkın evrimine katılan yirmi milyar insanın hakkını yok ettiler. Sen okudun; ekonomik devre nedir bilirsin. Yeni bir gezegen kolonize edildiği zaman, oraya gidenlerin ilk düşüncesi beslenmektir. Bu bakımdan önce tarıma dönük bir toplum ortaya çıkar. Sonra sıra toprağı kazmaya gelir. Amaç mineraller bulmaktır. Ardından tarım ürünleri fazlasını ihracını düşünür onun yerine makineler ve lüks eşya satın alırlar. Bu ikinci dönemdir. Nüfus arttıkça ve yabancı yatırımlar çoğaldıkça endüstriyel bir toplum ortaya çıkar. Bu da üçüncü dönemdir. Sonunda bu toplum tamamen mekanik bir hale gelir; besin maddelerini ithal, makine ve benzeri şeyleri ihraç eder ve gittikçe az gelişmiş dünyalara doğru yönelir, bu da dördüncü dönemdir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Bu dönemde bulunan dünyaların nüfusu iyice artmıştır, askerlik bakımından çok kuvvetlidirler -çünkü savaş makinelerle yapılır. Ve çevrelerinde tarımla uğraşan dünyalar vardır ve bu dünyalar onlara tabidir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki bize ne oldu? Biz üçüncü dönemdeydik. Tam anlamıyla genişlemekte olan bir endüstrimiz vardı. Ya şimdi? Büyümemiz birdenbire durdu. Hattâ geriledik bile. Tyrannlılar endüstriyel kapasitemize tam anlamıyla hakim oldular. Bu, onlar için kısa süreli bir yatırımdır, çünkü biz günden güne fakirleşiyoruz, onlar da bu arada sütün kaymağını alıyorlar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Şimdi onlar bizim, silah yapabilecek duruma gelmemizden korkuyorlar. Bu da bilimsel araştırmalarımızı önleme ve endüstriyel gelişmemizi frenlemek için onların en büyük gerekçesi. Sonunda insanlar da, zaten bir şeylerinin eksik olduğunu unutuyorlar. Bunun en büyük ispatı vizi-sonor icat etmenin cezasının ölüm olduğunu söylediğim zaman gösterdiğin tepkidir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Günün birinde Tyrannlılar'ı kovacağımız muhakkak. Bu kaçınılmaz bir şeydir ve gereklidir. Hiç kimse sonsuza kadar iktidarda kalamaz. Onlar kan bağı olan yakınlarıyla evlenmeleri sonucu tembelleştiler, rahatlarına düşkün oldular. Üstelik geleneklerini unuttular. Çok geçmeden kokuşma başlayacak. Evet bütün bunlar olacak ama, aradan yüzyıllar geçebilir. Tarihin acelesi yoktur. Ama bu yüzyılların sonunda bizler de endüstriyel ve bilimsel geçmişi olmayan bir tarım dünyaları haline geleceğiz. Bu arada bağımsız olan komşularımız kuvvetlenecek, böylece krallıklar sonsuza kadar yarı kolonize bölgeler olarak kalacaklar. İlerlemelere ayak uyduramayacak ve başkalarının gelişmesine sadece seyirci kalacaklar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bütün bu söyledikleriniz bana pek yeni gibi gelmiyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette gelmez. Çünkü sen dünyada eğitim gördün. Sosyal evrimde bu gezegenin çok önemli bir yeri vardır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yapma bunu! Yıldızlararası seyahatlerin başlamasından sonra, bütün Samanyolu sürekli bir genişleme halinde. Bizim toplumumuz da sürekli evrim geçiriyor. Ama henüz olgunlaşmadı ve amacına ulaşamadı. Şurası tartışılmaz bir gerçektir ki, insanoğlu bugüne kadar bir tek defa gerçek olgunluğa ulaşabildi: Dünya'da ve atom faciasından hemen önceki dönemde. Orada her türlü coğrafî genişlemesi imkânından mahrum bir toplum vardı. Aşın nüfus fazlalığı tabii kaynakların azalması falan gibi bir çok önemli problemlerle karşı karşıyaydılar. Bunlar Samanyolu'nun başka taraflarında bilinmeyen problemlerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Bu bakımdan dünyalılar, bugün bizim, maalesef çok yabancısı olduğumuz sosyal bilimlere yoğun bir şekilde eğilmişlerdi. Bu, bana eğlenceli bir ayrıntıyı hatırlattı. Hinrik gençken Primitivizme düşkündü. Dünya meseleleri üzerine çok zengin bir kütüphanesi vardı. Diyebilirim ki, bu konuda Samanyolu'nun en büyük kütüphanesiydi. Ne var ki yönetici olunca bu kütüphaneyi de diğerleriyle birlikte kaldırıp attı. Ama bir bakıma bunlara ben vâris oldum. Yok olmaktan kurtulanların pek azını teşkil eden bu edebiyat, beni kendisine âşık etti. Bizim dışa dönük dünyamızın tam aksine bu eserlerde içe dönük bir şeyler var. Çok eğlenceli bir şey bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Beni rahatlattınız, dedi Biron. Epeydir öylesine ciddi şeylerden bahsediyorsunuz ki, espri ruhunuzu kaybettiniz sandım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret omuz silkti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben dilediğim zaman kendimi buluyorum ve bu harikulade bir şey. Aylardan beri ilk defa rol yapmadan konuştum. Bunun ne demek olduğunu bilemezsin. Yirmi dört saatin yirmi dördünde de kişiliğinizi bölebilmek, zor iş. Başkalarıyla olduğunuz zaman da yalnızken de. Çünkü kendi kendinize ihanet etmeniz ihtimali vardır her zaman. Her zaman matrak, daima eğlenceli ve kimsenin ciddiye almadığı bir insan olmak, işte benim prensibim bu. Öylesine gülünç olacaksınız ki herkes bir hiç olduğunuza inanacak. Bunun da tek amacı hayatınızı korumak... Gerçekten yaşanmaya değer olup olmadığı şüpheli olan hayatınızı..</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gözlerini Biron'un gözlerinin içine dikti ve kesin bir sesle konuştu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sen bir uzay gemisini kullanmayı biliyorsun, bense bilmiyorum. Ne tuhaf değil mi? Sen benim bilim alanındaki kapasitemden bahsediyorsun, bense tek kişilik bir eğlence uçağını bile kullanmaktan âcizim. Ama sen bir uzay gemisini kullanabilecek kapasitedesin. Bu o demektir ki Rhodia'yı terk etmen lâzım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret'in rica eden tavrına rağmen Biron sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Niçin</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret bu soruya net ve kesin bir cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sana Artemisia ile konuştuğumu söyledim. Şöyle kararlaştırdık. Buradan çıkınca doğruca onun dairesine gideceksin. O seni bekliyor. Kaybolmaman için sana sarayın bir planını çizdim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İncecik metal bir yaprağı eline tutuşturarak devam etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yolda seni durdurmak isteyen olursa yönetici tarafından çağrıldığını söylersin. Ancak bunu kendinden emin olarak söylemelisin. Böyle yaparsan ses çıkarmazlar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bir dakika, diye bağırdı Biron.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Her şey yeniden başlıyordu! Jonti'nin yüzünden Rhodia'ya gelmiş ve Tyrannlılar'ın eline düşmüştü. Bu sonuncular kendisini zorla saraya göndermişlerdi; öyle ki kendi başına gitmesine bile izin vermeden... Savunmasız olarak acayip insanlarla karşı karşıya kalmıştı. Bu böyle devam edemezdi! Bundan böyle kararları kendi verecekti. İmkânları ne derece kısıtlı olursa olsun, bu, böyle olmalıydı! Bundan böyle başkasının isteğiyle hareket etmeyecekti. Asla!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Buraya gönlümü verdiğim önemli bir iş için geldim, ve buradan gitmeyeceğim, diye cevap verdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne? Aptal mısın sen? Burada hiçbir iş başaramayacağını pekâlâ biliyorsun. Güneşin doğuşundan önce hareket etmezsen bu saraydan bir daha canlı olarak çıkamayacağını bilmiyor musun? Hinrik, Tyrannlılar'ı çağıracak, onlar da seni hapse atacaklar. Şu ana kadar gecikmesi de kararsız oluşundan, karar vermekte güçlük çektiğindendir. O benim kuzenim, iyi tanırım kendisini.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu kabul ediyorum diyelim; ne diye bu mesele sizi bu kadar ilgilendiriyor? Benim için neden bu derece zahmete giriyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Hayır,<span>&#160;</span> artık başkasının dediğini<span>&#160;</span> yapmayacaktı. İpleri başkalarının elinde<span>&#160;&#160;</span> bulunan bir<span>&#160;&#160;</span> kukla olmaktan<span>&#160;&#160;</span> nefret ediyordu. Bu arada Gillbret kalkıp karşısına dikilmişti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben kendi şahsi menfaatim için konuşuyorum. Beni de birlikte götürmeni istiyorum. Burada yaşadığım hayata dayanamıyorum artık. Artemisia ya da ben pilotluk etmeyi bilseydik çoktan kaçardık buradan. Her şeyden önce hayatımız söz konusu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, verdiği kararda bir zayıflama hissediyordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yöneticinin kızı mı? Onun bu işlerle ne ilgisi var?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bana öyle geliyor ki, üçümüzün içinde en ümitsiz olanı o. Kadınların bizim bilmediğimiz duyguları vardır. Güzel, cazibeli, sevimli bir yönetici kızının geleceği ne olabilir? Söylesem şaşarsın. Daha önce üç karısını gömmüş olan Tyrannlı bir ihtiyar memur, yaşlı kemiklerini genç bir bakirenin kollarında tekrar canlandırmak istiyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yönetici böyle bir şeye asla izin vermez.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Yönetici her şeye izin verir. Zaten ondan izin isteyen kimse de yok.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron Artemisia'yi gözlerinin önüne getirdi. Omuzlarına dökülen düzenli saçlarını hatırladı. Saydam ve ince bir cildi, siyah gözleri ve kırmızı dudakları vardı. Yapılı, genç, güler yüzlü! Samanyolu'nda bu özelliklere sahip belki bir milyon genç kız vardı. Bunlar onu etkilememeliydi. Gülünç bir şeydi bu!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ama yine de sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Harekete hazır bir geminiz var mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret'in dudaklarında bir gülümseme belirdi. Ama konuşmak için ağzını açmaya vakit kalmadan hızlı hızlı kapıya vuruldu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir an sonra kapı daha hızlı çalındı ve Gillbret:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Git, aç, dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron kapıyı açar açmaz üniformalı iki kişi içeri girdi; birincisi Gillbret'i askerî bir katılıkla selamladıktan sonra Biron'a döndü:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Biron Farrill, Tyrann komiseri ve Rhodia yöneticisi adına seni tutukluyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Suçum nedir?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Vatana ihanet!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret'in yüzünü bir anda tarifsiz bir keder kapladı. Dişlerinin arasından homurdanarak yüzünü çevirdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Henrik ilk defa çabuk karar verdi. Tahmin ettiğimden daha çabuk. Eğlenceli!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonra yine güler yüzlü, ilgisiz Gillbret tavrını takındı. Böyle sevimsiz bir olaya şahit olmaktan hoşlanmamış gibi bir ifade kaplamıştı yüzünü. Birinci muhafız:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lütfen beni takip eder misiniz? derken, diğeri de Nöron kırbacını eline alıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
