<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Word.Document" name="ProgId" />
  <meta content="Microsoft Word 12" name="Generator" />
  <meta content="Microsoft Word 12" name="Originator" />
  <link href="../Text/filelist.xml" rel="File-List" /><!--[if gte mso 9]><xml>
 <o:DocumentProperties>
  <o:Author>Isaac Asimov</o:Author>
  <o:Template>Normal</o:Template>
  <o:LastAuthor>Human01</o:LastAuthor>
  <o:Revision>2</o:Revision>
  <o:TotalTime>10</o:TotalTime>
  <o:Created>2013-08-10T18:41:00Z</o:Created>
  <o:LastSaved>2013-08-10T18:41:00Z</o:LastSaved>
  <o:Pages>122</o:Pages>
  <o:Words>51927</o:Words>
  <o:Characters>295984</o:Characters>
  <o:Company>Grizli777</o:Company>
  <o:Lines>2466</o:Lines>
  <o:Paragraphs>694</o:Paragraphs>
  <o:CharactersWithSpaces>347217</o:CharactersWithSpaces>
  <o:Version>12.00</o:Version>
 </o:DocumentProperties>
</xml><![endif]-->
  <link href="../Misc/themedata.thmx" rel="themeData" />
  <link href="../Text/colorschememapping.xml" rel="colorSchemeMapping" /><!--[if gte mso 9]><xml>
 <w:WordDocument>
  <w:TrackMoves>false</w:TrackMoves>
  
  <w:DefaultTableStyle Number="0">Normal</w:DefaultTableStyle>
  <w:DrawingGridHorizontalSpacing>0 pt</w:DrawingGridHorizontalSpacing>
  <w:DrawingGridVerticalSpacing>0 pt</w:DrawingGridVerticalSpacing>
  <w:DisplayHorizontalDrawingGridEvery>0</w:DisplayHorizontalDrawingGridEvery>
  <w:DisplayVerticalDrawingGridEvery>0</w:DisplayVerticalDrawingGridEvery>
  
  
  <w:SaveIfXMLInvalid>false</w:SaveIfXMLInvalid>
  <w:IgnoreMixedContent>false</w:IgnoreMixedContent>
  <w:AlwaysShowPlaceholderText>false</w:AlwaysShowPlaceholderText>
  
  <w:LidThemeOther>EN-US</w:LidThemeOther>
  <w:LidThemeAsian>ZH-CN</w:LidThemeAsian>
  <w:LidThemeComplexScript>X-NONE</w:LidThemeComplexScript>
  <w:DrawingGridHorizontalOrigin>0 pt</w:DrawingGridHorizontalOrigin>
  <w:DrawingGridVerticalOrigin>0 pt</w:DrawingGridVerticalOrigin>
  <w:Compatibility>
   
   
   
   
   
   
   
   
   
   
   
   
   
   
   
   
   
  </w:Compatibility>
  <w:BrowserLevel>MicrosoftInternetExplorer4</w:BrowserLevel>
  <m:mathPr>
   
   
   
   
   
   
   
   
   
   
   
  </m:mathPr></w:WordDocument>
</xml><![endif]-->
  <!--[if gte mso 9]><xml>
 <w:LatentStyles DefLockedState="false" DefUnhideWhenUsed="true"
  DefSemiHidden="true" DefQFormat="false" DefPriority="99"
  LatentStyleCount="267">
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
 </w:LatentStyles>
</xml><![endif]-->
  <!--[if gte mso 10]>
<style>
 /* Style Definitions */
 table.MsoNormalTable
        {mso-style-name:"Table Normal";
        mso-tstyle-rowband-size:0;
        mso-tstyle-colband-size:0;
        mso-style-noshow:yes;
        mso-style-priority:99;
        mso-style-parent:"";
        mso-padding-alt:0cm 5.4pt 0cm 5.4pt;
        mso-para-margin:0cm;
        mso-para-margin-bottom:.0001pt;
        mso-pagination:widow-orphan;
        font-size:10.0pt;
        font-family:"Times New Roman","serif";}
</style>
<![endif]-->
  <!--[if gte mso 9]><xml>
 
</xml><![endif]-->
  <!--[if gte mso 9]><xml>
 <o:shapelayout v:ext="edit">
  
 </o:shapelayout></xml><![endif]-->

  <title>Unknown</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="Section">
    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><br /></span></b></p>

    <h1 class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR">On ikinci Bölüm</span></b></h1>

    <p class="MsoNormal"><b class="calibre1"><span xmlns:xml="http://www.w3.org/XML/1998/namespace" xml:lang="TR"><br /></span></b></p>

    <p class="MsoNormal"></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">LİNGANE Autarch'ı düşündü. Yüzünün katı çizgileri düşüncenin etkisiyle daha da katılaşmıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ve bana haber vermek için kırk sekiz saat beklediniz öyle mi? dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Rizzett cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Daha önce size haber vermemiz için hiçbir gerek yoktu. Buna benzer binlerce haberle başınızı ağrıtacak olursak, hayat sizin için çekilmez olur. Bu konuda ancak hiçbir açıklama yapmamız mümkün olamayınca size haber vermeyi kararlaştırdık. Tuhaf bir durum. Bir türlü yorumunu yapamadık.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Her şeyi bütün ayrıntılarıyla anlatın.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch pencerenin kenarına ilişti ve dalgın dalgın uzaklara baktı. Aslında pencere de Lingane mimarisinin kendine mahsus özelliklerinden biriydi. Normal büyüklükteydi gittikçe daralan derin bir yuvaya oturtulmuştu. Ayrıca cam kristaldi. Son derece hassas, optik bir eğikliği vardı. Pencere camından çok dev bir mercek gibiydi. Çok geniş bir alandan gelen ışınları topluyor ve çok yaygın bir panoramayı bir bakışta gözler önüne seriyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch'ın malikânesinin bütün pencereleri böyleydi. Hepsinden de gökyüzü en yüksek noktasından ufka kadar görünüyor, görüş açısı da ufkun yarısını kaplıyordu. Sadece kenarlarında hafif bir şekil bozukluğu oluyor, bu da manzaraya ayrı bir güzellik veriyordu. Şehirdeki mikroskobik hayat, stratosfer araçlarının yörüngeleri manzaraya bir başka güzellik vermekteydi. İnsana öyle geliyordu ki, sanki pencere açılsa, insan bir anda kendini günlük hayatın içinde bulacaktı. Güneşin ışınları pek fazla geldiği zaman, kristal, bir polarlama sistemi otomatik olarak ışınların fazlasını süzüyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Pencereleri gibi Lingane da küçüktü, fakat sosyo-ekonomik dönemi geniş ölçüde aşmış Samanyolu'nda, bir "gezegen-devlet" idi. Başka yerlerde politik birimler birçok sistemlerin birleşmesinden meydana gelirken Lingane'da durum böyle değildi. Lingana asırlardan beri aynı durumu muhafaza ediyordu. İçinde insanların oturduğu kendi başına buyruk, uzak bir gezegen; üstelik çok zengin bir gezegen. Zaten böyle olmaması da mümkün değildi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Çünkü Lingane yıldızlararası birçok yolun uğrak noktasıydı. İki Sıçrayış arasına rastlayan bir yerde bulunuyordu. Bu bakımdan uzay yolculuklarında önemli bir yeri vardı.</span></p>
  </div>

  <div class="Section">
    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu gezegen vakit geçirmeden durumunun önemini anlamış ve sadece kendi varlığıyla yetinmemiş, çevresini de keşfederek birçok gezegencik bulmuştu. Bunlar insanların oturacağı yerler değildi ama ikmal istasyonları kurmaya çok elverişliydi. Bu küçük gezegenlerde bir uzay gemisinin her türlü ihtiyacını karşılayacak yedek malzeme daima hazır bulundurulurdu: En son hiperatomik motorlardan, en son kitaplara kadar. Çok geçmeden bu istasyonlar önemli ticaret merkezleri oldular. Bütün Nebula Krallıkları'ndan gelen ilâçtan ve kürkten, makineye kadar her çeşit mamul mal buralarda pazarlanmaya başlandı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Küçük Lingana, pencereleri gibi bütün kâinata açıktı. Yalnız, fakat zengin bir gezegendi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch gözlerini panoramadan ayırmadan sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Önce posta gemisinden başla Rizzett, dedi bu zırhlıyı ilk defa nerede görmüş?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Lingane'dan iki yüz bin kilometre uzaktayken. Tam koordinatlarının önemi yok. Yalnız Tyrann kruvazörü gezegen çevresinde yörüngeye girdiğinden beri göz altında tutuluyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İnmeye niyetli olmadığına göre beklediği bir şey olmalı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Öyle.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Daha önce bu yörüngeye gelmişler mi acaba?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Onları daha önce gören yok. Bu konuda etraflı bir araştırma yaptık.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İyi. Peki başka bir tarafa geçelim. Bunlar bizim posta kuryemizi durdurmuşlar. Halbuki bu. Tyrann ile olan iş birliği antlaşmamıza aykırı bir davranış.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben gemidekilerin Tyrannlı olduklarından şüpheliyim. Bana öyle geliyor ki, bunlar kanun dışı kimseler, yani kaçaklar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ya da bizim öyle sanmamızı istiyorlar. Şu ana kadar yaptıkları tek şey bana. şahsen bir mesaj göndermek isteğinde bulunmaları öyle değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet. Autarch için şahsî bir mesaj.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Başka?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Başka bir şey yok.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Posta gemisine girmeye kalkışırlar mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır. Bütün konuşmalar video kanalıyla yapılıyor. Posta kapsülü üç kilometre mesafeden fırlatılmış ve posta gemisinin ağı tarafından yakalanmış.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sadece sesle mi ilişki kuruyorlar, yoksa görüntü de var mı?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Görüntü de var. Birçokları sözcünün "aristokrat görünüşlü" genç bir adam olduğunu söylüyor. Autarch<span>&#160;</span> hafifçe yumruklarını sıktı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Allah Allah!.. Peki resmini zaptedememişler mi? Bu bir hata.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Maalesef, kurye kaptanı bunun önemli olabileceğini düşünmemiş. Bunun sizin için bu derece önemi olduğunu bilmiyorduk efendim!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Peki dedi ya mesaj?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Mesaj, çok enteresan efendim. Bir tek kelimeden ibaret bir mesaj. Son derece tuhaf bulduğumuz için hemen size haber vermedik. Sonra bu, minik bir füzyon bombası da olabilirdi. Bu şekilde birçok suikast yapılmıştır.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, dedi, Autargue'lar da öldürülmüştür. Demek mesajda "Gillbret" sözünden başka bir şey yoktu öyle mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aularque görünüşte çok sakindi ama,, gittikçe meraklanmaya başlıyordu. Kararsızdı. Halbuki bir Autarch hiçbir zaman kararsızlık içine düşmemeliydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında Lingane'm başında her zaman bir Autarch bulunmamıştı. Gezegen uzun süre tüccar-hükümdarlar hanedanları tarafından yönetilmişti. İlk gezegenlerarası ikmal istasyonlarını kuran baronlar, devletin aristokrat zümresini teşkil ediyordu. Toprakları az olduğu için komşu dünyaların zengin toprak sahibi olan Çiftçi'leri ve Senyör'leriyle rekabete girişemiyorlardı. Ama bir defa yeteri kadar sermayeyi topladıktan sonra onların malikânelerini de Çiftlik'lerini de satın alabilirlerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Lingane böyle bir yönetimin kaçınılmaz sonucu olarak doğmuştu. Gezegende idare değişiklikleri olmuş; başka yerlere sürülenler sonradan haklarını almak için geri dönmüşlerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Lingaııa öyle bir karışıklık içinde kalmıştı ki bir süre "Lingane gibi kararsız" sözü dillere destan olmuştu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Sonucu önceden tahmin etmek zor bir şey değildi. Komşu gezegenler kudretli siyasi gruplar halinde birleşiyor; Lingane'm sindirim mücadeleleri gittikçe pahalı ve tehlikeli olmaya başlıyordu. Halkın çoğu dengeli ve sakin bir hayata tekrar kavuşabilmek için her şeyi göze almaya hazır bulunuyordu. Bunun üzerine Lingane otokrasiyi plutokrasiye tercih etti. Şimdi birçok kimsenin elinde bulunan iktidar bir tek kişide toplanmıştı. Ancak o bir kişi, halkına karşı daima iyi davranıyordu. Çünkü çevreye karşı, özellikle tüccarlara karşı desteğe ihtiyacı vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu yeni rejim sayesinde Lingane zenginleşti ve kuvvetlendi, Tyrannlılar bile, o sırada iktidarlarının zirvesinde oldukları halde otuz yıl süre ile onlara dokunmadılar. Evet yenilmiş değillerdi ama, yenmemişlerdi de... Sonuç ise oldukları yerde kalmak olmuştu. O zamandan beri bir tek yeni gezegeni fethetmiş değillerdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Nebula Krallıkları'nın diğer gezegenleri Tyrann'a tabi iken, Lingane sadece bir ortak, bir müttefikti. Ayrıca bir iş birliği anlaşmasıyla da kendilerini garantiye almışlardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Autarch durumu takdir etmekten aciz bir insan değildi. Gezegende yaşayan bazı kimseler durumu değerlendirmekten acizdiler ve tam bir hürriyet içinde yaşamak istiyorlardı. Ama Tyrannlılar'ın tehdidinden onların da haberi vardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Şu sırada ayının pençelerini biraz daha sıkacağa benziyordu. Lingane'ın çevresinde yörüngeye giren bu zırhlı Tyrannlılar'ın geliştirdiği yeni bir kontrol sisteminin bir parçası olamaz mıydı? Autarch:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu gemi iyi bir şekilde göz altında tutuluyor mu?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu daha önce söyledim iki yük gemimiz (alaycı bir şekilde göz kırptı) kitle-ölçer'in menzilinde bekliyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Siz şahsen ne düşünüyorsunuz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben de aynı suali kendime soruyorum. Hayatta tanıdığım Gillbret, Rhodialı Gillbret oth Hinriad'dır. Siz onu gördünüz mü?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Rhodia'ya yaptığım son seyahatte rastlamıştım ona.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Şüphesiz ona bir şey söylemediniz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette söylemedim. Rizzett kaşlarını çattı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sizin bir ihtiyatsızlık etmenizi beklediklerini sanıyorum. Ayrıca Tyrannlılar düşünülürse Gillbret de ihtiyatsızlık etmiş olur. Üstelik son zamanlarda, Hinriad'ların korkaklığı da herkesin bildiği bir şey. Bu gemi bir tuzak olabilir, sizi ihtiyatsızlık etmeye sevk edecek bir tuzak.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ben sanmıyorum; çünkü zaman çok iyi seçilmiş. Çünkü bir seneyi aşkın bir zamandan beri Lingane'da değildim. Geçen hafta geldim, birkaç güne kadar da tekrar gideceğim. Ve bu mesaj bana, tam burada bulunduğum süre içinde geliyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Tesadüf olabilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bu gibi hallerde tesadüflere inanmam ben. Ve bütün bunların tesadüf olmadığını göstermek için yapılacak tek şey var. Kısacası ben tek başıma bu gemiye gideceğim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Olamaz efendim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Rizzett'in sol şakağının üzerinde bir yara izi vardı ve bu iz bir anda mora çalan bir kırmızıya dönüşmüştü. Autarch kuru bir sesle sordu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bana karşı mı geliyorsun? Rizzett başını eğdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Nasıl isterseniz efendim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">"Vicdansız"daki bekleyiş ise, gittikçe tatsız bir hal almaya başlamıştı. İki günden beri yörüngedeydiler. Gillbret uzun uzun kumanda tablosuna baktı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kıpırdadıklarını gösteren bir işaret yok mu? Biron, Tyrannlılar'ın silici spreyini kullanarak tıraş oluyordu. Bir aıı başını kaldırarak cevap verdi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır, hiçbir kıpırtı yok. Sadece bizi göz altında tutuyorlar hepsi bu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Daha sonra bıyıklarını traş etmeye koyuldu. Bu arada spreyin asitli lezzetini üst dudağında hissederek yüzünü buruşturdu. Bu madde Tyrannlılar'ın çok eskiden beri kullandıkları bir şeydi. Esası basınç altında, silici bir pudranın püskürtülmesinden ibaretti. Bu sprey yüzdeki tüyleri yok ediyor, alna cilde bir zarar vermiyordu. Ancak Biron'un bunda şüphesi vardı; çünkü - gerçek veya değil - Tyrannlılar'ın cilt kanserine daha fazla tutuldukları söyleniyordu. Bir ara sürekli olarak tıraşlı kalmasını sağlayacak bir kıl aldırma işlemini düşündüyse de bu düşüncesinden hemen vazgeçti. Yarın bir gün sakal bıyık tekrar moda olabilirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron bunları düşünerek aynaya bakarken Artemisia parmaklarının ucuna basarak yanına geldi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Uyumak istediğini sanıyordum?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Biraz uyudum ama, çabuk uyandım. Gülümseyerek ona baktı; genç kız da onun yanaklarını okşadı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne kadar yumuşak olmuş. Sanki on altı yaşındaymışsın gibi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, onun elini tuttu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Senin yerinde olsam bunu yapmazdım.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hâlâ göz altında mıyız?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet hâlâ. Bu beklemek insanı öldürüyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusu ben pek o kadar sıkıcı bulmuyorum.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Elbette Arta. Ben o anlamda söylemedim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Niçin doğrudan doğruya Lingane'a iniş yapmıyoruz?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bunu düşündük ama, çok tehlikeli bir hareket olur. Herhalde hiç değilse suyumuz tamamen bitmeden böyle bir işe girişmemeliyiz.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret birden söze karıştı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Kıpırdadılar işte!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron hemen fırlayıp kitle-ölçere baktı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Galiba hakkın var.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Ordinatörün başına geçerek bazı hesaplar yaptı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hayır Gillbret, iki gemi, bize nispetle yerinden kıpırdamış değil. Aradaki mesafe yine sekiz bin kilometre kadar. Kitle-ölçer'i harekete geçiren şey onların yanına bir üçüncü geminin gelmiş olması.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yeniden hesaplar yapmaya girişti. Bir süre sonra:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İşte şimdi yaklaşmaya başladılar, dedi. Onlarla temasa geçmeyi düşünür müsün Gillbret?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Denemek isterim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Dene öyleyse. Ama yalnız sesle. Gelenin kim olduğunu öğrenmeden resim göndermeyelim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret'in elektronik alanındaki kabiliyetine hayran olmamak mümkün değildi. Bu konuda inanılmaz bir yatkınlığı vardı. Dar açılı bir dalga taşıyıcısıyla uzaydaki minik bir noktaya ulaşmak çok zor bir işti ve böyle bir şey, cihazın yeterliliğinden çok, kullananın kabiliyetiyle ilgiliydi. Bütün bildiği ise gemilerin uzaklığından ibaretti; üstelik bunda da birkaç yüz kilometrelik bir hatâ olabilirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gemiler, yaklaşık olarak on beş milyon kilometre küplük bir hacim içinde bulunuyorlardı. Bu hacim içinde, karşıdaki açısını, basit bir cihazla bulmak, son derece güç; hattâ imkânsızdı. Ancak bazı tecrübeli telsizcilerin cihazın kumanda düğmeleriyle oynarken hedeflerine ne kadar yaklaştıklarını hissettikleri söylenir. Bilim açısından saçma bir şey bu şüphesiz, ama bazı defa başka bir açıklama da akla gelmiyor.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">On dakika sonra Gillbret'in başarıya ulaştığını gösteren bir ışık yandı. "Vicdansız" veriyor ve alıyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">On dakika daha sonra Biron'u rahatlatan cevap geldi:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Bizimle görüşmek üzere bir kişi geliyor. Artemisia:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- izin vermeli mi ona? diye söze karıştı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Niçin olmasın? Bir kişi... Üstelik silahlıyız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Gemileri tehlikeli bir şekilde yaklaşabilir.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Altımızdaki bir Tyrann kruvazörü Arta. Bizim hızımız onlarınkinden üç ilâ beş kat daha fazla. Lingane'ın en büyük savaş gemisi bile gelse, bu değişmez. Sonra o meşhur iş birliği anlaşmasının getirdiği birçok yasaklar da var. Ayrıca unutma ki büyük çaplı beş atomizörümüz var.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Sen bunları kullanmasını biliyor musun Biron? Bunu hiç düşünmemiştim.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron genç kızın kendisince hayran kalmasından hoşlanmıştı. Ama yine itiraf etti:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ne yazık ki hayır. Ama benim bilmediğimi onlar da bilmiyor öyle değil mi?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR">*<span>&#160;</span> *<span>&#160;</span> *</span></p>

    <p class="MsoNormal1"><span xmlns:xml="http://www.w3.org/XML/1998/namespace" xml:lang="TR"><br /></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yarım saat sonra ekranda bir gemi göründü. Herhalde stratosferdeki uçuşları<span>&#160;&#160;</span> kolaylaştırmak için sekiz kanadı olan ufarak bir gemiydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret gemiye teleskopla baktığı zaman heyecanla bağırdı:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Fakat bu Autarch'ın özel yatı! Hiç şüphem yok. Ben size sadece adımı duymasının onun dikkatini çekeceğini söylememiş miydim?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bir süre sonra yatın hızı yavaşladı ve ekranda hareketsiz hale geldi, sonra bir ses duyuldu:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Beni almaya hazır mısınız?</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Hazırız. Yalnız bir kişi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Evet, bir kişi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Yattan bir zıpkın gibi fırlayan çelik metal, bir yılan gibi kıvrılarak "Vicdansız"a yaklaşmaya başladı. Ucundaki mıknatıslı silindir gözle görülecek şekilde büyüdü ve bütün gemide hissedilen bir darbe ile Tyrann gemisine yapıştı. Ağırlık olmadığı için çelik köprü eğilmemişti ama ilk hareketin verdiği kıvrımlar aynen duruyordu. Yat yavaş yavaş gerileyerek köprüyü tam gergin duruma getirdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron teleskopu ayarladı; yat bir anda korkunç bir şekilde büyüdü. Bir kilometre kadar uzaktaydı. Çok geçmeden minik bir siluet yattan çıkarak çelik köprü üzerinde yürümeye başladı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Aslında iki gemi buluşacağı zaman dokunacak kadar birbirine yanaşır ve basınç odaları manyetik kuvvet yardımıyla birleşirdi. Böyle bir yaklaşmada hiçbir tedbir almaya lüzum kalmadan bir gemiden diğerine geçmek mümkün olurdu. Ancak bu gibi buluşmalar karşılıklı olarak birbirlerini tanıyan, inanan gemiler arasında oluyordu.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Halbuki bu şekildeki bir geçişte uzay elbisesi giymek şarttı, Lingane'lı hava ile şişirilerek basıncı ayarlanmış metal elbisesinin içinde rahatça seçiliyordu. Fazla bir kuvvet harcamadan ilerlediği de açıkça belliydi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Bu gibi geçişlerde gemilerin hızlarının birbirine kılı kılına eşit olması gerekir. Hızdaki küçük bir fark çelik köprünün kırılmasına ve zavallı yolcunun sonsuza kadar sürecek bir uzay yolculuğuna çıkmasına yol açar.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Lingane'lı hızlı hızlı ve kendinden emin hareketlerle yürüyordu. Yaklaştığı zaman, yürüme tekniğini gördüler: Her defasında bir eliyle tutunarak kuvvet alıyor, kendini itiyor ve üç dört metre uçtuktan sonra yeniden tutunarak tekrar kendini ileri doğru atıyordu. Artemisia dehşet içinde:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Ya tutamazsa! dedi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Doğrusu bvı işin ustası. Ama o tutamasa bile, biz onu yakalarız.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Lingane'lı artık iyice yaklaşmıştı. Sonunda ekrandan kayboldu ve beş saniye sonra ayakkabılarının geminin gövdesinde çıkardığı ses duyuldu. Biron basınç odasını belirleyen ışıkları yaktı. Buna cevap olarak aldığı işaret üzerine dış kapıyı açtı. Dış kapı kapanır kapanmaz, iç duvarın dilimi aralandı ve gelen, içeriye girdi.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">İçeri girer girmez üzerindeki uzay elbisesi bir anda buzla kaplandı. Onunla birlikte gelen soğuk her tarafta hissedildi. Biron hemen ısıtıcıyı açtı ama, buzun erimesi için uzunca bir süre beklemek gerekti.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Lingane'lı gelince metal eldivenler içindeki elleriyle büyük bir telaşla başlığını çıkardı.</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Gillbret onu görünce heyecan içinde:</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- İşte Biron, dedi. şu anda Autanjue, bizzat karşımızda bulunuyor!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">Biron, o anda dehşet içinde bağırdı!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR">- Jonti!</span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>

    <p class="MsoNormal"><span xmlns:xml="http://www.w3.org/XML/1998/namespace" xml:lang="TR"><span>&#160;</span></span></p>
  </div>
</body>
</html>
