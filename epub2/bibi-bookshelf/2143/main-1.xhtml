<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<p>Bazen emin olamıyorum, diyor sonunda. Bazen Şili’ye temelli dönmem gerektiğini düşünüyorum, diyor. Bence neden böyle söylediğini bilmiyor. Ona inanmıyorum. Claudia’nın,&#160;burada kalma ihtimalini ciddi ciddi düşündüğüne inanmıyorum. Bence Claudia sadece bir şey arıyor, aradığını bulduğu&#160;anda ABD’ye geri dönecek.</p>
<p>Hem yorgun hem de rahatlamış görünüyor. Yarı sarhoş. Sevişirken dişlerini hafifçe göstererek gülüyor. Şahane ve tuhaf bir ifade. Bu ifadeyi hatırlayacağımı düşünüyorum. Özleyeceğimi.</p>
<p>Az uyuyoruz, iki ya da üç saat. Arabaların, konuşmaların sesleri gelmeye başlıyor, insanlar işe, okula gidiyor. Portakal&#160;suyu yapıyoruz, kahvaltı ederken bilgisayarımda e-postalarına&#160;bakıyor. Ximena’dan gelen mesajı görüyor. Evi satmayacağım, ısraretme, diyor, Claudia gözlerine inanamıyor: ısrar&#160;etme’yi gerçekten de bitişik yazmış. Saniyenin binde birinde&#160;Xımena’mn bu tıp hatalar yapmasının ne kadar feci olduğunu düşünüyor, sonra hemen utanıyor, çünkü bu koşullar altında imla hatası gibi aptalca bir şeyi bu kadar büyütmek daha&#160;da feci.</p>
<p>Ev satılık değil, diye devam ediyor Xımena. Artık burası benim evim. Artık daha önce hiç olmadığı kadar benim, diyor.</p>
<p>Israr etmeyeceğim, diye düşünüyor Claudia: ısrar etmenin bir anlamı yok. Sonuçta Ximena’nın eve sımsıkı tutunduğunu&#160;anlıyor. Evi satıp parayı bölüşmenin daha iyi olacağına, geçmişle bu kadar iç içe olmanın kimseye iyi gelmeyeceğine inanıyor. Çünkü geçmiş hep acı verir ama biz ona farklı bir yer bularak yardımcı olabiliriz.</p>
<p>Ben dudaklarındaki şarap izine bakarken, Ama belki de acıdan bahsetmek için henüz çok erken, diyor. Birden gözüme çok genç görünüyor: yirmi beş, yirmi altı yaşlarında, asla&#160;otuzdan fazla değil.</p>
<p>ıoo</p>
<p>Üniversiteye gidiyorum, pek de iyi geçmeyen bir ders işliyorum, eve dönüyorum. Bu sahnenin hayalini kurmuştum ama yine de kapıyı açınca Claudia’yı koltukta oturur bulmak&#160;beni şaşırtıyor. Güzelliğin bana iyi geliyor, diyorum, üzerine&#160;çok da düşünmeden. Bana kendim sakınarak bakıyor, sonra&#160;kahkahayı basıyor ama yanıma geliyor, bana sarılıyor ve mutfağın bir köşesinde ayakta sevişiyoruz.</p>
<p>Sonra erişte yapıyoruz ve az kremalı, taze soğanlı bir sosla karıştırıyoruz. Sos biraz kuru olmuş ama zaten ikimiz de aç değiliz.</p>
<p>Claudıa, Bazen tabaktaki yemeğe bakarken, diyor, annemle anneannemin yüz ifadelerini ve bana her defasında verdikleri cevabı hatırlıyorum: sus da ye. Yeni bir tarif deneyip tipsiz, tuhaf bir yahni pişirdiklerinde, Claudia ne olduğunu öğrenmek istermiş. Annesi ve anneannesi koro halinde cevap verirmiş: sus da ye.</p>
<p>Tabii ki bu bir şakaymış, hatta zekice bir şaka. Ama Claudia küçükken olan biteni seziyormuş: tuhaf şeylerin olduğunu, acı&#160;içinde yaşadıklarını, muğlak ve bitmek bilmeyen bir üzüntüyü zorlukla sakladıklarını ve haliyle hiç soru sormamanın daha&#160;iyi olduğunu, çünkü soru sormanın kendini tehlikeye atmakla eşdeğer olduğunu ve aynı zamanda ona şöyle cevap verebileceklerini: sus da ye.</p>
<p>Ardından soruların zamanı geldi. 90’lı yıllar soruların zamanıydı, diye düşünüyor Claudia, sonra da hemen, Affedersin, arada bir televizyona çıkan o yarı şarlatan sosyologlar gibi ko-ıoı</p>
<p>nuşmayı istemem ama o yıllar böyle geçti: annemle ve babamla konuşmak için saatlerce otururdum, onlara ayrıntıları sorar, hatırlamaya mecbur ederdim, sonra da sanki kendi anılarımmış gibi bu anıları tekrar ederdim; korkunç şekilde ve gizlice&#160;hikâyelerde kendi yerim ararmış.</p>
<p>Öğrenmek için sormuyorduk, diyor Claudia, bir yandan da tabakları üst üste koyuyor ve masayı topluyoruz: bir boşluğu&#160;doldurmak için soruyorduk.</p>
<p>Bazen Ximena bana annemi anımsatıyor, diyor Claudia çayımızı içerken. Aslında fiziksel bir benzerlik değil bu. Sesi, sesinin tınısı, diyor.</p>
<p>Annesi için, konuşmaktan başka çarenin kalmadığı o zamanları düşünüyor. Kızları yanma çağırırmış, sanki tatlı ve sakin, özenilmiş, yapay bir ses tonunu yavaşça bulmaya çalışır gibi sözcüklerin arasında oyalanırmış. Sonra da âdeta bir törendeymişçesine net bir şekilde konuşurmuş. Ses tonunu değiştirirmiş. Gözlerinin içine bakarmış.</p>
<p>1984 yılında bir akşam onlarla ayrı ayrı konuşmuş. Önce Ximenayı mutfağa çağırmış ve kapıyı kapatmış. Konuşmanın&#160;mutfakta yapılıyor olması tuhafmış. Bunu ölmeden kısa süre&#160;önce annesine sormuş. Neden o akşam bizimle mutfakta konuşmak istedin? Bilmiyorum, demiş annesi. Belki de tedirgin&#160;olduğumdandır.</p>
<p>Ximena’yla konuşma kısa sürmüş. Hızlıca çıkıp avluya koşmuş, Claudia yüzünü görememiş. O koşullar altında kız kardeşlerin arasındaki beş yaş fark aşılamaz bir uzaklığa dönüşmüş. Hem kavgacı hem de alınganmış ama sonunda her zaman ebeveynlerinin yanında yer alıyormuş, Claudia ise ne olup bittiğini ancak yanm yamalak anlayabiliyormuş.</p>
<p>Sonra benim sıram geldi, diyor Claudia ve teatral görünen bir ara veriyor. Sinirleri boşalacak, diye düşünüyorum ama hayır, sadece o araya ihtiyaç duyuyor. Kelimelerini tam olarak hatırlamıyorum, diye devam ediyor. Herhalde bana gerçeği söylemiştir ya da gerçeğe benzeyen bir şeyi. İyi ve kötü insanların</p>
<p>olduğunu anlamıştım. Biz iyi insanlardık. İyi insanlar bazen farklı düşündükleri için takip ediliyordu. Fikirleri yüzünden.&#160;O zamanlar fikir nedir biliyor muydum emin değilim ama o&#160;akşam bir şekilde öğrendim.</p>
<p>Annesi onunla yumuşak ve cesur bir tonda konuşmuş: Bir süreliğine babana baba demeyeceksin. Baban saçlarını tıpkı&#160;dayın Raul’unki gibi kesecek, ona biraz daha benzeyebilmek&#160;için sakallarını tıraş edecek. Claudia anlamamış ama anlaması&#160;gerektiğini biliyormuş. Ondan başka herkesin, hatta ablasının&#160;bile kendisinden daha çok şey anladığını biliyormuş. Bu durumu kabullenmek zorunda kalmak ona acı vermiş. Annesine ne&#160;kadar süreliğine babasına baba diyemeyeceğini sormuş. Bilmiyorum. Belki kısa bir süre. Belki de uzun. Ama ona bir gün yeniden baba diyebileceğine dair sana söz veriyorum.</p>
<p>Yemin eder misin, demiş Claudia beklenmedik bir şekilde. Katolik aileler yemin eder, biz sadece söz veririz, demiş annesi.&#160;Ama sana söz veriyorum. Ben yemin etmeni istiyorum, demiş&#160;çocuk. Peki tamam, yemin ederim, diyerek teslim olmuş annesi. Aynca dayı dediği bu adamın babası olduğunu her zaman bileceğini de eklemiş. Bu da yeterliymiş. Önemli olan da buymuş.</p>
<p>Claudıanın babası 1988’in başlarında kimliğini geri almış. Kararı veren, partiymiş. Halk oylamasının kıyısına gelmişken,&#160;pratik görevler üstlenecek, partiye alenen angaje militanlara&#160;ihtiyaçları varmış. Magali iki kızıyla birlikte havalimanına gitmiş. Durum çok saçmaymış. Roberto bir hafta önce Raül’un&#160;kimliğiyle Buenos Aires’e gitmiş ama şimdi Roberto olarak geri&#160;dönüyormuş. Saçlarını ve favorilerini biraz kısaltmış, sade giyimliymiş, üzerinde bir blucin ve beyaz gömlek varmış. Çok&#160;güler yüzlüymüş, Claudia bir anlığına normal bir adama benzediğini düşünmüş.</p>
<p>Fazla rol yapmalarına gerek yokmuş ama annesi ısrar etmiş: bir zamanlar ona baba dediği için Claudia’ya nasıl bozuk atıyorsa, bu sefer de baba desin diye neredeyse gülünç şekilde&#160;diretmiş. Aynı uçakla sahiden de sürgüne yollanmış başka insanlar da gelmiş. Claudia onların aileleriyle kucaklaştıklarını,&#160;o uzun ve meşru kucaklaşmalar sırasında ağlaştıklarını görünce belli bir acı hissettiğini hatırlıyor. Bir anlığına onlann da rol&#160;yaptığını düşünmüş ama sonra hemen bu düşüncesinden pişmanlık duymuş. Yeniden kavuştukları şey insanlar değil, isimlermiş. Nihayet bedenler ile isimler arasındaki o mesafeyi kapa-tıyorlarmış. Ama hayır. Ortalığa gerçek duygular hâkimmiş. Eve&#160;dönerken kendi duygusunun da gerçek olduğunu düşünmüş.</p>
<p>Bu korkunç bir hikâye, diyorum, bana şaşkın şaşkın bakıyor. Hayır diye cevap veriyor, üst üste ismimi tekrarlıyor, sanki uzun süredir uyuyormuşum, o da beni usul usul uyandırmaya çalışıyormuş gibi: Benim hikâyem korkunç değil. Ximena&#160;da bunu anlamıyor: bizim hikâyemiz korkunç değil. Acı dolu,&#160;o acıyı da asla unutmayacağız ama başkalarının acısını da unutamayız. Çünkü biz nihayetinde koruma altındaydık: çünkü&#160;daha çok acı çekmiş ve hâlâ acı çeken başkaları da var.</p>
<p>Grecia Bulvarında yürüyoruz, Felsefe Fakültesinin yanından geçiyoruz, o döneme ait bir hikâye ya da yüzlercesi geliyor aklıma ama kendimi biraz aptal hissediyorum, anlatıp anlatabileceğim ne varsa abes kaçarmış gibi geliyor bana. Ulusal Stadyuma geliyoruz. 1973’teki en büyük tutuklama merkezi olan bu yer, benim için sadece bir futbol sahasından ibaret&#160;oldu her zaman. O sahayla ilgili ilk anılarım sadece sporla ilgili&#160;ve neşeli anılar. Hatta ilk dondurmalarımı bu statm büfelerinde yediğime eminim.</p>
<p>Claudianın ilk anısı da neşeli. MeksikalI komedyen Chespirito’nun bütün ekibiyle birlikte Şili’ye gelerek Ulusal&#160;Stadyum’da bir gösteri yapacağı duyurulmuş. Claudia dört yaşındaymış, gösteriyi seyretmiş ve çok beğenmiş.</p>
<p>Annesiyle babası ilk başta onu gösteriye götürmek istememiş ama sonra akılları yatmış. Gösteriye dördü birlikte gitmişler, Claudia ve Ximena çok eğlenmiş. Claudia uzun yıllar sonra o günün, annesiyle babası için büyük bir ıstırap olduğunu anlamış. Çünkü orada bulundukları süre boyunca stadyumu gülen insanlarla dolu görmenin ne kadar akla sığmaz olduğunu&#160;düşünmüşler. Annesiyle babası bütün gösteri boyunca sadece&#160;ve saplantılı bir şekilde, ölenleri düşünmüş.</p>
<p>Claudia arada bir kalacak bir otel bulabileceğini ya da bir arkadaşında kalabileceğini söylüyor, ama ben burada kalması&#160;için ısrar ediyorum. Ona verebilecek fazla bir şeyim yok, yine&#160;de her ne pahasına olursa olsun bu günlerin sürmesini istiyorum. Bazı günler öbürlerine göre daha kötü, karmaşık geçiyor&#160;ama yine de makul bir alışkanlık çemberi yarattık. Ben sabahları üniversiteye gidiyorum, Claudia ise yürüyüşe çıkıyor ya da&#160;düşünmek, en çok da geleceğe dair düşünmek için evde kalıyor. Akşamları sevişiyoruz ya da film seyrediyoruz, geceleriyse&#160;sohbete dalıyoruz, gülüşüyoruz.</p>
<p>Bazen kalmayı istediğim, hayatın sadece bundan ibaret olmasını arzuladığını düşünüyorum. Ben öyle olsun istiyorum. Burada yaşamak için arzu duymasını sağlamayı istiyorum.&#160;Onu kaçıp gittiği bu dünyanın içine tekrar sokmak istiyorum.&#160;Kaçıp gittiğine, rahat ve mutlu olduğunu varsaydığı yeni hayatının içinde erimek için kaderini zorladığına inanmasını istiyorum. Vermont’takı sakin gelecek tahayyülünden nefret etmesini istiyorum. Kısacası tam bir hıyar gibi davranıyorum.</p>
<p>En iyisi bu anları televizyon dergisindeki kısa tanıtım yazıları gibi ele almak: iki çocukluk arkadaşı yirmi yıl sonra tesadüf eseri tekrar bir araya gelir ve birbirlerine âşık olurlar. Ama biz arkadaş değiliz. Aslında ortada aşk da yok. Birlikte uyuyoruz, muhteşem sevişiyoruz ve ben onun esmer, ılık ve sıkı vücudunu asla unutmayacağım. Ama bizi birleştiren şey aşk değil. Ya da aşk ama hatıra aşkı.</p>
<p>Bizi yardımcı oyunculann sahnelerine yeniden hayat verme arzusu birleştiriyor. Mantıklı bir şekilde elenmiş gereksiz sahneler, bizimse peşini bırakmadan topladığımız sahneler.</p>
<p>Claudia, Maıpü’ya gitmemiz için ısrar ediyor. Bizimkilerle tanışmak istediğini söylüyor. O sokaklarda bir kez daha yürümek istiyor. Bence iyi bir fikir değil ama sonunda kabul ediyorum.</p>
<p>Meydandaki bazı heykelleri ve ağaçlan, belediye havuzuna inen uzun merdivenleri hatırlıyor ama o kadar. Eskiden süpermarketin olduğu yerde şimdi bir belediye binası ya da öyle bir şey var.</p>
<p>Şimdi onun yaşadığı mahalleye doğru gidiyoruz. Geçitler kocaman elektronik kapılarla kapatılmış. Lucila Godoy Alca-yaga ve Neftalı Reyes Basoalto geçitleri artık daha seçkin görünüyor ya da en azından akıllara suç paranoyasını düşürecek kadar seçkin. İçeride park etmiş bir sürü araba görülüyor.</p>
<p>Bisikletle gelen birkaç çocuğun arkasından içeri sızmayı beceriyoruz. Claudia bir an sessizce eve bakıyor, sonra zili çalıyor. Sanki o anda soyunuyormuş gibi gömleği pantolonundan fırlamış vaziyette kapıya çıkan adama, Bir kedi arıyoruz, diyor. Claudia, adama siyah beyaz bir kedi aradığımızı açıklıyor.&#160;Adam merakla bakıyor, onu çekici bulduğu çok açık. Siyah beyaz bir kedi görmedim, ben renkli görüyorum, diyor, uzun yıllardır hiç bu kadar bayat bir espri duymadığımı düşünüyorum. Yine de gergin gergin gülüyoruz.</p>
<p>Ev tuhaf bir kayısı rengine bürünmüş, kepenklerin yerinde çiçekli iğrenç perdeler var. Ama burası hiçbir zaman güzel bir&#160;ev olmadı, hatta tam anlamıyla bir ev bile olmadı, diyor Claudia, hüzünlü bir sükûnet içinde.</p>
<p>Oradan gitmeye karar veriyoruz ama dışarı çıkamıyoruz. Elektronik kapı kapalı, diafondan adamı arıyoruz ama cevap&#160;vermiyor. Bir süre orada kalıyoruz, tıpkı parmaklıklara tutunmuş hüzünlü mahkûmlar gibiyiz. O sırada babamları arıyorum. Beni bekliyorlar. Bizi bekliyorlar.</p>
<p>ııo</p>
<p>Oturma odasında yeni bir kitaplık görmek beni çok şaşırtıyor. Tıkabasa dolu. Bu kütüphane sayesinde annen de, ben de okumaya başladık, aslında sen de biliyorsun ben film seyretmeyi tercih ederim, diyor babam. Claudia’ya bakmıyor ama&#160;son derece kibar ve dikkatli.</p>
<p>Akşam durgun bir sohbetin seyriyle ilerliyor, sohbet, arada bir, içilen pisco sour ölçüsünde şekil almaya çalışıyor. Gitmek istiyoruz ama annem et, patates topu ve vejetaryen bir seçenekten müteşekkil bir akşam yemeği hazırlamaya başlıyor. Annem sorunca, ben vejetaryen değilim, diye cevap veriyor&#160;Claudia. Hayret, oğlum hep vejetaryenlerden hoşlanır, diyor&#160;annem. Sinirleniyorum ama sinirimin geçmesini bekliyorum,&#160;çünkü Claudia doğallıkla, tatlı tatlı gülüyor.</p>
<p>Bu espriye rağmen bizimkiler ilişkiye dair ayrıntı sormaktan kaçmıyor. Onlara telefonda sadece biriyle birlikte geleceğim demiştim. Herhalde onları sevgilimle tanıştırmak istemem meraklarını uyandırmış ve hoşlarına gitmiştir.</p>
<p>Durumun böyle algılanma ihtimali hoşuma gitmiyor: oğlan, sevgilisini ailesiyle tanıştırıyor. Böyle değil, bunun için gelmedik. Ne içm geldiğimizi de bilmiyorum ama bunun için değil.</p>
<p>Yakın zamanda mahallede gerçekleşen bir dizi hırsızlık olayından bahsediyoruz. Hırsızın mahallede yaşadığı dedikodusu yayılmış. Burada büyüyen çocuklardan biriymiş. Hayata tutu-namayanlardan biri. Hep yarı hırsız olan biri. Babam birden,&#160;Ben hiç çalmadım, diyor. Çocukken bile. Çok yoksulduk, pazarda sebze satardım - Claudia’ya bakıyor, çocukluk hikâyesini</p>
<p>ııı</p>
<p>bin kez anlattığının farkında. En çaresiz haldeyken bile çalmayacağını söylüyor. O zamanlar çalan arkadaşları varmış - Benim arkadaşlarımda onlan seviyordum ama hapishaneyi boylamış olmalarını dilerim, diyor. Öteki türlü, toplum bozulur.</p>
<p>Hangi ara, diye düşünüyorum, babam bu kadar değişti. Düşününce şüpheye düşüyorum: aslında gerçekten değişti mi,&#160;yoksa hep böyle miydi, emin değilim. Ben çaldım, hem de çok&#160;çaldım, diyorum babamı bozmak için. Başta gülüyor. Tabii,&#160;cüzdanımdan para alıyordun ama ona çalmak denmez.</p>
<p>Çalmak denir, diye cevap veriyorum kısa ve öz, ciddiyetle. Babadan çalmak da çalmaktır. Ayrıca kitap da çalmıştım. Bir&#160;hafta içinde on sekiz tane kitap çalmıştım - abartmak için ama&#160;bir yandan da akla yatkın olsun diye on sekiz diyorum, oysa&#160;sadece üç kitap çalmıştım ve o kadar utanmıştım ki, bir daha&#160;asla o kitapçıya girememiştim. Laf ağzımdan bir kere çıktığı&#160;için geri almıyorum, babam bana öfkeyle bakıyor. Bir babanın&#160;hırsız oğluna bakacağı gibi - hapse düşmüş, kaybolmuş gitmiş&#160;bir evlada görüş gününde bakar gibi.</p>
<p>Annem ortamı yumuşatmayı deniyor. Kim çalmadı ki, diyor ve Claudia’ya bakarak çocukluğuyla ilgili bir anıyı araya sokuşturuyor. Ona hırsızlık yapıp yapmadığını soruyor. Claudia hayır diyor ama çaresiz kalsa belki de yapabileceğini söylüyor.</p>
<p>Claudia başının ağrıdığını söylüyor. Biraz uzanmasını rica ediyorum. Çocukluğumda benim olan odaya gidiyoruz. Yataklı kanepeyi açıyorum, Claudia’ya sarılıyorum, uzanıyor ve gözlerini kapıyor, gözkapakları hafifçe titreşiyor. Onu öpüyorum&#160;ve kendisini daha iyi hissedince gideceğimize dair söz veriyorum. Gitmek istemiyorum, diyor beklenmedik şekilde. Burada kalmak istiyorum, bence bu gece burada yatmalıyız, nedenini sorma, diyor. O anda hasta olmadığını anlıyorum. Kafam&#160;karışıyor.</p>
<p>Eski aile albümlerinin durduğu küçük mobilyanın yanına gidiyorum. Bu albümler bu işe yarıyor, diye düşünüyorum: bizi küçükken mutlu olduğumuza inandırmaya. Bize bir zamanlar ne kadar mutlu olduğumuzu kabullenmek istemediğimizi kanıtlamaya. Yavaşça sayfaları çeviriyorum. Claudia’ya&#160;babamın hafif uzun saçları ve çok kaim çerçeveli buğulanmış&#160;gözlükleriyle bir uçaktan indiği çok eski bir fotoğrafını gösteriyorum.</p>
<p>Sen yemeğe dön, diyor, yemeğe dönmemi istiyor Claudia: birkaç saatliğine yalnız kalmak istiyorum. Bir süreliğine ya da&#160;biraz demiyor. Birkaç saatliğine yalnız kalmak istediğini söylüyor.</p>
<p>Annem mikrodalga fırında yemeği yeniden ısıtıyor, babam da klasik müzik çalan bir istasyon bulmak için radyoyu karıştırıyor - aslında klasik müziği hiç sevmez ama nedense akşam yemeği için uygun olduğunu düşünür. Radyonun başında düğmeyi çeviriyor, huzuru kaçmış, bana bakmak istemiyor.&#160;Oturun baba, sohbet ediyoruz, diyorum apansız, otoriter bir&#160;ses tonuyla.</p>
<p>Yemek yerken bizimkilere 1985 depremi gecesini, komşumuz Raül’u hatırlayıp hatırlamadıklarını soruyorum. Annem komşuları, aileleri birbirine karıştırıyor, babamsa Raülu gayet&#160;net hatırlıyor. Hıristiyan demokrat olduğunu biliyorum, diyor,&#160;ama aslında daha fazlasını olduğu dedikodusu da dolaşıyordu.</p>
<p>Nasıl yani?</p>
<p>Bilmem, galiba sosyalistti, hatta komünist bile olabilir.</p>
<p>Büyükbabam gibi komünist mi?</p>
<p>Babam komünist değildi. Babam sadece bir işçiydi. Raül daha tehlikeli bir tip olmalı. Ama aslında bilmiyorum. Sakin&#160;birine benziyordu. Her ne olursa olsun, seçimlerde Pifıera galip gelirse Raül için panayır sona erecek. O da yolsuzluğa batmış, ne ıdüğü belirsiz o hükümetler sayesinde bolluk içinde&#160;yaşayanlardan biri olmalı.</p>
<p>Beni kışkırtmak için böyle söylüyor. Bırakıyorum konuşsun. Bırakıyorum birkaç basit, tatsız söz söylesin. Bütün o yıllar boyunca ellerini cebimizden eksik etmediler, diyor.&#160;Concertaciöncular bir hırsız çetesi, diyor. Bu ülke biraz düzene girse hiç fena olmaz, diyor. En sonunda da tahammül sınırımı aşan, katlanamayacağını, beklenen korkunç cümle geliyor:&#160;Pinochet bir diktatördü, biliyoruz, binlerini öldürdü ama en&#160;azından o zamanlar memlekette düzen vardı.</p>
<p>Gözlerinin içine bakıyorum. Acaba ne zaman, diye düşünüyorum, ne zaman babam böyle bir insana dönüştü? Yoksa hep böyle miydi? Hep böyle miydi? Bunu kendimi zorlayarak, keskin ve acı dolu bir teatrallikle düşünüyorum: hep böyle miydi?</p>
<p>Annem babamın söylediklerine katılmıyor. Aslında az çok katılıyor ama gecenin berbat olmasını engellemek için bir şey&#160;yapmak istiyor. Dünyanın bu hali çok daha iyi, diyor. İşler yolunda. Michelle elinden geleni yapıyor.</p>
<p>Kendimi, babama o yıllarda Pinochet yanlısı olup olmadığını sormaktan alıkoyamıyorum. Ergenliğimden beri yüzlerce kez sordum, artık neredeyse ezberlenmiş bir soru oldu ama o&#160;hiçbir zaman kabul etmedi - neden kabul etmiyor, diye düşünüyorum, neden bunca yıl reddetti, neden hâlâ reddediyor?</p>
<p>Babam somurtuyor ve derin bir sessizliğe gömülüyor. Sonunda hayır diyor, Pinochet yanlısı olmadığını, çocukluğundan itibaren onları kimsenin kurtaramayacağını öğrendiğini söylüyor.</p>
<p>Bizi neyden kurtaracak?</p>
<p>Kurtaracak işte. Yemek verecek.</p>
<p>Ama sizin kamınız aç değildi. Bizim karnımız aç değildi.</p>
<p>Bununla ilgisi yok, diyor.</p>
<p>Konuşma sürdürülemeyecek bir hal alıyor. Claudia’nm yanına gitmek için ayağa kalkıyorum. Ona derin derin bakıyorum ama sanki benim varlığımın farkında değilmişçesine sayfaları karıştırmaya devam ediyor. Albümlerin yarısına bakmış. Bakışı görüntüleri içine çekiyor, yalayıp yutuyor. Bazen gülümsüyor, bazen yüzü o kadar ciddi bir hal alıyor ki üstüme hüzün çöküyor. Hayır, hissettiğim şey hüzün değil: korku hissediyorum.</p>
<p>Masaya dönüyorum, vanilyalı dondurma tabağımda eriyor. Onlara kısık sesle ama çabucak, hatta ayrıntıları karmaşıklaştıracak kadar çabuk, Claudia’mn Raül’un kızı olduğunu ama seneler boyunca sanki yeğeniymiş gibi davranmak zorunda kaldığını anlatıyorum. Raül’un adının aslında Roberto olduğunu.&#160;Anlattıklarım karşısında onlardan ne tepki beklediğimi bilmiyorum. Ama bir şey bekliyorum, bir şey arıyorum.</p>
<p>Alengirli bir hikâye ama çok iyi, diyor babam, pek de uzun sürmeyen bir sessizliğin ardından.</p>
<p>Benimle alay mı ediyorsunuz? İyi hikâye ne demek? Bu acı dolu bir hikâye.</p>
<p>Bu acı dolu bir hikâye ama geçip gitmiş. Claudia hayatta. Annesi babası hayatta.</p>
<p>Annesi de, babası da öldü.</p>
<p>Onları diktatörlük mü öldürmüş?</p>
<p>Hayır.</p>
<p>Neden ölmüşler?</p>
<p>Annesi beyin kanamasından ölmüş, babası da kanserden.</p>
<p>Annem, Vah kıza, diyor.</p>
<p>Ama politik nedenlerle ölmemişler, diyor babam.</p>
<p>Ama ölmüşler.</p>
<p>Ama sen hayattasın, diyor babam. Ve bahse girerim ki bu iyi hikâyeyi bir kitabında anlatacaksın.</p>
<p>Onlarla ilgili bir kitap yazmayacağım. Sizinle ilgili bir kitap yazacağım, diyorum, dudağımın kenarında tuhaf bir gülümsemeyle. Olup bitene inanamıyorum. Üst üste annesiyle babasını suçlayan çocuk olmak bana rahatsızlık veriyor. Ama kendimi bundan alıkoyamıyorum.</p>
<p>Babama bakıyorum ama yüzünü çeviriyor. Yandan gördüğüm yüzünde bir kontakt lens parıltısı var, sağ gözü hafif tahriş olmuş. Çocukluğumda defalarca tekrarlanan o sahne geliyor&#160;aklıma: babam yere çömelmiş, ümitsizce biraz önce yere düşen kontakt lensini arıyor. Hepimiz ona yardım ediyoruz ama&#160;kendisi bulmak istiyor ve had safhada zorlanıyor.</p>
<p>Claudia’nın istediği oluyor, bizimkilerin evinde kalıyoruz. Sabaha karşı ikide kahve yapmak için yataktan kalkıyorum.&#160;Annem oturma odasında mate içiyor. Bana da ikram ediyor,&#160;alıyorum. Onunla hiç mate içmediğimi düşünüyorum. Tatlandırıcının tadını sevmiyorum ama büyük bir yudum alıyorum,&#160;dilim biraz yanıyor.</p>
<p>Beni korkutuyordu, diyor annem.</p>
<p>Kim?</p>
<p>Ricardo, Rodolfo.</p>
<p>Roberto.</p>
<p>Evet, Roberto. Siyasetle ilgilendiğini seziyordum.</p>
<p>Herkes siyasetle ilgileniyordu anne. Siz de. Sizler de. Hiçbir şeye karışmayarak diktatörlüğü desteklemiş oluyordunuz - dilimdeki yankı ve boşluktan hissediyorum. Bir psikoloji kitabına göre konuşuyor gibiyim.</p>
<p>Ama ne baban ne de ben asla Ailende yanlısı ya da karşıtı veya Pinochet yanlısı ya da karşıtı olduk.</p>
<p>Roberto’dan neden korkuyordunuz?</p>
<p>Aslında korku muydu emin değilim. Ama şimdi sen bana diyorsun ki, o bir teröristti.</p>
<p>Terörist değildi. İnsanları saklıyordu, tehlikede olanlara yardım ediyordu. Ayrıca bilgi akışının sağlanmasına yardım&#160;ediyordu.</p>
<p>Az şey mi?</p>
<p>Bana kalsa yapabileceği en az şey.</p>
<p>Ama o saklanan insanlar teröristti. Bomba koyuyorlardı.</p>
<p>Saldırı planlıyorlardı. Bu korkmak için yeterli bir sebep.</p>
<p>Peki anne ama diktatörlükler öylece kendiliğinden düşmüyor. Bu mücadele olmasa olmazdı.</p>
<p>Sen bunlardan ne anlarsın ki. Ailende varken sen daha doğmamıştın bile. Sen o yıllarda bebektin.</p>
<p>Bu cümleyi çok duydum. Sen doğmamıştın bile. Bu sefer her nasılsa koymuyor. Hatta bir yanıyla komik geliyor. Ardından&#160;annem sanki konuyla alakası varmış gibi şöyle bir soru soruyor:</p>
<p>Carla Guelfenbein’i beğeniyor musun?</p>
<p>Ne diyeceğimi bilemiyorum. Hayır, diyorum. O kitapları, o tarz kitapları sevmiyorum, diyorum.</p>
<p>Peki, aynı kitapları sevmiyoruz. Ama ben <span style="font-style:italic;">Ruhun Öteki Yüzü </span>romanını beğendim. Kendimi karakterlerle özdeşleştirdim,&#160;çok dokundu.</p>
<p>Nasıl oluyor da kendinizi başka bir sınıfa ait karakterlerle, sizin hayatınızda olmayan, olamayacak çatışmalarla özdeşleşti-rebiliyorsunuz anne?</p>
<p>Ciddi konuşuyorum, fazla ciddi. Bu kadar ciddi konuşmamam gerektiğini hissediyorum. Ters düşüyor. Annemle babamı geçmişle yüzleştirerek hiçbir şeyi çözemem. Annemin bir kitap&#160;hakkında özgürce fikir yürütme hakkını elinden alarak hiçbir&#160;şey elde edemem. Bana öfke ile şefkat karışımı bir ifadeyle bakıyor. Biraz da bıkkınlıkla.</p>
<p>Yanılıyorsun, diyor, belki bu benim sosyal sınıfım değil, tamam ama sosyal sınıflar çok değişti, herkes böyle söylüyor. Romanı okuyunca da tamam dedim, bunlar benim sorunlarım. Söylediğim şeyin sem rahatsız etmesini anlıyorum ama biraz&#160;daha anlayışlı olman gerekiyor.</p>
<p>Sadece o romanı beğenmediğimi söyledim. Bir de başka bir sosyal sınıfa mensup kişilerle kendinizi özdeşleştirmenizin tuhaf olduğunu.</p>
<p>Peki ya Claudia?</p>
<p>Claudia ne?</p>
<p>Claudia seninle aynı sosyal sınıftan mı? Sen şimdi hangi sınıfa mensup oluyorsun? Claudia, Maipü’da yaşıyordu ama buralı değildi. Daha yontulmuş görünüyor. Sen de bize kıyasla daha yontulmuş görünüyorsun. Kimse senin benim oğlum olduğunu düşünmez.</p>
<p>Ne cevap vereceğimi hiçbir durumda bilemeyeceğim bu soruya karşılık vermeye kalkışmadan önce, Özür dilerim, diyor annem. Bana biraz daha mate koyuyor ve aynı ateşle iki sigara&#160;yakıyor. Babanın hoşuna gitmiyor ama içerde içelim. Sigaralardan birini bana veriyor.</p>
<p>Senin suçun değil, diyor. Evden çok erken ayrıldın, daha yirmi iki yaşmdaydın.</p>
<p>Yirmi yaşımdaydım anne.</p>
<p>Ha yirmi, ha yirmi iki, ne fark eder. Çok gençtin. Arada bir, evde kalsaydın nasıl bir hayatımız olurdu, diye düşünüyorum.&#160;Evde kalanlar oldu. Mesela o hırsız çocuk. O burada kalmış ve&#160;hırsız olmuş. Başka kalanlar da var, şimdi mühendis olmuşlar.&#160;Hayat böyle: ya hırsız oluyorsun ya da mühendis. Ama ben senin ne olduğunu pek de anlamıyorum.</p>
<p>Ben de babamın ne olduğunu anlamıyorum, diyorum boş bulunup.</p>
<p>Baban her zaman ailesini seven bir adam oldu. Öyleydi, hâlâ da öyle.</p>
<p>Ben yanınızda kalsaydım, hayatımız nasıl olurdu anne?</p>
<p>Bilmiyorum.</p>
<p>Daha kötü olurdu, diye yanıtlıyorum.</p>
<p>Annem kafasını sallıyor. Belki de yakın olmamamız daha iyi, diyor. Ben seni olduğun gibi seviyorum. Fikirlerini savunman hoşuma gidiyor. O kızı da sevdim, her ne kadar aynı sosyal sınıftan olmasanız da Claudia sana yakışıyor.</p>
<p>Sigarayı dikkatlice söndürüyor ve yatmaya gitmeden önce kül tablasını yıkıyor. Ben bir süre daha oturma odasında kalıp&#160;sigara içiyorum. Kapıyı açıyorum ve eşiğe oturuyorum. Geceye bakmak, ayı bulmak, kendime biraz önce koyduğum viskiyi ağır ağır yudumlamak istiyorum. Bizimkilerin yeni arabasına dayanıyorum, Hyundai marka yeni bir kamyonet. Alarm&#160;çalıyor, babam kalkıyor. Onu pijamalı görmek bana sarsıcı geliyor. Sarhoş olup olmadığımı soruyor. Biraz, diyorum, alçak&#160;sesle: sadece biraz.</p>
<p>Çok geç olmuş, sabahın beşi. Odaya gidiyorum. Claudia uyuyor, yanma yatıyorum, onu uyandırma niyetiyle hareket&#160;ediyorum. Sadece biraz değil: sarhoşum. Göz gözü görmüyor&#160;ama Claudia’mn bakışlarını alnımda ve göğsümde hissediyorum. Boynumu okşuyor, ben de omzunu ısırıyorum. Annenle&#160;babanın evinde sevişme fırsatını, diyor, kaçıramayız. Gün ağarırken vücudu karanlığın içinde hareket ediyor.</p>
<p>Sabah sekizde evden çıkmaya karar veriyoruz. Veda etmek için annemle babamın odasına gidiyorum. Onları, birbirlerine sarılmış uyur vaziyette buluyorum. Bu görüntü bana çok&#160;etkileyici geliyor. Utanç, mutluluk ve tedirginlik hissediyorum. Onların kayıp bir dünyada, imkânsız bir dünyada hayatta kalmış muhteşem yaratıklar olduğunu düşünüyorum. Babam uyanıyor ve beklememi rica ediyor. Bana giymediği birkaç&#160;gömleğini vermek istiyor. Altı gömlek, eski sayılmazlar, bana&#160;küçük geleceklerini tahmin ediyorum ama yine de alıyorum.</p>
<p>Eve dönüyoruz, bir savaştan çıkmış gibiyiz ama henüz bitmemiş bir savaştan. Asker kaçaklarına dönüştüğümüzü düşünüyorum. Savaş muhabirlerine, turistlere dönüştüğümüzü düşünüyorum. İşte biz buyuz, diye düşünüyorum: sırt çantaları, fotoğraf makineleri ve defterleriyle etraftakilerin gözünü tırmalayacak kadar uzun vakit geçirmeye gelen ama birdenbire dönmeye karar verip dönüş yolunda derin ohlar çeken turistler.</p>
<p>Derin bir oh ama geçici. Çünkü o duygunun içinde masumiyet var, günah var ve her ne kadar masumiyetten ve günahtan bahsetmeyi bilemesek de, bilmesek de günlerimizi çocukluğumuzda bilmezden geldiğimiz şeylerin sıralandığı uzun bir listeye tekrar tekrar bakarak geçiriyoruz. Tıpkı bir cinayete tanıklık etmişiz gibi. Cinayeti biz işlememişiz, sadece oradan ge-çiyormuşuz, ama kaçıyoruz, çünkü bizi orada bulurlarsa suçu&#160;üzerimize atacaklarını biliyoruz. Masum olduğumuza inanıyoruz, suçlu olduğumuza inanıyoruz: bilmiyoruz.</p>
<p>Claudıa eve dönerken babamın bana hediye ettiği gömleklere bakıyor. Birden, Uzun yıllar boyunca hiç elbisem olmadı, diyor: önceleri Ximena’nın eskilerini giyiyordum, sonra da annemin elbiselerini giydim. Annem öldüğünde toz bezlerine kadar her şey için kavga ettik, ilişkimizin belki de o zaman&#160;sonsuza kadar bozulduğunu düşünüyorum. Ama buna karşılık babamın kıyafetleri el değmemiş şekilde odanın dolabında&#160;duruyor, diyor.</p>
<p>Babamın gömleklerini aylarca çekmecelerden birinde tuttum. O süre içinde birçok şey oldu. O süre içinde Claudia gitti, ben de bu kitabı yazmaya başladım.</p>
<p>Şimdi o gömleklere bakıyorum, onları yatağın üzerine yayıyorum. İçlerinden biri özellikle hoşuma gidiyor, petrol mavisi renkli. Biraz önce denedim, kesinlikle bana küçük geliyor. Aynada kendime bakıyorum ve babaların kıyafetlerinin bize her&#160;zaman büyük gelmesi gerektiğini düşünüyorum. Ama ona ihtiyacım olduğunu da düşünüyorum; bazen babamızın kıyafetlerini giymeye ve uzun uzun aynaya bakmaya ihtiyacımız olur.</p>
<p>Maipü gezisi üzerine ciddi olarak hiç konuşmadık. Birçok kez Claudia’nın ne hissettiğini öğrenmek istedim, çünkü orada&#160;kalmamızı o istemişti, ama ona ne zaman sorduysam bana mazeretlerle ya da beylik cümlelerle cevap verdi. Ardından sessiz&#160;ve uzun günler geçirdik. Claudia yoğunlaşmış, meşgul ve biraz da gergin görünüyordu. Bana karannı açıkladığında şaşırmamış olmam gerekiyordu. Bu sonu beklediğim varsayılabilir,&#160;bundan başka bir son olmadığı varsayılabilir.</p>
<p>Mutluluk içinde, Ximena’yla yeniden görüştüm, dedi önce. Evi satmayı hâlâ kabul etmiyordu ama yeniden ilişki kurmuşlardı ve bu, Claudia için mirastan çok daha önemliydi. Hiçbir&#160;gerilim yaşamadan saatlerce konuştuklarını anlattı. Yıllar oldu,&#160;çok uzun yıllar oldu, dedi sonra, sesinin tonunu bana acı veren&#160;bir şekilde değiştirerek, normal bir hayat istediğimi fark edeli uzun yıllar oldu. Her şey bir yana huzurlu olmayı istediğimi.&#160;Duyguları, bütün duyguları tattım. Huzurlu, sade bir hayat istiyorum. Parkta gezintilere çıkılan bir hayat.</p>
<p>Bu üstünkörü, gönülsüz cümleyi düşündüm: parkta gezintilere çıkılan bir hayat. Benim hayatımın da bir yanıyla parkta gezintilere çıkılan bir hayat olduğunu düşündüm. Ama ne demek istediğini anladım. Kendine ait bir manzara, yeni bir park&#160;arıyordu. Kimsenin çocuğu ya da kardeşi olmadığı bir hayat.&#160;Israr ettim, neden bilmiyorum, ne için bilmiyorum. Bu gezide&#160;geçmişini geri aldın, dedim.</p>
<p>Bilmiyorum. Ama olanları sana anlatmak için bu fırsatı değerlendirdim. Belki de ihtiyaç duyduğum bir gezi sayesinde çocukluğuma geri döndüm. Ama kendimizi kandırmamız iyi&#160;olmaz. O zamanlar, biz çocukken babamı gözetliyordun, çünkü benimle birlikte olmak istiyordun. Şimdi de aynen öyle.&#160;Beni sadece görebilmek için dinledin. Hikâyemi önemsediğini&#160;biliyorum ama senin için kendi hikâyen daha önemli.</p>
<p>Ağır konuştuğunu, bana karşı haksızlık ettiğini düşündüm. Gereksiz sözler söylediğini de. Bir an öfkelendim, hatta bir&#160;parça garez de duydum. Çok kibirlisin, dedim.</p>
<p>Evet, diye karşılık verdi. Sen de öylesin. Sana destek olmamı, tıpkı senin düşündüğün gibi düşünmemi istiyorsun, âdeta birlikte olmak için rastlantıları zorlayan, bakış açılarını daraltan ve yalan söyleyen iki ergen gibi.</p>
<p>Yumruğu yedim, belki de hak ediyordum. Gidiyorsun galiba, dedim. Santiago senden daha güçlü. Şili’yse iki yüzüncü yıldönümünü şatafatlı, içi boş laflarla kutlayacak bir toprak ağasının yöneteceği boktan bir ülke.</p>
<p>Bu yüzden gitmiyorum, dedi keskin bir şekilde.</p>
<p>Gidiyorsun, çünkü başkasına âşıksın, diye itiraz ettim, tıpkı bilmece bulmaca oynuyormuşuz gibi. Arjantinli sevgilisini düşündüm, aynca eskiden Maipü’da onunla takılan sarışın genci, Esteban’ı düşündüm. O çocuğun sevgilisi olup olmadığını hiç sormadım. Şimdi sormak istiyorum, iş işten geçtikten&#160;sonra, aptalca, çocukça. Ama ben sormadan önce, o üzerine&#160;basa basa karşılık veriyor: Başkasına âşık değilim. Bir yandan&#160;ne diyeceğini düşünürken kahvesini ağır ağır yudumluyor. Aslında hiç kimseye âşık değilim. Emin olduğum bir şey varsa,&#160;diyor, o da kimseye âşık olmadığım.</p>
<p>Ama belki de böyle zannetmen daha iyidir, diye ekliyor sonra, tanımlanması zor bir ses tonuyla. Böyle zannetmek&#160;daha kolay. Bütün bu olup bitenin bir aşk hikâyesi olduğunu&#160;düşünmek daha iyi.</p>
<p>Biz iyiyiz</p>
<p>Eme o akşamüstü taslağa bakmayı nihayet kabul etti. Daha önce yaptığımız gibi ona yüksek sesle okumamı istemedi. Benden sayfaları yazdırmamı istedi ve yatakta okumak için çarşafa&#160;sanndı, ama birden fikrini değiştirdi ve üzerini giyinmeye başladı. Eve gitsem daha iyi olacak, dedi. Uzun süredir buradayım, bu gece kendi yatağımda uyumak istiyorum.</p>
<p>Şimdi Eme’yi beni asla davet etmediği o kendi evinde okurken hayal ediyorum. Hiç tanımadığım o yatakta. Benim yatağım da onun, birlikte seçmiştik. Çarşaflar, battaniyeler, yorganlar. Çıkmadan önce bunu ona da söyledim ama verdiği cevaba hiç hazır değildim: Yaptığımız şeyin işe yaramasını istiyorsan,&#160;dedi, arada bir yeni tanıştığımızı düşünmelisin. Daha önce asla&#160;hiçbir şey paylaşmadığımızı.</p>
<p>Sesinin hafif zorlama nezaketi beni etkiliyor. Benimle süpermarket kuyruğunda haksız yere suçladığı bir adamla konuşur gibi konuşuyor. Hepimizin acelesi var beyefendi. Sabırlı olun, sıranızı bekleyin.</p>
<p>Ben de sıramı bekliyorum, içli içli, medeni şekilde.</p>
<p>Yirmi yaşındayken, evden ayrıldıktan hemen sonra bir süreliğine araba sayma işine girmiştim. Basit ve az paralı bir işti ama görev yerim olan köşede durup elimdeki forma her saat&#160;geçen arabaların, kamyonetlerin ve minibüslerin miktarını&#160;yazmak bir yandan hoşuma gidiyordu. En çok gece vardiyasını&#160;seviyordum, arada bir uykum gelince ortaya saçma bir görümü&#160;çıksa da: düşüncelere dalmış, gözlerinin altı torba torba, gençten bir tip, Vicuıîa Mackenna’nın köşesinde hiçbir şey beklemeyerek, gözucuyla sarhoşluktan şişine şişine evlerine dönen&#160;öteki gençlere bakıyor.</p>
<p>Gece oldu ve ben yazıyorum. Bu artık benim işim ya da öyle bir şey. Ama yazarken Echenique Bulvarı ndan arabalar&#160;geçiyor, bazen dikkatim dağılıyor ve o arabaları saymaya başlıyorum. Son on dakikada on dört otomobil, üç kamyonet, bir&#160;de motosiklet geçti. Bir sonraki köşe başından dönüyorlar mı,&#160;yoksa düz mü devam ediyorlar bilemiyorum. Hayal meyal ve&#160;melankolik bir halde bunu bilmek istediğimi düşünüyorum.</p>
<p>Eski Peugeot 404’ü düşünüyorum. Babam hafta sonlarını o arabayı tamir ederek geçirirdi, aslında araba asla arıza yapmazdı&#160;- sadece erkeklerin arabalara karşı hissedebileceği o aşkla, arabaların ne kadar terbiyeli olduğunu, ne kadar az sorun çıkardığını söylerdi, yine de hayatını onu cilalayarak, bujilerini değiştirerek ya da akşama kadar <span style="font-style:italic;">Apunto, Otomobil</span>&#160;&#160;&#160;&#160;nden bir</p>
<p>bölüm okuyarak geçiriyordu. O okuma geceleri sırasında babamda gördüğüm konsantrasyonu bir daha kimsede görmedim.</p>
<p>Arabaya bu kadar vakit ayırıyor olması bana anlamsız gelirdi. Bir de üstüne üstlük ona yardım etmeye mecbur tutuluyordum - ona yardım etmek, sonsuz bir sabırla yanında dikilip sonunda, “Bana ingilizanahtarmı ver” demesini beklemek anlamına geliyordu. Ardından ingilizanahtarmı bana geri vereceği ânı kollamam ve bir de beni katiyetle ilgilendirmeyen uzun&#160;teknik açıklamalarını dinlemem gerekiyordu. Zamanla babamı ya da öbür yetişkinleri dinliyormuş gibi yapmanın mutlak&#160;zevkini keşfettim. Başka bir şey düşünüyor olmamdan ileri gelen hafif gülümsemeyi saklayarak karşımdakini başımla onaylamanın zevkini.</p>
<p>O Peugeot’nun bahtı karaydı. Ters yönde giden eski bir kamyonla çarpıştı, babam ölümden döndü. Bana emniyet kemerinin göğsünde bıraktığı izi gösterdiği ânı hâlâ hatırlıyorum.&#160;O zaman bana tedbirden, kuralların öneminden bahsetmişti.&#160;Sonra birden esmer göğsüne net bir şekilde çizilmiş kırmızı izi&#160;göstermek için gömleğini açmıştı. Emniyet kemerim olmasaydı ölürdüm, demişti.</p>
<p>Peugeot paramparça oldu, onu hurda olarak satmamız gerekti. Babamla birlikte ben de araba mezarlığına gittim. O günden beri ne zaman bir Peugeot 404 görsem gözümün önüne o nahoş görüntü gelir. Bir de yara izi, özellikle de havuza ya da plaja gittiğimiz zamanki. Babamı mayolu görmek hoşuma gitmezdi.&#160;Göğsünü ikiye bölen o yara izini, o kanıtı, hayatı boyunca vücudunda taşıdığı o korkunç şeridi görmek hiç hoşuma gitmezdi.</p>
<p>Bir şey, birisi, herhangi birisi hakkında, hatta insanın kendisi hakkında gerçek bir hikâye beklentisi içinde olması tuhaf, aptalca. Ama bir yanıyla da gerekli.</p>
<p>Saat sabahın dördü, uyuyamıyorum. Uykusuzluğa arabaları sayarak ve buzdolabında mıknatıslarla yeni cümleler kurarak katlanıyorum:</p>
<p>our perfect whisper another white prostitute&#160;understand strange picture&#160;almost black mouth&#160;how imagine howl&#160;naked girl long rhythm<a id="footnote1"></a><sup><a href="#bookmark0">1</a></sup></p>
<p>Bu çok güzel: naked gırl long rhythm.</p>
<p>Yarım saat önce geldim, dışarı oturdum ve bir bardak şarap istedim. Eme’yi beklerken okumak istiyordum ama birkaç velet dehşet saçarak ortalıkta koşturuyordu, ben de kitaba dikkatimi vermekte zorlanıyordum. Okulda olmaları gerek, diye düşündüm ama sonra günlerden cumartesi olduğunu hatırladım.&#160;Sonra köşedeki masada annelerini gördüm, gevezeliğe dalmışlardı.</p>
<p>Geç kaldı. Gergin olduğunu anladım, çünkü sanki daha önce hiç geç kalmamış gibi, bana neden geciktiğine dair uzun&#160;bir açıklama yaptı. Romandan bahsetmek istemediğini düşündüm. Böylece lafı uzatmadan romanı nasıl bulduğunu sormaya karar verdim. Uzun süre uygun bir ses tonu aradı. Kekeledi.&#160;Anlamadığım bir espri yapmaya çalıştı. Roman güzel, dedi sonunda. Bir roman olmuş.</p>
<p>Nasıl?</p>
<p>Bir roman olmuş işte. Beğendim.</p>
<p>Ama henüz bitmedi.</p>
<p>Ama bitireceksin ve güzel olacak.</p>
<p>Daha açık konuşmasını, bazı bölümleri, karakterleri sormayı istiyordum ama nasip olmadı, çünkü köşedeki masada oturan kadınlardan biri yanımıza geldi ve Eme’yı coşkuyla selamladı. Ben Pepi’yim, dedi ve kucaklaştılar. Pepi mi, Pepa mı, Pupo mu, Papo mu dedi bilmiyorum ama öyle bir takma&#160;isim söyledi. Bizi grubun en azgınları olan çocuklarıyla tanıştırdı. Eme o anda konuşmayı bitirebilirdi, ama eski arkadaşıyla, bu restoranda karşılaşmanın büyük bir tesadüf olduğu üzerine konuşmaya devam etmek istedi. Bence o kadar da büyük&#160;bir tesadüf değildi. Pepi ya da Pupi ya da Papi de tıpkı Eme&#160;gibi La Rema’da oturuyor. Asıl ilginç olan, daha önce karşılaşmamış olmaları.</p>
<p>Tadım kaçtı. Eme’nin konuşmayı bile isteye uzattığını düşündüm. Bu karşılaşmaya minnettar kalmıştı, çünkü tam da bana taslak hakkmdaki gerçek fikrini söylemesi gereken ânı&#160;geciktirmesine izin vermişti. Sonra özür diledi ve gitmesi gerektiğini söyledi. Eve hayal kırıklığı ve öfke içinde döndüm.&#160;Yazmaya devam etmeye çalıştım ama yapamadım.</p>
<p>Çocukken “cereyanlar gitti” lafı hoşuma giderdi. Annem bizi alıp oturma odasına götürürdü. Mumlan yakarken, Eskiden&#160;elektrikli lamba yoktu, diye anlatırdı. Lambasız, duvarlarda elektrik düğmelerinin olmadığı bir dünyayı hayal bile edemezdim.</p>
<p>O gecelerde biraz daha ayakta kalıp sohbete katılmamıza izin verilirdi, annem de her defasında sönmeyen mum fıkrasını anlatırdı. Uzun ve sıkıcı bir fıkraydı ama çok severdik: bir&#160;aile yatmadan önce mumu söndürmeye çalışıyormuş ama hepsinin ağzı çarpıkmış. Sonunda ağzı tıpkı öbürleri gibi çarpık&#160;olan büyükanne tükürüğüyle parmaklarını ıslatarak mumu&#160;söndürmüş.</p>
<p>Bu fıkra babamı da güldürüyordu. Korkmamamız için yanımızda duruyorlardı. Ama biz korkmuyorduk. Asıl onlar korkuyordu.</p>
<p>Bundan bahsetmek istiyorum. Bu tip anılardan.</p>
<p>Bugün arkadaşım Pablo bana Tim O’Brien’m kitabında rastladığı şu cümleyi okumak için telefon etti: “Hafızaya yazılanlar başı sonu belli olmayan o tuhaf küçük parçalardır.”</p>
<p>Bunun üzerine düşündüm durdum, bir türlü uyuyamadım. Doğru. Daha çok görüntülerin seslerini hatırlarız. Bazen de yazarken her şeyi temize çekeriz, sanki bu şekilde belli bir yere&#160;varacakmışız gibi. Tek yapmamız gereken o sesleri, hafızadaki&#160;o lekeleri tarif etmek. Rasgele bir seçim, hepsi bu. Nihayetinde&#160;bu yüzden bu kadar yalan söylüyoruz. Bu yüzden bir kitap her&#160;zaman tuhaf ve uçsuz bucaksız bir başka kitabın tersidir. Başka&#160;bir dile çevirdiğimiz ve genelgeçer düzyazı alışkanlığımız uğruna ihanet ettiğimiz, okunaksız ve hakiki bir kitap.</p>
<p>Natalia Ginzburg’un romanı Södüğü'ndeki güzeller güzeli girişi düşünüyorum: “Bu kitapta geçen bütün olaylar, yerler ve kişiler gerçek. Hiçbir şey hayal ürünü değil. Ne zaman romancı alışkanlığımla bir şey icat etsem, kendimi onu yok etmek zorunda hissettim.” Bunu becerebilmek lazım. Ya da sadece susmak.</p>
<p>Las Cruces’teyim, Eme’yle birlikte boş plajın tadını çıkarıyorum.</p>
<p>Sabah kumlara uzanıp Romain Gary’nin kitabı <span style="font-style:italic;">Şafakta Verilmiş Sözüm Vardı y\</span> okudum, karşıma şu sarih ve tam yerine denk düşen paragraf çıktı: “Deniz hakkında konuşmayı bilmem. Tek bildiğim beni o anda bütün zorunluluklarımdan kurtardığı. Ne zaman denize baksam boğulan mutlu bir insana dönüşüyorum.”</p>
<p>Ondan söz etmeyi bu yüzden pek beceremem. Bildiğim tek şey, denizden söz ederken bütün sıkıntılarımı, dertlerimi unuttuğum. Ona her baktığımda, nemli, ıslak bir mutluluk duyarım.</p>
<p>Ben de deniz hakkında konuşmayı bilmem, yine de muhtemelen gördüğüm ilk manzara bir deniz manzarası. Ben henüz iki aylıkken babam Valparaiso’da bir iş teklifini kabul etmiş, böylece üç yıllığına Cerro Alegre’ye gitmişiz. Ama benim ilk denizli anım daha geç bir zamana, aşağı yukarı altı yaşıma, çoktan Maipü’ya taşındığımız döneme denk düşer. Huşu&#160;ve mutluluk içinde sınırsız bir alan olduğunu, denizin devam&#160;eden, süren bir yer olduğunu düşündüğümü hatırlıyorum.</p>
<p>Biraz önce “Mutlu Boğulanlar” diye bir şiir yazmaya kalkıştım. Ama beceremedim.</p>
<p>Eme’nin ödünç aldığı bir arabayla döndük. O kadar dikkatli kullandım ki Eme galiba çileden çıktı. Sonra ilk defa evine gittim. Eşyalarının farklı şekilde yerleşmiş olduğunu görmek&#160;tuhafıma gitti. Tanınabilir haldeydiler. Orada onunla uyumak&#160;hoşuma gitti mi, gitmedi mi bilmiyorum. Bütün ayrıntıları&#160;kaydetmeye çalışmaktan canım çıktı.</p>
<p>Sabah arkadaşlarıyla birlikte çay içtik. Her şey tıpkı Eme’nin bana tarif ettiği gibiydi. Ev aslında uçsuz bucaksız bir atölye.&#160;Eme resim yaparken, arkadaşları -isimlerini birçok kez söyledi ama hatırlamam imkânsız- elbise dikiyor ve elişi yapıyor.</p>
<p>Tam çıkmak üzereyken Eme, Yazıyor musun, diye sordu. Ona ne cevap vereceğimi bilemedim.</p>
<p>Ne olursa olsun dün gece şu dizeleri yazdım:</p>
<p>Hiçbir kitapta olmamak en iyisi Çünkü cümleler bizi korumak istemez&#160;Müziksiz ve sözsüz bir hayat&#160;Ve bulutsuz bir gökyüzü tıpkı şimdiki gibi.</p>
<p>Şiirlerim tuhaf oluyor. Mizahı, ruh halini yakalayamıyo-rum. Ama eski tarzda on bir heceli şiirler yazıyorum ve kendimi o ritme bırakıveriyorum. Dizeleri hareket ettiriyorum, ahengi güçlendiriyorum ve bozuyorum, saatlerce şiir üstüne&#160;çalışıyorum. Alçak sesle okuyorum:</p>
<p>Hiçbir kitapta olmamak en iyisi Çünkü cümleler bizi korumak istemez&#160;Müziksiz ve sözsüz bir hayat&#160;Ve bulutsuz bir gökyüzü tıpkı şimdiki gibi&#160;Geliyorlar mı gidiyorlar mı bilemezsin&#160;Bulutlar bu kadar değiştirince&#160;Biçimlerini ve sanki sürdürüyoruz&#160;Terk ettiğimiz yerde yaşamayı&#160;İsimlerini bilmiyorken&#160;ağaçların</p>
<p>İsimlerini bilmiyorken kuşların</p>
<p>Korku korkuyken ve yokken</p>
<p>Aşk korkusu</p>
<p>Ne de korku korkusu</p>
<p>Ve acı bitmeyen bir kitapmış</p>
<p>Bir keresinde göz attığımız, olur da</p>
<p>Sonunda isimlerimiz çıkar diye.</p>
<p>Rüyamda sarhoş olduğumu ve Los Angeles Negros’un bir şarkısıyla, “El tren hacia el olvido’yla dans ettiğimi gördüm.&#160;Karşıma birden Alejandra Costamagna çıkıyordu - Çok dağıtmışsın, diyordu, en iyisi seni eve götüreyim, adresi söyle. Ama&#160;adresimi unutmuştum ve hatırlamaya çalışırken bir yandan da</p>
<p>dansa devam ediyordum. Rüyamda piscola içiyordum, rüyamda piscola hoşuma gidiyordu.</p>
<p>Alejandra benimle dans ediyordu ama daha ziyade bana yardımcı olabilmek için; abartılı hareketlerle sağa sola sendeliyordum, pistin ortasına düşmek üzereydim. Ama orası bir diskotek pisti değildi, birinin evinin oturma odasıydı.</p>
<p>Biz arkadaş değiliz, dedim rüyamda Alejandra’ya. Arkadaş değilsek neden bana yardım ediyorsun?</p>
<p>Çünkü biz arkadaşız, diye cevap veriyordu. Rüya görüyorsun ve rüyanda arkadaş olmadığımızı düşünüyorsun. Ama biz arkadaşız. Uyanmaya çalış, diyordu. Uyanmaya çalışıyordum&#160;ama rüya devam ediyordu ve kızmaya başlamıştım.</p>
<p>Sonunda uyandım. Eme yanımda uyuyordu. Televizyonda <span style="font-style:italic;">Chungking Express</span>’in son sahneleri oynuyordu. <span style="font-style:italic;">Chungking&#160;ress</span> kadar güzel bir filmi seyrederken uyuyakalmış olmamız&#160;bana çok saçma geldi.</p>
<p>Alejandra’yı aradım, rüyamı anlattım, güldü. “El tren hacia el olvido’yu severim, dedi. Ben de severim ama “El rey y yo”yu&#160;daha çok severim, diye karşılık verdim. Eme’yle nasıl gittiğim&#160;sordu. İçgüdüsel olarak, Bilmiyorum, dedim. Şimdi düşünüyorum da aslında doğru: bilmiyorum.</p>
<p>Bir kitaptan vazgeçince insanın içi acıyor ama mutluluk da hissediyor. En azından benim için öyle oldu: öncelikle gereksiz bir tutku için harcanmış gecelerin yarattığı melodram duygusu yerleşiyor. Ama sonra, aradan günler geçtikte hafif, tatlı&#160;bir rüzgâr hâkim oluyor. Büyük planlar yapmadan, geri dönülemeyecek sözler vermeden yazdığımız o odada kendimizi yeniden rahat hissediyoruz.</p>
<p>Bir kitaptan bize göre olmadığını anladığımızda vazgeçiyoruz. O kitabı okumayı o kadar çok isteyince yazmak boynumuzun borcu diye düşünüyoruz. Birinin çıkıp da okumak istediğimiz kitabı yazmasını beklemekten yorgun düşmüşüz.</p>
<p>Yine de romanımdan vazgeçmeyi düşünmüyorum. Eme’nin sessizliği beni yaralıyor ve bunun nedenini biliyorum. Onu taslağı okumaya mecbur ettim, şimdi de kabullenmeye mecbur&#160;etmek istiyorum. Onun beğenmeme ihtimalinin üzerimde yarattığı ağırlık, beni kitabı hiç yazmamış olmayı ya da tümden&#160;vazgeçmeyi arzulamaya itiyor. Ama hayır. Vazgeçmeyeceğim.</p>
<p>Anne ve babamla öğle yemeği yemeyi düşünüyorum ama onları Pinera’nm zaferini kutlarken görme ihtimali şevkimi kırıyor. Onları arayıp oy kullanmaya gitmeyeceğimi söylüyorum.&#160;Minibüste çok güzel şarkılar dinliyorum ama birden müzik,&#160;herhangi bir müzik bana katlanılmaz geliyor. Kulaklıklarımı&#160;kaldırıyorum ve <span style="font-style:italic;">Şafakta Verilmiş Sözüm</span> yı okumaya devam ediyorum. Şu cümleye takılıp kalıyorum: “Uluyup durmak yerine kitap yazıyorum.”</p>
<p>Oyumu ıstırap içinde, çok küçük bir inançla kullanıyorum. Sebastiân Pinera’nın ilk turu kazanacağını biliyorum, hatta&#160;ikinci turu kazanacağı da kesin. Bu bana korkunç geliyor. Hafızamızı kaybettiğimiz artık ayan beyan ortada. Memleketi büyük içtenlikle, sakin sakin Pinera’ya, Opus Dei’ye ve İsa’nın&#160;Askerlerine kaptırıyoruz.</p>
<p>Oyumu kullandıktan sonra arkadaşım Diego’yu arıyorum. Onu havuzun yakınlarındaki meydanda çimenlere oturarak&#160;uzun süre bekliyorum. Maipü Tapınağı’na giden uzun yolu yürüyoruz, daha önceden Toqui süpermarketin olduğu yerden&#160;geçiyoruz. Diego, Iquique’li ama on yıldır Maipû’da yaşıyor.&#160;Eti, hamur işleri iyiydi, diyorum ve ayrıntılarıyla süpermarketi anlatıyorum. Beni saygıyla dinliyor ama belki de bu merakımın saçma olduğunu düşünüyor, çünkü bütün süpermarketler birbirinin aynıdır.</p>
<p>Daha önce tapınağa hiç gelmedim, diyor Diego. İçeriye biri bitip öbürü başlayan Pazar dualarından birinin ortasında giriyoruz. Pek kalabalık değil. Mihrabın yanma oturuyoruz. Küçük bayraklara bakıyorum, onlan sayıyorum. Daha sonra girişin yanındaki merdivenlere oturuyoruz, dua hoparlörlerden&#160;duyuluyor, biz sohbet ederken birkaç çocuk da top oynuyor,&#160;her defasında topu daha yakınımıza atıyorlar. Yetişip topu geri&#160;veriyorum, ama birden çocuklardan biri topa çok sert vuruyor&#160;ve top, Diego’nun yüzüne geliyor. Özür dilemelerini bekliyoruz ya da özür yerine geçecek şekilde gülümsemelerini. Yapmıyorlar. Ben elimde topla kalıyorum, çocuklar yanımıza geliyor ve topu elimden alıyorlar. Sinirleniyorum. Onlara günlerini&#160;göstermek istiyorum. Onlara bir ders vermek istiyorum.</p>
<p>Maipü’dan, Şili’deki, Arjantin ya da İspanya’dakinden çok farklı mahalle anlayışından bahsediyoruz. Orta sınıf rüyası&#160;ama geleneği olmayan, kökleri olmayan bir orta sınıf. Kanal&#160;13’te gösterilen Villa Napoli dizisini hatırlayıp hatırlamadığını&#160;soruyorum. Diego hatırlamıyor. Bazen onun benden çok daha&#160;genç olduğunu unutuyorum.</p>
<p>Benim roman hakkında konuşuyoruz, ayrıca Diego’nun kısa süre önce çıkan, benim haftalar önce okuduğum romanını da konuşuyoruz. Beğendiğimi söylüyorum, neden beğendiğimi net olarak anlatmaya çalışıyorum. Güzel bir sahneyi düşünüyorum. Başkarakter, babasıyla Buenos Aires’e gidiyor ve&#160;ondan bir kitap istiyor. Babası kitabı alıyor ve memnuniyetini&#160;belirtmek için sayfalarını açıp, “Sıkı kitap” diyor.</p>
<p>Bunu uydurmadın, diyorum. Bu tip şeyler uydurulmaz. Diego gülüyor, sanki heavy metal dansı yapar gibi kafasını sallıyor. Hayır, uydurmadım, diyor.</p>
<p>Sonra Diego’nun Avenida Sur’da annesiyle birlikte yaşadığı apartmana gidiyoruz. Annesinin adı Cinthya. Sonuçlar hakkında yorum yapıyoruz, çünkü akşamın bu saatinde artık her şey belli. İkinci turda Piıiera ezip geçmiş.</p>
<p>Diego avokado kesiyor ve üzerine yağ döküyor. Avokadoya yağ koymanın şart olmadığını söylüyorum. Babam bu yüzden&#160;beni hep haşlardı, diyor ve gülüyor. Baban en azından bu konuda haklıymış, diye karşılık veriyorum ve ben de gülüyorum.</p>
<p>Benim hakkımda yazdığını söylediğinde şaka yaptığını zannetmiştim, dedi Eme restoranda. Bana sanki yüzümü arıyormuş gibi bakıyordu. Sözcükleri dikkatle seçtiğini hissettim. Konuşmaya hazırlandığını. Ama bir gülücüğe takılıp kaldı.</p>
<p>Müdavimi olduğumuz yere suşi yemeye gitmiştik. Sipariş hesaptan daha geç geldi, ben de çocuklukta geçen öğle yemeği sahnesini hatırladım - masaya gelen yemekleri bırakıp gitmenin verdiği ıstırap. Tıpkı romandaki gibi, diyecektim ama&#160;Eme bana tükenmiş bir merakla baktı. Şimdi o anda bana merhametle baktığını düşünüyorum. Ben de beklemekten başka&#160;hiçbir şeyden bahsetmenin mümkün olmadığı bekleyiş ânının&#160;geldiğini düşündüm. Ama Eme başka bir konuya geçti, bunu&#160;daha önceden düşündüğü ses tonundan anlaşılıyordu, günlerce uzun uzun prova ettiği her halinden belliydi.</p>
<p>Ben o kadar da değişmedim, dedi. Sen de öyle. Birkaç hafta önce sana yeni tanışmışız gibi davranmamız gerektiğini söylemiştim. Sana ne söylemek istediğimi pek bilmiyorum. Bence o aylar boyunca bir zamanlar olduğumuz şeyle dalga geçtik. Ama bu yanlış. Her neysek o olmaya devam ediyoruz. Artık&#160;her şeyi anlıyoruz. Ama az şey biliyoruz. Öncesine kıyasla daha&#160;az şey biliyoruz - Bence bu iyi bir şey, dedim korkarak: bilme -mek, daha fazlasını beklememek iyi.</p>
<p>Hayır. İyi değil. Eğer gerçek olsaydı iyi olurdu. Birlikte olmak istiyoruz, hatta bunun için rol yapmaya bile hazırız. Tekrar bir arada olmaya yetecek kadar değişmedik. Ben de kendime değişecek miyiz diye soruyorum.</p>
<p>Gelenin ne olduğunu anladım ve kendimi hazırladım. Tartışmalarda ben hep bir tür iyimserliğe sığınırdım, ama o, yüzünü kapatırdı, hatta sonra beni dışarı atmak için bedenini de kapatırdı. O acıyı hep hatırlıyorum, yıllar önce bir gece:&#160;bir tartışmanın zirvesindeyken birbirimizi okşamaya başladık,&#160;Eme üstüme çıktı ama birleşmenin orta yerinde öfkesini kontrol edemedi ve vajinasını tamamen kapattı.</p>
<p>Eme birden, hiç hesapta yokken roman hakkında konuşmaya başladı. Romanı beğenmişti ama okuduğu süre boyunca belirsiz bir his, bir şüphe yakasını bırakmamıştı. Benim hikâyemi mi anlattın, dedi, sana minnettar olmam gerekir ama&#160;bence hiç de öyle değil, çünkü bu hikâyeyi kimsenin anlatmamasını tercih ederdim. Ona hikâyenin tam olarak onun hayatı olmadığını, sadece birtakım görüntüleri, bazı ortak anılarımızı kullandığımı açıkladım. Mazerete gerek yok, dedi: kasada&#160;biraz para bırakmışsın ama yine de bankayı soymuşsun işte,&#160;dedi. Çok aptalca ve kaba bir benzetme olduğunu düşündüm.</p>
<p>Nihayet suşiler geldi. Ben somon saşimiye odaklandım -büyük bir iştahla yedim, her parçayı soya sosuna buladım, zencefil parçacıkları ve bol miktardaki wasabi ağzımı fena yaktı. Sanki kendime anlamsız bir ceza vermek istedim, öte yandan bu kadını sevdiğimi, bu aşkın yitik değil, tam bir aşk olduğunu düşünüyordum. Çünkü o, benim için bir alışkanlık,&#160;kurtulması zor bir zaaf değildi. Ama hal böyle olsa da artık&#160;mücadele etmeye niyetim yoktu, hâlâ da yok.</p>
<p>Suşiyi yedim, kendi payım olan parçalan, hatta onunkileri de yedim ve tepsi boşaldığında Eme bana soğuk bir edayla, Bu&#160;işi burada bırakalım, dedi. Tam bunun üzerine işletmeci geldi ve lafı uzata uzata özür diledi, ikimiz de söylediklerini dinlemek istemiyorduk. Gecikmeyi telafi etmek için bedava kahve&#160;ya da tatlı teklifinde bulundu. Söylediklerini dalgın dalgın dinledik. Başımızdan savarcasına, önemli olmadığını, endişe etmemesini söyledik. Öylece çıktık, herkes kendi yoluna.</p>
<p>Eve gelince Eme’nin sözlerini düşündüm. Haklı olduğunu düşündüm. Az biliyoruz. Eskiden daha fazlasını biliyorduk,&#160;çünkü yargılarla, kesin fikirlerle ve kurallara çevriliydik. O kuralları seviyorduk. Gerçekten sevdiğimiz tek şey o avuç dolusu&#160;saçma kurallardı. Şimdi her şeyi anlıyoruz. Özellikle de bozgunu anlıyoruz.</p>
<p><span style="font-style:italic;">Alone again (naturally).*</span> Bana en çok acı veren <span style="font-style:italic;">naturally. </span>Hadi bakalım o zaman, sen ve ben, herkes kendi yoluna.</p>
<p>Eme birkaç gün önce komşulara benim için bir kutu bıraktı. Ancak bugün açmaya cesaret edebildim. İçinde iki yelek, bir atkı, Kaurismâki ve Wes Anderson filmlerim, Tom Waits ve&#160;Wu-Tang Clan albümlerim ve bir de o aylarda Eme’ye ödünç&#160;verdiğim kitaplar vardı. Kitapların arasında ona yıllar önce hediye ettiğim Tanizaki’nin denemesi <span style="font-style:italic;">Gölgeye Övgü</span> de duruyordu. Onu kutuya zalimlikten mi, dikkatsizlikten mi koydu bilmiyorum.</p>
<p>Onu okuyup okumadığını hiç söylememişti, bu yüzden şimdi kitabın kalın sarı bir markörle işaretlenmiş olduğunu&#160;görmek beni çok şaşırttı. Ona bu yüzden hep yüklenirdim:&#160;okuma denilen savaş türünün ardından kitapları haşat olurdu.&#160;Gireceği bir sınav için tarihleri ezberlemeye çalışan birinin en-</p>
<p><span style="font-weight:bold;">* (îng.) Yine yalnız (doğal olarak). Yazar, Gilbert O’Sullivan’ın “Alone Again (Naturally)” adlı şarkısına gönderme yapıyor, (ç.n.)&#160;</span>dişesiyle okuduğu söylenebilirdi, ama hayır, sadece hoşuna giden cümlelerin altını bu şekilde çizmeye alışmıştı.</p>
<p>Eme’den bahsederken geçmiş zaman kullanıyorum. Hem üzücü hem de kolay oluyor: artık yok. Ama kendimden bahsederken de geçmiş zaman kullanmayı öğrenmeliyim.</p>
<p>Romana geri döndüm. Değişiklikler yapıyorum. Birinci tekil şahıstan üçüncü tekil şahsa, üçüncü tekil şahıstan birinci tekil şahsa, hatta ikinci tekil şahsa.</p>
<p>Anlatıcıya bir uzaklaşıyorum, bir yakınlaşıyorum. Ama yol alamıyorum. Yol alamayacağım. Sahneleri değiştiriyorum. Siliyorum. Çok siliyorum. Yirmi, otuz sayfa kadar. Kitabı unutuyorum. Yavaş yavaş sarhoş oluyorum, uyuyakalıyorum.</p>
<p>Sonra da uyanınca, dizeler yazıyorum ve her şeyin bundan ibaret olduğunu fark ediyorum: görüntüleri tamı tamına hatırlamak, mekân düzenlemeleri, büyük sahneler olmaksızın.&#160;Gerçek bir müzik yakalamak. Romanlar, mazeretler olmadan.</p>
<p>Her şeyi silmeyi ve o ritmin, o sözcüklerin ortaya çıkmasına izin vermeyi deniyorum:</p>
<p>Ateş masayı yutmuş</p>
<p>Babamın vücudundaki yara izleri</p>
<p>Enkaza duyulan ani güven</p>
<p>Çocukluğun duvarlarındaki yazılar</p>
<p>Tereddütlü parmaklarımın sesi</p>
<p>Başka bir evin çekmecelerinde duran elbiselerin</p>
<p>Arabaların sonu gelmeyen sesi</p>
<p>Dönüşün tatlı umudu</p>
<p>Hafızanın adımları, patikası olmadan</p>
<p>Beklediğimiz sağlam inanç</p>
<p>Kimsenin yüzümüzden anlayamayacağı Uzun zaman önce kaybettiğimiz yüzümüzden.</p>
<p>Bu günlüğe haftalardır yazmadım. Neredeyse bütün yaz boyu.</p>
<p>Deprem başladığında ayaktaydım, uyuyamamıştım, The Magnetic Fields dinliyordum. Eşiğe oturdum ve sakin sakin,&#160;tuhaf bir huzur içinde dünyanın sonunun geldiğini düşündüm. Uzun sürüyor, diye de düşündüm. Üst üste birçok kez&#160;düşünebildim: uzun sürdü.</p>
<p>Nihayet sona erdiğinde komşularımın yanına gittim, hâlâ birbirine sarılmış vaziyette titreyen evli bir çift ve küçük kızları. Nasılsınız, diye sordum. İyiyiz, dedi komşum, biraz korktuk o kadar - peki sizler nasılsınız, diye sordu. Şaşkın vaziyette cevap verdim: Biz iyiyiz.</p>
<p>İki yıldır yalnız yaşıyorum ama komşum fark etmemiş, diye düşündüm. Ayrıca artık yalnız yaşayan komşunun ben olduğumu düşündüm, artık ben Raül’dum, ben Roberto’ydum.&#160;Böylece romanı hatırladım. Panik içinde hikâyenin böyle sona&#160;ereceğini düşündüm: Maipü’daki bu evin, çocukluğumun evinin yıkılmasıyla. Beni 1985 depremini anlatmaya iten şey neydi? Bilmiyordum, bilmiyorum. Ama yine de o uzak gece boyunca hayatımda ilk defa ölümü düşündüğümü hatırlıyorum.</p>
<p>O zamanlar ölüm benim gibi çocuklar için görünmezdi, çıkıyorduk, o büyülü geçitlerde korkusuzca koşturuyorduk, tarihten muaftık. Deprem gecesi, her şeyin tepetaklak olabileceğini ilk kez düşündüğüm geceydi. Şimdi bunun farkında olmanın iyi olduğunu düşünüyorum. Her an bunu hatırlamanın gerekli olduğunu.</p>
<p>Saat sabahın beşini geçerken mahalleyi kolaçan etmeye çık-tim. Yerden ağaçların en üst dallarına kadar düzensizce inip çıkan el fenerlerinden ve boşluğu birden dolduran araba farlarından yardım alarak yavaş adımlarla yürüdüm. Çocuklar&#160;kaldırımlara serilmiş uyuyordu ya da uyumaya çalışıyordu. Bir&#160;adamın sesi bir köşeden ötekine ulaşıyor, tıpkı bir mantra gibi&#160;endişeleri gideriyordu: Biz iyiyiz, biz iyiyiz.</p>
<p>Cep telefonunun radyosunu açtım. Hâlâ yeterli bilgi yoktu. Ölülerin envanteri yavaş yavaş çıkmaya başlamıştı. Spikerler bocalıyordu, hatta bin bu koşullar altında komik kaçan bir söz söyledi: Bu kesinlikle bir depremdi.</p>
<p>Nihayet Eme’nin evinin yakınına vardım ve bir işaret bekleyerek kaldırımda durdum: birden sesini duydum. Arkadaşlarıyla konuşuyordu, herhalde ön bahçede sigara içiyorlardı. Yanlarına gidecektim ama güvende olduğunu bilmenin bana&#160;yettiğini düşündüm. Çok yakınımda olduğunu hissettim, birkaç adım ötemdeydı ama oradan hemen ayrılmayı yeğledim.&#160;Tuhaf bir mutluluk belirtisiyle, biz iyiyiz, diye düşündüm.</p>
<p>Eve gün ağarırken döndüm. İçeri girdiğimde karşılaştığım manzara çok dokunaklıydı. Günler önce kitaplarımı düzenlemiştim. Şu anda devasa bir yığın halinde yerde duruyorlardı.&#160;Tabaklar ve büyük pencereler de öyle. Yine de ev dayanmıştı.</p>
<p>Hemen Maipü’ya gitmeyi düşündüm, ama saat dokuza varmadan biraz önce annemle konuşmayı becerdim. Biz iyiyiz, dedi ve onları görmeye gitmememi rica etti, çünkü bir yerden&#160;bir yere gitmek çok tehlikeliydi. Orada kalıp kitaplarını düzenle, dedi. Bizi aklına takma.</p>
<p>Ama gideceğim. Yarın erkenden onları görmeye, yanlarında olmaya gideceğim.</p>
<p>Geç oldu. Yazıyorum. Şehir kendini toplamaya uğraşıyor ama yaz sonunun herhangi bir gecesindeki hareketliliğine kaldığı yerden usul usul devam ediyor. Açık yüreklilikle, yoğun&#160;şekilde acıyı düşünüyorum. Bugün güneyde ölen insanları. Dünün, yarının ölülerini. Bir de bu, mütevazı ve küstah, gerekli ve yetersiz tuhaf mesleği: hayatı bakarak, yazarak geçirmeyi.</p>
<p>Peugeot 404’ten sonra babam mat mavi bir 504 aldı, sonra da gümüş rengi bir 505. Artık, bu modellerin hiçbiri bulvardan geçmiyor.</p>
<p>Arabalara bakıyorum, arabalan sayıyorum. Arka koltuklarda uyuyan çocukların gittiğini ve bu çocukların her birinin bir gün, yıllar önce babalarıyla yolculuk ettikleri eski arabaları hatırlayacaklarını düşünmek içimi eziyor.</p>
<p>Santiago, Şubat 2010</p><div><img src="main-2.jpg" alt=""/></div>
<p><a id="bookmark0"><sup><a href="#footnote1">1</a></sup></a></p>
<p><span style="font-weight:bold;"> (İng.) bizim kusursuz fısıltı / bir başka beyaz fahişe / anla tuhaf resim / neredeyse kara ağız / nasıl hayal et uluma / çıplak kız uzun ritim, (ç.n.)</span></p>
</body>
</html>