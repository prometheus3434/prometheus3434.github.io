<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Damızlık Kızın Öyküsü_x000c_</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17" id="calibre_pb_11">8</p>

  <p class="block_18">&nbsp;</p>

  <p class="block_18">&nbsp;</p>

  <p class="block_8">Havanın güzelliği sürüyor. Yazlık elbiselerimizi ortaya çıkarıp külahta dondurma almaya gittiğimiz Haziranlar gibi neredeyse. Duvar’da üç yeni beden asılı. Biri üstünde hâlâ siyah cüppesi olan bir papaz. Bunları yıllar önce, mezhep savaşları ilk başladığında giymekten vazgeçmiş olmalarına rağmen, mahkeme için giydirmişler ona; cüppe onların hemen göze çarpmalarına neden oluyordu. Öteki ikisinin boynuna mor yafta asılı: cinsel ihanet. Bedenlerinde hâlâ Muhafız üniforması taşıyorlar. Birlikte yakalanmış olmalılar, ama nerede? Kışlada mı, duşta mı? Söylemesi zor. Kırmızı gülümsemeli kardan adam gitmiş.</p>

  <p class="block_8">“Geri dönmeliyiz,” diyorum Gleninki'ye. Bunu söyleyen benim hep. Bazen bunu söylemesem, Gleninki sonsuza dek burada kalacak gibi geliyor bana. Yas mı tutuyor, yoksa şeytanca bir zevk mi alıyor? Hâlâ emin değilim bundan.</p>

  <p class="block_8">Sanki sesle harekete geçiyor, sanki küçük yağlı tekerlekler üzerinde, sanki bir müzik kutusunun tepesindeymiş gibi tek söz söylemeden dönüyor. Onun bu zarafetine içerliyorum. Sanki güçlü bir rüzgar altında eğilmiş gibi duran uysal başını kıskanıyorum. Ama ortalıkta rüzgar filan yok.</p>

  <p class="block_8">Duvar’dan ayrılıp sıcak güneşin altında, geldiğimiz yoldan geri dönüyoruz.</p>

  <p class="block_8">“Güzel bir Mayıs günü,” diyor Gleninki. Başının bir cevap bekleyerek döndüğünü görmekten ziyade hissediyorum.</p>

  <p class="block_8">“Öyle,” diyorum. “Tanrıya şükür,” diye ekliyorum sonradan aklıma gelmiş gibi. <i class="calibre2">Mayday</i> uzun bir zaman önce, lisede okuduğumuz şu savaşların birinde kullanılmış bir tehlike işaretiydi. Bu savaşları sürekli birbirine karıştırıyordum, ancak dikkat edilirse onları uçaklarına bakarak ayırt etmek mümkündü. Bana Mayday’den bahseden Luke'tu, yine de. <i class="calibre2">Mayday, Mayday</i>, uçakları vurulan pilotlar için ve gemiler -gemiler için de geçerli miydi?- denizde vurulan. Belki de gemilerinki SOS işaretiydi. Bir yerden bunu araştırabilmeyi isterdim. Ve zaferin başlangıcı için, şu savaşların birinde, Beethoven'den de bir şeydi.</p>

  <p class="block_8">Mayday'in kökeninin ne olduğunu biliyor musun? dedi Luke.</p>

  <p class="block_8">Hayır, dedim. Böyle bir durumda kullanmak için garip bir sözcük, değil mi?</p>

  <p class="block_8">Gazeteler ve kahve, Pazar sabahlarında, kız doğmadan önce. Hâlâ gazeteler vardı, o zaman. Onları yatakta okurduk.</p>

  <p class="block_8">Fransızca, dedi. <i class="calibre2">M'aidez</i>’den geliyor.</p>

  <p class="block_8">Yardım et bana.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Bize doğru küçük bir topluluk geliyor, bir cenaze alayı: üç kadın, her birinde başlıklarının üzerine atılmış şeffaf siyah bir peçe var. Bir Ekonokadın ve iki başka kadın, ağıtçılar, onlar da Ekonokadın, belki de arkadaşları. Çizgili elbiseleri, tıpkı yüzleri gibi, yıpranmış görünüyor. Bir gün, zaman ilerledikçe, diyor Lydia Teyze, hiç kimse bir Ekonokadın olmak zorunda kalmayacak.</p>

  <p class="block_8">Baştaki, kayba uğramış olan, anne, küçük siyah bir kavanoz taşıyor. Kavanozun ebadından bebeğin içinde can verip ölüme aktığı zaman kaç aylık olduğunu anlamak mümkün. İki ya da üç aylık, bir Gayrı-Bebek olup olmadığını anlamak için çok küçük. Daha büyük olanlar ve doğumda ölenler kutulara konur.</p>

  <p class="block_8">Onlar yanımızdan geçerken saygıyla duraklıyoruz. Gleninki'nin de benim gibi hissedip hissetmediğini merak ediyorum; bıçak gibi bir acı, karında. Bu yabancı kadınlara acılarını paylaştığımızı göstermek için ellerimizi kalbimizin üzerine koyuyoruz. Baştaki kadın peçesinin altından bize çatık kaşlarla bakıyor. Diğerlerinden biri de yana dönüp kaldırıma tükürüyor. Ekonokadınlar sevmezler bizi.</p>

  <p class="block_6">&nbsp;</p>
</body>
</html>
