<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Damızlık Kızın Öyküsü_x000c_</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_17" id="calibre_pb_24">25</p>

  <p class="block_6">&nbsp;</p>

  <p class="block_8">Ertesi sabah ilk duyduğum şey bir çığlık ve ardından bir şangırtı oldu. Kahvaltı tepsisini düşüren Cora'ydı bu. Beni uyandırdı. Başım bohçalınmış pelerinin üstünde, yarı yarıya dolabın içindeydim hâlâ. Pelerini askıdan çekip orada uyuyakalmış olmalıydım; bir an için nerede olduğumu anımsayamadım. Cora yanıma diz çökmüştü, elinin sırtıma dokunduğunu hissettim. Hareket ettiğimde bir çığlık daha attı.</p>

  <p class="block_8">Mesele nedir? dedim. Dönüp doğruldum.</p>

  <p class="block_8">Oh, dedi. Sandım ki.</p>

  <p class="block_8">Ne sanmıştı acaba?</p>

  <p class="block_8">Sanki... dedi.</p>

  <p class="block_8">Yere düşen yumurtalar kırılmıştı, portakal suyu ve cam parçaları vardı yerde.</p>

  <p class="block_8">Başka bir tane getirmek gerek, dedi. Yazık oldu. Yerde böyle ne yapıyordun ki? Beni kaldırmak için saygılı bir biçimde elini uzatıyordu.</p>

  <p class="block_8">Ona, yatağa hiç girmediğimi söylemek istemedim. Bunun hiçbir açıklaması olamazdı. Bayılmış olmam gerektiğini söyledim. Bu da diğeri denli kötüydü neredeyse, çünkü hemen takıldı.</p>

  <p class="block_8">İlk belirtilerden biri, dedi memnun memnun. Bu ve kusmalar. Yeterince zaman geçmediğini biliyor olmalıydı; yine de çok umutluydu.</p>

  <p class="block_8">Hayır, bu değil, dedim. Sandalyede oturuyordum. Bu olmadığına eminim. Sadece başım dönüyordu. Burada dururken her şey kararıverdi birden.</p>

  <p class="block_8">Nedeni dünün ve her şeyin gerginliği olmalı, dedi. Acısı şimdi çıkıyor.</p>

  <p class="block_8">Doğum'u kastediyordu, ben de doğruladım. Bu arada bej sandalyede oturuyordum, o da yere eğilmiş, kırık cam ve yumurta parçalarını toplayıp tepsiye koyuyordu. Portakal suyunun bir kısmını kağıt peçeteye emdirdi.</p>

  <p class="block_8">Bir bez getirmeliyim, dedi. Fazla yumurtaların nedenini bilmek isteyecekler. İstemezsen başka tabii. Başını kaldırıp yan yan ve kurnazca bana baktı, ikimiz de kahvaltımı etmişim gibi yapabilirsek daha iyi olacağını anladım. Beni yerde yatarken bulduğunu söylese, bir alay soru sorulacaktı. Kırılan bardağın hesabını vermek zorunda kalacaktı yine de; ancak ikinci bir kahvaltı hazırlaması gerekirse, Rita huysuzlanacaktı.</p>

  <p class="block_8">Kahvaltısız idare ederim, dedim. O kadar aç değdim. İyiydi bu, baş dönmesine uyuyordu. Yine de kızarmış ekmeği yiyebilirim, dedim. Hiçbir şey yemeden de durmak istemiyordum.</p>

  <p class="block_8">Yere düştü ama, dedi.</p>

  <p class="block_8">Boş ver, dedim. O, banyoya gidip artık işe yaramayacak bir avuç dolusu yumurtayı tuvalete atıp üstüne su dökerken, orada oturup kahverengi ekmek dilimini yemeye koyuldum. Biraz sonra geri geldi.</p>

  <p class="block_8">Tepsiyi çıkarken düşürdüğümü söyleyeceğim, dedi.</p>

  <p class="block_8">Bu denli basit bir konuda ve kendi yararına olsa bile, benim için yalan söylemeye niyetlenmesi hoşuma gitmişti. Bir bağdı bu aramızda.</p>

  <p class="block_8">Ona gülümsedim. Umarım kimse duymamıştır seni, dedim.</p>

  <p class="block_8">Tepsiyle kapı aralığında dikilirken, aklımı başımdan aldı, dedi. Başta sadece elbiselerindir, diye düşündüm. Sonra orada yerde ne işleri var diye sordum kendime. Düşündüm ki, belki de sen...</p>

  <p class="block_8">Kaçmış..., dedim.</p>

  <p class="block_8">Şey, ama, dedi. Ama sendin.</p>

  <p class="block_8">Evet, dedim. Bendim.</p>

  <p class="block_8">Bendim ya; tepsiyle çıkıp portakal suyundan kalanları toplamak üzere bir parça bezle döndü. O öğle sonrası Rita, kimilerinin beceriksizliği hakkında iğneleyici bir laf etti. Akılları bir karış havada nereye gittiklerine bakmıyorlar, dedi ve hiçbir şey olmamış gibi. Kaldığımız yerden devam ettik.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Mayıs'ta olmuştu bu. İlkbaharı geçirmiştik. Laleler günlerini yaşamış, çiçek yapraklarını diş gibi birer birer dökerek soluyorlardı şimdi. Günün birinde, bahçede bir yastığın üstüne diz çökmüş, bastonu yanında çimenlerin üstünde duran Serena Joy ile karşılaştım. Bir makasla tohum zarflarını kesiyordu. Portakal ve kuzu pirzolası bulunan sepetimle geçerken yandan seyrettim onu. Makasın bıçaklarını ayarlayarak nişan alıyor ve ellerini sertçe bastırarak kesiyordu. Arteriti mi ilerliyordu acaba? Yoksa, çiçeklerin kabarmış cinsel organlarına yöneltilmiş bir yıldırım saldırı, bir tür kamikaze miydi bu yaptığı? Meyve veren gövde. Tohum zarflarını kesmekle çiçek soğanın enerji depolamasının sağlandığı varsayılır.</p>

  <p class="block_8">Azize Serena, dizlerinin üstünde günah çıkarıyor.</p>

  <p class="block_8">Onun hakkında, sığ, acı şakalar yaparak eğlendirirdim kendimi çoğu kere; ancak fazla uzatmadan. Serena Joy’u arkadan seyrederek oyalanmaya gelmez pek.</p>

  <p class="block_8">Benim imrendiğim şey makastı.</p>

  <p class="block_6">&nbsp;</p>

  <p class="block_8">Pekâlâ. O zamanlar, açık mavi, açık leylak rengi, daha koyu olanlar, kadife ve mor renklerde, parçalanmış cam, sıçrarken bir anda donmuş pastel su gibi uzun sapları üstünde güzel ve serin yükselen irislerimiz vardı; güneş altındaki kedi kulakları, çivit gölgesi ve kız kalpleri: Biçimleri öylesine kadınsıydı ki şimdiye dek köklerinden sökülüp atılmamaları şaşırtıcıydı. Serena'nın bahçesinde yıkıcı bir şey vardı, gömülü şeylerin, tek söz söylemeden, kendilerini ışığa attıklarına dair bir sezgi; sanki şöyle söylüyorlardı: Susturulanlar duyulmak için yaygara koparacaklardır, sessizce de olsa. Kokularla ağırlaşmış ve baygın bir Tennyson bahçesi; <i class="calibre2">bihuş</i> sözcüğünün geri dönüşü. Üstlerine güneşten ışık yayıldığı doğru, ancak ısı da yükseliyor çiçeklerden, hissedilebiliyor bu: elini bir kolun, bir omuzun bir santim üstünde tutar gibi. Sıcağın içinde nefes alıyor, kendini içine çekerek. Bu günlerde bahçede, şakayık, pembe ve açık kırmızı karanfiller arasında dolaşmak başımı döndürüyor.</p>

  <p class="block_8">Söğüt çiçek açmış ve hiç de yardımcı olmuyor, imleyici fısıltılarıyla. <i class="calibre2">Randevu</i> diyor <i class="calibre2">teraslar</i>, sesli harfler omuriliğimi gıcıklıyor, ateşim varmış gibi bir titreme geliyor. Yazlık giysi kalçalarımın etine çarpıp hışırdıyor, ayaklarımın altında otlar büyüyor, göz ucumla birtakım kıpırtılar fark ediyorum, dallarda; tüyler, çırpınmalar, saplama notalar, kuş oluveren ağaçlar, başkalaşım çılgınca koşuşturuyor. Artık tanrıçalar olası ve hava arzuyla kaplanıyor. Evin kiremitleri bile yumuşuyor, dokunabilir hale geliyor, onlara dayanırsam ısınır ve bel verirler. Arzuların bastırılmasının yapabilecekleri şaşırtıcı. Dün kontrol noktasında kimliğimi düşürdüğümde ve benim için almasına izin verdiğimde ayak bileğimi görmesi başını döndürüp sersemletti mi onu acaba? Ne mendil, ne yelpaze, elimin altında olanı kullanırım ben.</p>

  <p class="block_8">Kış o kadar tehlikeli değil. Sertliğe, soğuğa, kımıltısızlığa gereksinim duyuyorum, saptaki bir karpuzmuşum gibi, bu sıvısal olgunluğa, bu ağırlığa değil.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Komutanla aramda bir anlaşma var. Tarihin bu türden ilk anlaşması değil gerçi, yine de aldığı biçim olağandışı.</p>

  <p class="block_8">Komutanı haftada iki ya da üç gece ziyaret ediyorum, hep akşam yemeğinden sonra, ancak sadece işareti aldığım zaman. İşaret Nick. Alışverişe gittiğimde ya da döndüğümde arabayı parlatıyorsa ve şapkası başında eğri duruyorsa ya da hiç takmadıysa, gidiyorum. Orada değilse ya da şapkası düzgünse, her zamanki gibi odamda kalıyorum. Ayin gecelerinde, elbette, bunların hiçbiri uygulanmıyor.</p>

  <p class="block_8">Sorun Karısı, her zamanki gibi. Akşam yemeğinden sonra, çok sessiz olmaya özen göstermeme rağmen holden yavaşça sürünerek geçerken beni belki de duyabileceği yatak odalarına gidiyor. Ya da oturma odasında kalıyor, metrelerce karmaşık ve yararsız yünden insanlar oluşturup sonu gelmez Melek atkıları örmeye devam ederek: Onun üretim biçimi de bu olmalı. İçerde olduğu zaman oturma odası kapısı genellikle aralık bırakılır, ben de oradan geçmeye cesaret edemem. Bana işaret verilip de buna uyamadığımda, merdivenlerden aşağı inemeyip oturma odasının önünden holü geçemediğimde, Komutan anlayışla karşılıyor bunu. Durumumu biliyor, hiç yoktan. Bütün kuralları biliyor.</p>

  <p class="block_8">Yine de zaman zaman, Serena Joy dışarıda oluyor, başka bir Komutan'ın Karısı'nı ziyaret ediyor, hasta olan birini; akşamları belki de kendi başına gidebileceği tek yer. Yiyecek alıyor yanına, Rita'nın pişirdiği bir kek ya da börek ya da bir somun ekmek ya da bahçesinde yetişen nane yapraklarından yapılmış bir kavanoz marmelat. Komutanların Eşleri biraz sıkça hasta oluyorlar. Bu, yaşamlarına önem kazandırıyor. Bize gelince, Damızlık Kızlar ve hatta Martha'lar, hastalıktan kaçınıyoruz. Martha'lar emekli olmaya zorlanmak istemiyorlar, çünkü kim bilir nereye giderler? Artık pek fazla yaşlı kadın görünmüyor ortalıkta. Bize gelince, herhangi bir gerçek hastalık, zayıflatıcı herhangi bir şey, kilo ya da iştah kaybı, saç dökülmesi, bezelerin çalışmaması ölümcül olurdu. İlkbahar başlarında grip olmasına rağmen etrafta sendeleyerek yürüyen, kimsenin bakmadığını düşündüğünde kapı çerçevelerine tutunan ve öksürmemeye özen gösteren Cora'yı anımsıyorum. Serena sorduğunda da, biraz üşütmüşüm, demişti.</p>

  <p class="block_8">Serena'nın kendisi birkaç günlüğüne izin alır. Bu durumda, eşlik edilmesi gereken o olur ve diğer Eşler merdivenlerden yukarıya, gıdaklayarak ve neşeyle, hışır hışır çıkarlar; bu sefer kekleri ve börekleri, marmelatları, onların bahçelerinden gelen çiçek buketlerini alan o olur.</p>

  <p class="block_8">Sırayla yaparlar bunu. Bir tür liste var, görünmeyen, ifade edilmeyen. Her biri ilginin kendi payına düşeninden fazlasına saldırmamaya özen gösterir.</p>

  <p class="block_8">Serena'nın dışarıda olması gerektiği gecelerde benim çağrılacağım kesindir.</p>

  <p class="block_6">&nbsp;</p>

  <p class="block_8">İlk seferinde aklım karışmıştı. Gereksinimleri benim için belirsizdi ve algılayabildiklerim, bağcıklı ayakkabı fetişi gibi aptalca, gülünç gelmişti bana.</p>

  <p class="block_8">Öte yandan, düş kırıklığına uğramıştım. İlk seferinde, o kapalı kapının ardında ne bekliyormuşum acaba? Sözcüklerle ifade edilemez bir şey: dört ayak üstünde yerde sürünmeler, sapıklıklar, kamçılar, kesip biçmeler? En azından kimi küçük çaplı cinsel zorlamalar, şimdi mahrum bırakıldığı geçmişte kalmış kimi küçük suçlar, yasalarca yasaklanmış ve bir uzvun kesilmesiyle cezalandırılabilir şeyler. Bunların yerine, yaşlı evli bir çift ya da iki çocukmuşuz gibi Scrabble oynamamın istenmesi aşırı derece tuhaf, kendi tarzında bir tecavüz gibi gelmişti bana. Bir rica olarak belirsizdi.</p>

  <p class="block_8">Bu yüzden, odayı terk ettiğimde, Onun neyi neden istediği ya da bunlardan herhangi birini Onun için yerine getirip getiremediğim benim için hâlâ açık değildi. Bir pazarlık olacaksa, alışveriş şartları ortaya konmalı. Bunu yapmamış olduğu kesindi. Benimle kedinin fareyle oynaması gibi oynuyor olabileceğini düşünmüştüm, ancak şimdi düşünüyorum da dürtüleri ve arzuları kendisi için bile açık değildi. Henüz sözcük düzeyine ulaşmamışlardı.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">İkinci akşam tıpkı birincisi gibi başladı. Kapalı kapıya gittim, çaldım, içeriye girmem söylendi. Bunu pürüzsüz bej taşlarla oynanan iki el Scrabble izledi. <i class="calibre2">Prolix, quartz, quandary, sylph, rhythm</i><sup class="text_"><sup class="noteref" id="back_note_11"><a class="calibre4" href="../Text/index_split_050.html#note_11" title="11">11</a></sup></sup>, ünsüz harflerle anımsayabildiğim bütün o eski numaralar. Heceleme çabasıyla şişmişti dilim. Bir zamanlar bildiğim ancak neredeyse unuttuğum bir dili kullanmak gibiydi, bu dünyadan kalkalı çok olmuş âdetlerle ilgili bir dili. Bir balkon masası üstünde <i class="calibre2">café au lait</i>, yanında bir <i class="calibre2">briyoş</i><sup class="text_"><sup class="noteref" id="back_note_12"><a class="calibre4" href="../Text/index_split_051.html#note_12" title="12">12</a></sup></sup>, uzun bir bardağın içinde apsent ya da bir gazete parçasından yapılmış külahın içinde karides; bir zamanlar haklarında okuduğum ancak hiç görmediğim şeyler. Eski TV filmlerindeki düzmece sahneler gibi, koltuk değneksiz yürümeye çalışmak gibiydi: <i class="calibre2">Yapabilirsin. Yapabileceğini biliyorum</i>. Zihnim, yuvarlak ünlülerin üstünde çakıl taşları üstündeymiş gibi kayarak, keskin r ve t'lerin arasında, işte böyle sendeliyor ve tökezliyordu.</p>

  <p class="block_8">Duraksadığım ya da doğru yazılım için ona danıştığımda sabırlı davranıyordu Komutan. Her zaman sözlüğe bakabiliriz, diyordu. Biz, diyordu. Kazanmama izin vermiş olduğunun ilk kez ayırdına vardım.</p>

  <p class="block_8">O gece her şeyin aynı olmasını bekliyordum, iyi geceler öpücüğü dahil. Ancak ikinci oyunu bitirdiğimizde koltuğunda geriye doğru yaslandı. Dirseklerini koltuğun kenarlarına, parmak uçlarını birleştirerek koydu ve bana baktı.</p>

  <p class="block_8">Senin için küçük bir hediyem var, dedi.</p>

  <p class="block_8">Hafifçe gülümsedi. Sonra masasının üst çekmecesini açıp bir şey çıkardı. Bana verip vermemeyi düşünüyormuş gibi, iki parmağı arasında, yeterince ilgisizce, tuttu bir an. Oturduğum yere göre baş aşağı da olsa tanıdım onu. Bir zamanlar pek yaygındılar. Bir dergiydi, resme bakılırsa bir kadın dergisi, parlak kağıt üstünde, saçı uçuşan, boynu eşarplı, dudakları boyalı bir fotomodel; güz modası. Bu tür dergilerin hepsinin yok edildiğini sanıyordum, ancak bir tane kalmıştı işte, böylesi bir şeyi bulmayı hiç ummayacağınız bir yerde, bir Komutan'ın özel çalışma odasında. Ona göre düz durumda olan fotomodele baktı; hâlâ gülümsüyordu, onun şu arzulu gülümsemesi. Hayvanat bahçesinde nesli neredeyse tükenmiş bir hayvana yöneltebileceğiniz bir bakıştı.</p>

  <p class="block_8">Komutan balık yemi gibi önümde sallarken arzuladım bu dergiyi. Parmak uçlarımı sızlatan bir güçle arzuladım onu. Aynı zamanda bu arzumu gereksiz ve saçma buldum, çünkü bu tür dergileri bir zamanlar pek hafife almıştım. Dişçilerin bekleme odalarında, bazen de uçaklarda okurdum, otel odalarına götürmek için satın alırdım. Luke'u beklerken boş zamanı doldurmaya yarayan bir araç. Onları karıştırdıktan sonra atardım, çünkü son derece atılabilir şeylerdi ve bir iki gün sonra içlerinde ne olduğunu anımsayamazdım.</p>

  <p class="block_8">Oysa şimdi anımsıyordum. İçlerinde olan şey vaatti. Dönüşümlerin ticaretini yaparlardı; yüz yüze bakan iki aynadaki yansılar gibi genişleyen, kaybolma noktasına dek suret suret üstüne uzayıp giden, sonsuz bir olasılıklar dizisi önerirlerdi: Macera macera üstüne, gardrop gardrop üstüne, gelişme gelişme üstüne, erkek erkek üstüne. Yeniden gençleşme, üstesinden gelinip aşılan acı ve sonsuz aşktı önerdikleri. Sundukları gerçek vaat, ölümsüzlüktü.</p>

  <p class="block_8">Farkında olmaksızın elinde tuttuğu şey buydu. Sayfaları şöyle bir karıştırdı. İleri doğru eğildiğimi hissettim.</p>

  <p class="block_8">Eski bir şey, dedi, nadir bir parça. Yetmişlerden, sanırım. Bir Vogue. Bir adı ünleyen şarap uzmanı gibi. Bir göz atmak isteyebileceğini düşünmüştüm.</p>

  <p class="block_8">Duraksadım. Doktriner bağlılığımın ne kadar derine gittiğini anlamak için beni deniyor olabilirdi. Yasak bu, dedim.</p>

  <p class="block_8">Burada değil, dedi sakince. Durumu kavradım. Temel tabuyu kırdığıma göre, daha küçük bir başkasının üstüne gitmekte neden duraksayacaktım ki? Ya da bir başkasının, sonra bir başkasının daha; nerede duracağını kim bilebilirdi? Bu özel kapının ardında, tabu çözülüyordu.</p>

  <p class="block_8">Dergiyi ondan alıp kendime uygun çevirdim. İşte yine oradaydılar, çocukluğumun imgeleri: cüretkâr, uzun adımlarla yürüyen, güvenli, kolları havada hak iddia eder gibi savrulmuş, bacakları ayrık, ayakları yere sağlam basan. Rönesans havası vardı bu pozda, yine de aklımdan geçen prenseslerdi, yoksa saçları lüle lüle kıvrılan kadınlar değil. Şu, makyajla gölgelenmiş içten gözler tamam ama avının üstüne atılmak için taş kesilmiş kedilerin gözlerine benziyorlar. Bu pelerinlerde ve kaba tüvitlerde, dizlere dek gelen şu çizmelerde sinmişlikten, kendine güvensizlikten eser yok. Ganimetlerini taşımaya yarayan kadınsı evrak çantaları ve atsı, açgözlü dişleriyle korsan bu kadınlar.</p>

  <p class="block_8">Sayfaları çevirirken Komutan'ın beni izlediğini hissediyordum. Yapmamam gereken bir şey yapıyor olduğumu ve onun beni izlemekten zevk aldığını biliyordum. Kendimi günahkâr hissetmeliydim; Lydia Teyze'nin idrakine göre günahkârdım. Ne var ki, öyle hissetmiyordum. Bunun yerine, eski bir Edwards’ı deniz manzarası kartı gibi hissediyordum kendimi: ahlaksız. Bundan sonra ne verecekti bana acaba? Bir korse mi?</p>

  <p class="block_8">Neden saklıyorsunuz bunu, diye sordum.</p>

  <p class="block_8">Kimilerimiz, dedi, eski şeylere değer veriyoruz hâlâ.</p>

  <p class="block_8">Yine de bunların yakılmış olmaları gerekirdi, dedim. Ev ev aramalar vardı, şenlik ateşleri...</p>

  <p class="block_8">Yığınların elinde tehlikeli olabilecek şeyler, dedi, ironi ya da değil, bizlerin elinde güvendedir, dürtüleri...</p>

  <p class="block_8">Kusursuz olanların, dedim.</p>

  <p class="block_8">Sıkıntıyla başını salladı. Bunu içten yapıp yapmadığını söylemek olanaksızdı.</p>

  <p class="block_8">İyi de, neden bana gösterdiniz? diye sordum ve aptal gibi hissettim kendimi. Ne diyebilir ki? Bana zarar vermek pahasına kendisini eğlendirdiğini mi? Ne de olsa, eski zamanları anımsamanın benim için ne denli acı verici olduğunu bilmeliydi.</p>

  <p class="block_8">Gerçekten söylediği şeye hiç de hazır değildim. Başka kime gösterebilirdim ki? dedi, yine aynı üzgün ifade yerleşti yüzüne.</p>

  <p class="block_8">Daha ileri gitsem mi? diye düşündüm. Onu çok fazla ve çok hızlı zorlamak istemiyordum. Eninde sonunda vazgeçilebilir bir şeydim ben. Yine de kendimi tutamayıp çok yumuşak bir tonda, Peki, ya Karınız? dedim.</p>

  <p class="block_8">Bunu düşünür gibi göründü bir süre. Hayır, dedi sonra. O, anlamazdı. Her neyse, artık pek konuşmuyor benimle. Bu günlerde pek ortak yönümüz var gibi görünmüyor.</p>

  <p class="block_8">İşte çıkmıştı, apaçık ortadaydı: Karısı onu anlamıyordu.</p>

  <p class="block_8">O halde, orada bulunmamın nedeni buydu. Yine o eski, bildik şey. Gerçek olamayacak denli banaldi.</p>

  <p class="block_6">&nbsp;</p>

  <p class="block_8">Üçüncü gece, biraz el losyonu istedim ondan. Dilenir gibi görünmek istemiyordum, ancak elde edebileceğim şeyleri istiyordum.</p>

  <p class="block_8">Biraz ne? diye sordu, her zamanki gibi kibar. Bana göre masanın çaprazındaydı. O tek, zorunlu öpücük dışında, pek dokunmuyordu bana. Ne kaba ellemeler ne de sıklaşan nefes alıp vermeler, bunlardan eser yoktu; onun için olduğu denli benim için de, bir biçimde, yersiz olurdu.</p>

  <p class="block_8">El losyonu, dedim. Ya da yüz losyonu. Derimiz çok kuruyor. Bir nedenle, benim yerine bizim demiştim. Eskiden kolaylıkla alabileceğiniz ve evde, annemin banyosunda yuvarlak cam kase içinde varoldukları zamanlar bana sihir gibi gelen şu küçük renkli toplardaki banyo yağlarından da istemeyi dilerdim. Ancak ne olduklarını anlamayacağını düşündüm. Hem, artık yapılmıyorlardı belki de.</p>

  <p class="block_8">Kuruyor mu? dedi Komutan, daha önce hiç aklına gelmemiş gibi. Ne yapıyorsunuz bu konuda?</p>

  <p class="block_8">Tereyağ kullanıyoruz, dedim. Ele geçirebildiğimiz zaman. Ya da margarin. Sıklık margarin kullanırız.</p>

  <p class="block_8">Tereyağ, dedi, düşünceli. Çok zekice. Tereyağ. Güldü.</p>

  <p class="block_8">Onu tokatlayabilirdim.</p>

  <p class="block_8">Biraz elde edebilirim sanırım, dedi, bir çocuğun sakız dileğine göz yumar gibi. İyi de, karım kokusunu alabilir.</p>

  <p class="block_8">Bu korkusunun geçmiş deneyimlerinden kaynaklanıp kaynaklanmadığını merak ettim. Uzun geçmiş: gömlek yakasında ruj izleri, manşetlerde parfüm kokusu, bir sahne, gece geç vakit, bir mutfak ya da yatak odasında. Böylesi deneyimlerden yoksun bir erkek bunu düşünmezdi. Göründüğünden daha kurnaz değilse tabii.</p>

  <p class="block_8">Dikkat ederim, dedim. Hem, hiç bu kadar yaklaşmaz bana.</p>

  <p class="block_8">Kimi zaman yaklaşıyor ama, dedi.</p>

  <p class="block_8">Bakışlarımı indirdim. Bunu unutmuştum. Kızardığımı hissedebiliyordum. O gecelerde kullanmam, dedim.</p>

  <p class="block_8">Dördüncü akşam, etiketsiz plastik bir şişe içinde el losyonunu verdi. Çok iyi kalite değildi; az da olsa bitki yağı kokuyordu. Bana Vadinin Zambağı verecek hali yoktu herhalde. Hastanelerde, yatak yarası için kullanılmak üzere yaptıkları bir şey olabilirdi. Yine de, teşekkür ettim ona.</p>

  <p class="block_8">Sorun, dedim, bunu saklamak için bir yerimin olmaması.</p>

  <p class="block_8">Odanda sakla, dedi, pek açık bir şeymiş gibi.</p>

  <p class="block_8">Bulurlar, dedim. Birisi bulur.</p>

  <p class="block_8">Neden ki? diye sordu, gerçekten bilmez gibi. Belki de bilmiyordu. İçinde yaşadığımız asıl koşullardan gerçekten habersiz oluşana dair verdiği ilk kanıt bu değildi.</p>

  <p class="block_8">Bakarlar, dedim. Odamızın her yerine bakarlar.</p>

  <p class="block_8">Ne için? diye sordu.</p>

  <p class="block_8">O anda sanırım bir parça yitirdim kontrolümü. Jilet, dedim. Kitap, yazı, karaborsa malları. Sahip olmamamız gereken her şey. Ulu Tanrım, bunları biliyor olsanız gerek. İstediğimden daha öfkeli çıkmıştı sesim, ancak kılı bile kıpırdamadı.</p>

  <p class="block_8">Bu durumda onu burada saklaman gerekecek, dedi.</p>

  <p class="block_8">Yaptığım da bu oldu zaten.</p>

  <p class="block_8">Losyonu elime ve sonra da yüzüme sürüşümü, yine aynı demir parmaklıklardan içeri bakar havasıyla seyretti. Ona sırtımı dönmek geçti içimden -benimle birlikte banyodaydı sanki- ancak, cesaret edemedim.</p>

  <p class="block_8">Onun için gelgeç bir heves olduğumu aklımdan çıkarmamalıydım.</p>

  <p class="block_6">&nbsp;</p>

  <p class="block_15">26</p>

  <p class="block_6">&nbsp;</p>

  <p class="block_8">İki ya da üç hafta sonra, yine Ayin gecesi geldiğinde, bir şeylerin değişmiş olduğunu gördüm. Daha önce olmayan bir beceriksizlik vardı. Önceleri, bir iş gibi ele alırdım bunu, mümkün olduğunca çabuk bitirilmesi gereken, ancak böylece üstesinden gelinebilir tatsız bir iş gibi. Çelikleştir kendini, derdi annem eskiden, girmek istemediğim sınavlardan ya da soğuk suda yüzmeden önce. O zamanlar, bu ifadenin anlamı üstüne pek kafa yormamıştım, metallerle, zırhlarla ilgili bir şeydi olsa olsa; eh, yaptığım da buydu, kendimi çelikleştirirdim. Yokmuşum, bedenimin içinde değilmişim gibi yapardım.</p>

  <p class="block_8">Bu yokoluş, bedenden ayrı var olma Komutan için de geçerliydi, bunu şimdi biliyorum. Benimle birlikte olduğu bütün o zaman boyunca olası hep başka şeyler düşünüyordu; bizimle yani, çünkü o gecelerde kuşkusuz Serena Joy da orada olurdu. Gün boyunca neler yaptığını, golf oynamayı ya da akşam yemeğinde ne yemiş olduğunu düşünüyor olabilirdi. Cinsel eylem, kaldı ki mekanik bir biçimde yapıyordu, kaşınmak gibi, büyük oranda bilinçdışı bir şey olmalıydı onun için.</p>

  <p class="block_8">Ancak o gece, aramızdaki bu yeni düzenlemenin adı her neyse -buna bir ad koyamıyordum- onun başlangıcından sonraki ilk seferde, Komutan'dan utandım. Bir yönden, bana gerçekten baktığını hissettim ve bundan hoşlanmadım. Serena Joy, ne denli belirsiz olsa da, romantik ya da erotik bir hava yaratacak her şeyden kaçındığı için, ışıklar her zamanki gibi yanıyordu: gölgeliğe karşın güçlü tavan lambaları. Göz kamaştırıcı ışık altında bir ameliyat masasında yatmak gibiydi; sahnede olmak gibi. Bacaklarımın kıllı olduğunun bilincindeydim, bir zaman traş edilmiş ancak sonra tekrar dağınık olarak büyümüş biçimiyle; kuşkusuz görmesine olanak yoksa da, koltuk altlarımın da bilincindeydim. Kendimi kaba saba hissettim. Bir arının çiçeğe olduğundan fazla bir şey ifade etmemesi gerekirken, bu çiftleşme, belki de dölleme eylemi, daha önce olmadığı halde, şimdi uygunsuz bir şey, adetlere aykırı, utandırıcı bir hareket haline gelmişti benim için.</p>

  <p class="block_8">Komutan, cansız bir şey olmaktan çıkmıştı artık gözümde. Sorun da buydu. O gece ayırdına vardım bunun ve içimde yer etti. Gitgide karmaşıklaştı.</p>

  <p class="block_8">Serena Joy da değişmişti benim için. Bana yapılan şeydeki rolünden dolayı, bir zamanlar sadece nefret ederdim ondan; dahası, o da benden nefret ettiği ve varlığımdan rahatsız olduğundan, benim çocuğumu büyütecek ve her şeyin ötesinde bir çocuğa sahip olabilecek biri olduğundan dolayı nefret ederdim. Ancak, şimdi, hâlâ ondan nefret etsem de, yüzükleri derime geçecek denli elimi sıkı tuttuğunda ya da aynı biçimde onlara asıldığında olduğundan daha fazla değildi nefretim; elinden geldiğince beni rahatsız etmek için bilerek yapıyor olsa gerekti bunları, nefretim artık katışıksız ve sıradan değildi. Kısmen, onu kıskanıyordum; ancak bu denli açık biçimde tükenmiş ve mutsuz bir kadını nasıl olur da kıskanabildim? Ancak kendinde olması gerektiğini düşündüğü bir şeye sahip olan birini kıskanabilir insan. Neyse ne, kıskanıyordum işte.</p>

  <p class="block_8">Öte yandan, kendimi suçlu da hissediyordum. Onun olması gereken bir alana izinsiz girmiş biri gibi duyumsuyordum kendimi. Salt oyunlarını oynamak ve konuşmasını dinlemek için olsa da, Komutan ile gizli gizli buluştuğumuzdan, işlevlerimiz kuramsal bağlamda olması gerektiği denli ayrı değildi artık. Bilmese de, ondan bir şeyler alıyordum. Aşırıyordum açıkçası. Kesinlikle istemediği ya da işine yaramayan, hâlâ onundu bu, tam olarak tanımlayamadığım bu gizemli “bu”yu da alırsam -ne de olsa Komutan bana aşık değildi, benim için bu denli aşırı bir şey hissettiğine inanmayı yadsıyordum- ona ne kalacaktı ki?</p>

  <p class="block_8">Neden aldıracakmışım ki? dedim kendi kendime. Benim içi bir hiç; benden hoşlanmıyor, bir bahane bulsa anında beni evden attırır ya da daha kötüsünü yapar. Bizi yakalayacak olsa, örneğin. Beni kurtarmak için araya giremezdi Komutan; Martha ya da Damızlık Kız olsun, evdeki kadınların suçları sadece Eşler’in yargısına bağlı kabul edilir. Kötü niyetli ve kindar bir kadındı, bunun farkındaydım. Yine de, atamıyordum içimden ona karşı duyduğum bu küçük vicdan azabını.</p>

  <p class="block_8">Dahası: Farkında olmasa da, onun üstünde bir tür hakimiyef kurmuştum şimdi. Ve bundan zevk alıyordum. Niye kıvırayım ki: Felaket zevk alıyordum.</p>

  <p class="block_8">Ne var ki, çok kolay ele verebilirdi beni Komutan, bir bakış, bir jest, izleyen birine şimdi aramızda bir şeyler olduğunu açık edebilecek küçük bir hata ile. Ayin gecesi handiyse yaptı da. Yüzüme dokunacakmış gibi elini kaldırdı; Serena Joy'un fark etmediğini umarak, onu uyarmak için başımı çevirdim ve elini geri çekerek yine kendi içine, tek-amaçlı yolculuğuna döndü.</p>

  <p class="block_8">Bir daha yapmayın bunu, dedim bir sonraki sefer yalnız kaldığımızda.</p>

  <p class="block_8">Neyi? diye sordu.</p>

  <p class="block_8">Bana öyle dokunmaya kalkışmayın, biz şey yaparken,... o oradayken.</p>

  <p class="block_8">Yaptım mı gerçekten? dedi.</p>

  <p class="block_8">Gönderilmeme neden olabilirdiniz, dedim. Kolonilere. Biliyorsunuz bunu. Ya da daha kötüsü olabilirdi. Başkalarının yanında, büyük bir vazo ya da pencereymişim gibi, rol yapmayı sürdürmesi gerektiğini düşünüyordum; art - alanın bir parçası, cansız ya da saydam bir şeymişim gibi.</p>

  <p class="block_8">Üzgünüm, dedi. Bilerek yapmadım. Ancak bu bana...</p>

  <p class="block_8">Ne? dedim, devam etmeyince.</p>

  <p class="block_8">Duygudan yoksun bir şey gibi geliyor, dedi.</p>

  <p class="block_8">Bunu anlamanız ne kadar sürdü? diye sordum. Onunla kokuşma biçimimden, daha şimdiden ilişkimizin farklılaştığını görebilirsiniz.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Lydia Teyze, sonraki nesiller için, derdi, her şey çok daha iyi olacak. Kadınlar birlikte uyum içinde yaşayacaklar, herkes bir aile olacak; onlar için kalan gibi olacaksınız, nüfus düzeyi tekrar yükseldiği zaman, sizleri evden eve yollamak zorunda kalmayacağa artık, çünkü idare edecek kadarı olacak. Bu koşullar altında, derdi kendisini sevdirmek ister gibi göz kırparak, gerçek sevgi bağları kurulabilir. Ortak bir amaç uğruna birleşen kadınlar! Her biri kendisine verilen görevi yerine getirirken, yaşam yolunu omuz omuza katederken, gündelik işlerde birbirlerine yardım eden kadınlar. Ev işlerinin uygun yönetimi için gerekli bütün işlevleri tek bir kadından beklemek niye? Ne akılcı ne de insanca bu. Sizin kazlarına daha fazla özgürlüğe sahip olacaklar. Tek tek her biriniz için küçük bir bahçe hedefine ulaşmaya çabalıyoruz -yine kavuşturulmuş eller, o nefes nefese ses- şu an için hedeflerimizden sadece biri bu. Bize doğru sallanan o kalkmış parmak. İyi de, aç gözlü domuzlar gibi vaktinden önce çok fazla şey talep edemeyiz, değil mi ya?</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Gerçek şu ki, ben onun metresiyim. Zirvedeki erkeklerin her zaman metresleri olmuştu, bu durum şimdi neden değişsindi ki? Tamam, düzenlemeler pek aynı değil. Eskiden metresler küçük bir evde ya da kendilerine ait bir katta muhafaza edilirlerdi, şimdi ise her şeyi birbirine yapıştırdılar. Ancak temelde ikisi de aynı kapıya çıkıyor. Şöyle ya da böyle. Kimi ülkelerde, <i class="calibre2">dışarlık kadın</i> derlerdi eskiden. Ben dışarlık kadınım. Başka türlü eksik kalacak şeyleri sağlamak için, Scrabble'ı bile. Aşağılık olduğu denli saçma bir konum bu.</p>

  <p class="block_8">Bazen bildiğini düşünüyorum. Bazen danışıklı dövüş içinde oldukları geliyor aklıma. Bazen, onu bu işe Serena Joy'un sürüklediğini ve benimle dalga geçtiğini kuruyorum zihnimde; zaman zaman ve alayla, kendimle dalga geçtiğimde. Kendi kendisine, bırak yükü omuzlarına alsın, diyor olabilir. Handiyse, tümüyle ondan elini çekmiştir belki de; belki de, onun özgürlük anlayışı budur.</p>

  <p class="block_8">Ancak böyle bile olsa, aptalca ya, önceleri olduğumdan daha mutluyum. Bir bakıma, yapacak bir iş bu. Geceleri, odamda yapayalnız oturmak yerine, vakit geçirecek bir şey. Hakkında düşünülecek bir başka şey. Komutanı ne seviyorum ne de buna benzer bir şey hissediyorum ona karşı; yine de benim için ilgi kaynağı, uzayda bir yer kaplıyor, salt bir gölge değil artık.</p>

  <p class="block_8">Ben de onun için böyleyim. Onun için salt kullanılacak bir beden değilim artık. Yüksüz bir tekne, içinde şarap olmayan bir kadeh -kabaca ifade etmek gerekirse- çöreksiz bir tava değilim onun gözünde artık. Onun için salt boş bir şey değilim.</p>

  <p class="block_6">&nbsp;</p>

  <p class="block_15">27</p>

  <p class="block_6">&nbsp;</p>

  <p class="block_8">Yaz caddesi boyunca Gleninki ile birlikte yürüyorum. Hava sıcak ve nemli; bir zamanlar yazlık-elbise-ve-sandalet havası olurdu bu. Her ikimizin sepetlerinde de çilekler ve -şimdi çilek mevsimi olduğundan, çatlayıncaya dek yiyeceğiz- paketlenmiş birkaç balık var. Üstünde gülümseyen ve kirpikli bir balık resmi olan ahşap tabelalı Ekmek ve Balıklar’dan aldık balıkları. Gerçi ekmek satmıyorlar. Çok gerekirse, Günlük Ekmek'ten küçük, kuru ekmekler ve pörsük gözlemeler alınabilirse de, çoğu evler ekmeklerini kendileri pişirirler. Ekmek ve Balıklar, nadiren açıktır. Satacak bir şey yokken neden açmak zahmetine katlansınlar ki? Balık tarlaları yıllar önce yok olmuştu, şimdi varolan birkaç balık türü de çiftliklerden geliyor ve çamur tadı veriyor insana. Haberler, sahil alanlarının “dinlenmeye” alındığını söylüyor. Dilbalığını anımsıyorum ve mezgit balığını, kılıçbalığı, tarak ve tuna balığını; dolması yapılmış ya da kızartılmış ıstakozları, pembe ve şişman, dilimler halinde kızartılmış som balığımda. Hepsinin nesli tükenmiş olabilir mi, balinalar gibi? Vitrindeki dolgun ve kılçıksız beyaz etlerin resmi ağzımızı sulandırırken, dükkanın açılması için dışarıdaki kuyrukta dikilip beklerken duydum bu söylentiyi, neredeyse kımıldamayan dudaklar, sessiz sözcüklerle bana dek taşıdı onu. Vitrindeki resmi bir şeyleri olduğu zaman koyup tükendiğinde kaldırıyorlar, işaret dili.</p>

  <p class="block_8">Gleninki ve ben bugün yavaş yürüyoruz; uzun elbiselerimizin altında bunalıyoruz, koltuk altlarımız ıslak, yorgunuz. Hiç olmazsa bu sıcakta eldiven giymiyoruz. Eskiden, bu blokta bir yerlerde dondurmacı vardı. Adını anımsayamıyorum. Her şey çok çabuk değişebiliyor, binalar yerle bir edilip başka bir şeye dönüştürülebiliyor, insanın eskiden oldukları haliyle onları zihninde tutabilmesi güç. İki top dondurma atabilirdiniz, isterseniz üstüne çikolata parçaları da serperlerdi. Bir adamın adını taşıyorlardı, Johnnies miydi? Jackies mi? Anımsayamıyorum.</p>

  <p class="block_8">Kızım küçükken giderdik oraya, tezgahın camlı bölümünden sergilenen dondurma teknelerini görebilsin diye kaldırırdım onu; oldukça zarif renkleri vardı, solgun portakal rengi, solgun yeşil, solgun pembe, seçebilsin diye adlarını okurdum. Gerçi, adlarından değil de, renklerinden seçerdi. Elbiseleri ve tozlukları da bu renklerdeydi. Dondurma pastelleri.</p>

  <p class="block_8">Jimmies, isim buydu.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Gleninki ile ben, daha rahatız birlikte şimdi, ne de olsa alıştık birbirimize. Siyamlı ikizler. Birbirimizi selamlarken artık formalitelere pek aldırmıyoruz; gülümseyip ardarda koşulmuş atlar gibi yolumuza koyuluyoruz dosdoğru. Zaman zaman rotayı değiştiriyoruz; barikatların çizdiği sınırın içinde kaldığımız sürece, bunda bir sakınca yok. Labirentin içinde kaldığı sürece, bir fare de istediği yere gitmekte özgürdür.</p>

  <p class="block_8">Dükkanlara gitmiştik çoktan, kiliseye de; şimdi ise Duvar'ın oradaydık. Bugün üstünde hiçbir şey yoktu, sinekler ve koku yüzünden kışın yaptıkları denli uzun süre asılı bırakmıyorlardı bedenleri. Bir zamanlar spreyler ülkesiydi burası. Pine and Floral, insanlar tadını hâlâ unutmadılar; özellikle de her şeyde saflığı telkin eden Komutanlar.</p>

  <p class="block_8">“Listendeki her şeyi aldın mı?” diye soruyor şimdi Gleninki, gerçi biliyor aldığımı. Listelerimiz hiçbir zaman uzun değildir. Son zamanlarda, pasifliğinin ve melankolisinin bir kısmından vazgeçmişti. Çoğu zaman, ilk o konuşuyor benimle.</p>

  <p class="block_8">“Evet,” diyorum.</p>

  <p class="block_8">“Şöyle bir dolaşalım,” diyor. Aşağıya, nehre giden yolu kastediyor. Bir süredir oralara uğramamıştık.</p>

  <p class="block_8">“İyi,” diyorum. Yine de hemen dönmeyip olduğum yerde kalıyorum, Duvar’a son bir bakış fırlatıyorum. Kırmızı kiremitler yerinde, projektörler, dikenli teller ve çengeller de. Böyle boş olduğunda, Duvar her zamankinden daha çok sezdiriyor kötü bir şey olacağını. Üstünde biri asılıyken, en kötüsünün ne olduğunu biliyorsunuz en azından. Ancak boşken, aynı zamanda olasılıkları da barındırıyor, yaklaşan bir fırtına gibi. Bedenleri, gerçek bedenleri görebildiğim zaman, ölçülerinden ve biçimlerinden hiç birinin Luke olmadığını tahmin edebildiğimde, onun hâlâ canlı olduğuna da inanabiliyorum.</p>

  <p class="block_8">Onun bu duvarda ortaya çıkmasını neden beklediğimi bilmiyorum. Onu öldürmüş olabilecekleri başka yüzlerce yer daha var oysa. Ne var ki, şu anda orada, boş, kırmızı tuğlaların ardında olduğu fikrini atamıyorum içimden.</p>

  <p class="block_8">Hangi binanın içinde olduğunu düşlemeye çalışıyorum. Duvar'ın öbür tarafındaki binaların yerlerini anımsayabiliyorum; bir üniversite olduğu zamanlarda, özgürce gezinebiliyorduk orada. Arada bir gidiyoruz hâlâ, Kadınlar’ın Kurtuluş Töreni için. Binaların çoğu da kırmızı tuğladan; kimilerinin kemerli girişleri var, on dokuzuncu yüzyıldan kalma Roma etkisi. Artık binaların içine girmemize izin verilmiyor; iyi de, zaten kim ister ki girmeyi? Bu binalar Gözleri ait.</p>

  <p class="block_8">Belki, kütüphanededir Luke. Kubbelerin altında bir yerlerde. Rafların.</p>

  <p class="block_8">Kütüphane bir tapınağa benzer. Sıra sıra kapılara yol veren uzun, beyaz bir merdiven dizisi vardır. Sonra, içeride, yukarıya çıkan bir başka beyaz merdiven dizisi. Her iki yanında, duvarda, melekler bulunur. Kirli, kana bulanmış ve kokmuş değil de, görünmeleri gerektiğince temiz ve soylu görünen, dövüşen ya da dövüşmek üzere olan erkekler de vardır, içteki holün bir yanında onları teşvik eden Zafer, diğer yanda ise Ölüm yer alır. Şu ya da bu savaşın şerefine yapılmış bir duvar resmidir bu. Ölümün tarafındaki adamlar hâlâ canlıdır. Cennete gitmektedirler. Kanatları ve neredeyse çıplak bir göğsüyle Ölüm, bir kadındır; yoksa Zafer miydi? Anımsayamıyorum.</p>

  <p class="block_8">Bunu tahrip etmiş olmayacaklar.</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Duvar’a sırtımızı dönüp sola yöneliyoruz. Burada birçok boş dükkan vitrini var, camları sabunla karalanmış. Bir zamanlar oralarda neler satıldığını anımsamaya çalışıyorum. Kozmetikler mi? Yoksa mücevherler mi? Erkekler için bir şeyler bulunduran dükkanların çoğu hâlâ açık; boş işler dedikleri şeylerle uğraşan dükkanlardı kapatılanlar.</p>

  <p class="block_8">Köşede Dua Silindirleri diye bilinen dükkan var. Bir acenta: her şehir merkezinde, her banliyöde var Dua Silindirleri, en azından öyle söylüyorlar. Çok kâr ediyor olmalı.</p>

  <p class="block_8">Dua Silindirleri'nin vitrin camları kırılmaz cinsten. Camların ardında dizi dizi baskı makineleri; bu makineler Kutsal Merdaneler olarak bilinir, ama sadece bizim aramızda, rulolar halinde, sonu gelmez halde çıkan dualar. Kompütelefon aracılığıyla ısmarlanırlar, Komutan'ın Karısı bunu yaparken kulak misafiri olmuştum. Dua Silindirleri'nden dua ısmarlamak dindarlığın ve rejime bağlılığın bir işareti olarak kabul edildiğinden Komutanların Eşleri bu işi sıkça yaparlar şüphesiz. Kocaları'nın kariyerlerine yardımı dokunur.</p>

  <p class="block_8">Beş tür dua vardır: sağlık ve refah, bir ölüm, bir doğum, bir de günahlar için. İstediğiniz seçer ve numarasını, sonra hesabınızdan düşülsün diye kendi numaranızı ve sonunda da duanın tekrarlanmasını istediğiniz sayıyı girersiniz.</p>

  <p class="block_8">Duaları basarken makineler konuşur; canınız isterse içeri girip dinleyebilirsiniz, aynı şeyi tekrar tekrar yineleyen tonsuz metalik sesleri. Duaların okunması ve basılması bittiğinde, kağıt bir başka yarıktan geri sarılıp temiz kağıt gelir yeniden. Binanın içinde insan yoktur: makineler kendi kendilerine çalışırlar. Sesleri dışarıdan duyamazsınız; salt bir mırıltı, bir vızıltı, dizlerinin üstüne çökmüş bir sofu yığını gibi. Her makinenin bir yanında yaldızla boyanmış ve her iki tarafı küçük altın kanatlarla desteklenmiş gözler bulunur.</p>

  <p class="block_8">Dua Silindirleri'ne çevrilmeden önce, bir dükkan olduğu zamanlar burada ne satıldığını anımsamaya çalışıyorum. Kadın iç çamaşırları satan bir yerdi sanırım. Pembe ve gümüş kutular, renkli külotlu çoraplar, dantelli sutyenler, ipek eşarplar? Yitirilmiş şeyler.</p>

  <p class="block_8">Gleninki ve ben, Dua Silindirleri'nin dışında dikilip kırılmaz camlardan içeriye bakarak duaların makinelerin epeyce dışına çıkmasını ve sonra yarıktan içeri, söylenmemişler diyarına doğru kayboluşunu izliyoruz. Birden bakışımı kaydırıyorum. Gördüğüm makineler değil de Gleninki, dükkanın camındaki yansısı. Dosdoğru bana bakıyor.</p>

  <p class="block_8">Birbirimizin gözlerinin içini görebiliyoruz. Gleninki'nin gözlerini ilk görüşüm bu, doğrudan, sabit, yandan değil. Yüzü oval, pembe, dolgun ama şişman değil, gözleri değirmi.</p>

  <p class="block_8">Düz, değişmez biçimde camın üstünde tutuyor bakışımı. Şimdi başka bir yana bakmak güç. Bu görüşte sarsıcı bir şey var; birisini ilk kez çıplak görmek gibi bir şey bu. Daha önce hiç olmadığı halde, şimdi bir risk oluştu aniden, aramızdaki boşlukta. Bakışların bu birleşmesi bile tehlikeye gebe. Yakında hiç kimse yoksa da.</p>

  <p class="block_8">Sonunda Gleninki konuşuyor. “Sence Tanrı dinliyor mu,” diyor, “bu makineleri?” Fısıldıyor: Merkez'deki alışkanlığımız bu.</p>

  <p class="block_8">Geçmişte, oldukça önemsiz bir belirleme sayılırdı bu, bir tür feilimsel spekülasyon. Şimdi ise ihanet.</p>

  <p class="block_8">Çığlığı basabilirdim. Kaçıp gidebilirdim. Yanımda bu tür konuşmaların yapılmasına müsamaha göstermeyeceğimi anlatmak üzere, yavaşça öbür tarafa dönebilirdim. Fesat, ifsat, küfür, sapkınlık, hepsi tekerlenip bir olmuştu.</p>

  <p class="block_8">Kendimi çelikleştiriyorum. “Hayır,” diyorum.</p>

  <p class="block_8">Nefesini bırakıyor, rahatlama bildiren derin bir iç çekişle. Görünmez sınırı birlikte geçmiştik. “Bence de,” diyor.</p>

  <p class="block_8">“Yine de, bir tür inanç sanırım,” diyorum. “Tibet dua çarkları gibi.”</p>

  <p class="block_8">“Onlar da ne ki?” diye soruyor.</p>

  <p class="block_8">“Sadece haklarında bir şeyler okumuştum,” diyorum. “Rüzgar tarafından döndürülürlerdi. Yoklar şimdi.”</p>

  <p class="block_8">“Her şey gibi,” diyor. Ancak şimdi birbirimize bakmayı bırakıyoruz.</p>

  <p class="block_8">“Burası güvenli mi?” diye fısıldıyorum. “Bana kalırsa en güvenli yer,” diyor. “Dua eder gibi görünüyoruz, hepsi bu.” “Ya onlar?”</p>

  <p class="block_8">“Onlar mı?” diyor, hâlâ fısıldayarak. “Dışarısı her zaman en güvenli yerdir, mikrofon yoktur, neden koysunlar ki buraya? Kimsenin cesaret edemeyeceğini sanıyorlar. Ancak yeterince oyalandık. Geri dönmekte geç kalmanın bir anlamı yok.” Birlikte dönüyoruz. “Yürürken başını eğ,” diyor, “ve biraz da bana doğru eğil. Böyle seni daha iyi duyabilirim. Birisi gelirken de sakın konuşma.”</p>

  <p class="block_8">Başlarımız her zamanki gibi yere eğik, yürüyoruz. O denli heyecanlıyım ki, güçlükle nefes alabiliyorum, yine de düzenli adım atıyorum. Şimdi dikkat çekmekten her zamankinden fazla kaçınmalıyım.</p>

  <p class="block_8">“Senin gerçek bir inanan olduğunu sanmıştım,” diyor Gleninki.</p>

  <p class="block_8">“Ben de senin,” diyorum. “Kokuşmuş bir sofü gibiydin hep.”</p>

  <p class="block_8">“Sen de öyleydin,” diye yanıtlıyorum. Gülmek, haykırmak, onu sımsıkı kucaklamak istiyorum. “Bize katılabilirsin,” diyor.</p>

  <p class="block_8">“Bize mi?” diyorum. Demek bir <i class="calibre2">bize</i> var, bir <i class="calibre2">biz</i> var demek. Biliyordum.</p>

  <p class="block_8">“Bir tek benim olduğumu sanmıyordun herhalde,” diyor.</p>

  <p class="block_8">Sanmamıştım ya. Onun bir casus, beni içine düşürmek için kurulmuş bir tuzak olduğu geliyor aklıma; içinde büyüdüğümüz toprak böyle işte. Yine de, buna inanamıyorum; umut büyüyor içimde, ağacın özü gibi. Yaradan akan kan gibi. Bir giriş yapmıştık.</p>

  <p class="block_8">Moira'yı görüp görmediğini, Luke'a, çocuğuma, hatta anneme neler olduğunun öğrenilip öğrenilemeyeceğini sormak istiyorum ona, ancak fazla zaman yok; ana caddenin ilk barikattan önceki köşesine geleceğiz az sonra. Çok fazla insan olacak.</p>

  <p class="block_8">“Tek bir laf etme,” diye uyarıyor Gleninki, gerçi buna gerek yok. “Hiçbir şekilde.”</p>

  <p class="block_8">“Elbette söylemem,” diyorum. Kime söyleyebilirdim ki?</p>

  <p class="block_6">&nbsp;</p>

  <p class="block_6">&nbsp;</p>

  <p class="block_8">Zambaklar’ı, Bilumum Etler’i geçerek, hiç konuşmadan ana caddede yürüyoruz. Bu öğle sonrası her zamankinden daha çok insan var kaldırımlarda; sıcak hava dışarı çıkarmış olmalı onları. Yeşil, mavi, kırmızı ve çizgili elbiseleriyle kadınlar; tabii erkekler de, kimisi üniformalı, kimisi salt sivil giysileriyle. Güneş bedava, zevk almak için orada hâlâ. Yine de, artık kimse güneş banyosu almıyor, en azından herkesin gözü önünde.</p>

  <p class="block_8">Araba sayısı da fazla, şoförleri ve yastıklara gömülmüş yolcularıyla Whirlwind'ler, daha düşük seviyeli adamlar tarafından sürülen daha düşük seviyeli arabalar.</p>

  <p class="block_6">&nbsp;</p>

  <p class="block_8">Bir şeyler oluyor: araba sürüleri arasında bir karışıklık, bir telaş var. Kimileri arabalarını kenara çekiyor, yoldan kaçınmak ister gibi. Başımı kaldırıp çabucak bakıyorum: Bir tarafındaki beyaz kanatlı gözle, siyah bir mbibüs bu. Sirenleri açık değil, ancak diğer arabalar ybe de kaçıyor. Bir şey ararmış gibi, cadde boyunca yavaş yavaş ilerliyor: firsat kollayan bir köpekbalığı.</p>

  <p class="block_8">Donuyorum, soğuk baştan aşağı dolaşıyor içimde. Mikrofonlar vardı demek, bizi duydular işte.</p>

  <p class="block_8">Glenbki, elbise kolunun altından, dirseğimi sıkıyor. “Yürümeye devam et,” diye fısıldıyor. “Görmemiş gibi yap.”</p>

  <p class="block_8">Ancak görmeden yapamıyorum. Hemen önümüzde duruyor minibüs. Gri elbiseli iki Göz, arkada açılan çift kapıdan aşağı atlıyor. Yolda yürüyen evrak çantalı, sıradan görünüşlü bir adamı yakalayıp mbibüsün siyah yanına yapıştırıyorlar. Bir an asılı kalıyor adam, metale yapışıkmış gibi öylece yayılıyor; sonra Gözler’den biri ona doğru gidip sert ve acımasa bir hareket yapıyor ve adam yumuşak bir kumaş tomarı gibi ikiye katlanıyor. Onu kaldırıp bir posta paketiymiş gibi mbibüsün arkasına karga tulumba atıyorlar. Sonra onlar da giriyor, kapılar kapanıyor ve mbibüs hareket ediyor.</p>

  <p class="block_8">Birkaç saniyede her şey sona eriyor ve caddedeki trafik sanki hiçbir şey olmamış gibi normal akışına dönüyor.</p>

  <p class="block_8">Hissettiğim şey rahatlama. Aranan ben değildim.</p>

  <p class="block_6">&nbsp;</p>

  <p class="block_15">28</p>

  <p class="block_18">&nbsp;</p>

  <p class="block_8">Bu öğle sonrası şekerleme yapacak gibi hissetmiyorum kendimi, hâlâ çok fazla adrenalin var kanımda. Perdelerin yarı şeffaflığından dışarıya bakarak pencere pervazında oturuyorum. Beyaz gecelik. Pencere olabildiğince açık, güneş ışığı altında sıcak bir esinti var ve beyaz perde yüzüme doğru havalanıyor. Dışarıdan bir koza, bir hayalet gibi gözüküyor olmalıyım; böylesine örtülmüş bir yüz, sadece dış hatları belirli, burun, bandajlanmış ağız, boş gözler. Buna karşın, bu duyum hoşuma gidiyor, yumuşak kumaşın yüzüme sürtünmesi. Bir bulutun içinde olmak gibi bir şey bu.</p>

  <p class="block_8">Küçük bir elektrikli vantilatör verdiler bana, bu nemli havada yardımcı oluyor. Köşede, kanatları bir kafesin içine yerleştirilmiş, dönüp duruyor yerde. Moira olsaydım, onu nasü açacağımı, kesici kenarlarını nasıl açıkta bırakacağımı bilirdim. Tornavidam yok, ancak Moira olsam, onsuz da becerebilirdim bu işi. Ben, Moira değilim.</p>

  <p class="block_8">Burada olsa, Komutan hakkında neler söylerdi acaba? Olası, onaylamazdı. Geçmişte, Luke'u da onaylamamıştı. Luke'un kendisi değil de evli olduğu gerçeği yüzünden. Bir başka kadının bölgesinde yasadışı avlandığımı söylerdi. Luke'un bir balık ya da bir toprak parçası olmadığını, bir insan olduğunu, bu yüzden kararlarını kendisinin verebileceğini söylerdim ben de. Durumu ussallaştırdığımı savlardı. Sevdiğimi söylerdim. Bunun bir mazeret olmadığını söylerdi. Moira her zaman benden daha mantıklıydı.</p>

  <p class="block_8">Tercihini kadınlardan yana kullanmaya kara verdiğinden bu yana kendisinin böyle bir derdi kalmadığını ve görebildiğim kadarıyla canı çektiğinde o kadınları çalmakta ya da ödünç almakta hiç duraksamadığını söylerdim. Bunun farklı olduğunu, çünkü güç dengesinin kadınlar arasında eşit olduğunu, böylece seksin al-gülüm ver-gülüm alış veriş haline geldiğini anlatırdı. Ben ise “al-gülüm ver-gülüm”ün cinsçi bir ifade olduğunu, kendisi eğer böyle olacaksa, tartışmanın baştan geçersiz olacağını iddia ederdim. Meseleyi sıradanlaştırdığımı ve bunun geçersiz olduğunu düşünüyorsam, başım kuma gömülü yaşadığımı söylerdi.</p>

  <p class="block_8">Tüm bunları, kahvelerimizi içer, mutfak masamda otururken, yirmi yaşlarımızın başındayken bu tür tartışmalar için kullandığımız şu alçak ve yoğun tonlarda söylerdik birbirimize; kolejden beri sürdürdüğümüz bir gelenek. Mutfak, nehrin yakınında, dış cephesi tahta kaplı, her katta üç odalı ve arkada sarsak bir dış merdiveni olan türden bir binanın bir katındaydı. Ben ikinci kattaydım, hem yukarıdan hem de aşağıdan gürültüye maruz kaldığım anlamına geliyordu bu, gecenin bir yarısına kadar bas bas bağıran, istenmeyen iki stereo diskçalar. Öğrenci olduklarını biliyordum. Hâlâ ilk işimde çalışıyordum, pek fazla gelir getirmiyordu: bir sigorta şirketinde bilgisayar çalıştınyordum. Bu yüzden, Luke ile yaptığım otel buluşmaları sadece aşk ya da sadece seks anlamına bile gelmiyordu benim için. Hamam böceklerinden, damlayan lavabolardan, şeritler halinde döşemelerden soyulan linolyumdan, hatta duvarlara posterler yapıştırıp camlara prizmalar asarak ortalığı canlandırma çabalarımdan kaçış anlamına da geliyordu bu buluşmalar. Çiçeklerim de vardı; ne var ki, ya örümcek kenesi musallat olurdu ya da sulanmadıklarında kuruyup giderlerdi. Luke'la çıkıp gider ve onları ihmal ederdim.</p>

  <p class="block_8">Başı toprağa gömülü yaşamanın birden fazla yolu olduğunu ve kendisini sadece kadınlara mahsus özel bir dünyaya kapatarak bir ütopya yaratabileceğini sanıyorsa, fena halde aldandığını söylerdim Moira'ya. Erkekler öylesine çekip gitmezler, derdim. Onlara kayıtsız kalamazsın.</p>

  <p class="block_8">Git frengiye yakalan çünkü frengi diye bir şey var demeye benzedi bu, derdi Moira.</p>

  <p class="block_8">Luke'a sosyal bir salgın mı demek istiyorsun? diye sorardım.</p>

  <p class="block_6">&nbsp;</p>
</body>
</html>
