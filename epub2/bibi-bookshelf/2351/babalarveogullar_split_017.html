<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>babalarveogullar</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="baslik1" id="calibre_toc_14">XIV</h1>
		  <p class="normal">Birkaç gün sonra valinin balosu vardı. Matvey İlyiç günün gerçek "kahramanıydı"; kentin soylular başkanı herkese tek tek, bu baloya sırf valiye olan saygısından geldiğini söylüyor, valiyse balo sırasında bile bir kenarda oturmuş, sağa sola "yönetimle ilgili buyruklar vermeyi" sürdürüyordu. Matvey İlyiç'in davranışlarındaki yumuşaklık ancak onun gibi büyüklük taslayan birinde olabilirdi. Herkese (kimine hafiften tiksintisini, kimine saygısını belirterek) güzel şeyler söylüyordu; kadınların yanında "un vrai chevalier français"<a href="babalarveogullar_split_032.html#footnote-600-24" id="footnote-600-24-backlink" name="footnote-600-24-backlink">[24]</a> gibi davranıyor, yüksek bir devlet görevlisine yakışır biçimde gürültülü, kimsenin katılmadığı kahkahalar atıyordu. Yüksek sesle "yeğenim" diyerek Arkadiy'in sırtına vurdu; eski bir frak giymiş Bazarov'un yüzüne alttan alttan bakarak, dalgın ve hoşgörülü bir tavırla, içinden ancak "ben..." ve de "pek çok..." gibi sözcüklerin anlaşılabildiği dostça bir şeyler mırıldandı. Sitnikov'a sıkması için parmaklarını uzatarak gülümsedi, ama hemen öte yana çevirdi başını. Baloya giysisinin altına krinolin takmadan, kirli eldivenlerle, saçına bir cennet kuşu takıp gelmiş Kukşina'ya bile "enchante" demişti. Balo çok kalabalıktı. Yeterince kavalye de vardı; siviller daha çok duvar diplerinde birbirine sokulup sıralanmışlardı, ama subaylar durmadan dans ediyorlardı. Özellikle, içlerinden Paris'te altı hafta kalmış, orada "zut", "ah fichttrre", "pst, pst, mon bibi"<a href="babalarveogullar_split_032.html#footnote-600-25" id="footnote-600-25-backlink" name="footnote-600-25-backlink">[25]</a> vs. gibi kabadayılara yakışır birtakım deyimler öğrenmiş biri durmak bilmiyordu. Bu deyimleri tam Paris ağzıyla, pek çalımlı bir biçimde söylüyor, aynı zamanda "si j'avais"<a href="babalarveogullar_split_032.html#footnote-600-26" id="footnote-600-26-backlink" name="footnote-600-26-backlink">[26]</a> yerine "si j'aurais" diyor; "elbette" anlamına "absolument" sözcüğünü kullanıyor; kısacası, Fransızların bizim beyleri onların dilini melekler gibi "comme des anges" konuştuğumuza inandırmak gereği duymadıkları zamanlar öylesine alay ettikleri, o yüce Rusça-Fransızca karışımı dili yeğliyordu.</p>
		  <p class="normal"> Daha önce de belirttiğimiz gibi, Arkadiy kötü dans ediyordu; Bazarov'unsa dansa kalktığı bile yoktu. İkisi bir köşeye çekilmişlerdi. Bir süre sonra Sitnikov geldi yanlarına. Küçümser bir gülümseme vardı dudaklarında; çevresine küstah tavırlarla bakınarak aşağılayıcı şeyler söylüyordu. Bundan büyük haz duyduğu belliydi. Birden değişti yüzü ve Arkadiy'e dönüp, canı sıkılmış gibi şöyle dedi: "Odintsova geldi."</p>
		  <p class="normal">Dönüp baktı Arkadiy ve salonun kapısında dikilen siyah giysili, uzun boylu bir kadın gördü. Kadının görkemli duruşu çarpmıştı onu. Çıplak kolları düzgün bedeninin iki yanına sarkıyordu, parlak saçlarından yuvarlak omuzlarına zarif bir biçimde ince küpeçiçekleri dökülüyordu. Aydınlık gözleri, bir parça çıkık alnının altından, zeki ve dingin, ama özellikle dingin (dalgın değil) bakıyordu; dudaklarındaysa belli belirsiz bir gülümseme vardı. Yüzünden yumuşak, hoş bir güç yayılıyordu sanki.</p>
		  <p class="normal">Arkadiy sordu Sitnikov'a:</p>
		  <p class="normal">— Onunla tanışıyor musunuz?</p>
		  <p class="normal">— Çok yakınız. İsterseniz tanıştırayım sizi.</p>
		  <p class="normal">— Lütfen... Bu kadrilden sonra.</p>
		  <p class="normal">Bu arada Bazarov'un dikkatini çekmişti Odintsova.</p>
		  <p class="normal">— Kim şu bayan? diye mırıldandı. Diğerlerine hiç benzemiyor.</p>
		  <p class="normal">Sitnikov kadrilin bitmesini bekledikten sonra Arkadiy'i Odintsova'nın yanına götürdü; ama onunla pek yakın tanışıyor gibi görünmüyordu: Konuşurken kekelemeye başlamıştı, kadın da şaşkın şaşkın bakıyordu ona. Ne var ki, Andrey'in soyadını duyunca yüzü sevinçle aydınlandı. Arkadiy'e onun Nikolay Petroviç'in oğlu olup olmadığını sordu.</p>
		  <p class="normal">— Oğluyum, dedi Arkadiy.</p>
		  <p class="normal">— Babanızla iki kez karşılaştım ve onunla ilgili çok şey duydum, dedi Odintsova. Sizinle tanıştığıma çok sevindim.</p>
		  <p class="normal">Bu arada bir yaver sokuldu Odintsova'nın yanına, onu kadrile davet etti. Odintsova kabul etti bu daveti.</p>
		  <p class="normal">Arkadiy saygılı bir tavırla sordu:</p>
		  <p class="normal">— Siz dans ediyor muydunuz?</p>
		  <p class="normal">— Ediyorum. Neden dans etmediğimi düşündünüz? Yoksa bunun için yaşlı mı buldunuz beni?</p>
		  <p class="normal">— Rica ederim, olur mu hiç... Öyleyse izin verin, mazurkaya davet edeyim sizi.</p>
		  <p class="normal">Odintsova hoşgörüyle gülümsedi.</p>
		  <p class="normal">— Elbette, dedi.</p>
		  <p class="normal">Arkadiy'in yüzüne baktı. Ama yüksekten değil de, evli kadınların pek genç erkek kardeşlerine baktıkları gibi bir bakıştı bu.</p>
		  <p class="normal">Odintsova Arkadiy'den fazla büyük değildi; yirmi dokuzuna daha yeni girmişti, ama Arkadiy onun yanında kendini küçük bir ilkokul ya da lise öğrencisi gibi hissediyordu. Matvey İlyiç kurumlu bir tavırla, iltifatlar ederek Odintsova'nın yanına sokuldu. Arkadiy kenara çekildi ama gözlerini Odintsova'dan ayırmıyordu: Kadril süresince de yalnızca onu izledi. Odintsova, kavalyesiyle de, yüksek dereceden bir memurla da aynı rahatlıkla konuşuyor, sakin sakin başını sağa sola çeviriyor, bakışlarını salonda dolaştırıyordu. İki kez tatlı tatlı gülümsemişti bile. Burnu, hemen bütün Ruslarda olduğu gibi hafif iriceydi, cildi de pek pürüzsüz sayılmazdı; bütün bunlara karşın, Arkadiy ömründe böylesine güzel bir kadın görmediğini düşünüyordu. Odintsova'nın sesi kulaklarından gitmiyordu, giysisinin kıvrımları bile sanki öteki kadınlarda olduğundan daha bir değişik, daha bir gösterişli, daha bir geniş duruyordu üzerinde. Hareketleri de aynı zamanda hem akıcı, hem doğaldı.</p>
		  <p class="normal">Mazurkanın ilk notaları duyulduğu sırada, damının yanında oturan Arkadiy bir şeyler söylemek istiyor, ama içinde bir korku hissediyordu; yalnızca ellerini saçlarında gezdirmiş, tek sözcük edememişti. Ama bu çekingenliği, heyecanı uzun sürmedi; Odintsova'nın sakinliği ona da geçmişti: On beş dakika geçmeden rahat tavırlarla babasından, amcasından, köydeki ve Petersburg'daki yaşamından söz ediyordu. Odintsova yelpazesini açıp kapayarak nazik bir ilgiyle onu dinliyordu; Arkadiy'in gevezeliği onu damından ayırdıkları zamana kadar sürüyordu. Bu arada Sitnikov da iki kez dansa kaldırmıştı Odintsova'yı. Yerine dönünce gene Arkadiy'in yanına oturuyordu Odintsova, hemen yelpazesini alıyordu; oysa o anda soluk alışı bile hızlanmıyordu. Arkadiy, Odintsova'nın yanında olmanın, onunla konuşmanın verdiği mutlulukla içi dopdolu, onun gözlerinin içine, güzel alnına ve sevimli, vakur, zeki yüzüne bakarak gene hemen anlatmaya başlıyordu. Odintsova az konuşuyordu, ama kullandığı bazı sözcüklerden onun hayatı tanıdığı belli oluyordu; açıkladığı birtakım gözlemlerinden Arkadiy bu genç kadının çoğu şeyi anlayıp kavradığı sonucunu çıkarmıştı...</p>
		  <p class="normal">— Bay Sitnikov sizi yanıma getirirken yanınızda duran kimdi? diye sordu Odintsova.</p>
		  <p class="normal">Arkadiy soruya soruyla karşılık verdi:</p>
		  <p class="normal">— Onu fark ettiniz mi? Ne hoş bir yüzü var, değil mi? Adı Bazarov, dostumdur.</p>
		  <p class="normal">Arkadiy "dostunu" anlatmaya başladı.</p>
		  <p class="normal">Öylesine ayrıntılı, öylesine heyecanlı anlatıyordu ki, Odintsova dönüp dikkatle ona baktı. Bu arada mazurka bitmek üzereydi. Damından ayrılacağı için üzülüyordu Arkadiy: Onun yanında yaklaşık bir saatini harika geçirmişti! Doğrusu, bütün bu süre içinde Arkadiy, Odintsova'nın ona hoşgörüyle yaklaştığını sanmış, bu yüzden kadına minnettarlık duyması gerektiğini hissetmişti... Ne var ki genç yüreklere ağır gelmez bu duygular.</p>
		  <p class="normal">Müzik kesildi.</p>
		  <p class="normal">Odintsova kalkarken,</p>
		  <p class="normal">— Merci, dedi. Ziyaretime geleceğinize söz verdiniz. Gelirken dostunuzu da getirin. Hiçbir şeye inanmama cüretini gösterebilen birini tanımak, benim için ilginç olacak.</p>
		  <p class="normal">Vali, Odintsova'nın yanına gelip yemeğin hazır olduğunu söyledi ve telaşlı bir yüz ifadesiyle kolunu verdi ona. Uzaklaşırlarken, Odintsova, Arkadiy'e son bir kez daha gülümsemek, başını eğerek ona selam vermek için dönüp arkaya baktı. Arkadiy yerlere kadar eğilerek karşılık verdi selamına, sonra arkasından bakarak (siyah ipek giysisinin gümüşe çalan parıltılarla sardığı düzgün bedeni ne harika görünmüştü o anda!), "Daha şimdiden unutmuştur bile benim varlığımı," diye düşündü ve bir tür latif tevazu hissi doldu içine.</p>
		  <p class="normal">Arkadiy, Bazarov'un bulunduğu köşeye dönünce sordu ona Bazarov:</p>
		  <p class="normal">— Eee? Tadını çıkardın mı bari? Demin adamın biri anlatıyordu, aman neymiş senin o hatun öf, öf; gerçi adam budalanın tekiydi galiba... Sence nasıl bir şey o kadın, öf, öf mü?..</p>
		  <p class="normal">— Bu tanımlamanı hiç anlayamadım, diye karşılık verdi Arkadiy.</p>
		  <p class="normal">— Vay canına! Ne de masum!</p>
		  <p class="normal">— Öyleyse, senin o adamın ne dediğini anlayamadım diyeyim. Çok sevimli bir kadın Odintsova, orası kesin, ama öylesine soğuk ve katı ki...</p>
		  <p class="normal">Bazarov,</p>
		  <p class="normal">— Yani derin sular gibi... anlarsın ya! Soğuk olduğunu söylüyorsun. En tatlısı öylesidir. Dondurma sever misin sen?</p>
		  <p class="normal">— Olabilir, diye mırıldandı Arkadiy. Bu konuda bir şey söyleyemeyeceğim. Seninle tanışmak istiyor; seni ona götürmemi rica etti.</p>
		  <p class="normal">— Beni ona nasıl anlattığını tahmin ediyorum! Ama iyi ettin. Götür o zaman. Kim olursa olsun, ister taşralı dişi bir aslan, ister Kukşina gibi bir "émancipée"... onda o omuzlar varken... Uzun zamandır öylesini görmemiştim.</p>
		  <p class="normal">Bazarov'un alaycılığı Arkadiy'in canını sıkmıştı, ama –genelde olduğu gibi– bundan hoşlanmasa da sitem etmedi arkadaşına... Alçak sesle,</p>
		  <p class="normal">— Kadınlarda serbest düşünceye neden karşısın? dedi.</p>
		  <p class="normal">— Çünkü, kardeş, gözlemlerime göre, kadınlar arasında serbest düşünceli olanlar yalnızca ucubelerdir. </p>
		  <p class="normal">Konu orada kapandı. İki genç yemekten hemen sonra balodan ayrıldılar. Kukşina kinle, ama biraz da ürkek arkalarından baktı ve gülümsedi: İkisinin de onunla ilgilenmemiş olmaları gururunu incitmişti. Herkes dağılıncaya kadar kaldı baloda Kukşina ve gecenin dördünde Sitnikov'la Paris usulü polka-mazurka oynadı. Bu öğretici gösteriden sonra da valinin verdiği balo sona erdi.</p>
</body>
</html>