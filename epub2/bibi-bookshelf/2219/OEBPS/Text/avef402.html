<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Çekiç</h2>

  <p>Yıllar geçti. Herhalde geçmişlerdir, diye düşünüyor Kar Ada­mı. Onlar hakkında pek bir şey hatırlamıyor çünkü, sesinin çatlaması ve vücudunun kıllanmaya başlaması dışında. O sı­ralarda pek hoşuna gitmeseler de, bunların olmaması daha da kötü olacaktı. Biraz kaslanmıştı da. Cinsel rüyalar görmeye ve dermansızlık çekmeye başlamıştı. Sık sık hülyalara dalıyor, kızları düşünüyordu (başsız kızları). Wakulla Price’ı ise başıy­la birlikte düşünüyordu, kız onunla çıkmayı reddetse de. Si­vilceleri mi vardı? Sorun bu muydu acaba? Sivilceli olduğunu hatırlamıyor. Ama rakiplerinin sivilcelerle kaplı olduğunu hatırlıyor.</p>

  <p><i>Mantar fındığı,</i> derdi kafasını bozan herkese. Kızlar hariç. Mantar fındığının anlamını kendisiyle papağan Alex’ten baş­ka bilen yoktu, bu yüzden oldukça ezici bir küfürdü. HelthWyzer Sitesi’ndeki çocukların diline dolandı. Böylece Jimmy az çok popüler bir çocuk haline geldi. <i>Hey, mantar fındığı!</i></p>

  <p>Katil en iyi ve gizli dostuydu. Konuşabildiği tek kişinin bir rakunk olması ne zavallılıktı. Ebeveyninden olabildiğince uzak duruyordu. Babası bir mantar fındığıydı, annesiyse so­murtkan. Onların negatif elektrik sahalarından korkmuyordu artık. Can sıkıcı buluyordu o kadar. En azından kendine böy­le diyordu.</p>

  <p>Okulda onlara karşı büyük bir ihanette bulundu. İşaret parmaklarının eklemlerine gözler çiziyor, başparmaklarını kı­vırıp yumruklarının içine alıyordu. Sonra başparmaklarını kaldırıp indirme yoluyla ağız hareketlerini taklit ederek, o iki el kuklasını birbirleriyle tartıştırıyordu. Sağ elinin adı İblis Baba, sol elininkiyse Doğrucu Anne’ydi. İblis Baba bağırıp çağırıyor, teoriler yumurtluyor, kibirle saçmalıyordu. Doğrucu Anne’yse yakınıyor ve suçluyordu. Doğrucu Anne’nin koz­molojisinde basurun, kleptomanlığın, küresel savaşların, ağız kokusunun, fay hattı kırılmalarının ve tıkanan tuvaletlerin, ayrıca migrenin ve âdet sancılarının tek suçlusu İblis Baba’ydı. Öğle teneffüsünde yaptığı bu kukla oyunu çok tutul­du. Çevresinde bir sürü çocuk toplanıyor, ondan isteklerde bulunuyorlardı. <i>Jimmy, Jimmy, İblis</i> <i>Baba’yı</i> <i>yapsana!</i> Diğer çocuklar kendi ebeveynlerinden gördükleri çeşitli varyasyon ve rutinleri öneriyorlardı. Aralarından kendi parmak eklem­lerine göz çizmeyi deneyenler çıktı ama diyaloglarda Jimmy kadar başarılı olamadılar.</p>

  <p>Jimmy bu kukla oyunlarından sonra bazen kendini suçlu hissediyor, fazla ileri gittiğini düşünüyordu. Mesela Doğrucu Anne’yi yumurtalıkları patladığı için mutfakta ağlatması hoş değildi. Özel Pazartesi Balık Köftesi Şovu’nu (% 20 Gerçek Balık) yapması da yanlıştı. Bu gösteride İblis Baba balığın üs­tüne şehvetle atlayıp parçalıyordu, Doğrucu Anne boş bir Twinkies paketine girmiş surat asıyor, çıkmayı reddediyor di­ye. Şerefsizce gösterilerdi bunlar. Gerçi Jimmy sırf bu yüzden vazgeçmezdi. Ama incelemekten kaçındığı, rahatsız edici gerçeklere fazla yakındılar aynı zamanda. Ama diğer çocukla­rın dolduruşuna geliyor, alkışlara direnemiyordu.</p>

  <p>“Fazla mı ileri gittim Katil?” diye soruyordu. “Çok mu fe­sadım?" <i>Fesat,</i> yeni keşfettiği bir sözcüktü. Doğrucu Anne’nin son günlerde sık sık kullandığı bir sözcük.</p>

  <p>Böyle anlarda Katil, Jimmy’nin burnunu yalardı. Onu hep affederdi.</p>

  <p> </p>

  <p>Bir gün Jimmy okuldan eve döndüğünde mutfak masasında bir not buldu. Annesindendi. Notun dış tarafındaki el yazısı­nı görünce neden söz ettiğini anladı (Jimmy’ye yazıyordu ve altı kara kalemle iki kez çizilmişti).</p>

  <p><i>Sevgili Jimmy,</i> diyordu notta. <i>Bla bla bla, yeterince vicdan azabı çektim, bla bla, artık bir parçası olmak istemediğim bu hayat tarzı yalnızca sıkıcı olmakla kalmayıp bla bla bla. Annesi Jim­my’nin bla blalar’ın önemini kavrayacak yaşa geldiğinde ken­disine katılacağını ve onu anlayacağını biliyordu. Onunla ileride temas kuracaktı, fırsat bulursa. Bla bla. Peşine düşe­ceklerdi mutlaka, bu yüzden saklanmak zorundaydı. Bu kara­rı ruhunu derinlemesine inceledikten ve çok düşünüp acı çektikten sonra almıştı, ama bla. Jimmy'yi hep sevecekti.</i></p>

  <p> </p>

  <p>Belki de Jimmy’yi cidden sevmişti, diye düşünüyor Kar Ada­mı. Kendi tarzında. Gerçi Jimmy o zamanlar buna inanma­mıştı. Ama annesi Jimmy’yi sevmemiş de olabilirdi. Yine de ona karşı olumlu hisler beslemişti mutlaka. Sonuçta analık bağı vardı değil mi?</p>

  <p><i>Not,</i> diyordu annesi. <i>Katil'i yanıma aldım, onu kurtarmak için.</i> <i>Ormanda</i> <i>doğal, özgür bir hayat sürerse daha mutlu olacağı­na inanıyorum.</i></p>

  <p>Jimmy buna da inanmamıştı. Hiddetlenmişti. Buna nasıl cüret ederdi? Katil Jimmy’nindi! Hem Katil evcil bir hayvan­dı. Tek başına mahvolurdu. Kendini savunmayı bilmiyordu. Aç yaratıklar o siyah beyaz postunu parçalayıverirdi. Ama Jimmy’nin annesi ve onun gibiler haklıydı herhalde, diye dü­şünüyor Kar Adamı. Katil ve diğer serbest kalan rakunklar doğayla uyum sağlamışlardı. Ormanın bu bölgesinde sayıları­nın bu kadar fazla olması başka nasıl açıklanabilirdi ki?</p>

  <p>Jimmy haftalarca yas tutmuştu. Hayır, aylarca. Hangisini da­ha fazla özlemişti? Annesini mi, yoksa genleriyle oynanmış o kokarcayı mı?</p>

  <p>Annesi bir not daha bırakmıştı. Hayır, not değil... Söz­süz bir mesaj. Jimmy’nin babasının ev bilgisayarını parçala­mıştı. Yalnızca içindekileri silmekle kalmamıştı. Bilgisayarı çekiçle de parçalamıştı. Aslında Jimmy’nin babasının pek başvurmasa da içini düzenli tuttuğu Tamirat Gereçleri Kutusu’ndaki hemen her aleti kullanmıştı ama en çok da çekici. Kendi bilgisayarını da parçalamıştı, diğerinden de fazla. Bu yüzden ne Jimmy’nin babası, ne de kısa süre sonra gelen gü­venlik görevlileri Jimmy’nin annesinin bilgisayarlardan şifre­li mesajlar gönderip göndermediğini ya da içlerindeki bilgile­ri disklere yükleyerek yanına alıp almadığını anlayabildiler.</p>

  <p>Jimmy'nin annesinin denetim noktalarından ve kapılar­dan nasıl geçebildiğine gelince... Modüllerden birindeki bir dişçiye kanal tedavisi yaptırmaya gittiğini söylemişti. Yanında bütün gerekli belgeler vardı. Bahanesi de akla yakındı. HelthWyzer diş kliniğindeki kanal tedavisi uzmanı kalp krizi geçirdiğinden ve yerine henüz yenisi gelmediğinden, bu teda­viler dışarıda yaptırılıyordu. Modül’deki dişçiden randevu bile almıştı. Dişçi onu beklemekle harcadığı zamanın faturasını Jimmy’nin babasına gönderdi. (Jimmy’nin babası ödeme yap­mayı reddetti, çünkü randevuya gelmeyen kişi kendisi değildi. Daha sonra dişçiyle telefonda bağrıştılar.) Jimmy’nin annesi yanına valiz almamıştı. Bunu yapmayacak kadar akıllıydı. İzo­le edilmiş tren istasyonuyla Modül’ün dış duvarı arasındaki kı­sa yolda yapacağı taksi yolculuğu için yanına şirketin güvenlik görevlilerinden birini almıştı. Normalde yapılan bir şeydi bu. Kimse ondan şüphelenmemişti. Tanınan bir simaydı. İzin bel­geleri filan da tamdı. Site kapısındaki hiç kimse ağzını incele­memişti. Gerçi inceleseler de pek bir şey anlaşılmazdı, çünkü sinir acısı gözle görülemezdi.</p>

  <p>Güvenlik görevlisi ya onunla işbirliği yapmış ya da ölmüştü herhalde. Her halükârda geri dönmedi ve asla bulunamadı. Ya da en azından söylenen buydu. Bu gerçekten ortalı­ğı ayaklandırdı. İşin içinde başkalarının da olduğu anlamına geliyordu çünkü. Ama kimler? Amaçları neydi? Jimmy’yi sor­guya çeken güvenlik görevlileri bu soruların cevaplarının he­men bulunması gerektiğini söylediler. Jimmy’nin annesi ona herhangi bir şey söylemiş miydi?</p>

  <p><i>“Nasıl şeyler?’</i> diye sordu Jimmy. Mini-mikrofonları sa­yesinde kulak misafiri olduğu konuşmalar vardı ama bunlar­dan söz etmek istemiyordu. Annesinin bazen söylediği laflar da vardı... Mesela her şeyin bozulduğunu, bir daha asla eskisi gibi olamayacağını söylerdi. Çocukluğunda ailesinin sahip ol­duğu sahil evi gibi. Deniz seviyesinin hızla yükselmesi ve ar­dından Kanarya Adaları'ndaki volkanın patlamasıyla oluşan tsunami yüzünden, pek çok doğu kıyısı şehri gibi o kumsal da sular altında kalmıştı. (Bunu okulda görmüşlerdi, jeolonomi dersinde. Jimmy video simulasyonunu çok heyecanlı bulmuş­tu.) Annesi ayrıca dedesinin Florida’daki greyfurt bahçesinde­ki ağaçların yağmurlar kesilince kuruduğundan, greyfurtların kuru üzüme benzediğinden yakınırdı. O yıl Okeechobee Gölü kuruyup pis kokulu bir çamur gölüne dönüşmüş ve Everglades bataklığı tam üç hafta yanmıştı.</p>

  <p>Ama herkesin ebeveyni böyle şeylerden yakınırdı. <i>Eski­den arabayla istediğin yere gidebilirdin, hatırlıyor musun? Eskiden herkes Halk Diyarları'nda yaşardı, hatırlıyor musun? Eskiden dünyanın her yerine uçakla, hiç korkmadan gidebilirdin, hatırlıyor musun? Hamburgerci zincirlerini biliyor musun! Hep gerçek et kullanırlardı. Sosisli sandviç büfelerini hatırlıyor musun? New York’un, Yeni New York olmadan önceki halini hatırlıyor musun? Oy kullanmanın işe yaradığı günleri hatırlıyor musun?</i> Bütün bunlar öğle teneffüslerinde kukla oynatırken kullanılacak malzemelerdi o kadar. <i>Ah, eskiden hayat ne güzeldi. Ühü ühü. Şimdi Twinkies paketine giriyorum. Bu gece seks yok!</i></p>

  <p>Jimmy güvenlik görevlisine annesinin sıradan bir kadın olduğunu söyledi. Diğer annelerin yaptıklarını yapardı. Çok sigara içerdi.</p>

  <p>“Peki, bir örgüte filan üye miydi? Eve tuhaf yabancılar gelir miydi? Cep telefonuyla çok konuşur muydu?”</p>

  <p>“Hatırlayabileceğin her şey bizim için çok önemli evlat” dedi diğer görevli. “Evlat” lafı Jimmy için bardağı taşıran son damlaydı. Başka bir şey hatırlamadığını söyledi.</p>

  <p>Jimmy’nin annesi ona yeni giysiler bırakmıştı. Bunları büyüyünce giyebileceğini söylemişti. Annesinin aldığı bütün giysiler gibi iğrençti. Üstelik ona küçük geliyordu. Jimmy o giysileri bir dolaba tıktı.</p>

  <p>Babasının alt üst olduğu belliydi. Korkuyordu. Karısı bü­tün kuralları çiğnemişti. Demek ki bambaşka bir hayatı vardı, kendisinin hiç bilmediği bir hayat. Böyle şeyler bir erkeğin adını lekelerdi. Karısının parçaladığı bilgisayarda önemli bir bilgi bulundurmadığını söyledi. Ama tabii ki öyle diyecekti. Aksini ispatlamanın yolu yoktu ki. Sonra onu başka bir yerde uzun süre tekrar sorguya çektiler. Belki de işkence görüyordu, eski filmlerdeki ya da bazı kötü <i>web</i> sitelerindeki gibi. Belki de vücuduna elektrik veriliyor, coplarla dövülüyor, tırnakları sökülüyordu. Jimmy kaygılandı ve kendini kötü hissetti. Niye fesat bir vantrolog olmak yerine bütün bunları engelleyeme­mişti?</p>

  <p>Jimmy’nin babası sorgudayken zebella gibi iki kadın gü­venlik görevlisi Jimmy’ye “bakmak için” yanında kaldı. Biri gülümsüyordu, diğeriyse suratsızdı. Cep telefonlarıyla bir sürü arama yaptılar. Fotoğraf albümlerini ve Jimmy’nin annesinin çekmecelerini karıştırdılar. Jimmy’yi konuşturmaya çalıştılar. <i>Çok güzel görünüyor. Erkek arkadaşı var mıydı sence? Halk Diyarı’na sık gider miydi</i>? Niye gitsin ki, dedi Jimmy. Bazı insan­lar oraya gitmeyi sever, dediler. Ama niye, dedi Jimmy. Surat­sız kadın, bazı insanlar manyaktır dedi. Gülümseyen kadınsa kahkahayı bastı ve yüzü kızardı. Dışarıda burada olmayan şeyler bulunduğunu söyledi. Neler, diye sormak istedi Jimmy ama sormadı, çünkü alacağı cevap annesinin neleri sevdiğine ya da dışarıda ne bulmak isteyebileceğine dair yeni sorular doğurabilirdi. Jimmy, HelthWyzer okulunun kantininde an­nesine yeterince ihanet etmişti zaten. Daha fazla ihanet et­meyecekti.</p>

  <p>İki kadın Jimmy’nin karnını doyurup çenesini açmak için inanılmayacak kadar berbat, kösele gibi bir omlet yaptı­lar. Bunun işe yaramayacağını anlayınca, mikrodalgada don­muş yemekler ısıttılar ve pizza sipariş ettiler. Demek annen sık <i>sık markete</i> giderdi ha? Dans etmeye gider miydi peki? Eminim <i>gi­derdi.</i> Jimmy onları dövmek istedi. Kız olsa ağlayabilirdi. Böylece ona acır ve çenelerini kaparlardı.</p>

  <p>Jimmy’nin babası götürüldüğü yerden döndükten sonra bir terapistle görüşmeye başladı. Buna ihtiyacı var gibi görü­nüyordu. Yüzü yeşil, gözleriyse kırmızı ve şişkindi. Jimmy de terapi gördü ama zaman kaybıydı bu.</p>

  <p><i>Annenin gittiğine üzülme.</i></p>

  <p><i>Hı hı.</i></p>

  <p><i>Kendini suçlama evlat. Gitmesi</i> senin suçun <i>değil.</i></p>

  <p><i>Nasıl yani?</i></p>

  <p><i>Çekinme. Duygularını ifade edebilirsin.</i></p>

  <p><i>Hangi duygularımı ifade etmemi</i> <i>istersiniz?</i></p>

  <p><i>Saldırganlaşmana gerek yok Jimmy. Neler hissettiğini biliyo­rum.</i></p>

  <p><i>Madem biliyorsunuz, neden soruyorsunuz?</i> Böyle devam ederdi.</p>

  <p> </p>

  <p>Jimmy’nin babası ona, iki dost olarak hayatlarına birlikte, olabildiğince iyi devam edeceklerini söyledi. Böylece çabalamaya başladılar. Çabaladılar, çabaladılar. Sabahları portakal sularını kendileri sıktılar. Akıllarına geldikçe bulaşıkları bu­laşık makinesine koydular. Birkaç haftalık çabalamadan son­ra Jimmy’nin babasının yüzündeki yeşil renk kayboldu. Ayrıca tekrar golf oynamaya başladı.</p>

  <p>Artık kendini çok kötü hissetmediği belliydi. En kötü günler geride kalmıştı. Tıraş olurken tekrar ıslık çalmaya baş­ladı. Daha sık tıraş oluyordu. Yeterince zaman geçtikten son­ra evlerine Ramona taşındı. Hayatları değişti. Artık kapalı ama ses geçirmez olmayan kapıların ardından sık sık kıkırtılı, homurtulu sevişme sesleri geliyordu. Jimmy bunları işitme­mek için müziğin sesini açıyordu. Odalarına bir gizli kamera yerleştirip onları izleyebilirdi ama bunu yapmak istemiyordu. Aslında sevişmelerini utandırıcı buluyordu. Bir keresinde üst katta zor anlar yaşadı. Jimmy’nin babası bir banyo havlusuna sarınmıştı. Az önce seviştiği için çenesi kıpkırmızıydı. Jimmy de utançtan kıpkırmızı kesilmişti. Fark etmemiş gibi yapmaya çalışmıştı. Hormonları azmış o iki aşk tavşanı neden bu işi ga­rajda, adam gibi yapmak yerine sürekli Jimmy’ye dinletiyor­lardı ki? Kendisini görünmez hissetmesine yol açıyorlardı. Gerçi başka türlü olmak istediği yoktu ya.</p>

  <p> </p>

  <p>Ne zamandır birlikteydiler acaba? diye merak ediyor Kar Adamı şimdi. Laboratuvar giysileri giymiş, mikropları süzen yüz maskelerini takmış halde, domuzon ağıllarının ardında mı sevişmişlerdi önceden? Sanmıyor: Babası alçak değildi. Salaktı o kadar. Gerçi insan her ikisi de olabilir: Salak bir al­çak ya da alçak bir salak. Ama babası böylesine büyük bir ihaneti Jimmy’nin annesine sezdirmeden yapabilecek kadar usta bir oyuncu ve yalancı değildi (en azından o böyle düşü­nüyor).</p>

  <p>Belki de annesi sezmişti. Belki de bu yüzden kaçmıştı. Ya da nedenlerden biri buydu. Birinin bilgisayarını çekiçle (ve tornavida ve boru anahtarıyla) parçalamak için ona epey kız­mış olmanız gerekir.</p>

  <p>Gerçi annesi sürekli kızgındı. Kızgınlığının belirli bir nedeni yoktu artık.</p>

  <p>Kar Adamı bu konu üstünde düşündükçe, Ramona’yla babasının kendilerini tuttuklarına emin oluyor. Birbirlerinin kollarına koşmadan önce Jimmy’nin annesinin kaçmasını beklemişlerdi. Aksi takdirde OrganLtd’deki Andre’nin Bistrosu'nda birbirlerine öylesine masum gözlerle bakamazlardı. İlişkileri olsa başkalarının yanında birbirlerine kaba ve soğuk davranırlardı. Birbirlerinden uzak dururlardı. Pis mekânlarda alelacele sevişmek için buluşurlardı. Büro halısının üstünde düğmelerini kopartarak, fermuarlarını sıkıştırarak sevişirlerdi. Park yerlerinde birbirlerinin kulaklarını çiğnerlerdi. O an­tiseptik öğle yemeklerini birlikte yemek zahmetine girmezler­di... Ramona’nın çiğ havuçları sıvılaştırdığı ve babasının masaya baktığı o yemekleri. Salataların ve domuz etli börek­lerin üstünden, Jimmy’yi canlı bir kalkan gibi kullanarak bir­birlerini kesmezlerdi.</p>

  <p>Gerçi Kar Adamı yargılamıyor. Böyle şeylerin nasıl ol­duğunu, yani eskiden nasıl olduğunu biliyor. Artık yetişkin biri o. Çok daha kötü şeyler yapmış biri. Onları suçlamaya hakkı var mı?</p>

  <p>(Onları suçluyor.)</p>

  <p> </p>

  <p>Ramona Jimmy’yi oturtup iri, siyah, buğulu, samimi gözlerle ona bakarak bütün bunların onun için çok zor olduğunu bildi­ğini, hepsinin travma geçirdiklerini, kendisinin de iyi durum­da olmadığını (her ne kadar Jimmy aksini sanabilir olsa da), gerçek annesinin yerini alamayacağını bildiğini ama belki de dost olabileceklerini söyledi. <i>Tabii, Neden olamasın,</i> dedi Jimmy, çünkü onu seviyordu ve mutlu etmek istiyordu.</p>

  <p>Ramona elinden geleni yaptı. Jimmy’nin şakalarına gül­dü, bazen biraz geç kalsa da (Jimmy onun sözcük oyunların­dan pek anlamadığını hatırlattı kendine). Bazen Jimmy’nin babası evde yokken kendisiyle Jimmy’ye mikrodalgada ye­mek ısıttı. Yaptığı yemekler genellikle lazanya ve Sezar salatasıydı. Bazen onunla kanepede oturup DVD izliyordu. Önce bir kase dolusu patlamış mısır yapıyor, üstüne erimiş suni te­reyağı döküyor, korkunç sahnelerde mısırları yağlı parmakla­rını yalaya yalaya yiyordu. Bu arada Jimmy onun memelerine bakmamaya çalışıyordu. Ramona ona sormak istediği şeyler olup olmadığını soruyordu... Mesela kendisi ve babasıyla ya da ebeveyninin evliliklerine ne olduğuyla ilgili. Jimmy sorusu olmadığını söylüyordu.</p>

  <p>Geceleri gizlice Katil’i özlüyordu. Tuhaf, yetersiz, buna­lımlı öz annesini de özlüyordu (bunu pek kabullenmese de). Nereye gitmişti acaba? Nasıl tehlikelerle karşı karşıyaydı? Tehlikede olduğu kesindi. Onu arıyor olmalıydılar. Jimmy annesinin yerinde olsa kendisini bulmalarını istemezdi.</p>

  <p>Ama onunla temasa geçeceğini söylediği halde geçmi­yordu. Neden? Jimmy bir süre sonra kartpostallar almaya baş­ladı. İlk baştakiler İngiltere pulları taşıyordu. Daha sonrakiler­se Arjantin. <i>Monica Hala'n</i> imzasını taşıyorlardı ama Jimmy annesinden geldiklerini biliyordu. Hepsinde de yalnızca şu ya­zılıydı: <i>Umarım</i> <i>iyisindir.</i> Bu karpostalların Jimmy’ye ulaşma­dan önce yüz kişi tarafından okunduğunun farkındaydı mutla­ka. Her kartpostaldan sonra bir güvenlik görevlisi gelip Monica Hala’nın kim olduğunu soruyordu. Jimmy bilmediğini söylüyordu. Annesinin o pulların ait olduğu ülkelerden her­hangi birinde olduğunu sanıyordu, çünkü zeki bir kadındı o. Kartpostalları başkalarına göndertmiş olmalıydı.</p>

  <p>Jimmy’ye güveniyor muydu? Belli ki hayır. Jimmy onu hayati bir meselede hayal kırıklığına uğrattığını hissediyordu. Kendisinden ne beklendiğini asla anlayamamıştı. Ah, onu mutlu etmek için bir fırsat daha geçseydi eline.</p>

  <p> </p>

  <p>“Ben çocukluğumdaki ben değilim” diyor Kar Adamı yüksek sesle. Anılardan nefret ediyor. Anılarını engelleyemiyor, ko­nuyu değiştiremiyor, çekip gidemiyor. Daha sıkı bir içsel di­sipline ya da dikkatini odaklamakta kullanabileceği, içinden durmadan tekrarlayacağı bir sözcüğe ihtiyacı var. Onlara ne diyorlardı? Mantra. İlkokulda öğretmişlerdi bunu. Haftanın Dini. Tamam <i>çocuklar, susun artık. Sana diyorum Jimmy. Bu­gün Hindistan'daymışız gibi yapacağız. Bir mantra seçeceğiz. Çok eğleneceğiz, değil mi? Şimdi hepimiz birer sözcük seçelim. Farklı birer sözcük. Hepimizin özel birer mantrası olsun.</i></p>

  <p>“Sözcüklere tutun” diyor kendine. Tuhaf sözcüklere, eski sözcüklere, az bilinen sözcüklere. <i>Değerlik. Norn. Baht. Gay­da. Kösnül.</i> Bu sözcükleri unuttuğunda, sonsuza dek yok ola­caklar, her yerde. Sanki hiç varolmamışlarcasına.</p>
</body>
</html>
