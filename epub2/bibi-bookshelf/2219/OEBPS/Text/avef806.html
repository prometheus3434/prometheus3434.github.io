<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Varsayımsal</h2>

  <p>“Eee, kız arkadaşın var mı?’ dedi Jimmy dördüncü gün. Bu so­ruyu sormak için uygun anı beklemişti. “Yani, ortalık piliçten geçilmiyor da.” Alaycı olmak istemişti. Şahsen o Woody Woodpecker gibi gülen kadınla da ya da göğüsleri sayılarla kaplı kızlarla çıktığını hayal edemiyordu ama Flurya'yı da onlardan biriyle düşünemiyordu. Flurya o kadar midesiz değildi.</p>

  <p>“Var denemez” dedi Flurya kısaca.</p>

  <p>"Ne demek var <i>denemez?</i> Yoksa sevgilin var da, insan mı değil?”</p>

  <p>"Bu aşamada partnerlik bağları kurmamız hoş karşılan­maz” dedi Flurya. Bir el kitabı gibi konuşmuştu. "Derslerimiz­de odaklanmamız gerekiyor.”</p>

  <p>"Ama sağlığın bozulur” dedi Jimmy. "Biraz eğlenmelisin.”</p>

  <p>"Söylemesi kolay” dedi Flurya. "Sen ağustosböceğisin, ben karınca. Verimsiz, rastgele arayışlara harcayacak zama­nım yok.”</p>

  <p>Jimmy hayatında ilk kez Flurya'nın kendisini kıskanıp kıskanmadığını merak etti (doğru olabilir miydi?). Ama belki de Flurya kasıntılık yapıyordu o kadar. Belki de Watson- Crick ona yaramamıştı. <i>Eee, süper serebellumlu triatlancumuzun ultra yaşamsal gayesi nedir peki,</i> demek geldi içinden. <i>Be­nimle paylaşmayı lütfeder misiniz?</i> Ama bunun yerine “Bence zaman kaybı denemez" dedi. “Yatağa atmayı başaramazsan o başka tabii." Flurya’yı neşelendirmeye çalışmıştı.</p>

  <p>“Gerçekten böyle bir şeye ihtiyacın varsa, Öğrenci Hiz­metleri yardımcı oluyor” dedi Flurya soğuk bir sesle. “Ücreti­ni bursundan düşüyorlar, tıpkı oda ve yemek masrafları gibi. İşçiler Halk Diyarı’ndan geliyor. Profesyoneller. Hastalık tes­tinden geçiyorlar tabii."</p>

  <p>“Öğrenci Hizmetleri mi? Ciddi olamazsın! <i>Ne yapıyorlar</i> dedin?"</p>

  <p>“Gayet mantıklı" dedi Flurya. “Sistemde enerjinin yön değiştirip verimsiz kanallara akmasını engelliyor ve can sı­kıntısına mani oluyor. Kız öğrenciler de bu hizmetten aynı biçimde faydalanabiliyor tabii. Her renkten, her yaştan birini bulabilirsin... Yani hemen hemen. Her vücut tipinden. İste­diğin her şeyi önüne getiriyorlar. Eşcinsel ya da fetişist filan­san, öyle şeyleri de ayarlıyorlar.”</p>

  <p>Jimmy önce Flurya'nın şaka yaptığını düşündü. Ama Flurya şaka yapmıyordu. Jimmy ona neler denediğini sormak istedi. Mesela grup seks yapmış mıydı? Ama ansızın münase­betsizce bir soru gibi geldi bu. Hem Flurya onunla dalga geç­tiğini sanabilirdi.</p>

  <p> </p>

  <p>Flurya’nın fakültesinin yemekhanesindeki yemekler muhte­şemdi. Martha Graham’daki Soya Kabuğu’nun yerine, gerçek karidesler veriliyordu burada. Tavuk da gerçeğe benziyordu ama Jimmy gördüğü o ChickieNoblar’ı aklından çıkaramadı­ğından elini sürmedi. Peynir de gerçek gibiydi ama Flurya de­neme aşamasındaki yeni bir tür kabaktan yapıldığını söyledi.</p>

  <p>Tatlılarda bol miktarda çikolata vardı... Gerçek çikolata. Kahvede bol miktarda kahve vardı. Yanmış tahıl ürünleri de­ğil, melas katkılı değil. Gerçi Happicuppa’ydı ama kimin umurundaydı ki? Bira da gerçekti. Kesinlikle gerçekti.</p>

  <p>Martha Graham’dan sonra bütün bunlar iyi gelmişti. Gerçi Flurya’nın öğrenci arkadaşları çatal bıçağı unutup elle­riyle yemek, ağızlarını da kollarına silmek eğilimindeydiler. Jimmy hanımevladı değildi ama yine de midesi kalktı. Ayrıca durmadan konuşuyorlardı, dinleyen olsa da olmasa da. Hep kendi fikirlerinden söz ediyorlardı. Jimmy’nin o okuldan <i>ol­madığını</i> (üstelik açıkça horgördükleri bir okulda okuduğunu) öğrenince onunla ilgilenmeyi kestiler. Kendi fakültelerinden öğrencilere türdeş, geri kalan bütün insanlaraysa tanımsızlar diyorlardı. Yaygın bir şakaydı bu.</p>

  <p>Jimmy okul saatleri dışında onlarla kaynaşma arzusu duymadı. Flurya’nın suitinde oturup ona satrançta ya da Üç Boyutlu Waco'da yenilmekten ya da Flurya'nın buzdolabı mıknatıslarını inceleyip, numarasız ve sembolsüz olanların anlamlarını çözmeye çalışmaktan gayet memnundu. Watson- Crick'te bir buzdolabı mıknatısı kültürü vardı: İnsanlar onla­rı satın alıyor, takas ediyor, kendi mıknatıslarını yapıyorlardı.</p>

  <p> </p>

  <div class="blok">
    <p>Beyinsizler Acı Çekmez (yeşil bir beyin hologra­mıyla birlikte).</p>

    <p>Silikonlu beyinler.</p>

    <p>Uzaydan uzaya geziyorum.</p>

    <p>Bir Et Makinesiyle Tanışmak İster misin?</p>

    <p>Zamanımı Harcamak İçin Acele Etme.</p>

    <p>Minik keçicek, kim yarattı seni?</p>

    <p>Hayat, oyuncu bir rakunk gibi deneyler yapar.</p>

    <p>Düşünüyorum, o halde saçmalıyorum.</p>

    <p>İnsanı incelemek için her şeyi incelemeli.</p>
  </div>

  <p> </p>

  <p>Bazen TV seyrediyor ya da internette geziniyorlardı, eski gün­lerdeki gibi. Noodie Haberleri’ni izliyor, <i>brainfrizz, alibooboo, comfort, eyefood</i> gibi sitelere giriyorlardı. Mikrodalgada patla­mış mısır yapıyor, Botanik Transgenetik öğrencilerinin sera­lardan birinde yetiştirdiği zenginleştirilmiş ottan içiyorlardı. Sonra Jimmy kanepede sızıyordu. Bu beyin hapishanesindeki konumuna, yani bir saksı bitkisinin konumu, alıştıktan sonra o kadar da kötü olmadı. Tek yapması gereken gevşemek ve egzersiz yaparken olduğu gibi nefesini ayarlamaktı. Birkaç gün sonra buradan gidecekti. O zamana dek Flurya’yı dinle­mek zevkliydi, yalnızken ve konuşma modundayken.</p>

  <p> </p>

  <p>Sondan bir önceki akşam Flurya “Sana varsayımsal bir senar­yo anlatayım" dedi.</p>

  <p>“Tamam" dedi Jimmy. Aslında uykusu vardı (patlamış mısırla birayı fazla kaçırmıştı) ama doğrulup dikkatini verme ifadesini takındı (lisede kusursuzlaştırdığı ifade.) Flurya var­sayımsal senaryolara bayılırdı.</p>

  <p>“Aksiyom: Hastalık kazançlı bir şey değildir. Kendi başı­na ticari bir getirisi olmaz. Dolayısıyla para kazandırmaz. Pek çok faaliyete bahane olsa da, mali açıdan yaptığı tek şey ser­vetin hastalardan sağlıklılara akmasına yol açmaktır. Hasta­lardan doktorlara, müşterilerden şifacılara. Para geçişmesi diyebiliriz.”</p>

  <p>“Tamam" dedi Jimmy.</p>

  <p>“Şimdi, diyelim ki sen HelthWyzer diye bir şirketsin. Di­yelim ki hasta insanları iyileştiren ya da (daha iyisi) hastalan­malarını önleyen ilaçlardan ve prosedürlerden para kazanı­yorsun."</p>

  <p>“Eee?" dedi Jimmy. Bu varsayımsal değildi: HelthWyzer'ın gerçekten yaptığı bir şeydi.</p>

  <p>“Peki, er geç neye ihtiyacın olacak?"</p>

  <p>“Yeni tedavi yöntemlerine mi?"</p>

  <p>“Daha sonra."</p>

  <p>"Ne demek daha sonra?’’</p>

  <p>“Her şeyin tedavisini bulduktan sonra."</p>

  <p>Jimmy düşünür gibi yaptı. Düşünmesine gerçekten gerek yoktu: Flurya'nın kendi sorusuna çapraşık bir cevabı olduğu belliydi.</p>

  <p>“Yeni gargara çıkınca dişçiler ne zor duruma düşmüştü hatırlıyor musun? Hani şu ağız denen ekolojik oyuktaki bak­teri plaklarını yararlı bakterilerle değiştiren gargara? Bir daha kimsenin dolguya ihtiyacı olmadı. Bir sürü dişçi iflas etti."</p>

  <p>“Eee?’’</p>

  <p>“Yani, daha çok hasta insana ihtiyacın olur. Ya da daha çok hastalığa (ki ikisi aslında aynı şey olabilir). Yeni, farklı hastalıklara. Değil mi?’'</p>

  <p>“Mantıklı” dedi Jimmy bir anlık tereddütten sonra. Sa­hiden öyleydi. “Ama yeni hastalıklar keşfedip durmuyorlar mı zaten?"</p>

  <p>"Keşfetmiyorlar" dedi Flurya. <i>“Yaratıyorlar.”</i></p>

  <p>"Kim?" dedi Jimmy. Flurya sabotajcıları, teröristleri mi kastediyordu? Onların böyle şeyler yaptıklarını ya da yapma­ya çalıştıkları herkes biliyordu. Henüz pek başarılı sayılmaz­lardı: Yarattıkları hastalıklar Site jargonuyla basit ve önem­sizdi. Kontrol altına alınmaları kolaydı.</p>

  <p>"HelthWyzer” dedi Flurya. "Bunu yıllardır yapıyor. Sırf bu işle ilgilenen gizli bir ekipleri var. Sonra dağıtım kısmı var. Dinle bak, bu gerçekten dahice. Saldırgan biyoformları vita­min tabletlerine koyuyorlar. Kendi ürettikleri, eczanelerde satılan o pahalı vitamin tabletlerinin içine. Gerçekten zekice bir dağıtım sistemleri var. Taşıyıcı bir bakterinin, bir koli ba­sili kırmasının içine bir virüs yerleştiriyorlar. Hazmedilmiyor, mide kapısında patlıyor ve... Bingo! Bütün tabletlere koymu­yorlar tabii. Sürekli de yapmıyorlar, yoksa yakalanırlardı, çünkü Halk Diyarları’nda bile bunu fark edebilecek insanlar var. Ama halk nüfusuna saldırgan bir biyoformu bir kez sal­dın mı, insandan insana geçiyor. Oralılar pek titiz sayılmaz. Hastalık geliştirilirken tedavisi de geliştiriliyor tabii ama bu­nu saklı tutuyorlar. Kıtlık ekonomisi uyguluyorlar, böylece yüksek kazancı garantiliyorlar."</p>

  <p>“Bunu uyduruyor musun?” dedi Jimmy.</p>

  <p>“Ticari açıdan baktığımızda” dedi Flurya, “en iyi hasta­lıklar uzun süreli olanlardır. İdeal olarak (yani kârı en üst dü­zeye çıkarmak için), hasta parası bitmeden hemen önce ya iyileşmeli ya da ölmelidir. İnce hesaplar gerekir.”</p>

  <p>“Bu gerçekten şeytanca bir şey” dedi Jimmy.</p>

  <p>“Babam da öyle düşünüyordu” dedi Flurya.</p>

  <p>"Biliyor muydu?” Jimmy şimdi gerçekten pür dikkat kesilmişti.</p>

  <p>“Keşfetti. Onu bu yüzden bir köprüden ittiler.”</p>

  <p>“Kimler?” dedi Jimmy.</p>

  <p>"Aşağıdaki trafiğe.”</p>

  <p>“Paranoyaklaşmaya mı başladın?”</p>

  <p>"Kesinlikle hayır” dedi Flurya. “Bu gerçek. Babamın elektronik postalarını okudum, onlar bilgisayarında derin te­mizlik yapmadan önce. Topladığı kanıtlar oradaydı. Vitamin hapları üstünde yaptığı testler. Her şey.”</p>

  <p>Jimmy ürperdi. "Bildiğini kim biliyor?”</p>

  <p>"Bil bakalım başka kime söyledi” dedi Flurya. "Annemle Pete Amca'ma. Bir web sitesinde gerçeği açıklayacaktı, çok okunan bir sitede. HelthWyzer vitaminlerinin Halk Diyarları'ndaki satışları kesilecekti. Tezgahın ortaya çıkması mali bir yıkıma yol açacaktı. İşlerini kaybedecek insanları düşün. Ba­bam onları önce uyarmak istedi.” Flurya duraksadı. “Pete Amca'nın bilmediğini sanıyordu.”</p>

  <p>“Vay canına” dedi Jimmy. “Demek ikisinden biri...”</p>

  <p>"İkisi birden de olabilir” dedi Flurya. “Pete Amca işini kaybetmek istemezdi. Annemse korkmuş olabilir. Kendisini de öldürebileceklerinden çekindi belki de. Belki de güvenlik görevlileri durumu anladı. Babam işyerinde tuhaf davranışlar sergilemiş olabilir. Şüphelenip araştırma yapmışlarsa bilgisa­yarına girmişlerdir, ben girebildiğime göre.”</p>

  <p>“Bu çok tuhaf’ dedi Jimmy. “Yani onlar babanı mı öldür­dü?"</p>

  <p>"İdam ettiler" dedi Flurya. “Öyle demişlerdir herhalde. Zarif bir kavramı yok etmek üzere olduğunu söylemişlerdir. Çoğunluğun iyiliğini istediklerini söylemişlerdir."</p>

  <p>Karşılıklı öylece oturdular. Flurya tavana bakıyordu, hayran kalmışçasına. Jimmy başka ne diyeceğini bilemiyor­du. Flurya’yı avutmaya çalışması anlamsızdı.</p>

  <p>Nihayet Flurya konuştu: “Annen neden kaçtı?"</p>

  <p>“Bilmiyorum” dedi Jimmy. “Bir sürü nedeni vardı. Bu konuyu konuşmak istemiyorum."</p>

  <p>"Bahse girerim baban da öyle bir tezgahın içindeydi. Annen keşfetmiştir."</p>

  <p>"Hımm, sanmam” dedi Jimmy. "Bence annem şu Tanrı’nın Bahçıvanları gibi tiplerle tanıştı. Bir grup zırdeliyle. Her neyse, babam...”</p>

  <p>"Bence annen durumu bildiğinin fark edilmeye başlan­dığını fark etmişti.”</p>

  <p>"Gerçekten çok yorgunum” dedi Jimmy. Esnedi. Birden sahiden yorgun hissetti kendini. "Uyusam iyi olacak."</p>
</body>
</html>
