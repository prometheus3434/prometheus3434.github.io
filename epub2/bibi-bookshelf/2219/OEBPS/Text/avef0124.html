<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>CennetZarı</h2>

  <p>Flurya’nın bürosuna uğradılar, Flurya’nın tabiriyle Jimmy'nin buraya biraz alışması için. Çeşitli cihazlarla dolu geniş bir me­kândı, tam Jimmy’nin beklediği gibi. Duvarda bir tablo vardı: Turuncu bir tabakta bir patlıcan. Jimmy’nin Flurya’ya ait bir yerde gördüğü ilk tabloydu bu. Flurya’ya onun kız arkadaşının resmi mi olduğunu sormayı düşündü ama sonra vazgeçti.</p>

  <p>Mini bar dikkatini çekti. “İçi dolu mu?" dedi.</p>

  <p>“Sonra” dedi Flurya.</p>

  <p>Flurya’nın buzdolabı mıknatısı koleksiyonu hâlâ duru­yordu, ama bu mıknatıslar farklıydı. Bilimsel espriler yazmı­yordu üstlerinde.</p>

  <div class="poetry">
    <p>Tanrı’nın olduğu yerde insan yoktur.</p>

    <p>İki ay vardır. Biri görebildiğin, diğeriyse göremediğin.</p>

    <p>Du musz dein Leben andem.</p>

    <p>Bildiğimizden fazlasını kavrarız.</p>

    <p>Düşünüyorum, o halde.</p>

    <p>İnsanlığını korumak, bir kısıtlamadan kurtulmaktır.</p>

    <p>Düşler, inlerinden usulca çıkarak avlarına yaklaşır.</p>
  </div>

  <p> </p>

  <p>"Burada gerçekten ne haltlar karıştırıyorsun?” diye sordu Jimmy.</p>

  <p>Flurya sırıttı. “ ‘Gerçekte’nden kastın ne?"</p>

  <p>“Saçmalama” dedi Jimmy. Ama gafil avlanmıştı.</p>

  <p> </p>

  <p>Artık ciddileşmenin zamanının geldiğini söyledi Flurya. Jimmy'ye yaptıkları diğer şeyi gösterecekti... Buradaki, CennetZarı'ndaki asıl işlerini. Jimmy'nin birazdan göreceği şey... Ta­rif edilemezdi. Flurya'nın hayatını adadığı çalışmaydı.</p>

  <p>Jimmy duruma uygun, ciddi bir ifade takındı. Şimdi ne olacaktı acaba? Yeni, iğrenç bir yiyecek maddesi herhalde. Karaciğer ağacı, sosis asması. Ya da yün veren bir tür dolma­lık kabak. Kendini hazırladı.</p>

  <p>Flurya, Jimmy'yi bir köşeden saptırdı. Karşılarına dev bir pencere çıktı. Hayır, tek taraflı bir ayna. Jimmy aynaya baktı. Ağaçlarla ve bitkilerle dolu geniş bir merkezi açıklık gördü. Tepelerinde mavi gökyüzü uzanıyordu. (Aslında gerçek bir gökyüzü değildi. Kabarcık Kubbe’nin kavisli tavanına şafak, gündüz, akşam ve gece görüntülerinin projeksiyonları yansı­tılıyordu zekice. Biçim değiştiren yapay bir ayın da çıktığını keşfetti sonradan. Yapay yağmurlar da vardı.)</p>

  <p>Flurya’nın Çocukları’nı ilk görüşüydü bu. Çıplaktılar, ama Noodie Haberleri'ndekiler gibi değil. Çıplaklıklarını önemsemiyorlardı, hem de hiç. Jimmy ilk başta gözlerine ina­namadı. Öyle güzeldiler ki. Bütün ten renklerine sahiptiler. Siyah, sarı, beyaz, kahverengi. Her biri büyüleyiciydi. “Robot filan mı bunlar?” dedi.</p>

  <p>“Hani mobilya mağazalarında vitrin modelleri olur ya?” dedi Flurya.</p>

  <p>“Evet?”</p>

  <p>“Bunlar vitrin modelleri.”</p>

  <p>O akşam CennetZarı Salonu'nda içki içerlerken (sahte pal­miyeler, hafif müzik, hakiki Campari, hakiki soda), Flurya bunun bir mantık zincirinin sonucu olduğunu söyledi. Proteonom tamamen analiz edilince ve türlerarası tam ve kısmi gen birleştirmeleri başarıyla gerçekleştirilmeye başlanınca, CennetZarı Projesi gibi bir şeyin çıkması ancak zaman mese­lesi haline gelmişti. Jimmy'nin görmüş olduğu şey, deneme yanılma yöntemiyle yapılan yedi yıllık yoğun araştırmaların sonucuydu.</p>

  <p>"İlk başta” dedi Flurya, “sıradan insan ceninleri üstünde değişiklikler yapmak zorunda kaldık. Bunları şeylerden almış­tık... Neyse, nereden bulduğumuzu boşver. Ama bu insanlar <i>sui generis...</i> Yani türlerinin tek örnekleri. Artık ürüyorlar."</p>

  <p>“Yedi yaşından büyük gibi görünüyorlar" dedi Jimmy.</p>

  <p>Flurya onlara hızlı büyüme faktörleri kattığını açıkladı. “Ayrıca" dedi, "otuz yaşında ölmeye programlandılar. Ansı­zın. Hastalanmadan. Yaşlılıktan filan ölmeyecekler. Bir anda. Gerçi bunu bilmiyorlar. Henüz hiçbiri ölmedi."</p>

  <p>“Ölümsüzlük üstünde çalıştığını sanıyordum."</p>

  <p>“Ölümsüzlük” dedi Flurya, “bir kavramdır. ‘Ölümlülüğü' ölüm olarak değil de öleceğini bilerek ve bundan korkarak yaşamak diye tanımlarsan, ‘ölümsüzlük' bu korkunun yoklu­ğudur. Bebekler ölümsüzdür. Korkuyu ortadan kaldırırsan..."</p>

  <p>“Uygulamalı Retorik hocası gibisin" dedi Jimmy.</p>

  <p>"Ne?"</p>

  <p>“Boşver. Martha Graham'daki derslerden biriydi.”</p>

  <p>“Ha. Evet."</p>

  <p>Flurya’nın söylediğine göre, başka ülkelerdeki başka Si­teler de benzer mantıklar yürütüyordu. Kendi prototiplerini üretiyorlardı. Bu yüzden Kabarcık Kubbe’deki nüfus çok giz­liydi. Gizlilik yeminleri, yalnızca özel izinle yapılan kapalı devre iç elektronik posta yazışmaları, hava kilidinin dışında ama güvenlik bölgesinin içindeki evler. Böylece personelden birinin hastalanması durumunda, salgın çıkması ihtimali aza­lacaktı. CennetZarı modellerinin bağışıklık sistemleri güç­lendirilmişti, bu yüzden aralarında salgın çıkması ihtimali düşüktü.</p>

  <p>Hiç kimsenin kompleksin dışına çıkmasına izin verilmi­yordu. Daha doğrusu hemen hemen hiç kimsenin. Flurya çı­kabiliyordu tabii. CennetZarı ile Rejooven’in en üst düzey yöneticileri arasındaki irtibatı sağlayan kişiydi o. Gerçi henüz onları içeri almamıştı. Bekletiyordu. Hepsi açgözlüydü. Yatı­rımlarının sonucunu merak ediyor, kaygılanıyorlardı. Çabuk olmak, pazarlamaya fazla erken başlamak istiyorlardı. Ayrıca çenelerini tutamaz, rakipleri uyandırırlardı. Hepsi de övün­meye bayılırdı.</p>

  <p>“Buraya geldiğime göre ben de mi asla dışarı çıkamaya­cağım?” dedi Jimmy. “Bunu söylememiştin.”</p>

  <p>“Sen istisna olacaksın” dedi Flurya. “Kimse seni beynindekiler için kaçırmaz. Sen yalnızca reklam işiyle ilgilenecek­sin, unuttun mu?” Ama ekibin geri kalanı (DelliÂddemciler) şimdilik burada kalmak zorundaydılar.</p>

  <p>“Şimdilik mi?’’</p>

  <p>“Halka açılana dek” dedi Flurya. RejoovenEsense çok yakında piyasaya çeşitli harmanlar sürmeyi planlıyordu. Müş­terilerin arzularına göre, istenen bütün fiziksel, zihinsel ya da ruhsal niteliklere sahip olacak, tamamen seçilmiş bebekler yaratabileceklerdi. Şimdi kullanılan yöntemler son derece güvensizdi. Evet, bazı kalıtımsal hastalıklar ortadan kaldırılabiliyordu ama bunun dışında bir sürü terslik oluyordu. Müşte­riler paralarının karşılığını alabileceklerinden asla emin ola­mıyorlardı. Ayrıca bir sürü beklenmedik sonuç çıkıyordu ortaya.</p>

  <p>Oysa CennetZarı yöntemi yüzde doksan dokuz güvenli olacaktı. Önceden belirlenmiş niteliklere sahip toplumlar bile yaratılabilirdi. Güzellik sıkça talep edilen bir özellik olacaktı elbette. Uysallık da. Birkaç dünya lideri, bununla ilgilendikle­rini belirtmişlerdi. CennetZarı'nda morötesi ışınlarına daya­nıklı bir deri, böcekleri kaçıran bir vücut kokusu, ham bitkisel materyalleri benzersiz bir etkinlikle hazmetme yetisi geliştiril­mişti bile şimdiden. Mikroplara karşı bağışıklığa gelince... Ya­kında ilaçlara ihtiyaç kalmayacaktı.</p>

  <p>CennetZarı Projesi’nin yanında BlyssPluss Hapı bile çok basit kalıyordu. Gerçi kısa vadede etkili bir çözüm olacaktı ama asıl bu ikisinin birleşimi uzun vadede insanoğluna muaz­zam kazançlar getirecekti. Hap ile Proje ayrılmaz bir biçimde iç içeydiler. Hap, rastgele üremeyi engelleyecekti. Proje ise yerine daha üstün bir yöntem getirecekti. Tek bir planın iki safhası oldukları söylenebilirdi.</p>

  <p>Buradaki ekip, bir zamanlar hayal bile edilemeyecek şey­leri başarmıştı. Kadim primat beynini değiştirmişlerdi. Yıkıcı niteliklerini, dünyanın şimdiki hastalıklarından sorumlu olan niteliklerini kaldırmışlardı. Örneğin çiftleşme mekaniz­masının değiştirilmesi, model grupta ırkçılığın ortadan kalk­masını sağlamıştı. CennetZarı insanim ten rengini önemse­miyordu. Aralarında hiyerarşi olamazdı, çünkü hiyerarşiye yol açabilecek sinirsel komplekslere sahip değildiler. Avcı ya da toprak düşkünü tarımcılar olmadıklarından, arazi sahipliği kavramları yoktu. İnsanoğlunun başına bela olan krallık mentalitesinden kurtulmuşlardı. Yalnızca yaprak, ot, kök ve bazı ufak meyveleri yiyorlardı. Böylece asla yiyecek sıkıntısı çekmeyeceklerdi. Cinsellikleri daimi bir ıstırap kaynağı de­ğildi. Hormonları akıllarını bulandırmıyordu. Düzenli aralık­larla azıyorlardı, tıpkı insanoğlu dışındaki çoğu memeli hay­van gibi.</p>

  <p>Bu insanların miras alabileceği herhangi bir şey asla bu­lunmayacağından, şecereleri, evlilikleri ve boşanmaları ol­mayacaktı. Doğal ortamlarına kusursuzca uyum sağladıkların­dan asla evlere, aletlere, silahlara ya da giysilere ihtiyaç duy­mayacaklardı. Krallıklar, ikonlar, tanrılar ya da para gibi zararlı semboller üretmeleri gerekmeyecekti. En güzeli de, kendi dışkılarıyla beslenebileceklerdi. Muhteşem bir genetik birleşim sayesinde, ki genetik materyallerin...</p>

  <p>"Pardon” dedi Jimmy. "Ama sıradan insanlar bebekle­rinde genellikle böyle şeyler istemezler. Biraz fazla uçmuyor musun?”</p>

  <p>"Söylemiştim ya” dedi Flurya sabırla. "Bunlar vitrin mo­delleri. Olasılıkların sanatını temsil ediyorlar. Müşterilerin arzularına uyabiliriz. Herkes aynı şeyi istemez. Bunu biliyo­ruz. Gerçi yalnızca ot yiyen, çok güzel ve zeki bir bebeğe sa­hip olmayı kaç kişinin isteyeceğini bilsen şaşırırsın. Özellikle vejetaryenler çok ilgileniyor. Pazar araştırması yaptık."</p>

  <p>Harika, diye düşündü Jimmy. Hem bebek, hem de çim biçme makinesi.</p>

  <p>“Konuşabiliyorlar mı peki?" diye sordu.</p>

  <p>“Elbette konuşabiliyorlar" dedi Flurya. “Konuşmak iste­diklerinde konuşuyorlar."</p>

  <p>“Espri yapıyorlar mı?"</p>

  <p>“Aslında hayır" dedi Flurya. “Espri yapabilmek için insa­nın biraz sivri dilli, biraz fesat olması gerekir. Bu konuda epey uğraştık. Deneme yanılma yöntemiyle bir sürü deney yaptık. Hâlâ test aşamasındayız. Ama sanırım espri yapma yetenek­lerini tamamen köreltmeyi başardık." Kadehini kaldırıp Jimmy’ye sırıttı. “Burada olduğuna sevindim, mantar fındığı" de­di. “Konuşacak birilerine ihtiyacım vardı."</p>

  <p> </p>

  <p>Jimmy’ye CennetZarı kubbesinde giymesi için kendi özel giy­sisi verildi. Eşyaları kendisinden önce getirilmişti. Her biri düzgünce, yerli yerine konulmuştu (iç çamaşırları iç çamaşırı gözündeydi, gömlekleri katlanıp üst üste konmuştu, elektrik­li diş fırçası fişe takılıp şarj edilmişti). Ama hatırladığından daha çok eşyası vardı. Daha çok gömleği, daha çok iç çamaşı­rı, daha çok elektrikli diş fırçası. Havalandırma, tam sevdiği ısıya ayarlanmıştı. Yemek odası masasına leziz çerezler kon­muştu (kavun, <i>proscuitto,</i> otantik görünen bir Fransız krem peyniri). Yemek odası masası ha! İlk kez bir yemek odası ma­sası oluyordu.</p>
</body>
</html>
