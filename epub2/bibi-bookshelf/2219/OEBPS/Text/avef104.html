<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Ses</h2>

  <p>"Şimdi yalnızım” diyor yüksek sesle. “Yapayalnızım. Geniş, engin bir denizde yapayalnızım.” Zihninde yanan not defte­rinden bir alıntı daha.</p>

  <p>Düzeltme: Sahilde.</p>

  <p>İnsan sesi işitme ihtiyacı duyuyor... Kendisi gibi gerçek bir insanın sesini. Bazen çakal gibi gülüyor ya da arslan gibi kükrüyor... Zihnindeki çakal ya da arslan imgelerine göre. Çocukken eski DVD’lerde böyle yaratıkları izlerdi: Hayvanla­rın davranışlarını gösteren o programlarda çiftleşmeler, kükremeler, iç organlar, yavrularını yalayan anneler gösterilirdi. Niye onları huzur verici bulurdu ki?</p>

  <p>Domuzon gibi homurdanıp, ciyakladığı yada kurtek gibi uluduğu da oluyor: Aruu! Aruu! Bazen alacakaranlıkta sahil boyunca ileri geri koşarak okyanusa taşlar fırlatıp <i>‘‘kahretsin, kahretsin, kahretsin, kahretsin, kahretsin!"</i> diye bağırıyor. Bunu yapınca kendini daha iyi hissediyor.</p>

  <p>Ayağa kalkıp kollarını kaldırarak geriniyor. Çarşafı yere düşüyor. Vücuduna dehşetle bakıyor: Böcek ısırıklarıyla kap­lı pis derisine, yapış yapış olmuş kıllarına, kalın, sarı ayak tır­naklarına. Anadan doğma çırılçıplak. Doğumuyla ilgili bir şey hatırladığından değil. İnsanlar birçok önemli olayın far­kında olamayacak bir konumda olurlar: Örneğin doğum ve ölümün. Ayrıca seks de insanı kendinden geçirip unutturur.</p>

  <p>"Sakın, aklından bile geçirme” diyor kendine. Seks, al­kol gibi. Günün erken saatinde düşünmeye başlamak doğru değil.</p>

  <p>Eskiden kendine iyi bakardı. Koşar, spor salonunda çalı­şırdı. Şimdiyse kaburgalarını sayabiliyor. Eriyip tükeniyor. Ye­terince hayvansal protein almıyor. Zihninde bir kadın sesi ku­lağına <i>Ne güzel kıçın var!</i> diye fısıldıyor okşarcasına. Antilop değil, başka bir kadın. Antilop artık pek konuşmuyor.</p>

  <p>"N’olur bir şeyler söyle” diye yalvarıyor ona. Antilop onu işitebiliyor. Buna inanmak zorunda. Ama ondan cevap alamıyor. "Ne yapabilirim?” diye soruyor Antilop’a. "Biliyor­sun ki ben...”</p>

  <p><i>Ah, ne güzel kıçın var!</i> diyor o fısıltı sözünü keserek. <i>Şöy­le uzansana tatlım.</i> Kim bu? Bir zamanlar satın aldığı bir oros­pu. Düzeltme: Profesyonel seks uzmanı. Bir trapezci. Belke­miği lastik gibi. Üstüne pullar yapıştırılmış, balık pulları gibi. Bu yankılardan nefret ediyor. Eskiden mağaralarda ve çöller­de yaşayan çılgın, bitli azizler de böyle sesler işitirdi. Kar Adamı çok yakında meme başları kırmızı ve sıcak, pembe dil­leriyle dudularını yalayarak onu çağıran güzel iblisler görmeye başlayacak. Çürüyen kulelerin ardındaki dalgaların arasından denizkızları yükselecek. Kar Adamı tatlı sesleriyle söyledikle­ri şarkıları duyunca onlara doğru yüzecek ve köpekbalıkları tarafından yenecek. Kadın başına ve memelerine sahip kartal pençeli yaratıklar gökyüzünden üstüne süzülecek. Kar Adamı onlara kollarını açacak ve sonu gelecek. Beyni kısa devre ya­pacak.</p>

  <p>Ya da daha kötüsü, tanıdığı, tanımış olduğu bir kız, ağaç­ların arasından ona doğru yürüyecek. Kar Adamı’nı gördüğü­ne sevinecek ama havadan yapılma olacak. Kar Adamı buna bile sevinecek. Yanında birinin olmasına.</p>

  <p>Tek camlı güneş gözlüğünün ardından ufku tarıyor. Hiç­bir şey yok. Deniz sıcak metal gibi. Gökyüzü beyazlaşmış bir mavi... güneşin yakarak açtığı delik dışında. Her şey bomboş. Su, kumlar, gökyüzü, ağaçlar, anılar. Sesini işitecek kimse yok.</p>

  <p>"Flurya!” diye haykırıyor. "Göt herif! Bok kafalı!”</p>

  <p>Dinliyor. Yüzünden tekrar tuzlu su akıyor. Bunun ne' za­man olacağını asla kestiremiyor ve asla durduramıyor. Kesik kesik solumaya başlıyor. Sanki dev bir el göğsünü kavramış... sıkıyor, bırakıyor, sıkıyor. Anlamsız panik.</p>

  <p>"Senin yüzünden!” diye haykırıyor okyanusa.</p>

  <p>Cevap gelmiyor. Bu şaşırtıcı değil. Yalnızca dalgalar, hışşş, hışşş. Yumruğunu yüzünde gezdiriyor... Kirli, gözyaşlı, sümüklü, bakımsız sakallı ve yapışkan mango sulu yüzünde. "Kar Adamı, Kar Adamı” diyor. "Kendini topla artık.”</p>
</body>
</html>
