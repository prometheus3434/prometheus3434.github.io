<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Kızarmış ekmek</h2>

  <p>Kar Adamı sırtına lime lime çarşafını dolamış, ormanın ke­narında, çayırların, çalıların ve asmaların kumla karıştığı yer­de oturuyor. Hava serinlediğinden morali biraz düzeldi. Ayrı­ca karnı acıktı. Açlık insanın en azından kendini canlı hissetmesini sağlıyor.</p>

  <p>Tepesindeki yapraklar bir esintiyle hışırdıyor. Böcekler ötüyor. Batan güneşin kızıl ışığı denizdeki kulelere vuruyor, kırılmamış pencereleri aydınlatıyor, sanki bir sürü lamba yan­mış izlenimi yaratıyor. Binaların çoğunun çatısında eskiden bahçeler vardı. Şimdiyse çalılarla kaplılar. Gökyüzünde yüz­lerce kuş oraya, tüneklerine süzülüyor. Çeltik kargaları mı? Balıkçıllar mı? Siyahların karabatak olduğu kesin. Ötüşerek karanlık çalıların arasına yerleşiyorlar. Kar Adamı, guanoya ihtiyaç duyarsa nereden bulabileceğini biliyor.</p>

  <p>Güneydeki açık araziden bir tavşan hoplaya zıplaya geli­yor. Bir an durup dev dişleriyle çimenleri kemiriyor. Alacaka­ranlıkta parlıyor. Eski bir deneyin ürünü. Bir denizanasının iridisitlerini aldığı için yeşil bir ışık saçıyor. Loşlukta tavşan yumuşak, neredeyse yarı şeffaf görünüyor... Bir parça Türk lo­kumu gibi. Kürkü şeker gibi. Parlak tavşanlar, Kar Adamı’nın çocukluğunda bile vardı. Ama bunun kadar iri değillerdi. O zamanlar henüz kafeslerinden kaçıp yaban tavşanlarıyla çift­leşerek zararlı hale gelmemişlerdi.</p>

  <p>Bu tavşan ondan korkmuyor. Oysa Jimmy’nin iştahını kabartıyor. Jimmy ona bir taşla vurmak, sonra elleriyle parça­layıp etini postuyla birlikte çiğ çiğ yemek istiyor. Ama tav­şanlar Antilop'un Çocukları’na ait. Antilop için kutsallar. Kadınları kızdırmak iyi olmaz.</p>

  <p>Hep onun suçu. Kuralları koyarken zil zurna sarhoştu herhalde. Tavşanları yenebilir kılmalıydı, en azından kendisi için. Ama artık çok geç. Antilop’un muzipçe bir kahkaha at­tığını duyar gibi oluyor.</p>

  <p>Antilop’un Çocukları, Flurya’nın Çocukları. Bir şeyler uydurmak zorundaydı. Hikayen basit olsun. Sakın açık ver­me. Eskiden avukatlar hapisteki suçlulara bu tavsiyeleri ve­rirdi. <i>Flurya, sahildeki mercanlardan Flurya'nın Çocuklarının kemiklerini yarattı. Etlerini de mangodan yarattı. Antilop'un Çocukları'ysa Antilop'un yumurtladığı dev bir yumurtadan çıktılar. Aslında Antilop iki yumurta yumurtlamıştı: Biri hayvanlarla, kuşlarla ve balıklarla, diğeriyse sözcüklerle doluydu. Ama sözcük­lerle dolu yumurta önce çatladı. Flurya'nın Çocukları o sırada çoktan yaratılmış olduklarından bütün sözcükleri yediler, çünkü karınları açtı. Böylece ikinci yumurta çatladığında ortada hiç söz­cük kalmamıştı. Hayvanlar işte</i> bu <i>yüzden konuşamaz.</i></p>

  <p>İçsel tutarlılık en iyisidir. Kar Adamı bunu gençliğinde öğrenmişti. O zamanlar yalan söylemek daha zordu. Şimdiyse ufak tefek çelişkileri yakalansa bile bir masal uydurabiliyor, çünkü insanlar ona güveniyor. Flurya’yı şahsen tanıyan bir tek o kaldı geride. Bu yüzden istediğini söyleyebilir. Tepesin­de Flurya Diyarı’nın, Yüce Flurya’nın, Flurya Birliği’nin gö­rünmez sancağı dalgalanıyor, yaptığı her şeyi kutsuyor.</p>

  <p>İlk yıldız beliriyor. “Yıldız ışığı, parlak yıldız” diyor. İlko­kul öğretmenlerinden biri. Koca Kıçlı Sally. <i>Şimdi gözlerinizi sımsıkı yumun! Daha sıkı! Çok sıkı! İşte! Dilek yıldızını görüyor musunuz? Şimdi hepimiz hayatta en çok, ama en çok istediğimiz şeyi dileyeceğiz. Ama şşşşt! Sakın kimseye söylemeyin, yoksa gerçekleşmez!</i></p>

  <p>Kar Adamı gözlerini sımsıkı yumuyor. Üstlerine yum­ruklarını bastırıyor, suratını çarpıtıyor. İşte dilek yıldızı: Ma­vi. "N’olur bu geceki dileğim gerçek olsun” diyor.</p>

  <p>Hiç şansı yok.</p>

  <p> </p>

  <p>"Hey Kar Adamı, niye kimseyle konuşmuyorsun?” diyor bir ses. Kar Adamı gözlerini açıyor. Biraz ötesinde üç büyük ço­cuk durmuş, ona ilgiyle bakıyorlar. Loşlukta sessizce gelmiş olmalılar.</p>

  <p>“Flurya'yla konuşuyorum” diyor Kar Adamı.</p>

  <p>"Ama Flurya'yla konuşurken o parlak aletini kullanır­dın! Yoksa bozuldu mu?”</p>

  <p>Kar Adamı sol kolunu kaldırıp saatini gösteriyor. “Bu Flurya’yı <i>dinlemek</i> için. Onunla <i>konuşmaksa</i> daha farklı.”</p>

  <p>“Niye onunla yıldızlar hakkında konuşuyorsun? Flurya’ya ne diyorsun Kar Adamı?”</p>

  <p>“Gerçekten ne diyorum?” diye düşünüyor Kar Adamı. <i>Yerlilerle uğraşırken,</i> diyor zihnindeki kitap (bu kez daha mo­dern bir kitap, yirminci yüzyılın sonlarından, okuyansa ken­dinden emin bir kadın) <i>geleneklerine saygı göstermeye çalışmalı ve açıklamalarınızı onların inanç sistemlerine uyacak biçimde ba­sitleştirmelisiniz.</i> Kadın koltukaltları fileli, yüzlerce cebi olan haki orman giysileri giymiş, hevesli bir yardım kuruluşu gö­revlisi. Kendini beğenmiş, kibirli öküz. Her şeyi bildiğini sa­nıyor. Oysa burada olsa <i>yerli</i> anlayışını tamamen değiştirmek zorunda kalırdı.</p>

  <p>“Ona çok fazla soru sorduğunuzu söylüyordum” diyor Kar Adamı. Saatini kulağına götürüyor. “O da, bana bunu yapmayı kesmezlerse onları ezip kızarmış ekmeğe çeviririm diyor.”</p>

  <p>“Ey Kar Adamı, lütfen söyle, kızarmış ekmek ne de­mek ?”</p>

  <p>Yine hata yaptım, diye düşünüyor Kar Adamı. Böyle es­ki metaforlar kullanmamalı. "Kızarmış ekmek” diyor, "çok, çok kötü bir şeydir. Öyle kötüdür ki anlatamam. Hadi şimdi gidin. Yatma vaktiniz geldi.”</p>

  <p>"Kızarmış ekmek nedir?” diye soruyor Kar Adamı kendine, çocuklar koşarak uzaklaşınca. <i>Kızarmış ekmek, ekmek dilimleri­ni alıp...</i> Ekmek nedir? <i>Ekmek,un alıp...</i> Un nedir? <i>Boşver, çok karışık. Ekmek, bir yer bitkisinden yapılan, taşa benzer bir yiye­cektir. Pişirilip...</i> Niye pişiriyorsun? N’olur söyle. Niye doğrudan bitkiyi yemiyorsun? <i>Boşver... Beni iyi dinle. Pişirirsin, sonra di­limlersin, sonra ekmek kızartma makinesine koyarsın. Ekmek kı­zartma makinesi metal bir kutudur. Elektrikle ısınır...</i> Elektrik ne­dir? <i>Boşver. Dilimler ekmek kızartma makinesindeyken, tereyağı alırsın. Tereyağı sarı bir hayvansal... neyse, tereyağını boşver. Ekmek kızartma makinesi, dilimlerin iki tarafını da ısıtıp karart­maya başlar. Duman çıkar. O zaman dilimleri havaya fırlatır. Ye­re düşerler...</i></p>

  <p>"Boşver” diyor Kar Adamı. “Baştan başlayalım.” <i>Kızar­mış ekmek, Karanlık Çağlar'ın gereksiz bir icadıydı. Kızarmış ek­mek, insanların geçmiş yaşamlarındaki günahlarını ve suçlarını itiraf etmelerini sağlayan bir işkence aletiydi. Kızarmış ekmek, ki­netik ve cinsel güçleri arttırdığına inanan fetişistler tarafından ye­nen bir ayinsel öğeydi. Kızarmış ekmeğin mantıklı bir açıklaması yoktur.</i></p>

  <p>Kızarmış ekmek <i>gibi yamyassı oldum.</i></p>

  <p>Kızarmış <i>ekmek oldum.</i></p>
</body>
</html>
