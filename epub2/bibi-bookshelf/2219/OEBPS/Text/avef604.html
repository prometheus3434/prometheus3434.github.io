<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Pixieland cazı</h2>

  <p>Bir gün farklı bir adam geldi, daha önce görmedikleri bir adam. Zayıf ve uzundu. En Amca’dan uzundu. Giysileri üstü­ne oturmuyordu. Yüzü çiçek bozuğuydu. Hepsinin onunla gel­meleri gerektiğini söyledi. En Amca çiçek işini satmıştı. Çi­çeklerini, çiçek satıcılarını, her şeyi satmıştı. Gitmişti. Başka bir şehre taşınmıştı. Patron artık bu uzun boylu adamdı.</p>

  <p>Bir yıl kadar sonra Antilop gerçeğin bu olmadığını öğ­rendi (şilteli odada ilk birkaç hafta birlikte kaldığı, sonra ye­ni hayatında, yani filmlerde oynadığı hayatında tekrar karşı­sına çıkan bir kızdan). Gerçek şuydu: En Amca’nın cesedi şehrin kanallarından birinde yüzer halde bulunmuştu. Boğazı kesilmişti.</p>

  <p>O kız cesedi görmüştü. Hayır, aslında görmemişti. Ama gören birini tanıyordu. En Amca olduğu kesindi. Karnı yastık gibi kabarmış, suratı şişmişti... Ama o olduğuna şüphe yoktu. Çırılçıplaktı... Giysilerini birileri almış olmalıydı. Boğazını kesen kişi almış olabilirdi. Sonuçta bir cesedin o şık giysilere ne ihtiyacı olurdu ki? Belki de başka biri almıştı. Saati de git­mişti. “Parası yoktu” demişti kız gülerek. “Cebi yoktu, bu yüz­den parası da yoktu!”</p>

  <p> </p>

  <p>“O şehirde kanallar mı vardı?” diye sordu Jimmy. Bunun şeh­ri tespit etmekte kullanabileceği bir ipucu olduğunu umuyor­du. O zamanlar Antilop hakkındaki, gittiği yerler hakkındaki her şeyi öğrenmek isterdi. Onu incitmiş ya da üzmüş herkesi arayıp teker teker bulmak ve cezalandırmak isterdi. Öğrendi­ği her bilgi içini dağlardı. Ne kadar çok acı çekerse, Anti­lop’u o kadar çok seviyordu (sevdiğine inanıyordu).</p>

  <p>"Evet, kanallar vardı” dedi Antilop. "Çiftçiler ve çiçek satıcıları kullanırdı... Pazarlara gitmek için. Kayıklarını iske­lelere bağlayıp mallarını oracıkta satarlardı. Bir sürü çiçek... Uzaktan bakınca öyle güzel görünürdü ki.” Jimmy’ye baktı. Aklından geçenleri genellikle bilirdi. "Ama bir sürü şehirde kanal vardır” dedi. “Nehir de. Nehirler çok yararlıdır. Onlara çöp, ceset, bebek ve bok atılır.” Antilop, Jimmy’nin kendi ta­biriyle kötü sözler söylemesinden hoşlanmasa da, bazen bun­ları kendisi kullanırdı, onu afallatmayı sevdiği için. Bir başla­dı mı, bir sürü kötü sözcüğü peş peşe sıralayıverirdi. “Takma kafana Jimmy” diye ekledi usulca. “Aradan çok zaman geçti." Çoğunlukla Jimmy’yi korumak ister gibi davranırdı... Kendi imajından, geçmişteki halinden. Ona yalnızca ışıltılı yüzünü göstermeyi severdi. Parlamayı severdi.</p>

  <p> </p>

  <p>Yani En Amca kanalı boylamıştı. Talihi ters gitmişti. Doğru insanlara para yedirmemiş ya da yeterince yedirmemişti. Bel­ki de işini satın almak istemişlerdi ama verdikleri parayı az bularak kabul etmemişti. Belki de kendi adamlarından biri onu satmıştı. Bir sürü ihtimal vardı. Belki de planlı bir olay değildi... Bir rastlantıydı o kadar. Basit bir hırsız tarafından iş­lenen tesadüfi bir cinayet. En Amca dikkatsizlik etmiş, tek başına yürüyüşe çıkmıştı. Dikkatsiz biri değildi oysa.</p>

  <p>“İşitince ağladım” dedi Antilop. "Zavallı En Amca. ”</p>

  <p>“Niye üzülüyorsun ki?” diye sordu Jimmy. “İğrenç herifin tekiydi o. Pis bir hamamböceğiydi!”</p>

  <p>“Beni severdi.”</p>

  <p>“Parayı severdi!”</p>

  <p>“Tabii ki Jimmy” dedi Antilop. “Parayı herkes sever.</p>

  <p>“Ama o bana çok daha kötü şeyler yapabilirdi ve yapmadı. Öl­düğünü duyunca ağladım. Hüngür hüngür ağladım.”</p>

  <p>"Çok daha kötü şeyler mi? Nasıl şeyler?”</p>

  <p>"Boşver Jimmy.”</p>

  <p> </p>

  <p>Çocuklar gri şilteli odadan çıkarıldılar. Antilop o odayı bir daha görmedi. Diğer çocukların çoğunu da görmedi. Birbirle­rinden ayrılıp farklı yerlere gönderildiler. Antilop film çeken bir adama satıldı. Filmciyle giden tek çocuk oydu. Adam ona tatlı bir kız olduğunu söyledi. Yaşını sordu. Ama Antilop bil­miyordu. Adam ona bir filmde oynamak isteyip istemediğini sordu. Antilop hiç film izlememişti, bu yüzden hoşuna gidip gitmeyeceğini bilmiyordu. Ama seçme şansı yok gibiydi. Bu yüzden kabul etti. Ne zaman evet demesi gerektiğini öğren­mişti artık.</p>

  <p>Adam onu tanımadığı üç dört kızla birlikte arabasına bindirip götürdü. Geceyi büyük bir evde geçirdiler. Zenginler için yapılmış bir evdi. Etrafı yüksek bir duvarla çevriliydi. Du­varın tepesinde kırık cam parçaları ve dikenli teller vardı. İçe­ri bir bahçe kapısından girdiler. İçerisi çok güzel kokuyordu.</p>

  <p>“Nasıl kokuyordu?” diye sordu Jimmy, ama Antilop bir cevap veremedi. Güzel kokuları fark edebilirdi o kadar. O ev daha önce gittiği lüks otellerden bile güzel kokuyordu. Anti­lop pişen bir sürü yemeğin, ahşap mobilyaların, cilaların, sabunların birbirine karışmış kokularını almıştı. Etrafta çiçek açan ağaç ya da çalı da olsa gerekti, çünkü çiçek kokuları da vardı. Yere halılar serilmişti ama çocuklar üstlerine basma­mışlardı. Halılar geniş bir odadaydı. Odanın açık kapısının önünden geçerken içeri bakınca görmüşlerdi onları. Renkleri mavi, pembe ve kırmızıydı. Öyle güzeldiler ki.</p>

  <p>Mutfağın yanındaki bir odaya sokulmuşlardı. Belki de depoydu ya da eskiden öyleydi. Pirinç ve çuval kokuyordu. İçi o sırada çuval doluydu ama pirinç yoktu. Beslenmişlerdi. (Yemek çok güzeldi, dedi Antilop. Tavukluydu.) Ses çıkarma­maları tembih edilmişti. Sonra kapı üstlerine kilitlenmişti. Evde köpekler vardı. Bahçeden gelen havlamalar işitiliyordu.</p>

  <p>Ertesi gün aralarından bazıları bir kamyonun kasasına bindirilip götürülmüştü. İki çocuk daha vardı. İkisi de küçük kızlardı, Antilop gibi. Biri köyünden yeni gelmişti. Halkını özlüyordu. Yüzünü gizleyerek usulca ağlıyordu sık sık. Onları bir kamyonun kasasına koyup kilitlemişlerdi. İçerisi karanlık ve sıcaktı. Susamışlardı. Çişleri gelince oraya işemek zorunda kalmışlardı, çünkü kamyon durmuyordu. Neyse ki yukarıda küçük bir penceresi vardı. Oradan hava giriyordu.</p>

  <p> </p>

  <p>Yolculuk birkaç saat sürmüştü. Ama daha uzun gibi gelmişti, sıcak ve karanlık yüzünden. Gidecekleri yere vardıklarında başka bir adama teslim edilmişlerdi. Kamyon gitmişti.</p>

  <p>“Kamyonun üstünde yazı var mıydı?” diye sordu Jimmy hevesle.</p>

  <p>“Evet. Kırmızı bir yazı vardı.”</p>

  <p>“Ne yazıyordu?”</p>

  <p>“Ne bileyim?" diye tersledi Antilop.</p>

  <p>Jimmy kendini salak gibi hissetti. “Resim var mıydı pe­ki ?"</p>

  <p>“Evet. Resim vardı” dedi Antilop bir an düşündükten sonra.</p>

  <p>“Ne resmiydi?”</p>

  <p>Antilop düşündü. “Papağan resmiydi. Kırmızı bir papa­ğan.”</p>

  <p>‘‘Uçuyor muydu, duruyor muydu?”</p>

  <p>“Jimmy, ne tuhafsın!”</p>

  <p>Jimmy o kırmızı papağanı unutmadı. Aklında tuttu. Ba­zen rüyasında görüyordu. Gizemli, gizli bir anlamı vardı. Bü­tün bağlamlardan bağımsız bir semboldü. Bir marka logosu ol­sa gerekti. internette araştırmalar yaptı. Papağan, Papağan Markası, Papağan Şirketi, Kırmızı Papağan kelimelerini arattı. <i>Ben gidiyorum,</i> diyen mantar fındığı papağan Alex’i buldu. Ama işine yaramadı, çünkü Alex’in rengi farklıydı. Jimmy o kırmızı papağanın Antilop’un anlattığı öyküyle sözde gerçek dünya arasında bir bağ olmasını istiyordu. Sokakta yürürken ya da internette gezerken o kırmızı papağana rastlayıvermek istiyordu... o şifreye. Pek çok şey açıklığa kavuşacaktı o zaman.</p>

  <p> </p>

  <p>Film çekimi yapılan bina bir başka şehirdeydi. Aynı şehrin bir başka semtinde de olabilirdi. Antilop o şehrin çok büyük olduğunu söyledi. Diğer kızlarla birlikte içinde kaldığı oda da o binadaydı. Dışarı neredeyse hiç çıkmıyorlardı, film çekim­lerinin düz çatıda yapıldığı zamanlar dışında. Binaya gelen bazı insanlar, çekimler sırasında dışarıda olmak istiyorlardı. Hem görülmek, hem de gizlenmek istiyorlardı. Çatı duvarla çevriliydi. “Belki de Tanrı’nın onları görmesini istiyorlardı” dedi Antilop. “Ne dersin Jimmy? Tanrı’ya hava mı atıyorlardı sence? Bence evet.”</p>

  <p>O adamların filmlerinde olmasını istedikleri bir sürü şeyler vardı. Arka planda masalar, ağaçlar istiyorlardı. Halat­lar, çığlıklar, ayakkabılar istiyorlardı. Bazen, <i>hadi yap</i> şunu, <i>parasıyla değil mi,</i> gibi laflar ediyorlardı, çünkü o filmlerdeki her şeyin bir bedeli vardı. Saçlar, çiçekler, nesneler, hareket­ler... hepsi paraylaydı. Adamların aklına yeni bir fikir gelin­ce, maliyeti hakkında tartışmaları gerekiyordu.</p>

  <p>“Böylece hayatı öğrendim” dedi Antilop.</p>

  <p>“Ne öğrendin ki?'’ diye sordu Jimmy. O pizzayı yememe­li, üstüne de ot içmemeliydi. Biraz midesi bulanıyordu.</p>

  <p>“Her şeyin bir bedeli olduğunu.”</p>

  <p>“Her şeyin değil. Bu doğru olamaz. Zamanı satın alamaz­sın. Şeyi de...” Aşkı diyecekken duraksadı. Basmakalıp laflar­dı bunlar.</p>

  <p>“Zamanı satın alamazsın ama bedeli vardır” dedi Anti­lop. “Her şeyin bir bedeli vardır.”</p>

  <p>“Benim yok” dedi Jimmy şaka yollu. “Benim fiyatım yok.”</p>

  <p>Yanılıyordu, her zamanki gibi.</p>

  <p> </p>

  <p>Antilop’un söylediğine göre bir filmde oynamak, söylenen her şeyi yapmak demekti. Gülümsemenizi istiyorlarsa gülümsemeliydiniz. Ağlamanızı istiyorlarsa ağlamalıydınız. Ne söy­lerlerse yapmalıydınız, çünkü yapmamaya korkardınız. Gelen adamlara yapmanızı söyledikleri şeyleri yapardınız. Bazen de o adamlar size bir şeyler yapardı. Filmler böyle çekilirdi. “Nasıl şeyler?” diye sordu Kar Adamı.</p>

  <p>“Bilirsin” dedi Antilop. “Gördün ya. İzledin.”</p>

  <p>“O filmi gördüm o kadar” dedi Kar Adamı. “Senin oyna­dığın filmi.”</p>

  <p>“Başka filmlerimi de görmüşsündür eminim. Hatırlamıyorsundur. Belki onlarda farklı görünüyordum. Giysilerim farklıydı. Peruk takıyordum. Belki başka biriydim, başka şey­ler yapan biri.</p>

  <p>“Nasıl başka şeyler? Sana başka neler yaptırıyorlardı?”</p>

  <p>“O filmlerin hepsi aynıydı” dedi Antilop. Ellerini yıka­mıştı. Şimdi tırnaklarını boyuyordu, oval biçimli o zarif, ku­sursuz tırnaklarını. Şeftali rengine boyuyordu, sırtındaki çi­çekli yeleğe uysunlar diye. Ojeyi kenarlara bulaştırmıyordu. Daha sonra sıra ayak tırnaklarına gelecekti.</p>

  <p> </p>

  <p>Çocuklar için filmlerde oynamak, geri kalan zamanlarında yaptıkları şeyler kadar sıkıcı değildi. Geri kalan zamanlarında pek bir şey yapmıyorlardı aslında. Odalardan birindeki eski bir DVD oynatıcıda çizgi film izliyorlardı. Farelerle kuşların, on­ları asla yakalayamayacak hayvanlardan kaçmalarını seyredi­yor, birbirlerinin saçını tarayıp örüyor, yemek yiyor ya da uyu­yorlardı. Yetişkin kadınlar (memeli kadınlar) ve yetişkin erkekler geliyordu... aktörler. Bu kişilerin oynadığı filmlerin çekimlerini çocukların izlemesine izin veriliyordu, ayak altın­da dolanmadıkları sürece. Gerçi bazen aktörler itiraz ediyordu, küçük kızlar penislerine bakıp kıkırdadığı zaman (kocamanken ansızın ufalıveriyorlardı). O zaman çocuklar odalarına geri gönderiliyordu.</p>

  <p>Sık sık yıkanıyorlardı... Çok önemliydi bu. Bir kova kul­lanarak duş yapıyorlardı. Tertemiz görünmeleri gerekiyordu. Yapacak iş olmayan sıkıcı günlerde birbirleriyle tartışıp kavga ediyorlardı. Bazen sakinleşmeleri için onlara esrarlı sigara ya da içki (bira gibi) veriliyordu. Ama onları yıpratacak ağır uyuşturucular verilmiyordu. Sigara içmelerine de izin yoktu. Patronları (asıl patronları, kameralı adam değil) sigara içme­melerini, yoksa dişlerinin sararacağını söylemişti. Yine de ba­zen içtikleri oluyordu, kameralı adam ikram ettiğinde.</p>

  <p>Kameralı adam bir beyazdı. Adı Jack’ti. En sık gördükle­ri kişiydi. Saçı kavrulmuş halata benziyordu. Ayrıca pis koku­yordu, çünkü etoburdu. Öyle çok et yiyordu ki! Balık sevmez­di. Pirinç de sevmezdi ama erişteye bayılırdı. Bol etli erişteye.</p>

  <p>Jack, memleketinde dünyanın en güzel filmlerinin çekil­diğini söylerdi. Memleketine dönmek istediğini söyleyip du­rurdu. Bu berbat ülkenin yemeklerinden gebermemesini yal­nızca talihine yorardı. Bir keresinde sudan mikrop kapıp hastalandığını ama çok içki içtiğinden iyileştiğini, çünkü al­kolün mikropları öldürdüğünü söyledi. Sonra onlara mikro­bun anlamını açıklamak zorunda kaldı. Mikroplar hakkında anlattıkları küçük kızları güldürdü, çünkü ona inanmadılar. Ama hastalandığına inandılar, çünkü hasta insanlar görmüş­lerdi. Hastalıklara ruhların yol açtığını herkes bilirdi. Ruhla­rın ve kötü talihin. Jack gerekli duaları etmemiş olmalıydı.</p>

  <p>Jack gerçekten sağlam bir midesi olduğunu, yoksa bozuk yemekler ve su yüzünden daha çok hastalanacağını söyledi. Bu meslekte insanın midesinin sağlam olması gerektiğini söy­ledi. Video kamerasının antika bir alet olduğunu, ışıkların da berbat olduğunu, bu yüzden her şeyin ucuz ve boktan görün­mesine şaşmamak gerektiğini söyledi. Bir milyon dolarının olmasını istediğini ama bütün parasını har vurup harman sa­vurduğunu söyledi. Tutumlu olmayı beceremediğini, paranın avuçlarının arasından yağlanmış bir orospu gibi kayıverdiğini söyledi. “Sakın büyüyünce bana çekmeyin ha" derdi. Kızlar gülerdi, çünkü başlarına ne gelirse gelsin asla ona benzeme­yeceklerdi. Penisi pörsümüş havuca benzeyen, halat saçlı, de­vasa bir palyaçoya dönüşmeleri mümkün değildi.</p>

  <p>Antilop o pörsümüş havucu yakından görme fırsatını sık sık bulduğunu söyledi. Film çekimi yokken bile Jack onunla film çekimlerinde yapılan şeyleri yapmak istiyordu çünkü. Sonra da üzülüyor ve özür diliyordu. Kafa karıştırıcıydı bu.</p>

  <p>“Bedavaya mı yapıyordun yani?” dedi Jimmy. “Hani her şeyin bir bedeli vardı?" Para konusundaki tartışmayı kazan­mış gibi hissetmiyordu kendini. Tekrar kapışmak istiyordu.</p>

  <p>Antilop susup oje fırçasını kaldırdı. Kendi eline baktı. “Karşılığında bir şeyler alıyordum" dedi.</p>

  <p>“Ne alıyordun?” dedi Jimmy. “O aşağılık, zavallı herif sa­na ne verebilirdi ki?”</p>

  <p>“Niye kötü biri olduğunu düşünüyorsun?” dedi Antilop. “Senin yapmadığın hiçbir şeyi yapmadı bana. Hatta sen çok daha fazlasını yaptın!”</p>

  <p>“Ama ben seni zorlamıyorum ki” dedi Jimmy. “Kendi rı­zanla yapıyorsun. Hem artık büyüdün.”</p>

  <p>Antilop güldü. “Rızamın önemi var mı ki?" dedi. Ama Jimmy’nin üzüldüğünü fark etmiş olacak ki gülmeyi kesti. "Bana okumayı öğretti” dedi usulca. "İngilizce konuşmayı ve okumayı öğretti. Önce konuşmayı, sonra okumayı. Başlan­gıçta zorlandım. Hâlâ iyi konuştuğum söylenemez, ama bir yerden başlamak gerek, değil mi Jimmy?”</p>

  <p>"Bence mükemmel konuşuyorsun” dedi Jimmy.</p>

  <p>"Bana yalan söylemene gerek yok. Öğrenmem uzun sür­dü ama o çok sabırlıydı. Bir kitabı vardı. Nereden buldu bilmiyorum ama çocuk kitabıydı. Kitapta saçı uzun ve örgülü, külotlu çoraplı bir kız vardı (külotlu çorabı öğrenmem ne zor olmuştu). Ortalıkta hoplaya zıplaya geziniyor, canının istedi­ğini yapıyordu. O kitabı okuduk. Benim açımdan iyi bir alışverişti Jimmy. Düşünsene, kabul etmesem seninle konuşa­mazdım değil mi?”</p>

  <p>“Neyi kabul etmesen?” dedi Jimmy. Artık dayanamıyor­du. Jack denen o aşağılık herifi bir eline geçirse boynunu es­ki, kurtlu bir çorap gibi buruverirdi. “Ona neler yaptın ha? Emdin mi?”</p>

  <p>“Flurya haklı” dedi Antilop soğuk bir sesle. “Zihnin zarif değil.”</p>

  <p><i>Zarif zihin.</i> Kibirli, inek matematikçilerin edeceği türden bir laftı. Yine de Jimmy’yi incitti. Hayır, onu asıl inciten, Antilop’la Flurya’nın, arkasından konuşmalarıydı.</p>

  <p>“Özür dilerim” dedi Jimmy. Aklından geçenleri Antilop’a pat diye söylemekle hata etmişti.</p>

  <p>“Şimdi olsa belki yapmazdım ama o zamanlar daha ço­cuktum” dedi Antilop, daha yumuşak bir sesle. “Niye kızdın ki?”</p>

  <p>“Sana inanmıyorum” dedi Jimmy. Antilop’un öfkesi ne­redeydi? İçinde ne kadar derinlere gömülüydü? Jimmy o öfke­yi dışarı çıkarmak için ne yapmalıydı?</p>

  <p>“Neye inanmıyorsun?’</p>

  <p>“Bütün o yalanlarına. Her şey çok güzelmiş ve kendi rı­zanla olmuş gibi yapmana."</p>

  <p>“Madem inanmıyorsun Jimmy" dedi Antilop, ona şef­katle bakarak, "neye inanmak istersin peki?"</p>

  <p> </p>

  <p>Jack filmlerin çekildiği binaya bir ad takmıştı. Oraya <i>Pixieland</i>, yani Peri Diyarı diyordu. Çocuklardan hiçbiri bunun anlamını bilmiyordu, çünkü İngilizce bir terim ve İngilizce bir kavramdı... Jack'in açıklayamadığı. "Gelin bakalım peri­ler” derdi. "Şeker saati!” Onlara bazen şeker verirdi. "Şeker ister misin şekerim?” derdi. Çocuklar bu şakayı da anlamazdı.</p>

  <p>Canı isterse ya da uyuşturucu almışsa, çocukların kendi oynadıkları filmleri izlemelerine izin verirdi. Eroin ya da ko­kain kullandığı hemen anlaşılırdı, çünkü öyle zamanlarda da­ha mutlu olurdu. Çalışırlarken pop müzik çalmayı severdi. Tempolu şarkılar. Kendi tabiriyle neşeli. Mesela Elvis Presley. Altın klasikleri severdi. O zamanlar şarkılara gerçekten güzel sözler yazıldığını söylerdi. "Duygusalın tekiyim işte” derdi, çocukları şaşırtarak. Frank Sinatra’yla Duris Day’i de severdi. Antilop “Love Me Or Leave Me”nin sözlerini tamamen ez­berlemişti, henüz anlamlarını bilmeden. Jack “Bize biraz pixieland cazı söyle bakalım” deyince Antilop o şarkıyı söylerdi. Jack’in çok hoşuna giderdi bu.</p>

  <p>“O herifin adı neydi?” dedi Jimmy. O Jack denen herif piçin tekiydi. Piç Jack. Ona küfretmek rahatlatıcıydı. Herifin boynunu kırmak istiyordu.</p>

  <p>“Adı Jack’ti. Söylemiştim ya. Bize adıyla ilgili İngilizce bir şiir okumuştu: <i>Çevik Jack /</i> <i>Hızlı</i> <i>Jack / Şamdanı</i> <i>uzun</i> <i>Jack.”</i></p>

  <p>“Soyadı neydi peki?”</p>

  <p>“Soyadı yoktu.”</p>

  <p> </p>

  <p>Jack kızların yaptıkları şeyi çalışmak olarak tanımlıyordu. On­lara <i>çalışan kızlar</i> derdi. <i>Çalışırken ıslık çalın,</i> derdi. <i>Daha çok çalışın</i>, derdi. <i>Ruh katın,</i> derdi. <i>İnandırıcı olun, yoksa canınızın yanmasını mı istiyorsunuz,</i> derdi. <i>Haydi seks cüceleri, daha iyisi­ni yapabilirsiniz,</i> derdi. <i>Gençlik elden gitti mi gelmez,</i> derdi.</p>

  <p>"Bu kadar” dedi Antilop.</p>

  <p>“Ne demek bu kadar?”</p>

  <p>“Yani söyledikleri bu kadardı” dedi Antilop. “Hep bun­ları söylerdi.”</p>

  <p>“Peki size hiç...”</p>

  <p>“Hiç ne?”</p>

  <p>“Boşver. Çok küçüktünüz. Öyle bir şey yapmış olamaz­lar.”</p>

  <p>“Lütfen Jimmy. Sorunu tamamla.” Ne kadar da sakindi. Jimmy onu sarsmak istedi.</p>

  <p>“Size tecavüz ettiler mi?” dedi güçlükle. Nasıl bir cevap bekliyordu? Nasıl bir cevap istiyordu?</p>

  <p>“Neden çirkin şeylerden bahsetmek istiyorsun?” dedi Antilop. Sesi mekanikti, bir müzik kutusunun tınıları gibi. Bir elini havada salladı, tırnaklarını kurutmak için. “Elimiz­den geldiğince güzel şeyler düşünmeliyiz. Bakmasını bilirsen, görülecek o kadar çok güzellik var ki dünyada. Ama sen yal­nızca tabanlarındaki çamura bakıyorsun Jimmy. İyi bir şey de­ğil bu.”</p>

  <p>Jimmy’ye asla söylemedi. Bu neden Jimmy’yi çılgına çe­viriyordu peki? “Gerçek seks değildi herhalde?” diye sordu. “Yani filmlerdeki. Yalnızca roldü. Değil mi?”</p>

  <p>“Ama Jimmy, bilmen lazım. Seks her zaman gerçektir.”</p>
</body>
</html>
