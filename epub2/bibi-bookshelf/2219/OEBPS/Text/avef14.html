<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Boşlukta</h2>

  <p>Güvenlik görevlileri Jimmy’nin peşini hiç bırakmamıştı. Martha Graham’da okuduğu sıralarda, onu yılda dört kez dü­zenli olarak sorguya çekerlerdi, <i>biraz sohbet edelim,</i> diyerek. Daha önce defalarca sordukları soruları tekrar sorarlardı, aynı cevapları alıp almayacaklarını görmek için. Jimmy’nin aklına gelen en güvenli cevap <i>bilmiyorum</i> idi. Çoğunlukla işe yarıyordu.</p>

  <p>Bir süre sonra ona fotoğraflar göstermeye başladılar. Ba­zıları gizli kamerayla düğme iliklerinin arasından çekilmişti. Bazılarıysa Halk Diyarı bankalarının bankamatiklerinin gü­venlik kamerası kayıtlarından ya da protesto yürüyüşleriyle, ayaklanmalarla, idamlarla ilgili haber görüntülerinden alın­ma siyah beyaz, dondurulmuş karelere benziyorlardı. Jimmy’nin fotoğraflardaki yüzleri tanıyıp tanımayacağını merak ediyorlardı. Onu yalan makinesine bağlıyorlardı. Böylece ta­nıdığını inkar etse bile, sinirsel elektrik akımları onu ele ve­recekti. Jimmy, Marryland’daki Happicuppa merkezinde, an­nesinin katıldığı gösteri sırasında çekilen bir fotoğrafın gösterilmesinden çok korkuyordu. Ama böyle bir şey olmadı.</p>

  <p>Uzun süredir yabancı ülkelerden kartpostallar almıyordu.</p>

  <p> </p>

  <p>AnooYoo’da çalışmaya başlayınca, güvenlik görevlileri peşini bıraktı. Onu unutmuş gibiydiler. Ama hayır. Tuzak kurmuş­lardı aslında. Jimmy’nin ya da karşı tarafın (yani annesinin), bu yeni özgürlüğü ve artan serbestliği fırsat bilerek yeniden temas kurmaya çalışıp çalışmayacağını merak ediyorlardı.</p>

  <p>Bir yıl kadar sonra, Jimmy’nin kapısı yine o tanıdık şe­kilde çalındı. Güvenlik görevlilerinin geldiğini hemen anlar­dı, çünkü asla önce interkomu kullanmazlardı. Bir tür geçiş kartına ve kapı şifresine sahip olmalıydılar. <i>Selam Jimmy. Naber? Bir iki sorumuz olacak da. Belki bize yardımın dokunur.</i></p>

  <p><i>Tabii, seve seve.</i></p>

  <p><i>Harika.</i></p>

  <p>Sonra devamı gelirdi.</p>

  <p>AnooYoo’daki (kaçıncı?) beşinci yılında nihayet amaçla­rına ulaştılar. Birkaç saattir gösterdikleri fotoğraflara bakmak­taydı. Okyanusun diğer yarısındaki bir üçüncü dünya ülkesin­de, çorak bir dağ eteğinde yapılan bir çatışmanın fotoğrafları. Ölü paralı askerlerin, kadın erkek, yakın çekimleri. O çok uzak, tozlu ülkedeki kıtlık yüzünden saldırıya uğrayan bir grup yardım kuruluşu çalışanı. Sıra sıra kazıklara geçirilmiş insan kelleleri (güvenlik görevlileri bu fotoğrafın Arjantin’de çekildiğini söylediler ama kellelerin kime ait olduğunu ya da kimler tarafından kazığa geçirildiklerini belirtmediler). Bir süpemarkette kasa kuyruğuna girmiş, hepsi de güneş gözlük­lü bir sürü kadın. Bir Tanrı'nın Bahçıvanları hücresine yapıl­mış baskın sonrasında, yerde yatan bir düzine kadar ceset (o demek artık yasaklanmıştı). Cesetlerden biri Bernice'e benzi­yordu, eski kundakçı oda arkadaşına. Jimmy bunu söyleyince aferin deyip sırtına pat pat vurdular. Ama bunu zaten bildikle­ri belliydi, çünkü hiç ilgilerini çekmedi. Jimmy, Bernice’e üzüldü. Sinir bozucu kaçığın teki olsa da, böyle ölmeyi hak et­memişti.</p>

  <p>Bir Sacramento hapishanesinde çekilmiş bir dizi mah­kûm resmi. Arabayla saldıran bir intihar bombacısının ehli­yet resmi. (İyi ama, bomba arabada patladıysa adamın ehliye­tini nereden bulmuşlardı peki?) Bir Halk Diyarı striptiz barındaki üç donsuz kadın garsonun resmi. Bunu sırf eğlence olsun diye katmışlardı araya. Sinir monitöründe bir dalgalan­maya yol açtı tabii. Açmasa tuhaf olurdu zaten. Gülümseyip kıkırdadılar. Jimmy’nin yeni <i>Frankenstein</i> filminden hatırla­dığı bir ayaklanma sahnesi. Dikkati dağılmasın diye arada böyle numaralar yaparlardı hep.</p>

  <p>Sonra tekrar mahkûm fotoğrafları. <i>Hayır,</i> dedi Jimmy. <i>Hayır, hayır, tanımıyorum.</i></p>

  <p>Sonra bir idam sahnesi izlettiler. Hoyratlık yoktu, kaçan mahkûmlar yoktu, küfredenler yoktu. Jimmy yalnızca bunlar­dan yola çıkarak, o kadının varlığına ilişkin bütün kanıtların silineceğini daha onu görmeden anladı. Sonra kadın göründü. Üstünde bol, gri mahkûm giysisi vardı. Ayaklarını sürüye­rek yürüyordu. Saçı arkadan toplanmıştı. Bilekleri kelepçeli, gözleri bağlıydı. İki yanında birer kadın gardiyan yürüyordu. Sprey tabancasıyla vurulacaktı. İdam mangasına gerek yoktu. Tek bir sprey tabancası yeterliydi. Yine de âdet yerini bulsun diye beş kişi sıraya dizilmişti. Böylece adamlar mahkûmu hangisinin öldürdüğünü bilemeyeceklerinden, vicdan azabı duymayacaklardı.</p>

  <p>Yalnızca hainler vurularak idam edilirdi. Diğerleri ya ze­hirli gazla ya da asılarak öldürülürdü. Ya da elektrikle ya da zehirli iğneyle.</p>

  <p>Görüntünün dışından gelen bir erkek sesi: Güvenlik gö­revlileri sesi epey kısmışlardı, çünkü Jimmy’nin görüntülere odaklanmasını istiyorlardı. Ama bir emir verilmiş olmalıydı, çünkü gardiyanlar mahkumun gözlerini açmaya başladılar. Kamera dönerek kadına yaklaştı. Kadın kameraya, Jimmy’ye bakıyordu: Dimdik bakan mavi gözleri asi, sabırlı, yaralıydı. Ama ağlamıyordu. Sonra ses birden yükseldi. <i>Elveda. Katil'i unutma. Seni seviyorum. Beni hayal kırıklığına uğratma.</i></p>

  <p>Annesiydi kesinlikle. Jimmy kadının ne kadar yaşlandı­ğını görünce afalladı. Yüzü buruşuk, ağzı kırış kırıştı. Kaçak olarak yaşamanın zorlukları yüzünden mi, yoksa ona kötü davrandıkları için mi? Ne kadar zamandır hapiste, ellerindeydi acaba? Ona neler yapmışlardı?</p>

  <p><i>Durun,</i> diye bağırmak istedi ama yapmadı. Kamera geri çekildi. Annesinin gözleri tekrar bağlandı ve... zın, zın, zın. İdam mangası kötü nişan almıştı. Etrafa kanlar saçıldı. Anne­sinin kafası neredeyse tamamen parçalandı. Yere yığılışının uzak çekimi.</p>

  <p>“Bir şey mi gördün Jimmy?”</p>

  <p>“Hayır. Pardon. Hiçbir şey görmedim.” Annesi onun iz­leyeceğini nereden bilebilmişti?</p>

  <p>Kalp atışlarının hızlandığını, enerji akımının arttığını anlamış olmalıydılar. Birkaç alelade sorudan sonra (“Kahve ister misin? Çişin geldi mi?”) bir tanesi “Eee, kim bu katil?” diye sordu.</p>

  <p>‘‘Katil” dedi Jimmy. Gülmeye başladı. “Katil bir rakunk idi.” İşte, söylemişti. Bir ihanet daha. Kendini tutamamıştı.</p>

  <p>“Pis bir herifti yani? Motosiklet çetesinde filan mıydı?’’</p>

  <p>“Hayır” dedi Jimmy daha da gülerek. “Anlamadın. Bir rakunk. Bir hayvan." Başını eğip yumruklarına dayadı. Kah­kahadan gözleri yaşarmıştı. Annesi niye Katil’i işe karıştır­mıştı ki? Jimmy onu tanısın diye. Ona inansın diye. Beni ha­yal kırıklığına uğratma, derken neyi kast etmişti peki?</p>

  <p>"Kusura bakma evlat" dedi yaşlı güvenlik görevlisi. “Emin olmak zorundaydık.”</p>

  <p>Jimmy’nin aklına idamın ne zaman yapıldığını sormak gelmedi. Sonradan düşündüğünde, aradan yıllar geçmiş ola­bileceğini fark etti. Peki ya o çekim sahte idiyse? Dijital bile olabilirdi. En azından tabanca atışları, etrafa saçılan kanlar, annesinin yere yığılışı. Belki de annesi hâlâ yaşıyordu, hatta hürdü. Eğer öyleyse, Jimmy neyi ele vermiş oluyordu ki?</p>

  <p> </p>

  <p>Ertesi birkaç hafta boyunca, hayatının en kötü günlerini ya­şadı. O kadar çok şey hatırlıyordu ki. Yitirdiği ya da (daha da üzücüsü) asla sahip olmadığı şeyleri. Harcanan onca zamanı. Kimin harcadığını bile bilmiyordu.</p>

  <p>Genellikle öfkeliydi. İlk başta birkaç âşığıyla takılmayı de­nedi. Ama huysuzdu, onları eğlendiremiyordu ve daha da kötü­sü, sekse olan ilgisini yitirmişti. Elektronik postalarına karşılık vermez oldu <i>(Bir</i> şey mi <i>oldu? Bir</i> şey mi <i>yaptım? Nasıl yardımcı olabilirim?)</i> ve telefon etmeyi kesti. Açıklamaya değmezdi. Eski­den olsa, annesinin ölümünü bir tür psikodrmaya dönüştürür, böylece sempati toplardı. Ama artık istediği bu değildi.</p>

  <p>Ne istiyordu peki?</p>

  <p>Site’deki bekâr barlarında takıldı. Ama keyifsizdi. O ka­dınların çoğunu tanıyordu zaten. Kaprislerini çekecek halde değildi. İnternet pornosuna geri döndü ama çekiciliğini yitir­miş olduğunu fark etti. Hep aynı şeylerdi, sıkıcı ve mekanik. Eskisi gibi heyecan verici değillerdi. HottTotts sitesini bul­maya çalıştı, tanıdık şeylerin işe yarayacağını umarak. Ama o site artık yoktu.</p>

  <p>Artık geceleri tek başına içmeye başlamıştı. Hayra ala­met değildi bu. Yapmaması gereken bir şeydi. Depresifliğini artırıyordu. Ama içindeki acıdan kurtulmak için uyuşmak zo­rundaydı. Neyin acısından? Yeni açılmış yaraların, Evrenin Yüce Kayıtsızlığı’ndan yediği dayaktan sonra sızlayan bedeni­nin acısından. Evren dev bir köpekbalığı ağzıydı. Jilet gibi keskin, sıra sıra dişleri vardı.</p>

  <p>Jimmy çöküşte olduğunu biliyor, kurtulmaya çalışıyordu. Hayatındaki her şey geçiciydi, temelsizdi. Dil ile uğraşmak bile keyifsizdi artık. Sözcükler incelmiş, müphemleşmiş, kayganlaşmışlardı. Dil, yapışkan bir film şeridine dönüşmüştü. Onun üstünde kayıyordu sanki, bir tabakta yuvarlanan bir göz gibi. Ama hâlâ görebilen bir göz. Sorun da buydu işte.</p>

  <p>Gençliğindeki fütursuz halini hatırlıyordu. Fütursuz ve dayanıklı. Karanlıkta ıslık çalarak, seke seke koşup her türlü zemini aşabilirdi o zamanlar. İstemediği şeyleri görmezden ge­lirdi. Şimdiyse gözlerini kaçırmak zorunda kalıyordu. Küçük sorunları büyütüyordu... Kayıp bir çorap tekini ya da bozuk bir elektrikli diş fırçasını. Şafak bile gözlerini kamaştırıyordu. Her tarafına zımpara kâğıdı sürtülürmüş gibi hissediyordu. "Kendini topla” diyordu kendine. “Kendine gel. Geçmişi geç­mişte bırak. İlerle. Kendini baştan yarat.”</p>

  <p>Ne pozitif sloganlar. Basmakalıp, iğrenç reklam metinle­ri. Asıl istediği şey intikamdı onun. Ama kimden intikam alacaktı... Ve ne için? Yeterli enerjisi olsa bile, hedefini sapta­yıp nişan alabilse bile, böyle bir şey gereksiz bile olamayacak kadar saçmaydı.</p>

  <p> </p>

  <p>En kötü gecelerinde papağan Alex ile konuşuyordu. Alex çoktan ölmüştü ama internette hâlâ yaşıyordu. Eğitimci: <i>Yu­varlak topun rengi nedir Alex? Yuvarlak topun?</i> Alex başını yana eğmiş düşünüyor: <i>Mavi.</i> Eğitimci: <i>Aferin sana!</i> Alex: <i>Mantar fındığı! Mantar fındığı!</i> Eğitimci: <i>Kesinlikle!</i> Alex'e ufak bir mı­sır koçanı veriyordu. Oysa Alex mısır koçanı istememişti. Ba­dem istemişti. Jimmy bunu görünce gözlerinden yaş gelene dek gülüyordu.</p>

  <p>Geceleri geç saatlere kadar oturuyordu. Yatınca da göz­lerini tavana dikip, artık kullanılmayan sözcükleri düşünü­yordu. <i>Katakullici. Afazi. Göğüs pulluğu. Muamma. Altıpatlar.</i> Papağan Alex onun olsa, arkadaş olurlardı. Kardeş gibi olur­lardı. Jimmy ona yeni sözcükler öğretirdi. <i>Matem</i> <i>çanı. Gazya­ğı ısıtıcısı.</i> Aman.</p>

  <p>Ama artık sözcükler avutmuyordu onu. İçleri boştu. Unutulmuş sözcükler tat vermez olmuştu. Süt dişlerini kutu­da saklamaktan farksızdı.</p>

  <p>Uykuya dalarken gözlerinin ardında bir resmigeçit beli­riyordu. Sol taraftan, gölgelerin arasından çıkarak görüş ala­nından geçiyorlardı. Minik elli, saçları kurdeleli, genç, diri, rengârenk çelenkler taşıyan kızlar. Zemin yeşildi, ama huzur verici bir doğa manzarası değildi bu. O kızlar tehlikedeydi. Kurtarılmaları gerekiyordu. Ağaçların arkasında bir şey vardı, tehlikeli bir şey.</p>

  <p>Belki de tehlikeli olan kendisiydi. Belki de kafatası de­nen karanlık mağaranın içinden bakan, azı dişleri sivri bir ya­ratıktı o.</p>

  <p>Belki de tehlikeli olan kızlardı. Bu da mümkündü. Bir tuzak için yem olabilirlerdi. Göründüklerinden çok daha yaş­lı ve güçlüydüler. Jimmy’nin tersine, bilge ve acımasızdılar.</p>

  <p>Kızlar sakindi. Ağırbaşlıydılar. Ayinde gibiydiler. Jim­my’ye bakıyor, içini görüyorlardı. Onu tanıyor ve kabulleni­yorlardı. Karanlığını kabulleniyorlardı. Sonra gülümsüyorlardı.</p>

  <p><i>Ah tatlım. Seni tanıyorum. Seni görüyorum. Ne istediğini biliyorum.</i></p>
</body>
</html>
