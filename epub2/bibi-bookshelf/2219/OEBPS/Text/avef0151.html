<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>Ayak izi</h2>

  <p>Kar Adamı şafaktan önce uyanıyor. Hareketsiz yatıyor, dalga­ların sesini dinliyor, hışşş, hışşş, nabız gibi. Hâlâ uykuda oldu­ğuna inanmayı öyle istiyor ki.</p>

  <p>Doğu ufkunda sis var. Gül rengi, ölümcül bir parıltıyla aydınlanıyor. O rengin hâlâ zarif görünmesi ne tuhaf. Vecd ile bakıyor; kelimenin tam anlamıyla: <i>Vecd ile.</i> Yüreği dolu­yor, yükseliyor, dev bir avcı kuş tarafından götürülüyor sanki. Bütün olanlardan sonra, dünya nasıl hâlâ bu kadar güzel ola­bilir? Çünkü öyle. Deniz kulelerinden kuş çığlıkları geliyor, insan sesiyle ilgisiz haykırışlar.</p>

  <p>Birkaç derin soluk alıyor. Aşağı, etrafta vahşi hayvan olup olmadığına bakıyor. Ağaçtan iniyor. Yere önce sağlam ayağıyla basıyor. Şapkasının içine bakıyor, bulduğu bir karın­cayı atıyor. Tek bir karıncaya canlı denebilir mi, kelimenin herhangi bir anlamıyla, yoksa varlığı yalnızca karınca yuva­sıyla mı ilişkilidir? Flurya’nın eski bilmecelerinden biri.</p>

  <p>Sıçraya sıçraya sahile, deniz kenarına gidiyor, ayağını yı­kıyor, tuzlu suyun yaktığını hissediyor: Yarası gece kötüleşmiş olmalı. Kocaman geliyor şimdi. Etrafında vızıldayarak uçuşan sinekler, konmaya fırsat kolluyor.</p>

  <p>Sıçraya sıçraya ağacına geri dönüyor, çiçekli çarşafını çı­karıp bir dala asıyor: Hareketlerini engellemesini istemiyor. Çırılçıplak olacak, gözüne güneş girmesini engelleyecek beyzbol kepi dışında. Güneş gözlüğünü takmayacak: Vakit henüz erken, ihtiyacı yok. En ufak hareketleri bile fark edebilmeli.</p>

  <p>Çekirgelerin üstüne işiyor, kaçışmalarını nostaljiyle izli­yor. Bu rutini şimdiden geçmişe karışmaya başladı bile. Bir tren camının ardından bakılan, el sallayan, kaçınılmaz bir şe­kilde uzaklaşan, zamanda ve mekânda hızla uzaklaşan bir sev­gili gibi.</p>

  <p>Zulasına gidiyor, açıyor, biraz su içiyor. Ayağı çok kötü sızlıyor. Yaranın etrafı yine kızarmış, bileği şişmiş: Orada her ne varsa, CennetZarı kokteylini de, Flurya’nın Çocukları’nın tedavi yöntemini de yenmeyi başardı. Üstüne biraz antibiyo­tik krem sürüyor. Çamur kadar yararsız. Neyse ki aspirini var. En azından acıyı hafifletir. Dört tane yutuyor. Yarım Joltbar yiyor, enerji kazanmak için. Sonra sprey tabancasını alıp şar­jörüne bakıyor, görünmez kurşunu olup olmadığını kontrol ediyor.</p>

  <p>Buna hazır değil. Kendini iyi hissetmiyor. Korkuyor.</p>

  <p>Burada kalıp gelişmeleri beklemeyi seçebilir.</p>

  <p>Ah <i>tatlım. Tek umudum sensin.</i></p>

  <p> </p>

  <p>Sahil boyunca kuzeye doğru yürüyor, dengesini korumak için sopasını kullanarak, olabildiğince ağaç gölgelerinden gide­rek. Gökyüzü giderek aydınlanıyor. Acele etmeli. Artık du­manı görebiliyor. İnce bir sütun halinde yükseliyor. Oraya varması bir saat kadar sürer. Belki daha fazla. O insanlar onu tanımıyor. Flurya’nın Çocukları’nı biliyorlar ama onu tanı­mıyorlar. Onu beklemiyorlar. En büyük avantajı bu.</p>

  <p>Ağaçtan ağaca gidiyor, topallayarak, gizlice, beyaz, bir söylenti. Kendi türünün peşinde.</p>

  <p> </p>

  <p>İşte bir insan ayağının izi, kumda. Sonra bir başkası. Belirgin değiller, çünkü burada kumlar kuru ama insan izi oldukları kesin. İşte, bir sürü ayak izi, denize doğru. Boyutları farklı. Kumun nemli kesimlerinde daha belirginler. Bu insanlar ne yapıyordu? Yüzüyorlar mıydı? Balık mı avlıyorlardı? Yıkanı­yorlar mıydı?</p>

  <p>Ayakkabı giyiyorlarmış ya da sandalet. İşte, burada çı­karmışlar. Burada tekrar giymişler. Sağlam ayağını ıslak kuma bastırıyor, en büyük ayak izinin yanına: Bir tür imza. Ayağını kaldırır kaldırmaz izin içi suyla doluyor.</p>

  <p>Artık duman kokusu alıyor, insan sesleri işitiyor. Usulca ilerliyor, içinde hâlâ insanlar olabilecek boş bir evde yürürcesine. Ya onu görürlerse? Beyzbol kepi dışında anadan doğma olan, sprey tabancası taşıyan kıllı bir manyak. Ne yaparlar? Çığlık çığlığa kaçarlar mı? Saldırırlar mı? Ona kollarını mı açarlar, neşeyle ve kardeşçe bir sevgiyle?</p>

  <p>Yaprakların arasından usulca bakıyor: Yalnızca üç kişiler. Bir ateşin etrafında oturuyorlar. Onların da bir sprey taban­cası var. Bir güvenlik görevlisi tabancası. Ama yerde duruyor. Zayıf ve hırpani görünüyorlar. İki erkek (biri zenci, biri be­yaz) ve çay rengi bir kadın. Adamlar haki renkli tropik giysi­ler giymişler. Standart ama kirli. Kadının üstünde bir tür üni­forma var... Hemşire, bekçi? Bu kadar kilo vermeden önce güzel bir kadındı herhalde. Şimdiyse incecik. Saçı kuş yuvası gibi. Süpürge gibi. Üçü de bitkin görünüyor.</p>

  <p>Bir şey kızartıyorlar... Bir çeşit et. Rakunk? Evet, işte kuyruğu, yerde duruyor. Vurmuş olmalılar. Zavallı yaratık.</p>

  <p>Kar Adamı pişmiş et kokusu almayalı epey oluyor. Göz­leri bu yüzden mi sulanıyor?</p>

  <p>Titremeye başlıyor. Ateşi çıkıyor.</p>

  <p> </p>

  <p>Şimdi ne yapacak? Bir sopaya çarşaf parçası bağlayıp, beyaz bayrak niyetine sallayarak yürüyecek mi? <i>Barış için geldim.</i> Ama çarşafı yanında yok.</p>

  <p>Ya da <i>size bir sürü hazineler gösterebilirim.</i> Ama hayır, pa­zarlık edecek hiçbir şeyi yok. Onların da. Kendileri dışında.</p>

  <p>Onu dinleyebilirler. Öyküsünü dinleyebilirler. Öykülerini dinleyebilir. En azından çektiklerini biraz olsun anlarlar.</p>

  <p>Ya da, <i>arazimden defolun, yoksa kurşunu yersiniz,</i> diyebilir, eski kovboy filmlerindeki gibi. <i>Eller yukarı. Gerileyin. Sprey tabancasına dokunmayın.</i> Ama bu hiçbir şeyi çözmez. Onlar üç kişiler. Kendisi ise yalnızca tek kişi. Yerlerinde olsa yapacağı şeyi yaparlar: Giderler ama gizlice geri gelirler, onu gözetler­ler. Karanlıkta usulca yaklaşıp, kafasına taşla vururlar. Ne zaman geleceklerini asla bilemez.</p>

  <p>Şimdi işlerini bitirebilir. Henüz onu görmediler. Hâlâ gücü var. Hala ayağa kalkabiliyor. Ayağının içi lav dolu san­ki. Ama ona kötülük yapmadılar ki. Gözünü kırpmadan öldü­recek mi onları? Yapabilir mi? Onları öldürürken tereddüt ederse, bir tanesi onu öldürür. Doğal olarak.</p>

  <p>“Ne yapmamı istiyorsunuz?” diye fısıldıyor.</p>

  <p>Kestirmek güç.</p>

  <p><i>Ah Jimmy, öyle komiktin</i> <i>ki.</i></p>

  <p><i>Beni hayal kırıklığına uğratma.</i></p>

  <p>Alışkanlıkla elini kaldırıp saatine bakıyor. Saat boş yü­zünü gösteriyor ona.</p>

  <p>Sıfır saati, diyor Kar Adamı. Vakit geldi.</p>
</body>
</html>
