<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h2>OrganLtd çiftlikleri</h2>

  <p>Jimmy’nin babası, OrganLtd Çiftlikleri'nde çalışan bir gene­tik bilimciydi. Alanındaki en iyi uzmanlardan biriydi. Henüz doktorasını yaparken proteonom haritasının çıkarılması ko­nusunda son derece önemli araştırmalarda bulunmuş, ardın­dan da Ölümsüzlük Operasyonu’nda kullanılan Methuselah Faresi’nin yapılmasına yardım etmişti. Daha sonra OrganLtd Çiftlikleri’nde çalışmaya başlamıştı. Bir organ nakli uzmanla­rı ekibi ve enfeksiyonlarla savaşan bir grup mikrobiyologla birlikte, <i>domuzon</i> projesinin başlıca mimarlarından biri ol­muştu. Domuzon, projenin gayri resmi adıydı aslında. Resmi adı <i>sus </i><i>multiorganifer'</i>di. Ama herkes domuzon diyordu. İnsanların bazen Organ Domuz Çiftliği dedikleri de oluyordu ama sık sık değil. Zaten orası aslında çiftlik değildi. En azın­dan resimlerdeki çiftlikler gibi değildi.</p>

  <p>Domuzon projesinin hedefi büyük transgenetik bir domuzun bedeninde insan dokusundan oluşan bir dizi sağlıklı organın yetiştirilmesiydi... Kolayca nakledilecek ve uyum sağlayacak ama aynı zamanda çeşitleri her yıl artan fırsatçı mikroplarla virüslere direnebilecek organların. Domuzon böbreklerinin, karaciğerlerinin ve kalplerinin daha hızlı bü­yüyebilmesi için, bir hızlı gelişim geni yaratılmıştı. Şimdiyse bir batında beş altı böbrek verebilecek bir domuzonun kusursuzlaştırılması üstünde çalışılmaktaydı. Böyle bir konak hay­vanın fazladan böbrekleri alınabilirdi. Üstelik öldürülmesine gerek yoktu. Yaşayıp daha çok organ üretebilirdi... Tıpkı bir ıstakozun kopan kıskacının yerine yenisinin büyümesi gibi. Böylece epey kara geçilebilirdi, çünkü bir domuzonun yetişti­rilmesi epey besin ve çaba gerektiriyordu. OrganLtd Çiftlik­lerine muazzam yatırımlar yapılmıştı.</p>

  <p>Bütün bunlar Jimmy’ye açıklanmıştı, yeterince büyüdü­ğünde.</p>

  <p>Yeterince büyüdüğümde, diye düşünüyor Kar Adamı kaşınır­ken. Böcek ısırıklarının tepelerini değil, yalnızca kenarlarını kaşıyor. Ne salakça bir kavram. Ne için yeterince büyümek? İçmek için mi? Düzüşmek için mi? Akıllanmak için mi? Bü­tün bunlara hangi koca kafalı karar veriyordu ki? Mesela Kar Adamı şu andaki... Nasıl demeli?.. Şu andaki durum için ye­terince büyük değil. Asla da olmayacak. Aklı başında hiç kimse böyle...</p>

  <p><i>Her erkek, her kadın, karşısına serilmiş yolda yürümelidir,</i> diyor zihnindeki ses. Bu kez bir erkek sesi. Sahte bir gurunun sesi. <i>Her yol eşsizdir. Arayan kişi yolun doğasıyla ilgilenmemelidir. İlgilenmesi gereken şey, hepimizin zaman zaman karşılaştığı­mız güçlüklere karşı güzelliğimizi yitirmeden, güçlü ve sabırlı ola­rak verdiğimiz mücadelelerin...</i></p>

  <p>“Kapa çeneni" diyor Kar Adamı. Ucuz bir Kendi Kendi­ne Aydınlanma El Kitabı. Salaklar İçin Nirvana. Ama bu cevherleri kendisinin de yumurtlamış olabileceği hissi onu rahat bırakmıyor.</p>

  <p>Eskiden, daha mutluyken yapabilirdi elbette. Ah, çok daha mutluyken.</p>

  <p> </p>

  <p>Domuzon organları, gönüllü insanlardan alınan hücreler kul­lanılarak isteğe göre üretilebilir ve ihtiyaç duyulduğunda kul­lanılmak üzere dondurulabilirdi. İnsanların yedek parçalar için kendilerini klonlatmalarından (“Derileri biraz buruşuk olabiliyor ama olsun" derdi Jimmy’nin babası) ya da yasadışı bebek tarlalarında hasatlanmayı bekleyen bir iki çocuk bulundurmalarından çok daha ucuz bir yöntemdi bu. OrganLtd’in özenle yazılmış parlak broşürlerinde, özellikle domuzon yönte­minin etkililiği ve diğer yöntemlere göre daha sağlıklı oluşu vurgulanıyordu. Ayrıca titiz insanların içini rahatlatmak için, ölü domuzonların hiçbirinin beykına ya da sosise dönüştürülmediği iddia ediliyordu. Kimse kendi hücrelerinden en azın­dan bir kısmının benzerlerini taşıyabilecek bir domuz yemek istemezdi.</p>

  <p>Yine de, zaman geçtikçe (kıyı akiferleri tuzlandıkça, ku­zey buzulları eridikçe ve ortaya çıkan engin tundra metan ga­zıyla fokurdar oldukça, kıta ortasının ova bölgelerindeki ku­raklık sürdükçe, Asya stepleri çöle dönüştükçe, et bulmak giderek zorlaştıkça) insanlar şüphelenmeye başladı. OrganLtd Çiftlikleri’ndeki personel kafeteryasının menüsünde sık sık beykınlı ve salamlı sandviçlerle domuz etli böreklerin bulunması dikkat çekiciydi. Kafeteryanın asıl adı Andre’nin Bistrosu’ydu. Ama personel oraya Domuz Ağılı derdi. Jimmy orada babasıyla öğle yemeği yediğinde (annesinin heyheyleri üstün­deyse), civar masalarda oturan adamlarla kadınların tatsız şa­kalar yaptıklarını duyardı.</p>

  <p>“Yine domuzonlu börek” derlerdi. “Domuzon pankekleri, domuzonlu patlamış mısır. Hadi Jimmy, yesene!” Jimmy rahatsız olurdu. Kimin neyi yemesine izin verilmesi gerekti­ğinden emin değildi. Domuzon yemek istemiyordu, çünkü onları kendisine benzeyen yaratıklar olarak görüyordu. Bu olanlarda tıpkı Jimmy gibi onlar da söz sahibi değildi.</p>

  <p>“Onlara aldırma tatlım” dedi Ramona. “Sana takılıyor­lar, anlarsın ya?” Ramona babasının laboratuvar teknisyenle­rinden biriydi. Sık sık onlarla, Jimmy ve babasıyla birlikte öğle yemeği yerdi. Gençti, Jimmy’nin babasından, hatta annesin­den bile gençti. Berber penceresine asılı resimdeki kıza benzi­yordu biraz. Onun da ağzı somurtur gibiydi. Gözleri de iri ve siyahtı. Ama sık sık gülümserdi. Ayrıca saçları kirpi gibi de­ğildi. Onunki yumuşak ve siyahtı. Jimmy’nin annesi kendi saçına <i>orospu sarısı</i> derdi. (“Yeterince orospu değilsin” demiş­ti babası. “Hey! Şaka şaka. Sakin ol! Öldürme beni!”)</p>

  <p>Ramona hep salata yerdi. "Sharon nasıl?" derdi Jimmy'nin babasına, iri ve ciddi gözlerle bakarak. Sharon, Jim­my'nin annesiydi.</p>

  <p>“Biraz soğuk” derdi babası.</p>

  <p>“Ya? Çok üzüldüm.”</p>

  <p>“Bu ciddi bir sorun. Kaygılanmaya başlıyorum.”</p>

  <p>Jimmy, Ramona’nın yemek yiyişini izledi. Ramona ağzı­na küçük lokmalar alırdı. Kıvırcık salata yerken ses çıkarma­mayı başarırdı. Çiğ havuç yerken de. Çok ilginçti bu. O sert meyvelerle sebzeleri sıvılaştırıp emiyordu sanki. Tıpkı Jim­my’nin DVD’de gördüğü uzaylı bir sivrisinek gibi.</p>

  <p>“Belki, ne bileyim, bir doktorla filan görüşse?” Ramona kaygıyla kaşlarını kaldırdı. Gözkapakları leylaktı. Aşırı bo­yandıklarından buruşuk duruyordu. “Artık her şeyi yapabili­yorlar. Ne haplar icat ediliyor..." Ramona güya bir teknoloji dahisiydi ama sıvı sabun reklamlarındaki kızlar gibi konuşur­du. Jimmy’nin babası Ramona’nın aptal olmadığını, yalnızca uzun cümleler kurarak nöronlarını yormak istemediğini söy­lerdi. OrganLtd’de böyle bir sürü insan vardı. Bazıları erkekti de. Çünkü onlar sözcüklerden çok sayılarla ilgilenirler, derdi Jimmy’nin babası. Jimmy sayılarla ilgilenmiyordu.</p>

  <p>“Teklif etmedim sanma. Sordum soruşturdum. En iyi uz­manı bulup randevu aldım. Ama gitmedi” dedi Jimmy'nin babası, masaya bakarak. “İstemiyor.”</p>

  <p>“Yazık. Çok yazık. Yani, eskiden çok akıllıydı! ”</p>

  <p>“Hâlâ akıllı” dedi Jimmy’nin babası. “Kulaklarından ze­ka fışkırıyor.”</p>

  <p>“Ama eskiden öyle... Anlarsın ya...”</p>

  <p>Ramona’nın çatalı parmaklarının arasından kaydı. İkisi bakışarak, Jimmy’nin annesinin eski halini kusursuzca tanım­layacak sıfatı aradılar. Sonra Jimmy’nin baktığını fark edince dikkatlerini ona yönelttiler, uzaydan gelen ışınlar gibi. Gözle­ri fazla parlaktı.</p>

  <p>“Eee Jimmy, tatlım, okul nasıl gidiyor?”</p>

  <p>"Yemeğini yesene ahbap. Kırıntıları da bitir. Göğsün kıllansın biraz!”</p>

  <p>“Gidip domuzonlara bakabilir miyim?” dedi Jimmy.</p>

  <p> </p>

  <p>Domuzonlar sıradan domuzlardan çok daha iri ve tombuldu­lar, çünkü fazladan organlar için vücutlarında yere ihtiyaç vardı. Sıkı korunan özel binalarda tutuluyorlardı. Karmaşık genetik malzemeye sahip bir domuzonun rakip bir şirket tara­fından çalınması felaket olurdu. Jimmy domuzonları görmeye gittiğinde kendisine çok büyük gelen bir biyogiysi giymek ve yüzüne maske takmak zorunda kalıyordu. Ayrıca önce ellerini dezenfektanlı sabunla yıkıyordu. Özellikle yavru domuzonlara bayılırdı. Analarının karnından süt emen bir düzine yavruyu izlemeyi severdi. Yavru domuzonlar. Çok şirindiler. Ama ye­tişkinler biraz korkutucu oluyordu. Minik burunları hep akar­dı. Pembe gözlerinin kirpikleri beyazdı. Sanki Jimmy’yi göre­bilirmiş, cidden görebilirmiş gibi bakarlardı ona. Sanki onun için planları varmış gibi.</p>

  <p>"Domuzon, balon, domuzon, balon” diye şarkı söylerdi Jimmy, onları yatıştırmak için. Domuzon ağılları yeni yıkan­mışsa çok kötü kokmazdı. Jimmy bir ağılda, çiş ve kaka için­de yaşamak zorunda olmadığına memnundu. Domuzonların tuvaletleri yoktu. Tuvaletlerini her yere yapıyorlardı. Bu Jimmy’yi utandırıyordu biraz. Ama epeydir yatağını ıslatmıyordu artık ya da en azından ıslatmadığını sanıyordu.</p>

  <p>“Sakın düşme” dedi babası. “Yoksa seni bir dakikada yiyiverirler.”</p>

  <p>"Hayır yemezler” dedi Jimmy. Çünkü onların dostuyum, diye düşündü. Çünkü onlara şarkı söylüyorum. Uzun bir so­pası olsaydı onları dürtüklerdi ne güzel. Canlarını yakmak için değil, yalnızca koşturmak için. Zamanlarının çoğunu öylece durarak geçiriyorlardı.</p>

  <p>Jimmy cidden çok küçükken Modüller'den birinde, Cape Cod tarzı, kutu gibi bir evde yaşıyorlardı. Verandadaki port­bebedeki bir fotoğraf albümünde Jimmy’nin resimleri vardı. Arkalarında tarihler filan yazılıydı. Annesi o zamanlar böyle şeylerle uğraşırdı. Ama artık içinde yüzme havuzu ve küçük bir spor salonu bulunan Georgia tarzı, kocaman bir evde kal­maktaydılar. Evdeki eşyalara <i>reprodüksiyon</i> deniyordu. Jimmy bu sözcüğün anlamını ancak çok sonraları öğrendi. Her rep­rodüksiyonun bir yerlerde bir orijinali vardı. Ya da eskiden vardı. Ya da onun gibi bir şey.</p>

  <p>Ev, havuz, eşyalar... Bütün bunlar OrganLtd Sitesi’ne ait­ti. Şirketin önde gelenleri tarafından kullanıyordu. Ama orta düzey yöneticilerle genç bilim adamlarının da kullanmasına izin verilmeye başlanmıştı giderek. Jimmy’nin babası bunun daha iyi olduğunu söylemişti. Çünkü Modüller’de yaşayan hiç kimse işe giderken şehirden geçmek zorunda kalmıyordu. Ste­ril ulaşım koridorlarına ve hızlı trenlere karşın, şehirden geç­mek hep bir riskti.</p>

  <p>Jimmy şehre hiç gitmemişti. Yalnızca televizyonda gör­müştü. Bir sürü ilan tahtaları, neon ışıklı reklamları, büyüklü küçüklü binaları vardı. Sayısız kirli sokakları, türlü türlü sayı­sız araçları vardı. Araçların bazılarının arkasından duman bu­lutları çıkıyordu. Şehir binlerce kişiyle doluydu... Koşturan, gülen, bağırıp çağıran insanlarla. Başka şehirler de vardı... Yakında ve uzakta. Babasının dediğine göre, bazılarında güzel semtler bulunmaktaydı, neredeyse Siteler kadar güzel yerler. Oralardaki binaların etrafları yüksek duvarlarla çevriliydi. Ama böyle yerler televizyonda pek gösterilmiyordu.</p>

  <p>Site insanları mecbur kalmadıkça şehre gitmezdi. Hele tek başlarına asla. Şehirlere <i>halk</i> <i>diyarları</i> derlerdi. Artık her­kesin parmak izli hüviyet taşımasına karşın, Halk Diyarı'nda kamu güvenliği pek sağlam değildi. Oraları herhangi bir şe­yin sahtesini yapabilecek ve herhangi biri olabilecek insan­larla doluydu. Ayrıca keşlerle, hırsızlarla, dilencilerle, deliler­le de. Bu yüzden OrganLtd Çiftlikleri’nde çalışan herkesin bir arada yaşaması en iyisiydi. Orada şaşmaz prosedürler uy­gulanıyordu çünkü.</p>

  <p>OrganLtd’nin duvarlarının, kapılarının ve projektörleri­nin ardındaki hayat belirsizliklerle doluydu. İçerideyse, her şey Jimmy’nin babasının çocukluğu zamanındakinin tıpatıp aynısıydı. O zamanlar işler ciddileşmemişti henüz. Jimmy’nin babası öyle diyordu. Jimmy’nin annesiyse bütün bunların ya­pay olduğunu, temalı bir eğlence parkından farksız olduğunu, geçmişin asla geri getirilemeyeceğini söylüyordu. Ama Jim­my’nin babası ona neden şikayet ettiğini sorardı. Etrafta kor­kusuzca gezebiliyordu, değil mi? Bisiklete binebiliyor, kafelerde oturup dondurma yiyebiliyordu değil mi? Jimmy babasının haklı olduğunu biliyordu, çünkü bütün bunları kendisi de ya­pıyordu.</p>

  <p>Yine de güvenlik görevlileri (Jimmy’nin babasının <i>bizim­kiler</i> dediği adamlar) sürekli tetikte olmak zorundaydılar. öylesine muazzam bir proje söz konusuyken karşı tarafın ne­ler yapabileceği bilinemezdi. Karşı tarafın ya da tarafların. Sakınılacak yalnızca tek bir karşı taraf yoktu. Başka şirketler, başka ülkeler, bir sürü örgütler ve kumpasçılar vardı. Jim­my’nin babası etrafta çok fazla donanım bulunduğunu söylü­yordu. Çok fazla donanım, çok fazla yazılım, çok fazla saldır­gan biyoformlar, çok fazla silah. Ayrıca çok fazla kıskançlık, fanatizm ve fesatlık.</p>

  <p>Jimmy’nin babasının dediğine göre çok eskiden, şövalyelerle ejderhalar çağında, krallarla dükler yüksek surlu şato­larda yaşardı. Bu surların kaldırılabilir köprüleri vardı. Ayrıca üstlerinde delikler bulunurdu, düşmanların üstüne kaynar yağ dökülebilsin diye. Siteler de bu şatolar gibiydi. Şatolar seni ve dostlarını korur, diğer herkesi dışarıda tutardı.</p>

  <p>"Biz kral mıyız, dük müyüz yani?" diye sordu Jimmy. "Kesinlikle evet" dedi babası gülerek.</p>
</body>
</html>
