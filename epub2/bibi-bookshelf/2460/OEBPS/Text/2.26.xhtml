<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>26</h3>

  <p>Yiyecek isteyen kadın ertesi sabah yeniden ortaya çıktı. Yanında başka kadınlar da vardı.</p>

  <p>“Birçok erzak deposu keşfettik, dedi. Birçok insan öldüğüne, geri kalan birçoğu da vali ile birlikte kaçtığına göre, bir yıllık erzak stokumuz var demektir.</p>

  <p>— Yiyeceklerin dağıtımını denetleyecek yaşlı insanlar bul, diye buyurdu İlyas. Onlar düzenleme yapma konusunda deneyimlidirler.</p>

  <p>— Yaşlılar, yaşama küsmüş durumdalar.</p>

  <p>—Sen yine de onları göreve çağır.”</p>

  <p>Kadın gitmeye hazırlanıyordu ki İlyas onu durdurdu:</p>

  <p>“Harfleri kullanarak yazı yazmayı biliyor musun?</p>

  <p>— Hayır.</p>

  <p>— Ben öğrendim, sana öğretebilirim. Bu sana, kenti yönetmemde bana yardımcı olmanı sağlar.</p>

  <p>— Ama Asurlular geri gelecek.</p>

  <p>— Geri geldiklerinde, kenti yönetmek için bizim yardımımıza gerek duyacaklar.</p>

  <p>— Bunu düşman için neden yapalım?</p>

  <p>— Bunu, her insanın kendi yaşamına bir ad verebilmesini sağlamak için yap. Düşman, kendi gücümüzü ortaya koyabilmek için bir araçtan başka bir şey değildir.'</p>

  <p>Yaşlılar geldiler, İlyas da öyle düşünmüştü.</p>

  <p>“Akbar için yardımınıza gerek var, dedi İlyas. Bu durumda yaşlılık lüksünün ardına saklanamazsınız; sizlerin vaktiyle sahip olduğunuz ama bugün yitirdiğiniz gençliğe gerek duyuyoruz.</p>

  <p>— O gençliği yeniden nasıl elde edeceğimizi bilmiyoruz, dedi içlerinden biri. Yüzümüzdeki çizgilerle ve düş kırıklıklarımızla birlikte yok olup gitti.</p>

  <p>— Doğru değil bu. Sizin hiçbir zaman düşleriniz olmadı, işte bu yüzden gençliğiniz sizden saklanıyor. Şimdi, onu yeniden bulmanın zamanı, çünkü ortak bir düşümüz var, buysa Akbar'ı yeniden kurmak.</p>

  <p>— Olanaksız olan bir şeyi nasıl gerçekleştirebiliriz?</p>

  <p>— Heyecanla.”</p>

  <p>Hüzün ve cesaretsizlikle perdelenmiş gözler, yeniden parlamak istiyordu. Onlar artık, kendilerine akşamüstü konuşacak bir konu bulmak için, meydanda yapılan arabuluculuk toplantılarına katılan kent sakinleri değildi: Şimdi önlerinde önemli bir görev vardı, kendilerine gerek duyulan kişilerdi.</p>

  <p>İçlerinden en güçlü olanlar, harap olmuş evlerden, iyi kötü ayakta kalmış olanları onarmada yararlanılabilecek malzemeleri ayırmaya başladı. En yaşlı olanlar da, bir sonraki hasat mevsiminde kent için ölenleri anmak için, tarlalardaki cesetlerin küllerini dağıtma işine giriştiler; daha başkaları da kendilerini, tüm kentte depolanmış ve birbirine karışmış tahılları ayırma, ekmek yapma ve kuyudan su çekme işiyle görevlendirdi.</p>
</body>
</html>
