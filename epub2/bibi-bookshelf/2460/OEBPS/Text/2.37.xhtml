<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>37</h3>

  <p><i>Beş yıl sonra, ülke Asurlular tarafından, bu kez daha büyük bir orduyla, daha yetenekli komutanların yönetiminde yeniden istila edildi. Tir kenti ile sakinlerinin Akbar adını verdiği Sarepta kenti dışında, Fenike tümüyle düşmanın egemenliği altına girdi.</i></p>

  <p><i>Çocuk büyüdü, adam oldu, kente vali seçildi ve çağdaşları tarafından bilge kişi olarak kabul edildi. İleri bir yaşa geldiğinde, sevdiği insanların içinde ve 'annesi hâlâ o sokaklarda dolaştığı için, kentin güzel ve güçlü kalması' gerektiğini söyleyerek bu yaşamdan ayrıldı. Tir ve Sarepta kentlerinin direnmesi sayesinde, Asur Kralı Sanherib bu iki kenti ancak İÖ 701 yılında, yani bu kitapta anlatılan olaylardan yaklaşık yüz altmış yıl sonra ele geçirebildi.</i></p>

  <p><i>Ne var ki, Fenike kentleri o dönemdeki önemine bir daha kavuşamadı; bu kentler, peş peşe Yeni Babillilerin, Perslerin, Makedonyalıların, Selevkilerin, en sonunda da Romalıların istilasına uğradı. Bununla birlikte günümüze kadar yaşamayı sürdürdü, çünkü antik geleneğe göre, Tanrı insanların oturmasını istediği yerleri hiçbir zaman rasgele seçmiyordu. Tir, Sayda ve Biblos, bugün bile savaşın hâlâ sürdüğü Lübnan'ın bir parçası olarak yaşamayı sürdürüyor.</i></p>
</body>
</html>
