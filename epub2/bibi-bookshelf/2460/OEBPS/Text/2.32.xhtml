<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3>32</h3>

  <p>Kervan başı, yolun ortasında paçavralara bürünmüş bir grup insan gördü. Bunların haydut olduklarını sandı ve kervandaki herkesi silahlarına sarılmaları için uyardı.</p>

  <p>“Kimsiniz siz, diye sordu.</p>

  <p>— Biz Akbar kentinin sakinleriyiz, diye cevap verdi sakallı bir adam, gözleri parlayarak. Kervan başı onun yabancı bir şiveyle konuştuğunu fark etti.</p>

  <p>— Akbar yerle bir edildi. Biz, Tir ve Sayda kentlerinin yönetimleri tarafından, kenti besleyen kuyunun yerini saptayıp kervanların yeniden vadiden geçebilmelerini sağlamak için gönderildik. Ülkenin geri kalan bölümüyle olan iletişim sonsuza kadar kopuk kalamaz.</p>

  <p>— Akbar hâlâ yaşıyor, diye karşılık verdi adam. Asurlular nerede?</p>

  <p>— Bütün dünya onların nerede olduklarını biliyor, diye karşılık verdi kervan başı gülerek. Ülkemizin topraklarını gübre olarak daha verimli hale getiriyorlar ve uzun süreden beri kuşlarımızı ve yaban hayvanlarımızı besliyorlar.</p>

  <p>— Ama güçlü bir orduları vardı.</p>

  <p>— Ne zaman saldıracağı bilinirse, bir ordunun hiçbir gücü kalmaz. Akbar, onların yaklaştığını bize haber verdi; bunun üzerine Tir ve Sayda kentleri onlara vadinin öte yanında bir tuzak hazırladı. Savaşta ölmeyen Asurlular da denizcilerimiz tarafından köle olarak satıldı.</p>

  <p>— Kimsiniz siz, diye yineledi tüccar. Kimsin sen, diye sordu, kervan başını işaret ederek.</p>

  <p>— Biz Akbar'ın yeni savaşçılarıyız, diye cevap verdi adam.</p>
</body>
</html>
