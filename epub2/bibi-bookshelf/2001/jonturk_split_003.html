<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>jonturk</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:a003e498-fb28-4c30-bc71-7780e5eb847a"/></head>
  <body class="calibre">
<h1 class="h1baslik" id="calibre_toc_1">Önsöz</h1>
				<p class="normal">Tarihimizin çok önemli bir dönüm noktası olan II. Meşrutiyet’in 100. yıldönümünü Ankara Üniversitesi Siyasal Bilgiler Fakültesi büyük bir kongreyle kutlamayı hayli önceden kararlaştırarak işe girişti. 28-30 Mayıs 2008 tarihlerinde fakültemizde gerçekleştirilen “1908-2008: Jön Türk Devriminin 100. Yılı” başlıklı uluslararası kongrenin programında açılış bildirileriyle birlikte 79 bildiri yer alıyordu (bazı gelmeyenler dolayısıyla kimi bildiriler sunulamadı).</p>
				<p class="normal">Toplantı Aykut Kansu, Feroz Ahmad, Norman Stone, Orhan Koloğlu, Herkül Millas, Taner Timur ve benim katıldığım açık oturumla son buldu. 31 Mayıs’ta da Beypazarı’na bir gezi yapıldı.</p>
				<p class="normal">Kongreyi aşağıda üyelerinin adları bulunan Düzenleme Komitesi örgütledi. Hemen belirteyim; ben başta görünmekle birlikte işleri yürütenler genç arkadaşlardı. Ben daha çok “gemi aslanı” rolünü üstlendim.</p>
				<p class="normal">Sevgili Dekanımız Prof. Dr. Celal Göle yakın ilgi ve katkılarını bizden hiç esirgemedi. Mali desteği için TC Başbakanlık Tanıtma Fonu’na ve Sayın Beşir Atalay ve Sayın Ertuğrul Günay’a, ayrıca Türkiye İş Bankası’na ve bu çerçevede Prof. Dr. Ahmet Kırman ile Sayın Müge Nevşehirli Veziroğlu’na; 1908 orijinal kartpostal arşivini bize açan Dr. Cengiz Aslantepe ve sergi olarak sunumu için Sayın Atila Cangır’a; tematik pul sergisi için PTT çalışanlarına, kokteyl ve ulaşım konusundaki katkılarından ötürü Ankara Üniversitesi Rektörü Prof. Dr. Nusret Aras’a, kongre programı ve özet kitabının basımındaki emekleri için Ankara Üniversitesi Basımevi çalışanlarına, Beypazarı gezisine katkılarından ötürü Sayın Mansur Yavaş’a, başta oturum başkanlıklarını üstlenen arkadaşlar olmak üzere birçok kişi ve kuruluşa çok teşekkür borçluyuz. </p>
				<p class="normal">Bu kitap, İş Bankası Kültür Yayınları sayesinde gerçekleşti. Kendilerine müteşekkiriz. Maalesef kitabı belli sınırlar içinde tutabilmek bakımından birçok güzel bildiri arasından bir seçme yapmak durumunda kalındı.</p>
				<p class="normal">Düzenleme Komitesi Adına Prof. Dr. Sina Akşin </p>
				<p class="normal">Düzenleme Komitesi</p>
				<p class="normal">Sina Akşin, Faruk Alpkaya, Sarp Balcı, Elif Ekin Akşit-Vural, Barış Ünlü, Nazan Çiçek</p>
				</body>
</html>