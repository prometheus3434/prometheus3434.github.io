<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>jonturk</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:a003e498-fb28-4c30-bc71-7780e5eb847a"/></head>
  <body class="calibre">
<h2 class="h2baslik1" id="calibre_toc_24">Meşrutiyette İstibdat Kadroları: <br class="chapter"/>
				1908 İhtilali’nin Bürokraside Tasfiye ve İkame Kabiliyeti</h2>
				<p class="sagnormal">Dr. Abdulhamit Kırmızı</p>
				<p class="normal">Tarihten öğrendiğimize göre, rejimler genellikle aniden beliren dramatik krizlerden sonra değişiyor. Bu krizlere giden mecraları elbette ekonomik koşulların ya da siyasal kültürün dönüşümü gibi longue durée’ler belirler. Ancak siyasal rejimler, idarenin dengesini bir müddetliğine bozan bir olaylar zincirine maruz kalmadıkça, kendiliğinden kolay kolay değişmez. İşte böylesi krizlerin bir türünü de ihtilaller teşkil eder. İhtilaller ise, her şeyden önce bürokrasiyi de içeren siyasal elitin, seçkinlerin, önemli kurumların karar vermeye yetkili stratejik pozisyonlarını tutan zümrenin değişmesidir.</p>
				<p class="normal">Siyasal devrimlerin zahiren inkâr ettikleri geçmişin sürekliliği kendini idari yapılar içerisinde gösterir. Bürokrasinin İcadı’nı yazan Françoise Dreyfus, bu tespitine Alexis de Tocqueville’in Fransız ve İngiliz devrimleri için söylediklerini örnek verir. Tocqueville’e göre, 1800’de Fransız kamu idaresinde 1789 Devrimi’nin ilkeleri değil, ancien régime ilkeleri yürürlüktedir. İngiliz devriminden sonra da ülkede yargı ve idare eski biçimlerini korumuş ve geçmişteki yanlışları aynen sürdürmüştür. Aynı şekilde, 1917 Ekim Devrimi’nden sonra Rusya’da kurulan sosyalist devlet, çarlık rejiminden kalma eski bürokrasi kadrolarını kullanmaya devam etmiştir. Devlet bürokrasisinin üst kademelerinde çalışanların yüzde doksanı devrimden önce idarede görev yapmış “burjuva uzmanlar”dır. Üstelik Bolşevikler Avrupa ülkelerinde olmayan ve bir komünist devlette de olmaması gereken birçok çarlık kurumunu tevarüs ve ihya etmiştir. Bu kurumlarla beraber, Marx’ın 
				ve Engels’in ya da başka herhangi bir Batılı sosyalistin 
				yazdıklarında yeri olmayan, fakat sadece Rusların kendi 
				tarihinden bilinen modeller ve pratikler hayata geçirilmiştir.</p>
				<p class="normal">Almanya’da da bürokratik elit, I. Dünya Savaşı’ndaki yenilginin ardından imparatorluk hükümeti 1918’de istifa ettikten sonra Kayzer haledildiğinde ve cumhuriyet kurulduğunda tasfiye görmemiştir. Hatta Nazilerin 1933’te yönetime gelmesinden sonra da aynı elit varlığını sürdürmüştür. Dahası, 1945’ten sonra da aynı durum yaşanmıştır. Bu vakıayı inceleyen Ursula Hoffmann-Lange’ye göre, yerleşik elitler Nazileri Weimar Cumhuriyeti döneminde (1919-33) kaybettikleri üstünlüklerini yeniden kurmanın aracı olarak görmüş ve desteklemişlerdir. Zaten bu destek olmasa Naziler iktidara gelemezlerdi, ki 1933 sonrası politikalar da bu tespiti destekler. Naziler stratejik liderlik pozisyonlarına kendi mensuplarını getirerek devleti ele geçirirken müesses nizama, var olan organizasyonel yapılara dokunmamışlardır. Bürokratik elit, kurumlarda Nazi siyasasının gereklerini kabullenmek şartıyla yerini korumuştur. Alman tarihçileri bunu elitler arasında siyasal yönelim konusunda bir konsensüs olmamasına bağlamaktadırlar. Bunun kökeninde ise Alman toplumundaki kültürel heterojenlik ve değerler konusundaki görüş uyuşmazlığı (dissensüs) vardır. Bu heterojenite ve dissensüs 
				Alman elit tabakasının Nazi rejiminin en korkunç suçlarına 
				iştirak edebilmesini kolaylaştırmıştır. 1945’ten sonra ise, 
				ABD’nin Almanya’nın bürokrasisinden Nazileri temizleme projesi 
				başarısız olmuştur. Çünkü bu proje Nazilerin Alman toplumundaki 
				derinliğini küçümsemiştir. Bütünüyle Nazi rejiminin suçlarına 
				katılan bürokrasiyi değiştirecek sistem dışı yetişmiş adaylar 
				olmadığı için, 1945’ten sonra bürokratik elit kompozisyonu 
				sanıldığı kadar değişmemiştir.</p>
				<p class="normal">Acaba İngiltere, Fransa, Rusya ve Almanya örneklerine benzer bir süreklilik, İttihat ve Terakki Cemiyeti’nin (İTC) gayretleriyle meşrutiyetin iade edildiği ve mutlakıyete nihayet verildiği 24 Temmuz 1908 sonrası Osmanlı bürokrasisi için de geçerli midir? Rejimi değiştiren 1908 krizinden sonra siyasi ve idari elitin tasfiye sürecini anlamak, II. Meşrutiyet döneminin kendinden önceki devirle –başka devletlerde devrim sonrasında yaşananlara benzer– bir süreklilik ilişkisi içinde olup olmadığını aydınlatacaktır. Bunun için kadrolardaki değişim ve süreklilik durumlarını incelemek, bürokraside kopuş ve devamlılık unsurlarına bakmak gerekecektir.</p>
				<p class="normal1">Jön Türkler’de Eleştiri Var, Hazırlık Yok</p>
				<p class="normal">Jön Türkler’in programında yer alan önemli bir veçhe, padişahın neopatrimonyal idare sistemini modern bir bürokrasiyle değiştirmektir. Jön Türkler’e göre, Tanzimat sonrasında rasyonelleşme yolunda elde edilen kazanımlarla değişen değerler, Sultan II. Abdülhamid 
				devrinde “antimodernist” devlet adamları eliyle Osmanlı 
				idaresinin temeline yeniden yerleştirilmiştir.</p>
				<p class="normal">Abdülhamid Devri’nde muhalefet, idari elitin kendi içinde çekişmesi olmaktan çıkmıştır ve muhalefetin tabanı genişlemiştir. Bu yeni muhalifler arasında iyi tahsili olanların bile devlet tecrübesi yoktur. Jön Türkler’in bürokrasi eleştirisi biraz da onların toplumsal statüleriyle ilgilidir. Jön Türkler, kendilerinden önceki Genç Osmanlılar neslinden farklı bir sosyal tabakadandırlar ve yüksek bürokrasiye mensup değildirler. </p>
				<p class="normal">Önde gelen Jön Türkler arasında deneyimli devlet adamları bulunmadığı gibi, bunlar kendilerini henüz devleti yönetecek kabiliyette de görmemektedirler. Feroz Ahmad’a göre, bu yüzden ihtilalin hemen sonrasında yüksek devlet makamlarını ele geçirmeyi düşünmemişlerdir. Ahmad, Hüseyin Cahit’ten alıntı yaparak, 1908’de kimsenin rütbesiz nişansız birinin vezaret unvanıyla sadrazam olmasını düşünemeyeceğini, bir posta kâtibinin nazır olmasını günün şartlarında kimsenin aklına bile getiremeyeceğini nakleder. Ayrıca İTC henüz ülke çapında koordine olmuş merkezi bir örgütlenme yapısına sahip değildir. Dağınık, izole ve birbirini tanımayan gizli cemiyetler söz konusudur. Bu yüzden açıkça iktidara geçilmemiştir, yönetim Said 
				Paşa ve Kâmil Paşa gibi istibdat erkânının kurdukları 
				hükümetlere bırakılmıştır. İTC başlangıçta bir “denetleme iktidarı”yla yetinmiştir. “Osmanlı geleneğinde çok uzun bir bürokratik hayattan sonra gelinebilen büyük ve mühim makamların yarattığı ürkeklik”ten 
				dolayı uzun süre iktidara tam ve ortaksız bir şekilde talip 
				olmamıştır. </p>
				<p class="normal">İhtilalden sonra kurulan hükümetlerde İTC’nin ağırlığı tedrici bir şekilde artmıştır. Kâmil Paşa Kabinesi’nde (5.8.08-13.2.09) sadece bir İttihatçı (Adliye Nazırı) yer alırken, İbrahim Hakkı Paşa Kabinesi (12.1.1910-29.9.1911) artık bir İTC hükümetidir. Bununla birlikte, İTC muhaliflerinin Hürriyet ve İtilaf Partisi çatısı altında birleşmelerinden sonra kurulan Gazi Ahmed Muhtar Paşa (22.7-29.10.1912) ve Kâmil Paşa (29.10.12-23.1.1913) hükümetleri döneminde İTC’nin nüfuzu sarsılmıştır. İttihatçılar Ocak 1913’te gerçekleştirdikleri Babıâli Baskını ile, bir buçuk yıl süren bu sapmaya son vermişler ve Mahmud 
				Şevket Paşa Kabinesi’nden (23.1-11.6.1913) I. Dünya Savaşı’nın 
				sonuna kadar mutlak iktidarı ellerinde tutmuşlardır.</p>
				<p class="normal">Meclis-i Mebusan ve Âyan Reisi Ahmed Rıza Bey, hatıralarında Meşrutiyet’in ilanından sonra Almanya sefaretindeki bir yemek davetinde sefirin kendisine söylediklerini şöyle nakletmiştir: “İnkılabı İT yaptı, halbuki memleketi başkaları idare ediyor. Niçin devlet idaresini elinize almıyorsunuz? Hükümetten şikâyet edilecek olursa, ‘ben ne yapayım Cemiyet öyle istiyor’ diyor. Cemiyet ise meydana çıkmıyor, mesuliyetten korkuyor gibi görünüyor.” Ahmed Rıza bu tenkidi arkadaşlarına ilettikten sonrasını şöyle hikâye eder:</p>
				<p class="indentmetin">Talat Bey Dahiliye Nezaretini, Cavid Bey Maliye’yi almağa karar ver-diler. Benim arzum İttihad ve Terakki ileri gelenlerinin hükumet dairelerinde müsteşar sıfatıyla işe başlamaları idi. Hüseyin Hilmi Paşa buna engel oldu. ‘Nazır yanında hem müsteşar, hem mebus olmak işimizi bozar,’ dedi. Ben ise, tam tersine, Nezarete bir kuvvet olduğu gibi, müsteşarın da işe alışmasına yardımı olur inancında bulunuyordum. Bir iki sene böyle müsteşarlıkta kaldıktan sonra Nezarete geçerse acemilik olmaz diyordum.</p>
				<p class="normal">“Siyasi müsteşarlar” fikrini gerçekleştiremeyen Ahmed 
				Rıza, takip eden satırlarda memleketin “metin, cesur, tecrübeli 
				eller” istediğini, güçlü bir hükümete ihtiyaç olduğunu 
				belirtiyor.</p>
				<p class="normal1">Plansız Tasfiye Aşaması </p>
				<p class="normal">İhtilalvari krizler, normal bir siyasal ve idari hayatın beklentilerine cevap verilemeyen, bir nevi kısa “fetret” devirleri yaşatır. Sanki herhangi bir kurulu rejim yok gibidir ve siyasal güç ortadan kaybolmuştur. 1908 İhtilali de, bir siyasal rejimin sürmesine birden ve kanlı bir şekilde meydan okuyan, o rejimin dengesini ve verimliğini bir müddetliğine bozan krizlerdendir.</p>
				<p class="normal">Ali Haydar Mithat, Meşrutiyet’in ilanından iki ay sonra yurtdışından İstanbul’a döndüğünde uğradığı hayal kırıklığını tam da bu şekilde dile getirmiştir: “Vaziyeti idareye muktedir, ortada hâkim bir kuvvetten eser yoktu. Söz ayağa düşmüş, inzibat tavsamıştı.” Feroz Ahmad’in 
				ifadesiyle, 24 Temmuz 1908’de Meşrutiyet’in ani ilanıyla beraber 
				devlet idaresi, görünürde adeta durmuştur. Devlette kimse artık 
				hangi güce ne kadar malik olduğunun farkında değildir. Bu kafa 
				karışıklığından faydalanan bir kısım halk kanun ve nizam 
				kurumlarının yıkıldığını düşünerek kendi hal çaresine bakmıştır. 
				Trabzon halkı Dahiliye Nazırı’nı sıkıştırarak valiyi makamından 
				etmiş, başka vilayetlerde valilerin ellerine yoz memurların 
				listeleri verilmiş, bunların azledilmesi istenmiştir. Karal’ın da yazdığına göre, vilayetlerdeki İttihatçı kulüpler idareye açıktan açığa karışmakta, beğenmedikleri valileri yerlerinden attırmakta, beğendiklerine akıl hocalığı ederek istediklerini yaptırmaktadırlar. İttihatçı üyelerin çoğu subay olduklarından ve orduya dayandıklarından, valilerin bunlara direnmesi hiç de kolay değildir.</p>
				<p class="normal">Taşrada memurlara karşı yapılan hareketlerin dozu, muhalefet cereyanının söz konusu bölgedeki gücüne ve etkisine bağlı olarak gelişmiştir. Mesela, İzmir’de bazı devlet memurları tutuklanıp Selanik’e sevk edilmiş; Edirne’de öldürülmelerine karar verilen askeri paşalarla mülkiye erkânının adları beyanname biçiminde otuz tabaka kâğıda yazılıp meydanlara asılmış; Bursa ve Diyarbekir’de odaları basılan valilere istenmeyen memurlar listeleri verilmiş; birçok vali halkın çektiği telgraflar üzerine azledilmiş; Manisa, Isparta, Antalya, İzmit, Rize’de mutasarrıf livayı terke icbar edilmiş; Kayseri’de halk hükümeti basınca mutasarrıf masası başında kalp sektesinden vefat etmiş; Zara’da bütün memurlar hükümet binasını basan ahali tarafından sürüklenerek kovulduğu için daire kapıları kapanmış; Trabzon’un birçok kazasında firara zorlandıkları için kaymakam ve memur kalmamış; Antep kaymakamı karga tulumba edilmiş, çarşıda dövüle dövüle elden ele devretmiştir.</p>
				<p class="normal">Bu karışıklıklar memleketin dört bir yanında aylarca sürecek otorite boşluklarına yol açmıştır. Henüz bir aydır Mamüretülaziz Valisi olan Ali Nusret Paşa, 25 Kasım 1908 tarihli raporunda vilayet işlerinin “memurîn-i kısm-ı azamı tahvil-i memuriyet ve istihsal-i mezuniyet suretleriyle memuriyetleri başından ayrılub nâ-ehil bir takım vekiller elinde kalmasından” müştekidir.</p>
				<p class="normal">İmparatorluk merkezinde durum farklı değildir. İstanbul’da hürriyetin ilanını müteakip peyda olan nümayişçiler nezaretleri dolaşmışlar ve nazırlara her türlü hakaretlerle meşrutiyete sadakat yemini verdirmişler, onları yuhalayıp tükürüklere boğmuşlardır. Eski nazırlar evlerinden kaldırılıp Zaptiye Nezareti’ne götürülmüş, kimi devlet adamlarının arabaları limon kabuğu ve çürük yumurta yağmuruna tutulmuş; taşrada sevilmeyen komutan, vali, hâkim, defterdar gibi memurlar yerlerinden kovulmuştur. Ayrıca kovulan istibdat memurlarının yerlerine talip olarak memurluk isteyenler, rütbe ve aylıklarının yükseltilmesinde direnenler kafileler halinde hükümet dairelerinin önüne yığılmışlardır. “Yüksek memurlar arasında ilk temizleme işi” meşrutiyet duyurulur duyurulmaz başlamıştır. İstibdadın saraydaki ve hükümetteki kodamanları atılmış, kötü tanınan eski ve yeni nazırlar tutuklanmıştır. Kâmil Paşa sadarete geldiği sırada “her devlet dairesi kendi kadrolarında geniş çapta bir temizleme işine girişmiş bulunuyordu. İstibdat rejiminin kullanmış olduğu gereksiz ve yeteneksiz memurlar, haklı veya haksız, yerlerinden atılıyordu.” Enver Ziya Karal, ihtilalin ardından kısa süren Said Paşa hükümetinden sonra 5 Ağustos’ta kabineyi kuran Sadrazam Kâmil Paşa hakkında “istibdat devrinde kazanılmış bir tecrübenin meşrutiyet yönetiminde nasıl işe yarayacağı belli değildi” diyerek, İTC yöneticilerinin ise “genç ve tecrübesiz” olduklarını, “iktidar sorumluluğunu yüklenecek kadar güçlü olmadıklarını” yazmıştır. Kâmil Paşa kabinesinde yer almış nazırlar hakkında da Karal şöyle yazıyor: “İstibdat devrinde çeşitli yönetim yerlerinde görev almış olmaktan başkaca bir özellikleri bilinmemekteydi. Kötülüklere bulaşmamış olmaları, bunların devlet yerlerini doldurmaları için yeterli sayılmıştı.” </p>
				<p class="normal">İTC, vaatlerinden biri istibdatçı memurları yerinden atmak olan yeni kabineyi çalışmalarında serbest bırakacağını ve hatta onu destekleyeceğini bir bildiriyle duyurdu. Selanik merkezli İTC, 3 Ağustos’ta hükümeti denetlemek üzere Talat, Cemal, Hakkı, Rahmi ve Necib Beylerden müteşekkil bir Heyet-i Mahsusa tayin etmiştir. Hükümet, Abdülhamid idaresine mensup olup uzaklaştırılması gerekenleri tespit ederken bu heyetin onayını almıştır. İstibdattan yana oldukları bilinen ve söylenen, bu yüzden uzaklaştırılan memurların yerlerine İTC’nin güvendiği subaylar rütbeleriyle beraber atanmış ve idare askerleştirilmiştir. Kendilerini her şeyden önce İTC’ye karşı sorumlu gören bu “subay memurlar” sivil ve askeri hiyerarşide sorunların doğmasına yol açmışlardır.</p>
				<p class="normal1">1909 Tensikat Kanunu </p>
				<p class="normal">Plansız tasfiye uygulamaları 24 Temmuz 1908’den itibaren yaklaşık bir yıl süren karışıklık döneminde görülmüştür. Bunlar kâh ahalinin, kâh İTC merkezinin, kâh mahalli cemiyet şubelerinin baskısıyla gerçekleşmiştir. Ancak 31 Mart Vakası’ndan sonradır ki, İstanbul’da birtakım komisyonlar teşkiliyle bürokraside planlı bir tensikat uygulaması için düğmeye basılabilmiştir. Fakat bu uygulamanın hukuki temellerinin atılması da birkaç ay sürmüş ve yüzlerce memuru kadro harici bırakan büyük tensikata ancak 1909 yazında başlanabilmiştir.</p>
				<p class="normal">Bu kanun çalışmaları özellikle taşrada göreve yeni başlayan ve oralardaki mahalli İTC şubelerinin baskısına maruz kalan idarecilerin yoğun talepleri altında hızlandırılmıştır. Mesela, 6 Haziran 1909’da Jandarma teşkilatında tensikatın bir an önce gerçekleşmesini isteyerek Dahiliye Nezareti’ne telgraf gönderen Diyarbekir Vali Vekili Mirliva Naîm’e göre, “Hâl-i hâzırî itibariyle vilayet jandarma alayı efrâd ve zabıtânından devr-i meşrutiyete muvafık iş beklenemeyeceğinden, esaslı tensikata ve o meyanda nizamiyede genç ve dinç muktedir zâbıtâna şiddet-i ihtiyac derkâr olması ile, derdest idüğü beyan buyrulan umum tensikatda bu cihetin nazar-ı dikkate aldırılması Meclis-i İdare-i Vilayet kararıyla müsterhamdır.” Burada geçen “genç” ve “dinç” sıfatlarının, aşağıda görüleceği üzere, kanunun layiha mazbatasında da geçiyor olması ayrıca dikkat çekicidir. </p>
				<p class="normal">Aynı günlerde Adana vilayetinden gelip Dahiliye’den sadarete gönderilen başka bir telgrafnamede, “dâhil-i vilayetdeki sunûf-ı memurînden ahvâl-ı hâzıra ile mütenâsib iş beklemek, hatta doğru malumat almak adeta gayrimümkin” tespitine yer verilmiş, Adana “cevelângâh-ı ecânib” bir vilayet olduğundan, işlerin “şu halde devamı selamet-i memleket ve devletce son derece vehameti mucib 
				bulunduğu” belirtilmiştir. Bu yüzden tensikatın “bu sene kemal-i 
				süratle behemehal icrası” istenmiştir.</p>
				<p class="normal">İttihatçı gazetecilerden Hüseyin Cahit de Tanin gazetesinde tensikatı destekleyerek, rütbeliler zincirinin kırılmasıyla kaht-ı ricalin sona ereceğini, rütbesiz muktedirlerin, yani gençlerin, nazır, vali ve mutasarrıf yapılmasının devlet yapısını düzelteceğini yazmış, “Posta Memuru Talat Bey”in Dahiliye Nazırı olmasını alkışlamıştır. Ahmed Şerif Bey’in 1909 yazında Anadolu’da yaptığı Tanin gezilerinin bir durağı da Yalvaç’tır. Ahali buradaki kaymakamın ve mal müdürünün kötü idaresinden bahsetmiş ve biri şöyle demiştir: “Hükümet bu memurları temizlemezse, bir gün gelecek ki, onun yapamadığını halk yapmaya kalkışacak ve inkılabın başlangıcındaki hücumdan daha şiddetli bir şekilde bu memurları kollarından tutarak atacaktır.” Başka bir yerde, “Şimdiye kadar ihmal edilen bu millet, bu aziz kuvvet, istiyor ki bundan sonra valisinde, işine bakmaktan başka vazifesi olmayan büyük küçük memurlarında, kendisini sevkeden bütün kuvvetlerde bir başkalık, bir yenilik görsün,” denilmiştir.</p>
				<p class="normal">Bazı vilayetler, tensik işlemlerinde acele etmeleri üzerine, kanunun Meclis-i Mebusan’da kabul edilmesinden önce hareket edilmemesi konusunda Dahiliye Nezareti tarafından uyarılmak durumunda kalmışlardır. Mesela Hüdavendigâr vilayetine daha 1908 Eylül’ünde gelen bir yazıda, “merkez-i vilayet aklâmındaki tensikatın tesrî’i hususunda masruf buyurulan himemât-ı atûfîleri şayan-ı takdir olub, ancak muhassasât dahilinde vukubulacak tensikatın şimdiden tatbikine başlanabilürse de, Meclis-i Mebusanın tasdikine iktiran etmeksizin” icraatta bulunulmaması istenmiş, yapılması gerekenlerin “diğer vilayetlerden de alınacak cevablar tedkik edilerek, ber-mucib-i kanun, meclis-i mezkure teklif edileceği” belirtilmiştir.</p>
				<p class="normal">Mahalli cemiyet örgütlerinin tensikat konusunda vilayet idaresi üzerindeki baskılarını gösteren bir örnek de İşkodra’dan verilebilir. Vali “Osmanlı İttihad ve Terakki Cemiyeti ıslahat ve tensikat içün vilayetden âsâr-ı fiiliyye taleb ve isti’câl eylemekde bulunduğundan” bir başkomiserin süratle değiştirilip yerine “muktedir ve faal” birinin gönderilmesini istemiştir. </p>
				<p class="normal1">Tensikat Kanunu İçin Cavid Bey’in Hazırladığı </p>
				<p class="normal1">Layiha Mazbatası</p>
				<p class="normal">Hükümetçe tanzim olunup Meclis-i Âyan tarafından tadil edilen kanunun layihası hakkında Encümen-i Mahsus’ta kaleme alınan mazbata, bu tensikatın ideolojik motifleri hakkında ilginç bilgiler vermektedir. Mazbatayı hazırlayan, daha sonra İttihatçıların Maliye Nazırı olan Selanik mebusu Mehmed Cavid Bey’dir. Mazbataya göre, bürokrasinin çok büyütülmüş olması istibdat devrinin en büyük kötülüklerinden biridir. İşler için memur değil, memurlar için iş aranmış, “bir gürûh-ı müfsid”in arkası gelmeyen isteklerine hep kabul cevabı verilmiştir. Bu durumun zararlı sonuçlarından biri, iktisadi hayata girmesi gereken “genç ve dinç evladlar”ı resmi hayatın o teşebbüs ruhunu yok eden muhiti içine atması, bütün aileleri “memuriyet hırs ve ibtilası”na, rütbe, nişan, maaş, mevki sevdasına sürüklemesi olmuştur. </p>
				<p class="normal">Hükümetin en büyük vazifesini haksızlıkları ve suiistimalleri yok etmek olarak tanımlayan mazbata, söz konusu kanunun buna teşebbüs ettiğini anlatmaktadır. “Hükumet-i müstebiddenin kendisine daima fedakar kalacak, muhitin değişmesini arzu etmeyecek, kendi menfaatlerini usul-i idariye ve siyasiyenin devam ve bekasında görecek bir kitle-i tarafdaranı bulunması”na yol açan sistem devleti kasıp kavuran bir yağmaya neden olmuştur. Yeni hükümet ülkeyi istibdadın taraftar kitlesinden kurtaracaktır: </p>
				<p class="indentmetin">Şimdi yangından kurtardığımız memleketimizi kasdî veya gayr-i kasdî îkâ’-ı harîk edenlerden, yangını yapanlardan, yangına müsaade edenlerden yahud enkaz-ı harîk üstünde tesis edilecek olan bina-yı cedidin inşasına muavenet edebilecek olanlardan kurtarmak lazım geliyor ki, işte bugün buna teşebbüs ediyoruz.</p>
				<p class="normal">İstibdadın bürokrasiye verdiği rengin “idarî ve ictimaî” tesirleri, “silsile-i memurîn arasında inzıbat ve itaat gibi evsâfın mevcud olmaması, âmirlerin daima memurlardan muhteriz ve müctenib bulunmaları, efrâda betâet ve ataletin kökleşmesi, çalışmaksızın kazanmak arzularının uyanması gibi” sonuçlara yol açmıştır. Bu nedenle “bugün bunları da izale etmek, aklâm ve devâirde bir inzıbat-ı askerî vücuda getirmek, çalışkan, muktedir, vazifeşinas memurlar kullanmak lazım geliyor ki, işte buna tevessül ediyoruz.” Mazbatayı hazırlayan heyete göre, “bu vazifeyi On Temmuz’da re’s-i idareye geçen hükumetin ifa etmesi iktiza ediyordu. Fakat nüzzârın [nazırların] bu babda gayet mütereddidâne hareket etmeleri ve ekseriya bîtaraf olmamaları teşebbüsün akîm kalmasını ve bununla beraber birçok kîl ü kâli, şikâyâtı istilzam eylemişdi.” Kanun layihasına son şeklini verenler kararlıdır; “bu defa meseleyi kısmen değil tamamen halletmek ve bunun içün kat’î bir düstur-ı hareket ittihaz eylemek lazım geliyor.” Ancak bunu bir intikam hareketi olarak düşünmemek gerek: </p>
				<p class="indentmetin">Esasen devr-i sabık cerâimine iştirak etmeyenler, yakından veya uzakdan, pek cüz’î ve mahdud olduğundan eğer bunların hepsinden intikam almak lazım gelse devâiri boşaltmak, onların yerine yeni adamlar bulmak iktiza eder. Bu ise bir tarafdan gayr-i caizdir, diğer tarafdan gayr-i mümkindir. Gayr-i caizdir: Çünkü kabahatlerin derecesi suret-i katiada tayin olunumaz. Bir de bütün kabahatlileri alelum[um] ve bi-lâ-tazminat ihrac etmek bu seyyiâtda alâkadâr olmayan aileleri perişan eylemek olur. Hem de unutmamalıyız ki, cürüm yalnız eşhâsın değil idarenin, muhitin cürmü idi. Saniyen, gayr-i mümkindir diyoruz; çünki muhtac olduğumuz o muhite hiç karışmamış kimseleri yetişdirmek içün senelere ihtiyacımız vardır.</p>
				<p class="normal">Encümenin adalet düsturuna tabi olduğunu belirten mazbata söz konusu nizamnamenin memurları üç kısma ayırdığını söylemektedir: </p>
				<p class="indentmetin">1) Ahlak ve iktidarları, tahsilleri ve bu meziyyâta müsavi derecede malik olanların kıdemleri hidmet-i devletde ibkâ-i istihdamlarına müsaid olanlar,</p>
				<p class="indentmetin">2) İktidarları ikinci derecede olmak hasebiyle icra kılınacak veya kılınmış olan teşkilat ve tensikat cihetiyle âtiyen istihdam olunmak üzere açığa çıkarılmaları lazım gelenler, </p>
				<p class="indentmetin">3) Her dairede kendi meclislerince intihab edilmek üzere ayandan bir zatın riyaseti, mebusandan bir zatın riyaset-i saniyesi tahtında larak üç aza-yı muh[te]lifeden mürekkeben teşkil edecek komisyonlarca tedkikat-ı lazime icra kılınacakdır. Komisyonların bu tarz-ı teşkilinin bîtaraflığın tamamî-i muhafazasına hadim olması kaviyyen memuldür. </p>
				<p class="normal">Üçüncü kısımda belirtilen komisyonlarca değerlendirilecek memurlar ikiye ayrılıyor: “Devr-i sabıkda sû-i ahlak ile pek maruf ve meşhur olanlar” ve “Derece-i ehliyet ve malumatları dolayısıyla ba’demâ istihdamları muvafık görülmeyenler”. Birincilere tazminat verilmeyecek, ikincilere verilecektir. </p>
				<p class="normal">Hükümetçe tanzim ve Meclis-i Mebusan tarafından tadil edilerek kabul olunan kanun layihası hakkındaki kararname ile teferruatı, Meclis-i Âyan riyasetinin tezkeresiyle beraber Sadrazam Hüseyin Hilmi Paşa’ya gönderilmiştir. Sadrazam dosyayı 30 Haziran 1909 tarihinde saraya arz etmiş ve ertesi gün irade-i seniyye 
				sadır olmuştur.</p>
				<p class="normal1">Tasfiye Edilen Mülkiyeliler</p>
				<p class="normal">Bu tensikat uygulamasının sonuçlarına bir örnek olarak, daha yeni yeni bürokrasinin üst basamaklarında görev almaya başlayan Mekteb-i Mülkiye (MM) mezunu idareciler verilebilir. Bu görevlerde zaten henüz sayıları çok olmayan MM mezunlarının tasfiye edilmesi, bu okulun müesses nizama hizmet eden bir kurum olarak görülmesindendir. Zaten MM, Sultan Hamid’in gözbebeği gibi değer verdiği bir okul olarak görülüyordu; mesela, buradan birinci olarak mezun olanlar Mabeyn’e 
				kâtip olarak alınıyorlardı.30 Yandaki tablo, sadece Ali 
				Çankaya’nın Yeni Mülkiyeliler Tarihi’nde kanun öncesi ve sonrası tensikat uygulaması çerçevesinde açığa alındıkları tespit edilebilen MM mezunu bürokratları kapsamaktadır.</p>
<table class="generictable"><tr class="calibre5"><td class="calibre6"><b class="calibre4">Mezuniyet</b> </td>
		<td class="calibre6">
		<b class="calibre4">İsim</b> </td>
		<td class="calibre6">
		<b class="calibre4">Son Görev </b></td>
		<td class="calibre6">
		<b class="calibre4">Azil Tarihi</b></td>
	</tr><tr class="calibre5"><td class="calibre6">
		1860</td>
		<td class="calibre6">
		Mehmed Sırrı </td>
		<td class="calibre6">
		Edirne İstinaf Hukuk Mahkemesi Reisi </td>
		<td class="calibre6">
		25.Eyl.09</td>
	</tr><tr class="calibre5"><td class="calibre6">
		1862</td>
		<td class="calibre6">
		Mehmed Şükri </td>
		<td class="calibre6">
		İmadiye Kaymakamlığından 4 yıldır mazul </td>
		<td class="calibre6">
		22.Eyl.09</td>
	</tr><tr class="calibre5"><td class="calibre6">
		1863</td>
		<td class="calibre6">
		Ali Nusret </td>
		<td class="calibre6">
		Paşa Ekim 1908'den beri Mamuretülaziz Valisi </td>
		<td class="calibre6">
		04 Agu.09</td>
	</tr><tr class="calibre5"><td class="calibre6">
		1864</td>
		<td class="calibre6">
		Mehmed Arif </td>
		<td class="calibre6">
		Edirne, Suriye, Beyrut Kapıkethüdalıkları</td>
		<td class="calibre6">
		1909</td>
	</tr><tr class="calibre5"><td class="calibre6">
		1864</td>
		<td class="calibre6">
		Yusuf Ziya </td>
		<td class="calibre6">
		Amasya Defter-i Hakani Müdürü</td>
		<td class="calibre6">
		1909</td>
	</tr><tr class="calibre5"><td class="calibre6">
		1865</td>
		<td class="calibre6">
		Halil Bedri </td>
		<td class="calibre6">
		Edirne İstinaf Mahkemesi Azası</td>
		<td class="calibre6">
		22.Oca.09</td>
	</tr><tr class="calibre5"><td class="calibre6">
		1865</td>
		<td class="calibre6">
		Mehmed Sadık </td>
		<td class="calibre6">
		Çine Kaymakamı</td>
		<td class="calibre6">
		26.Ara.09</td>
	</tr><tr class="calibre5"><td class="calibre6">
		1865</td>
		<td class="calibre6">
		İsmail Hakkı </td>
		<td class="calibre6">
		Tavas Kaymakamı</td>
		<td class="calibre6">
		26 Agu.09</td>
	</tr><tr class="calibre5"><td class="calibre6">
		1868</td>
		<td class="calibre6">
		Hüseyin Şükrü </td>
		<td class="calibre6">
		Savur Kaymakamı</td>
		<td class="calibre6">
		Şub.09</td>
	</tr><tr class="calibre5"><td class="calibre6">
		1869</td>
		<td class="calibre6">
		Musa Kazım </td>
		<td class="calibre6">
		Çekmece-i Sağir Kaymakamı</td>
		<td class="calibre6">
		10.Eki.09</td>
	</tr><tr class="calibre5"><td class="calibre6">
		1870</td>
		<td class="calibre6">
		Mehmed Şakir</td>
		<td class="calibre6">
		Konya İstinaf Ceza Reisi</td>
		<td class="calibre6">
		22 Agu.09</td>
	</tr><tr class="calibre5"><td class="calibre6">
		1870</td>
		<td class="calibre6">
		Salih Hayri</td>
		<td class="calibre6">
		İstanköy Kaymakamı</td>
		<td class="calibre6">
		14.Eyl.09</td>
	</tr><tr class="calibre5"><td class="calibre6">
		1871</td>
		<td class="calibre6">
		Abdüsselam </td>
		<td class="calibre6">
		Ammare Mutasarrıfı</td>
		<td class="calibre6">
		09.Ara.09</td>
	</tr><tr class="calibre5"><td class="calibre6">
		1871</td>
		<td class="calibre6">
		Mehmed Şakir</td>
		<td class="calibre6">
		Taberiye Kaymakamı iken tedavi için 7 yıldır İst'da</td>
		<td class="calibre6">
		Eki.09</td>
	</tr><tr class="calibre5"><td class="calibre6">
		1872</td>
		<td class="calibre6">
		Abdülğani</td>
		<td class="calibre6">
		Dilim Kaymakamı</td>
		<td class="calibre6">
		14 Agu.09</td>
	</tr><tr class="calibre5"><td class="calibre6">
		1872</td>
		<td class="calibre6">
		İsmail Hakkı Paşa</td>
		<td class="calibre6">
		Yozgat Mutasarrıfı</td>
		<td class="calibre6"> </td>
	</tr><tr class="calibre5"><td class="calibre6">
		1872</td>
		<td class="calibre6">
		Bilal Edib </td>
		<td class="calibre6">
		Çapakçur Kaymakamlığından mazul, 7 yıldır açıkta</td>
		<td class="calibre6">
		10.Eyl.09</td>
	</tr><tr class="calibre5"><td class="calibre6">
		1875</td>
		<td class="calibre6">
		Hasan Hüsni</td>
		<td class="calibre6">
		Zabtiye Nezareti Muhasebe Kalemi Mümeyyizi</td>
		<td class="calibre6">
		1909</td>
	</tr><tr class="calibre5"><td class="calibre6">
		1875</td>
		<td class="calibre6">
		Mehmed Rifat</td>
		<td class="calibre6">
		Garbikaraağaç Kaymakamı </td>
		<td class="calibre6">
		Mar.10</td>
	</tr><tr class="calibre5"><td class="calibre6">
		1875</td>
		<td class="calibre6">
		Hamza Tefenni</td>
		<td class="calibre6">
		Kaymakamı</td>
		<td class="calibre6">
		04.Oca.10</td>
	</tr><tr class="calibre5"><td class="calibre6">
		1875</td>
		<td class="calibre6">
		Mehmed Asım </td>
		<td class="calibre6">
		Terme Kaymakamı</td>
		<td class="calibre6">
		02 Agu.10</td>
	</tr><tr class="calibre5"><td class="calibre6">
		1875</td>
		<td class="calibre6">
		Veli Sabri </td>
		<td class="calibre6">
		Eğridir Kaymakamı</td>
		<td class="calibre6">
		23.May.10</td>
	</tr><tr class="calibre5"><td class="calibre6">
		1876</td>
		<td class="calibre6">
		İbrahim Nazmi</td>
		<td class="calibre6">
		Fatsa Kaymakamı</td>
		<td class="calibre6">
		29.Kas.09</td>
	</tr><tr class="calibre5"><td class="calibre6">
		1876</td>
		<td class="calibre6">
		Abdullah </td>
		<td class="calibre6">
		Köyceğiz Kaymakamı</td>
		<td class="calibre6">
		14.Şub.09</td>
	</tr><tr class="calibre5"><td class="calibre6">
		1877</td>
		<td class="calibre6">
		Mehmed Tevfik</td>
		<td class="calibre6">
		Cebeligarbi Mut. Vek.'den müstafi, 2 yıldır açıkta</td>
		<td class="calibre6">
		29.Eki.09</td>
	</tr><tr class="calibre5"><td class="calibre6">
		1877</td>
		<td class="calibre6">
		Mehmed Tahir Ürgüp Kaymakamı 17 Ara.09</td>
		<td class="calibre6"> </td>
		<td class="calibre6"> </td>
	</tr><tr class="calibre5"><td class="calibre6">
		1879</td>
		<td class="calibre6">
		Mehmed Reşid </td>
		<td class="calibre6">
		Sır-Kitabi-i Hazret-i Şehriyar</td>
		<td class="calibre6">
		1909</td>
	</tr><tr class="calibre5"><td class="calibre6">
		1879</td>
		<td class="calibre6">
		Osman Paşa </td>
		<td class="calibre6">
		İzmit Mutasarrıfı </td>
		<td class="calibre6">
		14.Ara.11</td>
	</tr><tr class="calibre5"><td class="calibre6">
		1882</td>
		<td class="calibre6">
		Abraham Cafcafyan</td>
		<td class="calibre6">
		Orman&amp;Maadin Umum Müd.'de Sicil Kalemi Müdürü</td>
		<td class="calibre6">
		1909</td>
	</tr><tr class="calibre5"><td class="calibre6">
		1884</td>
		<td class="calibre6">
		Mehmed Ziya Paşa </td>
		<td class="calibre6">
		Aydın Mutasarrıfı</td>
		<td class="calibre6">
		14.Eyl.09</td>
	</tr><tr class="calibre5"><td class="calibre6">
		T.y.</td>
		<td class="calibre6">
		Ahmed Vefik</td>
		<td class="calibre6">
		Kosova Defter-i Hakani Müdürü</td>
		<td class="calibre6">
		10.Eki.09</td>
	</tr></table><p class="normal1">İdeolojik İrtidat: “Yeni Devre Uyan Enkaz-ı İstibdat”</p>
				<p class="normal">Bütün bu tasfiye sürecine rağmen, bürokraside yerini koruyan bir eski rical tabakası da mevcuttur. İhtilal sonrası hükümetlere başkanlık eden Kâmil ve Hüseyin Hilmi Paşaların siyasi duruşları zaten hâlâ tartışmalıdır. Devrimden sonra Aydın Valiliği’nden gelip sadaret makamına oturan Kâmil Paşa’yı ziyaret eden Ali Haydar Mithat, kendisinden “hangi cereyan ve siyasete taraftar olduğuna dair ağzından müsbet bir kelime almak mümkün olmadı”ğını yazmıştır:</p>
				<p class="indentmetin">Kamil Paşanın tuttuğu yolun açık bir vasfı vardı ki, o da, İttihad ve Terakkinin nüfuzu altında hareket etmemekti. Padişah emretmeden, sırf Cemiyetin tazyiki ile, Sadaret mevkiini bırakmak istemiyordu. Cemiyetin hücumlarına ehemmiyet vermez gibi görünmekle beraber, bir taraftan da, Sultan Hamid’i idare ile, bu sayede devlet gemisini, o müşkil 
				günlerde yürütmeğe çalışıyordu.</p>
				<p class="normal">Kâmil Paşa’dan sonra sadareti devralan Hüseyin 
				Hilmi Paşa hakkında da “İttihad ve Terakki ile beraber yürümeğe 
				meyli olan bir zat idi. Fakat, aynı zamanda, Padişaha karşı da 
				inkıyadı vardı,” diyen Ali Haydar, Hilmi Paşa’nın Babıali ile 
				Yıldız arasında idare-i maslahat politikası güttüğü fikrindedir.</p>
				<p class="normal">İdeolojik irtidat ya da adaptasyon olarak adlandırabileceğimiz bu dönüşümler, krizlerin siyasal elit kompozisyonu üzerindeki muhtemel sonuçlarından biridir. Ali Haydar, “vatansız bir takım adamlar” dediği Abdülhamid ricaline karşı İTC’nin hiçbir koruma tedbiri hazırlamamış olduğunu yazmıştır. Bunlar “yalnız Abdülhamid’in adamları değil, günün adamları olduğu için,” artık göğüslerine meşrutiyet taraftarlığını temsil eden kırmızı-beyaz rozetler takmaktadır: “Hafızaları yoktu, maziyi tamamile unutmuş gibi görünüyorlardı. Sultan Hamid’in en yakın bendegânından en şiddetli düşmanı vaziyetine geçmek ve hürriyetin baş müdafii kesilmek için, bir iki günlük bir zaman kafi gelmişti.” Eskilerin yeni idareye de sahip çıkmak istediklerini söyleyen Ali Haydar’a göre Cemiyet “asıl sakınması lazım gelen tehlikeyi görememiş ve esaslı hiçbir temizliğe girişmemiş” ve “istibdat bendeganının Cemiyetin bütün teşkilatına sokulmalarına set çekmemişti. Bu yüzden de az bir zaman sonra iktidar mevkiini ve işlerin idaresini elinden kaçır”mıştır.</p>
				<p class="normal">Bir de, başlangıçta istibdadın kilit isimleriyle uzlaşmaya gidildiği görülmektedir. Bunlar da zaten Meşrutiyet’in yeniden ilanını benimseyerek yerlerini muhafaza etme stratejisine yönelmiştir. Naim Turfan’a 
				göre, devrimcilerin uzlaşmacılığı, eski düzenin tavizci tavrıyla 
				örtüşmüştür. Böylece iki taraf ne tam galip ya da mağlup olmuş, 
				değişikliğe uğrayan eski düzen içinde varlıklarını beraberce 
				sürdürmüşlerdir.</p>
				<p class="normal">İstibdat ricalinin bir şekilde ayakta kalmasının bir sebebi de, şahsi meseleler ve küçük fikir ayrılıkları yüzünden bizzat İTC’nin Abdülhamid aleyhtarı ve meşrutiyetçi bilinen bazı kişilerin yüksek mevkilere gelmesine müsaade etmek istememiş olmasıdır. Midhat Paşa’nın oğlu Ali Haydar’ın, onu bir zamanlar ömür boyu kalebentliğe mahkûm eden padişah tarafından Âyan Meclisi’ne aza atanması İTC’de rahatsızlık yaratmış ve Ali Haydar’ın gençliği ileri sürülerek aleyhte bir kampanya başlatılmıştır. İşin aslı ise, Ali Haydar’ın cemiyetin en önemli isimlerinden Ahmed Rıza Bey’le Paris’te sürtüşmüş olmasıdır. En çekindiği ve Taif’e sürgün ettiği devlet adamının oğlunu âyan azalığına atayan padişah bile bu durumdan rahatsız olmuş ve kendisine şöyle demiştir: “Bir taraftan babanızı göklere çıkarıyorlar. Sonra sizi Ayana tayin etmemi bile çok görüyorlar. Bu ne mantıksızca harekettir?... İstifa etmeyeceksiniz!.. Yaşınızın müsadesizliğinden 
				bahsediyorlar, bu da doğru değildir, tezvirdir. Varsınlar 
				bağırsınlar!” Ancak işin sonunda Ali Haydar âyan azalığından istifa edecektir.</p>
				<p class="normal">Devrin edebiyat eserlerinde bu tarz irtidatlar çok işlenmiştir. Saffet Nezihi’nin Kadınlar Arasında adlı romanında başkarakter olan Nüzhet’in nişanlısı da “yeni devre uyan enkaz-ı istibdat”tandır. Yeni idareye tarafmış gibi görünerek, yakasına kırmızı-beyaz şerit, arabasına “Yaşasın Kanun-ı Esasi” sancağı takan, meşrutiyet nutukları vererek istibdat devrini yargılayan bu karakter, o eleştirdiği devirde gerekli donanıma sahip olmadığı halde paşa babası sayesinde genç yaşta rütbe-i bâlâ alıp Şûra-yı Devlet’e aza olmuş, yüksek maaşa konmuştu. Nahid Sırrı Örik’in Abdülhamit Düşerken adlı romanında Jön Türk İhtilali sırasında seksenli yaşlarda olan Mehmed Şehabettin Paşa adlı bir karakter vardır. Çeşitli valiliklerden sonra Maliye ve Evkaf Nazırlığı da yapan paşa, yeni döneme ayak uydurmanın yollarını arar. Kızı Nimet’le evlenmek isteyen, mebus seçilmesi muhtemel olan İTC mensuplarından Binbaşı Şefik Bey’in teklifini, kendisine yeni kabinede bir mevki sağlaması karşılığında onaylar. Daha doğrusu kızı Nimet, kendisiyle evlenmek isteyen binbaşıya, babasını Âyan Heyeti’ne aldırması ve yeni devir karşısında şüpheli bir adam vaziyetinden çıkarması şartını koşar. Şefik Bey, paşanın kızıyla evlenmek için onun sadrazamlığı için bile çalışmaya razıdır. Bir müddet sonra seçimlerde Şefik Bey Tekirdağ mebusu olur, ardından Şehabettin 
				Paşa Âyan Heyeti’ne dahil olur.</p>
				<p class="normal">Bununla beraber, II. Meşrutiyet Devri’nde görev verilen eski devir adamları makam için ikiyüzlü davranarak saf değiştirenlerden ibaret değildir. İstibdat kadrolarının tecrübesi de yabana atılmamıştır. Cavid Bey’in hazırladığı mazbatada da belirtildiği gibi, herkesten vazgeçmek mümkün değildir, çünkü ihtiyaç duyulan kimseleri yetiştirmek için senelere ihtiyaç vardır. Bu yüzden tecrübelerinden faydalanılabilecek bazı bürokratlar, tensikatla kadro haricine çıkarıldıktan, hatta emekli edildikten sonra bile geri çağrılmışlardır. İşkodralı Tahir Paşa (d.1265) bu duruma güzel bir örnektir. Bu zat devlet hizmetine II. Abdülhamid Devri başlarken girmiş, bir sene kadar Maarif Mektubcu Odası’nda çalışmış, sonra “o aralık teşekkül eden Heyet-i ayan ketebesi silkine iltihak” etmiş, ardından İşkodra, Selanik, Bitlis, Musul Vilayetlerine mektubcu olarak gönderilmiş, Süleymaniye sancağına mutasarrıf, Musul, Van, Bitlis ve Erzurum’a vali olmuştur. Bu son valiliğinde iken önce 13 Şubat 1908’de vezaret rütbesine yükseltilmiş, 10 Haziran 1908 tarihinde, yani ihtilalden az önce ise,“Erzurumda ahiren zuhur eden bazı hadisatda fikr-i irticaa karşu eser-i zaaf gösterdiği anlaşılmasına ve hakkında şikayat tevali etmekde bulunmasına mebni” azledilmiş, “infisalinden sonra Dahiliye Tensik komisyonunca idare-i vilayete kudret ve tahammülleri olmadığı beyanıyla Tensik Kanunnamesinin 11 maddesi mucebince 3 Ekim 1909 tarihinde tekaüde sevk edil”miştir. Ancak Tahir Paşa’nın kariyeri burada bitmemiş ve tensikatla emekliliğe sevk edilmesine rağmen 1 Mart 1910 tarihinde “Bitlis vilayetinin mevki’an haiz olduğu ehemmiyet ve nezaket hasebiyle zu’m-ı idaresinin ahvâl-i mahalliyeye vâkıf ve tecrübekâr bir zata tevdî’i hâlen ve maslahaten muktezî bulunduğuna ve müşarünileyhin evvelce orada ve vilâyât-ı mütecâvirede müddet-i medîde valilikle bulunarak ahvâl ü ihtiyâcât-ı mahalliye hakkında vukûf u malumat-ı tâmmeyi haiz olduğuna binaen” Bitlis Valisi tayin edilmiştir. Beş ay sonra, 27 Temmuz 1910’da, bu sefer Musul Valisi olmuştur. Nihayet 20 Ekim 1912 tarihinde “tahakkuk eden zaaf-ı idaresine ve vilayet-i müşarünileyhânın derkâr olan ehemmiyet-i mevki’iyyesine binaen” burada azledilmiştir. Fakat, ilginçtir, Tahir Paşa mazuliyet 
				maaşı tahsis edilmesini talep ettiği halde, nezaretin 1 Aralık 
				1912 tarihinde verdiği kararla “caizü’l-istihdam” addedilmiş 
				olduğundan maaş bağlanmamıştır.</p>
				<p class="normal">İstibdadın son sadrazamı Avlonyalı Ferid Paşa bile ihtilalden sonra Heyet-i Âyana dahil olmuş, kısa da olsa Aydın valiliğine gönderilmiş, Dahiliye Nazırlığı’nda ve Meclis-i Âyan riyasetinde bulunmuştur. Ferid Paşa’nın oğlu Celaleddin Paşa, II. Meşrutiyet’in ilanından sonra Paris sefaretine ikinci kâtip olarak görev yapmak üzere giderken İzmir’de görüşme fırsatı bulduğu Enver Bey’den şu sözleri işitmiştir: “Babanız Ferid Paşa hazretleri devr-i Hamidi’de namuslu kalmış bir insandır. Size elimizden gelen yardımı yaparız.” Nitekim daha sonra Enver Bey ataşemiliter olarak bulunduğu Berlin’den defaatle Paris’e gelip Celaleddin Bey’le görüşmüş, onunla arkadaşlık etmiştir. Celaleddin Bey, daha sonra Enver Paşa Harbiye Nazırı ve Başkumandan olduğunda da sürecek olan bu ilgiden babasına pay biçmiştir: </p>
				<p class="indentmetin">Bana gösterdiği teveccühte babamın payı pek büyüktü. Avlonyalı Ferid Paşa’nın 6 sene süren sadareti, bilhassa Abdülhamid’in 
				son yıllarına düşen devresinde, onun padişah üzerindeki 
				ısrarlarını, hürriyetperverlere karşı memnuniyet duyduklarını, 
				sık sık tekrar ediyordu. Hatta babamın bu uğurda sadareti bile 
				hürriyet ilanından birkaç gün evvel feda ettiğini elbette 
				hatırlıyordu.</p>
				<p class="normal">Ayrıca Ferid Paşa’nın sadrazamlığında hususi kâtibi de o zamanlar Edirne Telgraf Müdürü olan Talat Bey’in sütkardeşi Faik Bey’dir (ki o da ilk TBMM’de Edirne mebusu olacaktır) ve bu yüzden daha ihtilalden önce, 1906’da, onu tanıyacaktır. Görüşmeden sonra Talat Bey gidince, Ferid Paşa oğluna Jön Türkler hakkındaki gerçek fikrini açıklamıştır: </p>
				<p class="indentmetin">Bunlar padişahımızı sevmezler; komitecidirler. Sen bunları anlamazsın; dış görünüşlerine bakma. Vakıa, çok tatlı konuşurlar, cana yakındırlar, fakat hayalleri geniş, istekleri sonsuzdur. İmparatorluğa zararlı olabilirler. Biz Osmanlı ricali ağırbaşlı, basiretli insanlarız. Bunlar gibi macera sevmeyiz. Dev-letin 
				kaderi tavla zarı gibi ortaya atılmaz!.</p>
				<p class="normal">Bu örnekte görülen bağlantılar ve ilişkiler II. Meşrutiyet Devri’nde yeniden makamlara getirilen bütün istibdat ricali için geçerli olabilecek türdendir. </p>
				<p class="normal">Abdülhamid’in Sivas Valisi Reşid Akif Paşa, 1908 İnkılabı üzerine İstanbul’a getirtilerek Dahiliye Nazırı yapılmış, Kasım 1909’da Âyan Azasına dahil olmuştur. Halbuki Reşid Akif Paşa’nın Jön Türkler aleyhindeki faaliyetleri, o dönemle ilgili Yıldız belgelerinden ve yayımlanan jurnallerden bilinmektedir. Mesela, saraya yazdıkları arasında “tasarrudat-ı hafiye altında bulundurulan politika müttehemleri mel’unlarının adedi bini mütecaviz olarak bunlar için her türlü esbaba tevessülden hali kalınmıyor”, “bu defa Ankara Valiliğine arz olunan mahut Hazım efendi Mithat Paşanın yetiştirmesi olan Abdurrahman paşanın adeta hizmetkarlığından neşet etmiş adilerdendir”, “ben padişaha hizmet ve sadakat sebebi selamet ve saadettir i’tikadında bulunduğum için hakkı sarihimdir diye bu Ankara Valiliğini niyaz etmiştim”, “firari Sait Paşa ne kadar dinsiz ve efendimize kalben ve hafiyen ne mertebe hain ise, şimdiki Sadrazam Ferit Paşa ondan ve hatta Mithattan bin derece eşet 
				bir münafıktır,” gibi cümleler bulunmaktadır.</p>
				<p class="normal">Başka bir örnek Necmeddin Molla’dır. Kendisi mutlakıyette padişahın sadık bir memuru iken, hatta Avrupa’ya kaçan Jön Türkler’den İbrahim Temo’yu affetmek isteyen Zabtiye 
				Nazırı’nı onu cezalandırmaya ikna etmeye çalıştığı halde, 
				sonradan İttihatçıların nazırlarından ve Talat Paşa’nın 
				dostlarından olmuştur. Abdülhamid’in Zabtiye Nazırı, Beyrut, Suriye ve Cezayiribahrisefid Valisi Hüseyin Nazım Paşa (1854-1927), ihtilalden sonra Suriye (Aralık 1908-Ekim 1910) ve Aydın (Ekim 1910-Aralık 1911, Ocak-Eylül 1913) valiliklerine getirilmiştir. Nazım Paşa saraya gönderdiği yazılarda kendisinden padişahın “bir abd-ı sadıkı bir bende-i aşıkı” olarak bahseder; “vücudum hayatım saadetim ancak hüsn-i nazar-ı şahaneleriyle kaimdir,” der; “kemal-i iştiyak ile vaz-ı cebhe-i 
				ubudiyet eyler.”</p>
				<p class="normal">Mütekaidin ve Mazulin-i Mülkiye Sandıkları Nezareti (kısaca Tekaüt Sandığı) birçok eski devir ricalinin mazuliyet veya tekaütlük işlemleri sırasında ilgili nezarete başvurarak söz konusu kişinin istihdamının caiz olup olmadığını sormuştur. Zira mazuliyet maaşı sadece bu kesime verilmektedir. Dahiliye Nezareti 24 Eylül 1908 tarihli böyle bir cevabında, Abdülhamid’in Aydın valisi iken ihtilalden sonra açığa alınan İbrahim Faik Bey’in caizü’l-istihdam 
				olduğunu yazmıştır. Aynı şekilde Erzurum valisi iken Ağustos 1908’de açığa alınan Abdülvehhab Paşa’nın müracaatı üzerine, 2 Ocak 1909’da Dahiliye’den Sadaret’e yazılan bir cevapta “hangi vilayete tayini tensib buyrulursa emr ü inbası” 
				arz edilmiştir. Görevden alınan başka bazı valilerin durumu için ise Meclis-i Vükela kararı gerekmektedir. Kastamonu valisi iken görevden alınan Fuad Bey hakkında nasıl işlem yapması gerektiğini soran Tekaüt Sandığı’nın tezkiresi Dahiliye’ye havale edilmiş ve burası da Sadaret’e şöyle cevap vermiştir: “Kanun-ı Esasi’nin iade-i meriyeti üzerine tebdili iktiza eden bazı vulat [valiler] meyanında memuriyetden infisal etmiş olmasın”dan dolayı, mazuliyet 
				maaşı tahsisiyle ilgili tereddüdün giderilmesi için gereken 
				kararın “Meclis-i Mahsus-ı Vükelaca müzakeresi” üzerine 
				verilmesi lazımdır.</p>
				<p class="normal">Bir de tensikatla kadro harici bırakıldıktan sonra kendileri haksızlığa uğradıkları iddiasıyla yüksek makamlara başvurarak tekrar istihdam edilenler vardır. On dokuz senesi Rusumat muhasebecisi olmak üzere toplam otuz altı sene hizmeti olan sabık Şûra-yı Devlet azası Yusuf Cemal Efendi, 4 Ekim 1908’de sadrazama sert bir üslupla yazdığı arzuhalde, “Heyet-i Vükela-yı devlet meyanında bulunan vükela-yı kadimeden bazısının tesirat-ı muzırrası el’ân meşhud olan (tabir-i ehaf ise de) icraat ve muamelat-ı amiyane ve müstebidaneleri, erbabına pek zahir ve ruşen” olduğu halde, bunların “büyük makamları işgalde berdevam bulunduklarından” şikâyet eder. Bu istibdat erkânının bakanlık bile yaparken, kendisi gibi “gecenin istirahat zamanlarında ve eyyam-ı tatiliyede çalış”tığı meşhur olan bir bürokratın kadro harici bırakılması,“tensikat deyu yad edilen acîbenin hiçbir esas ve mesası olmadığına sarihan delalet etmekdedir.” Sadrazam arzuhali havale ettiği Dahiliye’den aldığı cevapta, Yusuf Cemal Efendi’nin “umur-ı rusumiyeye vukufu malum” olduğundan tekrar Şûra-yı 
				Devlet azalığına getirilmesini teklif eder.</p>
				<p class="normal">Bu uygulamalarda, tensikattaki 65 yaş kuralı bile ihlal edilemez değildir. Tensikat Kanunu’nun 12. maddesine göre 65 yaşına dahil olan memurların istisnai olarak istihdamları için devletçe karar alınması gerekiyordu. Bu minvalde, Konya Vilayeti tensik komisyonu Müftü Ahmed Efendi’nin “kudret-i ilmiyesi cihetiyle” mevkiinde kalmasını istediğinde Meclis-i Vükela onun “sin kaydından istisnaen müftilikde kemâkân istihdamı[nı] münasib” 
				görmüştür.</p>
				<p class="normal1">Sonuç</p>
				<p class="normal">Saffet Nezihi’nin eski ile yeni devir arasındaki çatışmayı aile ortamına yansıtan Kadınlar Arasında adlı romanında başkarakter olan Nüzhet’in, gazeteci bir Jön Türk olan ağabeyi ile Abdülhamid taraftarı babasının, Said Paşa’nın sadarete getirilmesine verdikleri tepkiler karşılaştırılır. Ağabey, eski devir ricalinin tekrar iş başına getirilmesine karşı çıkar, istibdada alışmış adamların meşrutiyette faydalı olamayacağına inanır. Sicili kötü olan bu kadroyla memur tensikatının yapılamayacağını düşünür. Zira tensikata uğrayacak memurlar arasında, bunların kendi ailelerinden haksız yere görevler almış kimseler bulunmaktadır. Baba ise, devlet tecrübesi olan eski adamların yeni idareye ayak uydurup faydalı olacaklarını, gençlerin muktedir ve mücerrip 
				olan bu zevatın tecrübelerine muhtaç olduklarını düşünmektedir. Baba ile oğul arasındaki bu fikir ayrılığı bürokraside kopuş ve süreklilik arasındaki tenakuzu çok güzel ifade etmektedir. </p>
				<p class="normal">İnsan yaşarken hayatın akışında sürekliliğe daha çok muzahir olur; halbuki uzun yılların ardından geriye baktığında kopuşları görmeye daha meyillidir. Tarihçiler için de sürekliliğin keşfi daha zahmetlidir. Şimdilik elde olan verilerle II. Meşrutiyet sonrası bürokrasi için bir süreklilik tasviri yapma imkânı kısıtlıdır. İhtilalden sonra bürokraside bir kopuş yaşandığını gösteren deliller daha ağır basmaktadır. </p>
				<p class="normal">Elit değişimi ancak organize bir muhalefetin ve bir karşı elitler rezervuarının olduğu durumlarda mümkündür. Hamidiye bürokrasisine Osmanlı geriliğinin kaynağı olarak saldırma geleneğine rağmen, Jön Türk muhalefeti II. Abdülhamid’in otokratik idaresini ikame edecek bir idari düzen tasvir edemediği gibi, böyle bir düzenin insan kaynağını da hazırlayamamıştır. Bu nedenle eski devir adamlarıyla iş tutmak durumunda kalmışlardır. Nitekim Cavid Bey, istibdat idaresinin kabahatlerine az çok iştirak etmeyenlerin çok az olduğunu ve eğer bütün eski devir memurlarından intikam almak lazım gelse, bütün devlet dairelerini boşaltmak ve onların yerine yeni adamlar bulmak gerekeceğini, bununsa mümkün ve caiz olmadığını yazmıştı. Sonuçta “cürüm yalnız eşhâsın değil idarenin, muhitin cürmü idi” denilerek, birlikte çalışmaya mecbur kalınan itidalli eski devir adamlarını temize çıkaran bir söylem kullanılmış ve ayrıca “muhtac olduğumuz o muhite hiç karışmamış kimseleri yetişdirmek içün senelere ihtiyacımız vardır” cümlesiyle itirazların önü kesilmişti. Bütün bunlara rağmen tensikattan sonra Osmanlı bürokrasisi tanınmaz hale gelmiştir. Kadro harici bırakılanların yekûnu, istihdamı caiz görülenlere oranla çok daha fazla görünmektedir.</p>
				<p class="normal">Tensikat sürecine sadarette çalışırken bizzat şahit olan İbnülemin, 
				bu süreçte doğan maddi ve manevi zarara nispetle, görülen fayda 
				ve devletçe edilen istifadenin devede kulak kabilinde kaldığını 
				yazmıştır. Gerçekten de, tensikattan sonra Osmanlı bürokrasisinde yaşanan değişim nicelikte kalmamıştır, doğal olarak niteliği de etkilemiştir. Bu niteliksel değişiklik olumsuz yönde olmuştur. Mesela, memur sicillerini ihtiva eden Sicill-i Ahval Defterleri’ne artık nadiren veri girildiği görülmektedir. Hazır veri tabanlarını düzgün bir şekilde kullanabilme kabiliyetine sahip memurların da azaldığı anlaşılıyor, zira memurların özlük işleriyle ilgili büyük yanlışlar yapılmaya başlanmıştır. Mesela, 7 Kasım 1909 tarihli Tasvir-i Efkâr gazetesinde yaşından dolayı tekaüt edildiğini okuyan Basra eski valilerinden Arif Bey hemen Tekaüt Nezareti’ne gider ve durumu araştırır. Meğer “Basra vilayetinden Arif ismiyle iki maʻzul” vardır. Bu isim Tekaüt Nezareti’nde Arif Paşa, Tensik Defteri’nde ise Arif Bey olarak kaydedildiğinden, hangisinin emekli edildiği anlaşılmamaktadır. Arif Bey konunun açıklığa kavuşturulması için Dahiliye Nezareti’ne başvurur. Dilekçenin havale edildiği Tensik Komisyonu tarafından yapılan araştırma neticesinde, gerçekten de Arif Bey’in h.1267 doğumlu olduğu halde, “Sicill-i Ahval İdaresince yapılub Tensik Komisyonuna verilen defterde isim müşahebeti olarak tarih-i tevellüdünün 1242 senesi gösterilmesine mebni” yaş haddinden emekliliğe sevk edildiği anlaşılmış, “sehv-i vâkı’ın 
				tashihi” için gereği yapılmıştır. Bürokratik işlemlerde hata payının bu derece artmasına bakılırsa, İTC’nin tensikat uygulamasıyla kadrolaşma savaşını kazanması en çok kendisine zarar vermiştir.</p>
				</body>
</html>