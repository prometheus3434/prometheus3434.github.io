<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 18</h1>

  <p>Taç giymesi için, Tutankhamun on altı hamal tarafından taşınan, her iki yanından piyade mangaları tarafından kuşatılan</p>

  <p>Büyük Altın Taht' a oturtulmuştu. Müzisyenler rahatsız edici sesler çıkarttılar: trompetlerin bangırtısı, uzun davulların meşum patırtısı, sistranın şangırtısı. Tahtın önünde, Amun'un koç kafalı Ruhbanları, panter kürkleriyle donatılmış bir halde, ne yapacağına dair büyük bir dikkatle hazırlanan ve bilgilendirilen küçük hükümdarlarının yüzüne doğru gümüş tütsü kapları kaldırarak geri geri yürüdü.</p>

  <p>Kraliyet Çemberi toplamp Tutankhamun'un Mısır Firavun'u tacını giymesi kararı verdiğinde, Thebes’e geri döneli henüz birkaç gün olmuştu. Hannan dövenini anımsatan silahı ve değneği tutacaktı; adı Üçüncü Çağlayan'dan Delta’ya ulaşacaktı. Ben dikkate alınmamıştım, Kraliyet Çamberi'nin toplantılarına bir katılımcıdan ziyade gözlemci olarak davet edilmiştim. İnsanlar benden uzak durdular. Verilen işaretleri almıştım. Gözden düşmüştüm. İşte o gün gelmişti. Tutankhamun, Mısır’ın Çifte Taç'ını giyecekti; Amun Tapınağı'na götürülecek ve Büyük Yetki'yle donatılacaktı. Davet edildim, hatta bana bir şeref makamı dahi verildi, ancak diğerlerinin sessizliği uğursuzluk yüklüydü. Ben mimli bir adamdım.</p>

  <p>Tutankhamun heyecanlanmıştı. Muhteşem törene hem katıldım, hem de onu yönettim. Yaklaşık yirmi yıl aradan sonra bir Kraliyet Taç Giyme Töreni yapılacaktı. Kraliyet Çemberi, bu törenin ardından, Ankhesenamun ve Tutankhamun'un resmen evlenmelerine karar vermişti. Bu hatırda kalacak bir gündü, Prens geniş cadde boyunca taşındı. Etrafı pahalı parfümler üfleyen döner yelpazelerle doluydu, yükselen tütsü dumanları da neredeyse onu saklayıp gizlemek üzereydi. Tören alayı Sfenksler Caddesi boyunca ilerledi, tapınağın yuvarlak duvarlarının ve kutsal göllerin ışıldayan sularının önünden geçti. Sıcaklık dayanılmaz bir hal aldı.</p>

  <p>Kalabalık arttı, neşeli, alkış tutan bir güruh etrafı çevreledi. Karnak Tapınağı’nın devasa, havada süzülen sütunlarına yaklaştık. O</p>

  <p>gün sadece Tutankhamun'un taçlandırıldığı gün değildi; aynı zamanda bu Mısır halkına Amun'un gücünün geri döndüğünün gösterildiği, Mısır’ın Tanrıları’nın şereflendirildiği, Aten, Tek Tanrı döneminin kapandığı bir ortamdı. Tutankhamun'un çevresi törenin efendileri olan ruhban ve kahinlerle, saraylılarla sarıldı. Tabi ki, Kraliyet Çemberi'ne, özellikle görkemli görev cübbesi içerisindeki Lord Ay’a da orada bulunma gururu yaşatılmıştı.</p>

  <p>Ben ve diğerleri, tapınağın gizli kapılarından geçerek soğuk karanlığa doğru Prens’i takip ettik. Amun Tanrısı’nın mabedinin yer aldığı Büyük Oda’ya yaklaştık. Tapınak ruhbanı belirdi, etrafa kutsal su serpiyor ve kutsal kelimeleri tekrarlıyordu: "Sizi bununla temizliyorum. Bu su size hayat, sağlık ve güç verecek." Prens orada, giysilerinden sıyrılmış, Baş Ruhban ve Firavun'un geleneksel kisvelerine bürünmüş halde, dikiliyordu: Omzunda gevşek kolsuz bir manto, altında bel kısmından bir çakal kuyruğunun sarktığı kısa bir kilt vardı. Ellerinin arasında ilahi araçlar mevcuttu: asa, kırbaç ve kanca. Küçük çenesine sahte bir altın sakal tutturulmuştu. Hazır olduğunda, Kraliyet Taçlandınna Ziyafeti için törenin gerçekleştirileceği büyük salona girdik. Horus'u, Aşağı Mısır Tanrısı'nı ve Seth ’i, Yukarı Mısır Tanrısı'nı şahıslandıımak için korkunç şahin ve tazı maskeleri takan ruhbanlar, genç Firavun'un kafasına taçları yerleştirdiler: İlki Yukarı Mısır’ın Beyaz Tacı'ydı, bunu Aşağı Mısır’ın Kırmızı Tacı takip etti, taçların çevresindeki altın bant Uraeus'un, Firavun'un savunucusu ve Mısır’ın Koruyucusu'nun kobra kafasını taşımaktaydı.</p>

  <p>"Kuzey’in Kralı olarak makamıma yerleştim. Güney’in Kralı olarak makamıma yerleştim ... " Bu ant içilince, Tutankhamun, kendisininkinin yanı sıra Amun'un nüfuzunu da kurmak üzere,</p>

  <p>Naos'un, Kutsal Dolap’ın önünde yüzükoyun yatmak için mabedin derinlerine doğru ilerledi. Sonra onun kutsal mührünü kırdı ve kapılarını açtı. Ben ona yardım etmek için oradaydım, ki bu istisnai bir durumdu. İçinde değerli taşlarla süslü altın kaplama küçük bir heykel duruyordu, bu tahtında oturan bir Tanrı'ydı, kafasında iki devekuşu tüyünün yer aldığı bir başlık vardı. O saçma, korkunç maskenin hafifçe isyan eden mineli gözlerini her zaman anımsayacağım.</p>

  <p>Taç giyme töreni sonlanınca tapınaktan ayrıldık, Firavun'un yüzünü halkına gösterebilmesi için Thebes boyunca zafer içerisinde ilerledik. Bu muhteşem bir manzaraydı: Uygun adım yürüyen askeri alaylar, takırtılı sesler çıkartan arabalar, tütsü ve parfümden ağırlaşan bir hava.</p>

  <p>Akşamın geç saatlerinde, Taç Giyme Töreni sonlandı ve</p>

  <p>Malkata Sarayı'ndaki büyük ziyafet başladı. Kraliyet çardağındaki yerimi arıyordum ki, omzuma bir elin dokunduğunu hissettim ve döndüm. General Nakhtimin, şeytani bir gülümsemeyle dikiliyordu, etrafı bir grup subayla çevriliydi.</p>

  <p>"Lordum Mahu," dedi, "tutuklusunuz."</p>

  <p>Bana koridor boyunca eşlik etmelerine izin verdim, merdivenleri indik ve odama döndük. Sanıyorum bu Prens’in muhafızı olarak geçirdiğim günlerin sonuydu. Ertesi sabah Kraliyet Çemberi'nin yapacağı toplantıya çağırtıldım. Lord Ay, Baş Bakan gibi davranıp bana dair dile getirilen ithamları listelerken, ben sanki savaş esiriymişim gibi ayakta dikiltildim: Aten Şehri'ndeki görev ihmalim; Prensi tehlikeye atmam; doğu çölüne çıkarak yaptığım aptalca macera (o bu yolculuğu bu şekilde adlandırıyordu); isyan; Prens ve Ankhesenamun 'u korumaktaki başarısızlığım.</p>

  <p>Yapılan ithamlar uzun bir müphem, boş sözler silsilesiydi.</p>

  <p>Destek almak için etrafıma bakındım. Horemheb ve Rameses bakışlarımdan kaçındılar. Huy ve Maya minderlerine çömelmişlerdi, başları öne eğikti. Sonuç olarak alacağım hüküm, Thebes’in dışında, yol üzerinde, görkemli bir konakta ev hapsiydi. İthamlara dahil edilen Pentju resmen yüzkarası ilan edildi. Thebes’in üç mil kuzeyindeki ev, Nakhtimin’in alayları tarafından korunan müştemilat ve bahçeleriyle, evi çeviren yüksek duvarlarıyla şu anda gözaltında tutulduğumun bir benzeriydi. Pentju kaderini büyük bir boyun eğişle kabullendi, yaşlı bir çift gibi oraya yerleşeceğimize dair şakalar yaptı. Bana birkaç hizmetkar verildi ve askerlerimden onunu seçmeme olanak tanındı. Gönüllü olan var mı diye sordum ve hoş genç delikanlılar bunu kabul etti. Konağa götürüldük, bize oradan ayrılmamamız, aksi takdirde ölüm ya da sürgün cezasına çarptırılacağımız söylendi.</p>

  <p>Pentju ile evi böldük, ikimiz de kendi bölmemize yerleştik. Kesinlikle şikayet etmedik. İçten içe bunun ne yeri ne de zamanı olduğunu biliyordum. Pentju bazen bana tüm bunların neden olduğunu soruyordu. Ben de ona aynı soruyla karşılık veriyordum. İlk bir kaç ay boyunca olası yanıtlar zihnime doluştu. Sonunda artık bana ihtiyaç olmadığı türünden basit ve sert bir karara vardım.</p>

  <p>Polis Şefi görevimi sık sık ziyaretime gelen Sobeck üstlenmişti.</p>

  <p>Herhangi bir kötü niyet ya da karşılıklı şikayet yaşanmıyordu. Sobeck başarılı olmuş ve zenginleşmişti. Kilo almıştı; onu şişman göbeği ve koca gıdığı sebebiyle sık sık dalgaya alırdım. Bahçede bir firavun inciri ağacının altına oturur, şarabımızı yudumlar ve Hitit kampındaki kahramanlıklarımızdan bahsederdik. Sobeck Polis Şefliği için iyi bir seçimdi: Eski bir yasaklı olarak her tür numarayı biliyor ve bunları peşinde olduğu insanların aleyhine çeviriyordu. Bana Mısır ve Thebes’e dair haberler getirirdi. Horemheb ve Rameses artık Memphis’in kuzeyindeki tüm garnizonlara hükmediyorlardı, Mısır savunma hattını güçlendirmekle meşguldüler, yeni askeri alaylar yetiştiriyor, araba birlikleri oluşturuyorlardı. Horemheb, Mısır güçlerinin Sinai'yi geçerek Canaan’ı istila edecekleri o büyük günü planlıyordu. Aten Şehri'ne yapılan gönderme çok azdı; şehir ölüme terk edilmişti. İsyanın ardından bo şaltılmış, saray ve tapınakları, sütunlu yürüme yolları, cadde ve parkları çöle geri verilmişti. Kazılan kuyular kapatıldı, kanallar kurutuldu, iki yıl içerisinde dilenci ve kanun kaçaklarının sık sık uğradıkları bir yer halini aldı.</p>

  <p>Sobeck bana sık sık kaderimi neden bu kadar büyük bir boyun eğişle kabullendiğimi sorardı. Başka ne yapabilirdim ki?</p>

  <p>Prens benim korumamdan alındığında savaşmaktan, kan dökmekten ve şiddetten yorulmuştum. Huzur içerisinde zaman geçirilecek bir sığmak istedim ve bunu gösterdim. Hayatım, tıpkı suyun bir kayadan aşağı akışı gibi, beklenmedik bir şekilde yön değiştinnişti. Horemheb ve Rameses de ziyaretime geldiler. Maceralarım ilgilerini çekti, beni sık sık Akhenaten’in son günlerine dair sorguladılar. Aylar geçtikçe ziyaretleri seyreldi ama ne zaman gelseler yanlarında hediyeler getiıirler, arkadaş olduğumuzu temin ederlerdi, sohbet ise her zaman dönüp dolaşıp Aten halkına ve Apinı kabilesine gelirdi.</p>

  <p>Djarka ve Mert, sarayda kalmaktansa kendi kendilerini sürgüne yollamayı tercih edeceklerini ifade ederek, bana katıldılar.</p>

  <p>Konakta çok sayıda oda ve en az üç evin daha oturtulabileceği büyüklükte geniş bir bahçe vardı. Evlendiler ve birkaç ay içerisinde Mert hamile kaldı. Djarka eskiden olduğu gibi bana danışmanlık yapmaya tekrar başladı. Horemheb ve Rameses’e mümkün olduğunca az şey anlatmamı söyledi, diğer yandan da beni Lord Ay’ın ev efradımdaki casuslarına karşı da uyardı. En düzenli ziyaretçi Sobeck'ti. Bana saraydan haberler, çoğu fasa fiso olan dedikodu ve söylentileri getirdi. Genç Firavun, önemsediğiın tek kişi hakkında ona somlar sorardım. Sobeck’e göre Tutankhamun göz önüne çok az çıkartılıyor, genelde gölgeler arasında tutuluyordu. Gerçekten de, Lord Ay ve tonınu Ankhesenamun Mısır’ın gerçek hükümdarları gibiydiler. Sobeck’e Kızıl Topraklar’a yaptığım uzun yolculuktan, o garip mağaradan ve garip resimlerinden bahsettim.</p>

  <p>Ayrıca ona Tutu'dan geriye kalan dokunaklı bedenin hemen yanında bulduğum belgeleri de gösterdim. Özellikle Tutu'nun etrafı yapraklarla çevrili şekilde çizdiği yaşlı adam resmiyle ilgilendi.</p>

  <p>Kahkahalara gömülmeden önce bunu uzunca bir süre inceledi.</p>

  <p>Gergin bir şekilde, "Ne oluyor?" diye sordum.</p>

  <p>İlk başta Sobeck yanıt vermedi.</p>

  <p>"Ne oluyor?" diye tekrarladım.</p>

  <p>Sobeck papirüsü tekrar bana uzattı.</p>

  <p>"Şuna bir bak Mahu, ne görüyorsun?"</p>

  <p>"Etrafı yapraklarla çevrili yaşlı bir adam kafası," diye yanıtladım. "Başka ne olabilir ki?"</p>

  <p>"Hayır Mahu, ortasına bak, ortaya bakmaya devam et, farklı bir resmin belirdiğini göreceksin. Bu ressamlar tarafından kullanılan yaygın bir uygulama, bir şaka, gizli bir mesajın iletilme şeklidir."</p>

  <p>Resme baktım ama hiç bir şey göremedim. Sobecl,&lt;: çok ısrarcıydı. Benden resmi yere koymamı ve onu büyük bir dikkatle incelememi istedi. Öyle de yaptım ve farklı bir resmin belirdiğini görünce inledim. Bu öpüşen bir çiftti, Ay’ın keskin yüz hatlarını ve kızı Nefertiti’nin muhteşem yüzünü ayırt etmek ise çok kolaydı, Nefertiti’nin saçları tepesinden toplanmıştı.</p>

  <p>"Resim içinde resim," diye bağırdım. "Ama bu rezalet."</p>

  <p>"Öyle mi?" Kafamı kaldırıp baktım: Sobeck artık gülümsemiyordu.</p>

  <p>"Dedikoduları işitmedin mi Mahu? Ay ve Nefertiti’nin sevgili oldukları söylentilerini?"</p>

  <p>"Baba ve kız mı!" diye haykırdım.</p>

  <p>Sobeck, "Baba ve kız," diye tasdikledi. "Dedikodular Ankhesenamun'un Akhenaten 'den değil, büyük babadan olduğunu ... "</p>

  <p>"Saçma ... !"</p>

  <p>"Mahu, ben Polis Şefi'yim. Bilgilerimi, yarı aralık kapıları dinleyen ya da pencerelerden içeriyi dikizleyen saray hizmetkarlarından alırım. Hatta Akhenaten’in güzel Kraliçe'siyle arasının açılmasının, Nefertiti ve babası arasındaki bu gerçek ilişki hakkında yaşadığı şüphelerle başladığı dahi söylenmekte. Ben de istersem, Lord Ay’ın sadece torunuyla değil aynı zamanda onun nedimesiyle yattığını söyleyen bir hizmetkar, bir çamaşırcı kadın yaratabilirim. Lord Ay etrafındaki herkesin efendisi olduğuna gerçekten de inanıyor."</p>

  <p>"Genç Firavun’a," diye sordum, "zarar verebilir, onu ortadan kaldırtabilir; harman dövenini anımsatan silahı ve değneği ele ge çirebilir mi, bunları yapacak mı?"</p>

  <p>Sobeck olumsuz anlamda başını salladı. "Bunu yapması iç savaşa sebep olacaktır, Ay, Huy ve Maya’nın desteğini sadece Baş</p>

  <p>Bakan olmak için aldı, Firavun'luk için değil. Diğer yandan kuzeydeki Horemheb ve Rameses de onu yakın takip altında tutuyor."</p>

  <p>Sobeck konuştukça, Ay hakkında daha çok düşündüm ve o gözümde çok daha tehlikeli bir hal aldı. Yoksa Firavun, Mısır’ın hükümdarı olmak istemişti de, şimdi bunun için fırsat mı kolluyordu? Sobeck bana Nakhtimin’in kendi ordusunu oluşturduğuna, bunları Nil’in yukarı ve aşağısındaki, hatta Üçüncü Çağlayan’ın ötesindeki garnizonlara yerleştirdiğine dair çeşitli haberler getirdi.</p>

  <p>Ay’ın yönetebileceği bölgeleri genişlettiği aşikardı. Sürgünümün ikinci yılında, Nakhtimin’i Lord Huy'la birlikte Nubia’ya, henüz başlamakta olan bir ayaklanmayı bastırmaya ve o gönençli vilayeti Mısır’ın kudreti altına sokmaya gönderdi. Ordu orada muhteşem bir başarıya imza attı. Kalabalıkların nehir boyunca uzanan patikalardan ilerleyişlerini bahçemden dahi işittim, Thebes' e erişmek ve muzaffer askeri alaylaq memnuniyetle karşılamak için can atıyorlardı. Huy geriye ganimeth,rle yüklü yük arabaları ve mavnalar getirdi: devekuşu tüyleri, altın, gümüş, mücevher, çok sayıda esir ve rehine.</p>

  <p>Böyle zamanlarda içimde hep bir kıskançlık sancısı hissettim ama bu duygumu bastırdım, Djarka’nın küçük oğluyla ilgilendim ve cenneti andıran bahçeme geri dönme isteğiyle kavruldum. Pentju sonunda bir münzevi halini aldı. Onun kuru espri anlayışından her zaman zevk aldım ama aylar geçtikçe, şarap şişesiyle ve yalnız kalmakla çok daha fazla ilgilenir oldu. Bazen tıraş olmuyor, yıkanmıyordu. Ona şikayetlerimi iletiyordum. Sağlığının gittikçe kötüye gittiğini, zihninin artık açık olmadığını görebiliyordum; gelenekleri takip etmemeye kesin niyetliydim. Bunun yerine iyi bir bahçıvan haline geldim, kuyular açıyor, asmalar dikiyor, şifalı bitki ve çiçek tarhları oluşturuyordum. Eve çeşitli ek binalar, bahçeye de bir sayvan inşa ettim. Balık avlamak için nehre gitmeme izin vardı; bana küçük bir kayık verilmişti ama muhafızlarım da her seferinde benimle birlikte geliyorlardı.</p>

  <p>Yaklaşık iki yıl kadar orada kalmış, tüm zamanımı orada ge çirmiş olmalıyım. İlkbahar mevsiminin ikinci ayında Sobeck geldi, yüzü griydi. Ona ne olup bittiğini sordum. Tek bir kelime etti:</p>

  <p>"Meryre." Sobeck’e göre Meryre, müzmin düşmanları gö,züyle baktığı kişileri öldürmek için Thebes’e geri dönmüştü. Sobeck evimin duvarlarını işaret etti.</p>

  <p>"Burayı büyük bir dikkatle koru."</p>

  <p>"Ama ben itibardan düştüm," diye yanıtladım. "Meryre-"</p>

  <p>Sobeck, "Tetikte ol," diyerek lafımı kesti. "Sen de, diğerleri gibi, cezalandırılmalısın."</p>

  <p>Sobeck’in sözleri kehanet yüklüydü. Meryre’nin katilleri bundan üç hafta kadar sonra bir akşam geldi, evimin duvarları üzerinden tıpkı su gibi aktı. Kamalarla silahlanmışlardı, iki bah çıvan öldürdüler ve yan kapılardan tekine erişmeye çalıştılar ama önleri kesildi. İçlerinden teki hayatta kaldı, ancak boğazına aldığı derin kesik sorgulanmasını imkansız bir hale getirdi. Cesetleri soydurdum. Bu adamlar Mısırlıydı, kim olduklarını hatırlayamadım.</p>

  <p>Vücutlarındaki yara izlerini göz önüne alarak eski asker oldukları sonucuna vardım. Sobeck polisleriyle birlikte geldi. O da cesetleri gözden geçirdi ve adamların büyük olasılıkla bu iş için kiralanan profesyonel katiller olduklarını dile getirdi. Hepsi de nehre atıldılar. Sobeck daha fazla sayıda paralı asker kiralanmasını sağladı, kapı ve duvar çevresindeki muhafızlar iki katına çıkartıldı. Aynı zamanda Thebes’de yaşanan diğer bir takım cinayet girişimlerinden de bahsetti. Lord Ay dahi bu işten yarasız kurtulamamıştı. Bir sabah erkenden, Ma'at Tapınağı'nı ziyaret ederken, Karnak bileşkesinin merkezi avlusuna girdiğinde, deli bir adamın saldırısına uğramıştı. Tabi ki kobra canını kurtarmıştı.</p>

  <p>Bir kaç hafta sonra, cinayet girişimleri durdu, hayat barış dolu, yavan gidişatına tekrar kavuştu. Arada sırada, Firavun Tutankhamun bana hediyeler ve kendi sağlık durumunu anlattığı, ardından da benimkini sorduğu kısa mektuplar yolluyordu. Djarka İlahi Kişi’nin huzuruna çıkmanın, beraberinde hediyeler götürerek Firavun’a oğlunu göstermenin bir yolunu aradı. Talebi hep geri çevrildi, henüz saraym dış bölümüne dahi erişemeden yolu kahyalar ya da önemsiz subaylar tarafmdan kesildi. Tabi ki ağızdan ağıza dolaşan hikayeleri dinledim. Tutankhamun bir münzeviydi. Bir tahtırevanla taşmıyordu, etrafı Lord Ay'ın askeriyle çevriliydi, nehre götürülüyor ya da ordu ruhbanlarmın yanı sıra resmi dalkavuklar tarafından korunuyordu, tütsü yakınak ve kurban vermek için tapınaklara bu halde gidiyordu. Orta boylu, çökük omuzlu, narin yapılı, güzel, sakin bir yüzü, kendine özgü gözleri olan bir adamdan bahsediliyordu. Her zaman onun yakınında olan Ankhesenamun'un güzelliği dillere destan bir hal almıştı, en nadir parfümlere, en pahalı giysilere ve özel mücevherlere düşkünlüğüyle tanınıyordu.</p>

  <p>Doğrusu, Lord Ay ülkedeki gerçek güçtü, baş ruhban ve vezirin karışımıydı. Artık Aten' den hiç kimse bahsetmiyordu. Bir zamanlar Mısır’ın ihtişamı, gururu olan o şehrin çöl tarafından nasıl yenilip yutulduğunu işittim. Çöl gezgincileri, kum sakinleri ve Libyalı akıncılar şehrin güzel evlerini soyuyor, Akhenaten ’in muhteşem güneş tapınakları gökyüzüne açık halde yatıyordu.</p>

  <p>Zenginlerin konakları sedir ağacı kirişlerini ve sütunlarını çakallar ve baykuşlara terk etmişti. Tüm bunlar, Lord Ay ve Kraliyet Çemberi insanlara Akhenaten’in saltanatını unutturmak için büyük bir gayretle çalışırken, sessizce gerçekleşmişti. Ordu güçlendirildi, yeni alaylar oluşturuldu, araba birlikleri yapılandırıldı, ahırlar dolduruldu ve büyük aygır çiftlikleri inşa edildi. Savaş Evi cephaneliği için ahşap ve metal ithal etti. Askeri alaylar sadece yabancı delegeleri etkilemek için değil, aynı zamanda şehirlerde, Kızıl Topraklar' da ve nehir boyunca uzanan bölgelerdeki kanun tanımazlığı bastırmakta kullanıldı. Büyük kaleler ve sınır ordugahları desteklendi. Madenlere, taşocaklarına, doğu ve batı çöllerinin vahalarına giden rotalar kadar, Sinai boyunca uzanan Horus Yolu'nu güvence altına almak için ceza kabilinden yolculuklar başlatıldı.</p>

  <p>Kush' daki ayaklanmalar durdurulmuştu, Horemheb ve Rameses' -</p>

  <p>in emri altındaki askeri birlik, Canaan’ı güvence altına almak ve Hititliler’in gittikçe büyüyen güçlerini frenlemek için savaşa girilmesi gerektiğini ifade ettiler.</p>

  <p>Lord Ay, Huy ve Maya ile birlikte, bu tür iddialara karşı koydu. Mısır’ın savaşa girmeden önce güçlendirilmesi gerekliydi.</p>

  <p>Gümüş Evi'ndeki Maya, Mısır’ın hazinesini tekrar dolduran bir arı gibi meşguldü. Altın, gümüş, değerli taşlar, lacivert taş, turkuvaz, malakit, su mermeri ve ender bulunur keresteler Mısır’a getirildi.</p>

  <p>Tapınaklar da, bu büyük restorasyon sonucunda, güç ve kudretle ışıldadı. Hayat Okulları tekrar açıldı, tahıl ambarları yine ağızlarına kadar doldu, öküz ve koyun ağılları en iyileriyle dolduruldu.</p>

  <p>Sık sık şişman ruhban görmeye başladım, göbekleri verilen kurbanlardan dolayı aşağı doğru sallanıyordu, kasaları inananların bağışlarıyla ağzına kadar doluydu. Amun, Horus, Anubis ve geriye kalan Tanrılar’ın papazlığı tek bir farkla eski kibrini geri kazanmıştı: Lord Ay, Mısır ağının merkezindeki o örümcek, tıpkı her bir subay, yazman, kahya ve bayrak taşıyıcısına yaptığı gibi, baş ruhbanları da yakın takipte tutuyordu; sadece Memphis’de ve kuzeydeki belirli bir takım şehirlerde, Ay’ın etkisi Horemheb'inkinin gerisinde kalıyordu.</p>

  <p>Bu dedikoduların kaynağı, tabi ki, Sobeck'ti. Eğer Ay’ı iyi tanıyorsa, Lord Kobra da kesinlikle ona aynı karşılığı vermişti.</p>

  <p>Arkadaşım casuslarının, tıpkı onun casuslarının diğerlerine yaptığı gibi, Lord Ay' ı nasıl inceden inceye denetip gözetlediğini gü-</p>

  <p>!erek anlatmıştı. Sobeck tüm bu olanlarla eğleniyordu. Bu korkunç bir hataydı; böyle bir adamı kesinlikle hafife almaması gerekirdi! Tabi ki onu uyarmaya çalıştım. Bir gün-sürgünde geçirdiğim üçüncü yılın yaz mevsiminin dördüncü ayında olmalı-Sobeck’i ağırlarken, ona tutukladığını bir yılan büyücüsü hakkındaki hikayeyi aktarmaya çalıştım. "O,"diye sözlerime başladım, tutukladığını en büyüleyici adamlardan tekiydi. Bir civcivi yumurtadan çıkmaya ikna edebilirdi; o kadar espriliydi ki, onu sağ sağlim serbest bıraktım."</p>

  <p>Sobeck, "Sanıyorum bu hikayeyi daha önce de işitmiştim,"</p>

  <p>diye karşılık verdi. "Ama bir daha anlat."</p>

  <p>"Bu yılan büyücüsü batı Thebes’in kenar mahallelerindeki köyleri dolaşırdı. Kutsal yılan yağı satardı, ki bu bir erkeğin tenasül uzuvlarına sürülmesi durumunda, penisini çok daha güçlü ve sert yapıyordu. Düzenbazın verdiği güven çok güçlüydü, bu durum köyden birisinin ihbarı üzerine kalabalık arasına yerleştirilen bir polisi kandırmaya çalışana kadar sürdü. Yılan büyücüsü tutuklandı ve huzuruma getirildi. Kutsal yağ olarak adlandırılan şeyin sıçan yağından öte bir şey olmadığını itiraf etti. Tabi ki hiç kimse o güne kadar öne sürdüğü iddiasına itiraz etmemişti, o zaman yaptığı şeyde ne tür bir kötülük vardı ki? Haklıydı. Sen Sobeck, iki bacağı arasında sorun yaşadığını, ardından da performansını geliştirmek için bir şey satın aldığını ama kandırıldığını insanlara anlatmayı isteyecek herhangi bir adam tanıyor musun?"</p>

  <p>Sobeck, "Peki bu hikayeden alınacak ders ne?" diye sordu.</p>

  <p>"İşte Lord Ay da böyle çalışıyor. Seni bir yandan büyülerken diğer yandan kandırıyor, ancak bundan dolayı suçlayabileceğin tek kişi ise sen kendin oluyorsun."</p>

  <p>"Mahu, onun hakkında iyi hiçbir şey söyleyemez misin?"</p>

  <p>"Evet," diyerek güldüm, "erkek kardeşi Nakhtimin ondan çok daha kötü!"</p>

  <p>Sobeck çete ve hırsızların eski lideriydi, buna rağmen içinde bir parça iyilik, yakın bir geçmişte Thebes'li üst düzey tüccarın balıketli, hayat dolu kızıyla gerçekleştirdiği evliliğinin sonucu olan bir tür namus ve edep mevcuttu. Dünyayla ve kendisiyle barışıktı.</p>

  <p>Onun, katı hlpli ve içinde en ufak bir merhamet barındırmayan, doğuştan katil ruhlu, vahşi bir savaşçı, karizmatik abisine kendisini adamış bir adam olan General Nakhtimin’in ruhundaki karanlığı algılamaya yeter düzeyde uyanık olması için dua ettim. Nakhtimin artık yeni Yazmanlar Şefı'ydi, Mısır’ın güney ordularına, askeri alaylarına, araba birliklerine, okçu ve paralı asker alaylarına kumandanlık ediyordu. Bu askeri alayları, toplanması kolay artıklar için çölden içeri yönelen leşçilleri katletmek, gücüne tehdit oluşturan diğerlerine yaptığı gibi onları imha etmek için kullanıyordu. Lahit soyguncuları artık ne Necropolis ’i, ne de Krallar Vadisi'ni yağmalamıyordu. Nakhtimin onları yakalamış, yollar ve kayalık zirveleri boyunca kazığa oturtmuştu.</p>

  <p>Sobeck, şarabını yudumlarken, "Hırsızlar hazinenin peşinden geliyor, görüyorsun," diye açıkladı. "Soyguncu çetelerin Aten Şehri'nden getirilen hazinelerden haberleri var. Ben sadece kendi payımı kaçırdığıma üzülüyorum." Sobeck güldü. "Oh, görüyorum ki o iki heykeli hala yanında tutuyorsun."</p>

  <p>"Ah, evet," diye yanıtladım. "Bunlar Pentju’ya, genç Prens’e karşı sergilediği mükemmel korumadan dolayı saray tarafından hediye edilmişti, ona verilen tek hediye buydu. Bunları Kolonlar Koridoru'ınuzun girişine yerleştirdi. Bu arada, hazinenin geri ka-</p>

  <p>!anına ne oldu?"</p>

  <p>"İzninle bunu şöyle anlatayım, Thebes’te tek bir dilenciye rastlayamazsın Mahu. Nakhtimin onları ağır şartlar altında çalışmaları, yeni mağara ve lahitler kazmaları için Krallar Vadisi'ne yürüttü. Kadın, erkek, çoluk, çocuk, hepsi de bir ay içerisinde öl-d .. "</p>

  <p>u.</p>

  <p>"Neden yeni mağara ve lahitler kazıldı?"</p>

  <p>"Aten hazinesi ilk başta geçici olarak eski Firavunlar’ın lahitlerinde ve gömüldükleri tapınaklarda saklandı. Şimdi Ay onları sadece kendisi, Nakhtimin ve kendi ekipleri tarafından bilinen yerlere taşıtıyor."</p>

  <p>Sobeck bir an sessiz kaldı.</p>

  <p>Sonunda, "Kendine ait yöntemleri var," diye mırıldandı.</p>

  <p>"General N akhtimin' den bahsediyorum. Cinayetler sonlandı. Her yeri araştırdım, ancak Meryre ve etrafındakilere dair en ufak bir iz yok-bu yaz günlerinde, tıpkı duman gibi bir anda ortadan kayboldular."</p>

  <p>"Katledilip ortadan mı kaldırıldılar?"</p>

  <p>Sobeck, "Hayır," diyerek iç geçirdi. "Kaçtılar ama nereye, bilmiyorum, büyük olasılıkla Sinai'ye gittiler, ki bu beni diğer bir noktaya götürüyor." Sobeck bahçenin diğer ucunu işaret etti: Djarka ve Mert, Saflık Havuzu'nun yanına oturmuşlar, bebekleri Imhotep’in kın kanatlı bir böcek gibi emekleyişini seyrediyorlardı. Öne doğru uzandım.</p>

  <p>"Tehlikedeler mi?"</p>

  <p>Sobeck, "Henüz değil," diye yanıtladı. "Ama sana sadık kaldılar. Djarka seni terk edip gidebilirdi. Ona bir karargah bulabilir, saray ya da tapınakta bir görev ayarlayabilirdim. Dahası, şunu unutmayalım ki, her ikisinin de katliamdan haberi var." Sobeck kadehine tırnaklarıyla vurdu. "Seni neden desteklediklerini merak ediyorum doğrusu."</p>

  <p>"Sen hiç sadakat, arkadaşlık diye bir şey duymadın mı?"</p>

  <p>Sobeck sadece kulak memesini sıvazlamakla yetindi; bu şüphe duyduğunda baş vurduğu bir hareketti.</p>

  <p>"Her ne kadar sebebini bilmesem de, Djarka’nın seni izlemek için burada olduğunu düşünüyorum Mahu."</p>

  <p>"Neden birdenbire onlar hakkında endişelenmeye başladın?"</p>

  <p>"Oh, endişelenmiyorum. Ancak, General Rameses onları sorgulamayı çok isterdi, biliyorum. Ve bunun sebebini sana da göstereceğim."</p>

  <p>Dört gün sonra Sobeck hava karardıktan sonra tekrar geri geldi. Ben günlüğümü yazıyor, o akşamın ne kadar serin olduğunu, renkli yağ lambalarının pırıl pırıl ışığı altındaki bahçenin kokusunu ve dans eden ateşböceklerini betimliyordum. Nehirden çeşitli sesler yankılanıyordu, su aygırlarının bağırışları kuşların gittikçe azalmakta olan çığlıklarını ve kurbağaların güçlü korolarını bastırıyordu. Evin çatısında oturuyor, <i>akhakha</i> ’ya, şairlerin isimlendirdikleri şekliyle yıldızlara, gecenin karanlığında parlak tomurcuklar veren "gökyüzünün çiçekleri"ne bakıyordum. Tüm bu ahenk Sobeck’in gelişiyle altüst oldu. Aşağı onu karşılamaya indim. Bahçe kapısından içeri süzüldü, durakladı, sonra gecenin karanlığına doğru ıslık çaldı. Kalın cübbeye bürünmüş, omzuna püsküllü şal atmış yaşlı bir adam ayaklarını sürüyerek içeri girdi, papirüs kamışından yapılma sandaletleri yere çarptı. Ufak tefek ve sıskaydı, her ne kadar herhangi bir oğlan çocuğu gibi uyanık, parlak gözlü olsa da, pörsük suratı kurumuş yemişi andırıyordu.</p>

  <p>"Bu Seenu." Benim Mavi Lotus Sayvanı olarak adlandırdığım yerde yerlerimizi alırken Sobeck ziyaretçimi bana bu şekilde tanıştırdı. Bir süre hiç konuşmadan oturduk, ta ki içlerinde Lord Ay’ın casuslarının da bulunduğundan emin olduğum hizmetkarlar gelene, bize susam çekirdeği pastası ve soğuk beyaz şarap servisi yapana kadar. Bahçenin ötesinden, Pentju'nun hepimizin Kap’ın Çocuklan'yken öğrendiğimiz bir şarkıyı yüksek ve bet bir sesle söyleyen sesi, gecenin gürültüsünü kesip bize kadar ulaştı. Yaşlı adam güldü.</p>

  <p>"Duruma uygun bir ninni," diye fısıldadı.</p>

  <p>Karşılık vennedim. Sadece Pentju'nun sarhoş olmasını, uyuyakalmasını ve başımıza bela olmamasını diledim. Hizmetkarlar gider gitmez kapıyı kapattım.</p>

  <p>Minderlere yerleşerek, "Siz kimsiniz?" diye sordum.</p>

  <p>Sobeck, "Seenu bir zamanlar esirlerin sorgulandığı idam kazığının yazmanıydı," diye açıkladı. "Diller konusunda çok başarılı. Daha sonra Anubis mabedinin Baş Yazman’ı oldu."</p>

  <p>Seenu, "Bu binlerce yıldönümü öncesindeydi," diyerek kıkırdadı, "Milyon Yıl’ın Büyük Evi Kudretli Boğa, Biçimlerin Muhteşemi tarafından yönetildiği, benim de çakal kafalı tasma taktığım dönemde. Oh, evet, çok sayıda Firavun öncesinde." Gözlerini kapattı, öne arkaya sallandı. "Uyuyanlarla birlikte olmalıyım." Sesi fısıltıdan biraz daha kuvvetliydi. "Ölülerle yürümeliyiın." Gözlerini açtı. "Sekseninci yılımı geçirdim. Artık hayatımı Büyük Tanrı Buto’ya borçluyum. Şimdi yaşlıyım ... "</p>

  <p>Konuştu, konuştu. Sobeck gözleriyle beni sessiz kalmam konusunda uyardı.</p>

  <p>"Bir zamanlar belim taze ve verimliydi, tohumlarım dışarı fışkırırdı. Gecenin dört çeyreğini her iki yanımda birer köle kadınla yatarak geçirirdim."</p>

  <p>Yine sözünü kesecek gibi oldum ama Sobeck sessiz kalmamı işaret etti.</p>

  <p>"Ben İnfaz Evi’nin yazmanı, Zincirler Evi'ndeki Katliam</p>

  <p>Avlusu'nun kayıtçısıydım. Doğrudan Firavun’a rapor verirdim, daha o zamandan yaşlanmaya başlamıştım."</p>

  <p>"Hangi Firavun," diye sordum.</p>

  <p>"Tuthmosis, Muhteşem Amenhotep’in babası. Şimdi, sizin de bildiğiniz gibi, Amenhotep, Akhmin şehrinden güzel genç bir kıza aşık oldu. Bu kız Akhmin kabilesindendi. Oh, hepsini de yakından tanırdım," diyerek iç çekti. "Tiye ve erkek kardeşi Ay. Halklan hakkındaki tüm efsaneleri öğrendim: Canaan'dan nasıl geldiklerini; kendilerini geri götürecek o büyük lideri nasıl beklediklerini; Tanrı'nın gözünde nasıl farklı ve özel olduklarmı. Kayıtlarını okudum Gri Şafak Vadisi'ndeki resimlerini dahi gördüm. Aten, Tek Tann hakkındakileri de öğrendim. Apiru konusunu Mısır' daki diğer herhangi bir alimden çok daha büyük bir dikkatle inceledim."</p>

  <p>"Ya sonra ne oldu?"</p>

  <p>"Bunların tümünü Tuthmosis' e raporladım. Dehşete düşmüştü. O zamanlar küçük bir çocuktan öte olmayan oğlunu uyarmaya çalıştı. Amenhotep, Tiye'yle ikisi de Kap’ın Çocukları'yken tanıştı."Yaşlı adam elini iki parmağı birbirine dolanmış halde uzattı.</p>

  <p>"Ayrılmaz bir ikili oldular, bu daha etler dahi heyecana düşmeden başlayan bir aşk birlikteliğiydi. Tuthmosis ruhbanlan tarafından evliliğe karşı çıkması konusunda uyarıldı."</p>

  <p>"Ama Tuthmosis aniden öldü," diye araya girdim, "bu gizemli bir ölümdü. Henüz yirmili yaşlarmın sonlarmdaydı, değil mi?" Yaşlı adam onayladı. Susam pastasını ağzına tıkaladı ve şarabından büyük bir yudum aldı.</p>

  <p>Sobeck, "Herhangi bir kayıt tutmuş muydunuz?" diye sordu.</p>

  <p>Seenu, dolu ağzıyla, kafasını olumsuz tarzda salladı.</p>

  <p>Sobeck misafire istediği kadar yiyip içmesini söyleyip, beni dirseğiyle dürtükleyerek bahçeye çıkarttı.</p>

  <p>"Onu neden buraya getirdin?" diye sordum. "Şu efsanelerden haberim var, bunları bildiğimi biliyorsun."</p>

  <p>Arkamda bir ses işittim ve döndüm. Her ne kadar orada birisinin olduğundan emin olsam da, ortada hiç kimse yoktu.</p>

  <p>"Seenu bana yeni hiçbir şey söylemiyor," diye sözlerime devam ettim.</p>

  <p>"O Batı Thebes’te yaşıyor." Sobeck kullanacağı kelimeleri büyük bir dikkatle seçti. "Bir hafta önce, bir birahanede General Rameses’in kendisini görmeyi ne kadar çok istediğine dair böbürlendiği işitilmiş." Ürperdim, bunun sebebi gecenin serin havasından ziyade hissettiğim korkuydu.</p>

  <p>Sobeck, "Onu tutuklattırdım," diye devam etti.</p>

  <p>"Kimi, Rameses’i mi?" diye sordum.</p>

  <p>"Şaka yapma Mahu. Yaşlı adamı. Ona evlerimden tekinde rahat bir oda verdim. Geceleri onu sıcak tutması ve karnının dolu olduğundan emin olması için bir tapınak kızı kiraladım. Bu adam, tıpkı yaşlı bir keçi kadar hırslı ve zampara. Rameses’in neden onu aradığını bilmek istedim. BanaApiru'dan bahsetti. Hikayenin tümünü işitmek biraz zaman aldı. On yıl önce olsaydı, insanlar tüm anlatılanları tek bir bira damlası için seni ölüme dahi götürebilecek yaşlı bir yazmanın saçmalıkları şeklinde düşünüp dikkate dahi almazdı. Diğer dedikoduları da dinledim. Rameses, Canaan’a casuslar göndermiş. Kayıtları inceleyen yazmanları var. Akhenaten’i arıyor. Onun hala hayatta olduğuna inanıyor. Aynı zamanda Meryre’nin de peşinde, Akhenaten’in soyu ve Apiru efsaneleri hakkında gittikçe daha çok bilgileniyor. Sonuç olarak, açıkça dile getirmek gerekirse ... " Sobeck durakladı, "Eğer Rameses bir yolunu bulursa, acımasız bir zulüm yaşanacak. Sadece Aten üyelerini silip yok etmekle kalmayacak, aynı zamanda Apiru kabilesinden gelen herkesi de ortadan kaldıracaklar. Buna Djarka, Mert ve çocukları da dahil."</p>

  <p>"Peki, önerin nedir?"</p>

  <p>Sobeck sanki ağaçlardan tekinde kanatlarını çırpan bir kuşu dinliyormuşçasına durakladı.</p>

  <p>"Yaşlı adamı öldürmek niyetindeyim." Ellerini ovuşturdu.</p>

  <p>"Başka seçeneğim yok. Uykusunda huzur içerisinde ölecek, cesedini de mumyalattıracağım."</p>

  <p>Sobeck sayvana geri döndü.</p>

  <p>"Dikkatli olmakta fayda var." Sesini yükseltmişti. "Avcılar dışarıda."</p>

  <p><br /></p>

  <p><span class="ilkharf">A</span>ylar mevsimlere, mevsimler de yıllara dönüştü. Altı yıl geçti. Daha da şişmanladım. Djarka ve Mert’in diğer bir çocukları daha oldu, bu Miriam adında bir kızdı, abisi Imhotep’e yoldaş olmuştu. Djarka artık kendi yaşamını sürdürüyordu. İstediği gibi gelip gidiyordu. İster savaş meydanlarında, isterse de kraliyet sarayının komplocuları arasında, gizli planlar yaptığımız, komplolar kurduğumuz ve savaştığımız o ihtişam günleri hakkında çok ender konuşuyorduk. Djarka karısı ve çocukları için çıldırıyor gibi görünüyordu. En başta, askerden ziyade, bir baba ve kocaydı.</p>

  <p>Tıpkı kendi ailesini kuran oğul ve babasının arasında gözlemlendiği gibi, biz de birbirimizden gittikçe uzaklaştık. Mert’e karşı hala büyük bir ilgi besliyordum ama onun gözü kocasından başkasını görmüyordu. Bu gerçek bir aşk beraberliğiydi. Oh, eskiler hakkında konuşuyor ve şarap su gibi aktığında da nostaljik bir hal alıyorduk. Djarka beni Gri Şafak Vadisi'nde yaşananlardan bahsetmemem yönünde uyardı, Mert yanımızdayken ise, Lord Ay’ın adı dahi anılmayacaktı. Çocuklarının ikisi de güzel ve hoştu. Onlara takma isimler verdim, onları "hav topları" ya da "bal çanakları" diye çağırıyordum. Bahçemle uğraşmaktan, günlüğümü yazmaktan ya da Pentju'nun sarhoş muhabbetinden sıkılırsam, gidip onları buluyordum. İlk başlarda bunu oldukça isteksizce yaptım, bunun sebebi çocuklardan hoşlanmamam değil, onların yanlarında kendimi kirli hissetmemdi. Benim ellerim kanlıydı. Sürekli olarak öldürmüş, öldürmüştüm. Kendimi bebek ördeklerin bakımlarını üstlenmiş bir çakal gibi hissediyordum. Hislerimi Djarka’ya açıkladığımda, yüzü gülümseyişe büründü ve omzuma şakacı bir tavırla vurdu.</p>

  <p>"Daha çok bir koruma köpeğini andırıyorsunuz," dedi.</p>

  <p>Bundan sonra kendimi çok daha rahat hissettim. Belki de beni korkutan şey çocukların masumiyetiydi. Öyle ya da böyle, içimdeki günah yüklü ruhun farkına varabilirlerdi. Varmadılar.</p>

  <p>Oyunlarımdan haz aldılar, özellikle de aslan taklidi yaptığımda.</p>

  <p>Ahşap çalışmalarına karşı yeteneğim olduğunu fark ettim, zürafa ya da antilop oymaktan veya ahşap bir kılıç ya da kalkan yaratmaktan zevk aldım. Imhotep büyüdükçe beni daha sık arar oldu; bir yazman gibi oturduğumda dahi, bana yakın dururdu. Beni büyük bir savaşçı olarak isimlendiriyordu. Bundan duygulanıyordum ve koltuklarım kabarıyordu, çünkü Djarka da beni böyle betimliyordu. Ah pekala, bu bir katil olarak adlandırılmaktan çok daha iyiydi.</p>

  <p>Sobeck’in güzel eşi ikiz oğlan doğurdu. O da konağımıza geliyor, çocuklarını bir süt anne ve hizmetkar ordusuyla birlikte getiriyordu. Uzun akşamların, verilen ziyafetlerin ve yapılan sohbetlerin tadını iyiden iyiye çıkartmaya başlamıştım. Sobeck artık uyarılarımı dikkate alıyor, Ay’ın sadık hizmetkarı gibi görünmek için elinden geleni yapıyordu.</p>

  <p>Bir keresinde, "Dünyada," demişti, "insanı sağgörülü ve dikkatli yapan çocuk gibi bir şey daha yok."</p>

  <p>Beraberinde Mısır’ın servetinin büyük bir hızla yeniden kazanılışına dair çeşitli haberler de getiriyordu. Hiçbir yerde Thebes 'ten daha fazla mermer yeni bina inşa edilmiyor, beyaz granit gözleri kamaştırmıyordu. Nehir boyunca kuzey, güney, doğu ve batıdan hazine akışları yaşanmıştı. Mısır’ın düşmanları, Dokuz</p>

  <p>Yay halkı, Mısır’ın güçlü askeri alay lan ve kalabalık savaş arabası birlikleri karşısında korkudan titremişti. İmparatorluk savaş mavnaları Nil’de devriye gezdi ve Delta’nın yüksek kıyıları okçu ve kargılı askerlerce güçlendirildi. Bunlar Büyük Yeşil' den gelen korsanlar ve istilacılarla savaştılar. Bu tür mavnaları çatı katımdan sık sık gözlemledim, nehirde devriye geziyorlardı, bayrakları çekiliydi, büyük yelkenleri rüzgarla şişiyordu.</p>

  <p>Halk Muhteşem arnenhotep’in ihtişamlı günlerinin nasıl geri geldiğinden bahsediyordu. Diğer uluslardan, hatta uzun saçlı Hititlilerden gelen elçiler, en azından Büyük Ev’e, Bir Milyon Yıl Sarayı'na sahte bağlılık yeminleri ediyorlardı.</p>

  <p>Bu tür bildirimler beni hiçbir zaman rahatsız etmedi. Olgunlaşmıştım, tıpkı rüyasında kaybolan bir adam gibi sabrettim.</p>

  <p>Hizmetçi kadınları ayarttım. Yalnız kalmak istediğimde, kafama geniş kenarlı bir köylü şapkası geçirdim ve bahçemle uğraştım.</p>

  <p>Çiçeklerden sıkılmaya başladım, soğan da dahil olmak üzere yeni sebze ve şifalı bitki türleri yetiştirdim. Gebreotu yetiştim1ekte uzmanlaştım, bunlar o kadar etli değildi ama yine de yağ açısından zengindi. Bu konuda bir makale yazdım, bunu Sobeck'le Horus Tapınağı'ndaki Hayat Evi'ne gönderdim. Çok olumlu karşılandı.</p>

  <p>Aynı zamanda iksirlerde de uzmanlaşmıştım, sarmaşık suyunu şişman yemişler ve diğer içeriklerle karıştırıyordum. Süzdüğüm şey aslında yavan oluyordu ya da Pentju öyle olduklarını söylüyordu. Ben bir ayağımdan diğerine sıçrayarak beklerken iksirlerimi büyük bir dikkatle inceliyordu. Bazen doktor arkadaşım o kadar sarhoş oluyordu ki, önüne her ne konulursa konsun onu yiyip içiyordu.</p>

  <p>Pentju, bir keresi hariç, Sobeck’in ziyaretleriyle pek ilgilenmedi. Ayık kalıp Sobeck’i büyük bir dikkatle sorguladığında, ilk başta Canaan’a dair haberleri öğrenmeye istekli olduğunu düşündüm. Bir süre sonra, daha çok Mısır’ın dış ilişkilerini kontrol altında tutan Elçiler Evi'nde olan bitenle ilgilendiğini fark ettim.</p>

  <p>Her ne kadar herkes Hititliler’in gittikçe büyüyen güçleri karşısında tetikte olsa da generallerin savaş arzuları sürekli olarak engellenmişti. Lord Ay, Maya ve Huy'un desteklerini alarak, farklı bir politika geliştirdi: Hititliler’i durdunnak için diğer büyük güçlere, özellikle de Mitanniler’e döndüler. Pentju bu konuya her zamankinden çok daha büyük bir dikkat gösterdi ve Sobeck’i, Ay’ın Mitanni Kralı Tushratta karşısında zafer kazanma girişimlerine dair sorguladı.</p>

  <p>Sobeck bir keresinde, "Ay gücünün yettiğince her şeyi yaptı," diye açıkladı. "Mitaniler’e pahalı hediyelerle donatılmış elçiler yolladı: Paralı askerleri ayaklandınnak için altın ve gümüşler gönderdi."</p>

  <p>Pcntju soruları yanıtlanır yanıtlanmaz içmeye giderdi. Obezleşmişti, yüzü kıpkırmızıydı, ayık olduğu an neredeyse yoktu. Buna rağmen hala becerikli bir doktor ve nüktedan bir yoldaş olabiliyordu, ancak gün boyu uyumak ve tüm gece içmekte ısrarcıydı.</p>

  <p>Bir keresinde bana, karanlık çöktüğünde, karanlıklar arasından</p>

  <p>"kötü ruhlu hırsızlar"ın fırladığını ve ruhunu rahatsız ettiklerini itiraf etti.</p>

  <p>Etli bumuna vurarak, "Beni bekliyorlar," diye fısıldadı. "Onları servi koruluklarında görüyorum, etrafları yanan cehennem ateşleriyle çevrili."</p>

  <p>Djarka ona karşı sabrını kaybetti ve onun deli olduğunu söyledi. Ben onun herhangi birimiz kadar aklı başında olduğuna inanıyorum. Benim gibi, geçmişten gelen hayaletlerce rahatsız ediliyor ve bu tür hayaletler dualarla öyle kolayca defedilemiyor.</p>
</body>
</html>
