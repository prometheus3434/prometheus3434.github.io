<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 15</h1>

  <p>Ertesi sabah kendimi yorgun hissettim, ağzım bayat şaraptan dolayı hala acıydı. Kalktım ve gidip Prens’i kontrol ettim, çoktan çalışmalarıyla meşgul olmaya başlamıştı. Masasının başına çökmüş hiyeroglif yazısı alıştırması yapıyordu. Elini sallayarak utangaç bir şekilde bana gülümsedi. Odama döndüm ve sabahın büyük bölümünü orada, yazıtlarla meşgul olarak geçirdim. Paralı askerlerimin reisi geldi ama adama bağırarak çekip gitmesini söyledim.</p>

  <p>Her zamanki gibi, öğlenden önce, Prens’e tekrar katıldım. Haz bahçelerinin tepesindeki balkonda onunla sık sık yemek yerdik. Djarka lahitlerden bazılarının hazinelerini boşaltmakla meşguldü: Genç Prens’in bölmesini dekore etmek için sandalye ve tabureler, masa ve koltuklar getirilmişti. Özellikle kaidelerinde yükselen iki muhafız heykeli ilgimi çekti. Her ikisi de ahşaptan oyulmuştu; her bir heykelin etli kısmı, ki bunlar sert sert bakan genç bir adamdı, doğrudan ahşabın üzerine parlak siyah bir reçineyle boyanmış, başına sardığı kumaş, geniş tasmalar, kiltler ve diğer detaylar keten zemin üzerine altınla kaplanmıştı. Her heykelin alnına bronz Kutsal Engerek’in ön kısmı tutturulmuştu; yakut parçasıyla oluşturulan, canlı gibi görünen gözleri kireç taşı kakmalıydı ve yaldızlı bronz çerçeveler içerisine yerleştirilmişlerdi. Heykeller kaideleri üzerinde yaklaşık bir metre önde dikilmekteydiler, başlıkları dışında neredeyse aynıydılar. Djarka, mülkiyetin bir kanıtı olarak, her bir heykelin üçgen kil tinin önüne Tutankhamun'un ismini kazımaları için işçileri yönetmekle meşguldü.</p>

  <p>"Uygun olduklarını düşündüm." Djarka kafasını kaldırıp bana gülümsedi. Kapı girişini işaret etti. "İki yanda durabilirler: Babasını anımsatmanın yanı sıra Prens’i koruyacaklar."</p>

  <p>Heykeller surat olarak genç birer adamdılar, gözleri çekik, yanakları yuvarlaktı, tam bir zanaatkar işiydi. Etraflarından dolandım. Yaklaşık yüz doksan santim yükseklikteydiler; kakma değerli taş ışığı yakaladı ve heykellerin yüzleri çevresinde altın bir aura yarattı.</p>

  <p>"Bunları beğendiniz mi Ekselansları?" O gizemli hazine istifinden getirilen, canlı gibi duran bu heykellere ağzı ardına kadar açık halde bakan Tutankhamun'un önünde çömeldim.</p>

  <p>"Bunları beğendiniz mi Ekselansları?" diye tekrarladım.</p>

  <p>Djarka, "Tabi ki beğendi," diyerek araya girdi. "Yüzlerine bak.</p>

  <p>Oyma heykeller ile Efendimiz arasındaki benzerliği görmüyor musunuz?"</p>

  <p>Görüyordum: Aynı gençlik dolu tombulluk, aynı fal taşı gibi açılmış gözler. Djarka, "Pentju," diye ekledi, "ve buradaki sanatkarlar, Firavun'un bu heykelleri oğluna hediye olsun, ona muhafızlık etsin diye yaptırdığına inanıyorlar. Bu oldukça sık rastlanılan bir uygulama."</p>

  <p>Tutankhamun heykellerin etrafında yürümeye devam etti, kiltlerinin altına bakıyor, bacaklarına dokunuyordu. Bir kere de küçük yüzünü tekinin kollarına bastırdı.</p>

  <p>Gururlu bir tavırla, "Onları beğendim," dedi. "Babam bunları beni korumaları için yaptırdı. Djarka haklı. Nereye gidersem gideyim, onlar beni takip edecek. Ebediyet Evi'ne girdiğimde, beni koruyacaklar. Onlar Thebes’in dışında lahitimin Shabtiler’i olacaklar ... "</p>

  <p>Sanatkar büyük bir hızla, "Dilerim bu bir milyon yıl olmasın!" dedi, başı öne eğik, prense doğru reverans yaptı.</p>

  <p>"Thebes’e ne zaman gideceğiz Mahu Amca? Ankhesenamun diyor ki ... "</p>

  <p>"Ankhesenamun ne diyor?"</p>

  <p>Hızla döndüm. Prenses, ince keten cübbesi içerisinde, eşikte dikiliyor, kendini hafif hafif serinletiyordu. Hemen arkasındaki gölgeler arasında Amedeta duruyordu, gözleri haylazlık ve fesatlıktan ışıl ışıldı.</p>

  <p>"Pekala?" Ankhesenamun, yüzünü yelpazesinin arkasına saklayarak, bana yaklaştı.</p>

  <p>"Thebes’e geri dönmekten bahsediyorduk Ekselansları ama eminim ki," gülümsedim, "siz ve büyükbabanız bunun için en uygun zamanı belirleyeceksinizdir."</p>

  <p>"Büyükbabamız her neye karar verirse," Ankhesenamun, Tutankhamun'un elini kavradı, "bu onun seçimi olacaktır. Gelin küçük Prens." Yere çömeldi. "Size sazanı ve ortaya çıkan yeni kurbağaları göstereceğim."</p>

  <p>Ayak sesleri ve parfüm kokuları arasında uzaklaştılar.</p>

  <p>Amedeta, Djarka’nın önünden geçerken, parmaklarını flört edercesine kolu boyunca sürttü.</p>

  <p>"Thebes’e ne zaman döneceğiz?" Djarka, sanatkarın işitebileceği bölgeden uzaklaşarak, yanıma geldi.</p>

  <p>"Neden acele edelim ki?" diye sordum. "Albay Nebamun'un kahraman birlikleri bizi kayalıkların tepesinden koruyor. Prens burada Thebes’te olacağından daha güvende."</p>

  <p>Djarka, "Sorun bu şehir," diye fısıldadı. Suratını astı. "Hoşnutsuzluk mırıltıları. İnsanlar Meryre’nin nerede olduğunu sormaya başlıyor. Onun Memphis'den kaçtığını biliyorlar."</p>

  <p>"Vurgulamak istediğin şey," diye karşılık verdim, "Meryre'nin Aten Şehri'ndeki destekçilerinin efendilerinden haber alamamış olmaları."</p>

  <p>Djarka, "Endişelenmiş olmalılar," diye hemfikir oldu, "tıpkı ilerde olabileceklere dair hissettikleri kaygı gibi. Tabut ve hazinenin mavnalarla alınıp uzaklaştırıldığını gördüler."</p>

  <p>"Ki şu durumda, Djarka, ortak çok fazla şeyimiz var ve-"</p>

  <p>"Lordum?" Döndüm. Paralı askerlerimin reisi, alt dudağı sarkık halde, kapı eşiğinde bana bakarak dikilmekteydi. "Lordum, ya esirler?"</p>

  <p>"Ne esirleri?" diye bağırdım. Önceki gün gelen raporu ve beni o sabah erkenden görme girişimini anımsadım. Büyük pencereye yürüdüm ve aşağı baktım. Tutankhamun havuzun yanında dikiliyordu; sanki sağ bacağı ya da ayak bileği kendisine rahatsızlık veriyommşçasına, soluna doğru abanmaya başladı. Her iki yanında o iki kadın duruyordu, Amedeta ayakta dikiliyordu, Ankhesenamun ise çömelmişti. Lotus çiçeklerini kokluyor, Prens’in işaret ettikleri şeyi görmesine çalışıyorlardı. Tutankhamun heyecanla tepindi, eli Anklıesenamun'un omzundaydı. Pentju ve diğer doktorların Tutankhamun'u bir kez daha muayene etmeleri gerektiğine karar verdim. Amedeta omzunun üzerinden doğrudan bana baktı, sanki sürekli olarak ona baktığımın farkındaydı.</p>

  <p>"Amedeta senden çok hoşlanıyor gibi görünüyor Djarka."</p>

  <p>"O herkesle flört ediyor lordum." Djarka’nın ses tonu herhangi bir nüktedanlıktan yoksundu. "Lordum, sanıyorum muhafızlarımzın reisinin," kendisini zorlayarak gülümsedi, "yapacak bir takım işleri var."</p>

  <p>"Ah, evet." Ellerimi ovaladım. "Sen bir kaç kum sakini tutuklamışsın. Neden şimdi seni ya da beni ilgilendirsinler? Bu adamlar kaçak ya da haydut mu?"</p>

  <p>"Bence onları bizzat görmelisiniz. Konu onlardan ziyade lordum, beraberlerinde bulduklarımızla ilgili."</p>

  <p>Onu büyük avluda takip ettim. Kum sakinleri bahçenin bir köşesine zincirlenmişler, yakıcı güneşin karşısında gölgede oturuyorlardı. Etraflarına saldıkları koku bir çakal ininden yükselenle aynıydı. Avlunun diğer bir köşesine zeytin rengi tenli, siyah saçları tıpkı kuzgunun kanadı gibi yüzüne dökülen genç bir kadın çömelmişti. Kollarını göğsüne dolamış halde oturuyordu, dizlerini karnına çekmişti, sanki iffetini kum sakinlerinden ve onlara muhafızlık edenlerden korumaya çalışıyor gibiydi. Oraya yürüdüm, önünde diz çöktüm ve ahşap bir tas aldım.</p>

  <p>"İçecek bir şey ister misin?" diye sordum.</p>

  <p>Narin parmakları saçlarım yüzünün önünden çekti. Kafasını kaldırdı, her ne kadar yüzü pis ve çürük içerisinde olsa da, kadının güzelliğiyle afalladım. İşte, Mert’e ilk orada rastladım; "Güzel</p>

  <p>Suratlı" olarak isimlendirildiğinden en ufak bir şüphem yoktu.</p>

  <p>Uzun boylu ve zarifti, yüz hatları mükemmeldi, dudakları dolgun, yanakları pürüzsüzdü, en şaşırtıcısıysa yaban eriği şeklindeki gözleriydi, yağmur tarafından yıkanmış bir gökyüzü kadar maviydi.</p>

  <p>Teni sanki üzerine altın tozu serpilmiş gibi görünüyordu, her ne kadar tırnakları kirli, dudakları yarık ve kesikse de, paralı asker reisimin merakının neden bu kadar uyandığını anlayabiliyordum.</p>

  <p>Elini tuttum ve avucunun yumuşak derisini hissettim.</p>

  <p>Djarka, "O bir kum sakini değil," diye sertçe araya girdi.</p>

  <p>"Teni çok açık."</p>

  <p>"Ve gözleri de mavi, tıpkı seninkiler gibi Djarka. Bu kadın senin halkından birisi mi?"</p>

  <p>Djarka paralı asker reisine bakıyordu, kendisinin hemen bilgilendirilmediği için öfkeliydi.</p>

  <p>"Öyle olabilir," diye mırıldandı.</p>

  <p>"Adın ne?" Kıza döndüm; on beş ya da on altı yaşlarında olmalıydı. "Adın ne?"</p>

  <p>Ağzını açtı. "Aataru!" Bu kelimeyi tükürürcesine söyledi.</p>

  <p>Bu kan içen yılana verilen isimdi. Kum sakinlerini işaret ederek,</p>

  <p>"Aataru," diye tekrarladı.</p>

  <p>"Sadece bu kadarını söyleyecektir lordum." Reisim hemen yanıma çömeldi. "Albay Nebamun'un birliğinin bir kısmıyla birlikte dışarıdaydık, avlanıyorduk. Doğu çölleri bomboş, dolayısıyla buraya geldik." Kum sakinlerini işaret etti. "Topu topu dört ki şiydiler, yanlarında yük taşıyan iki midilli vardı. Onları soruşturmaya karar verdiğimizde şehirden çıkan yolu takip etmek üzereydiler. Akrobat, dansçı, <i>tchapqa</i> olduklarını söylediler." Kushite ' -</p>

  <p>nin bu kelimeyi söylerken dili sürçtü. "Bunların lonca adları "Boğan Adamlar" kendilerini böyle isimlendiriyorlar. Gitmelerine izin verecektik; tıpkı çöp yığını gibi kokuyorlardı. Bunun da onların kadınlarından teki olduğunu düşündük. Tam arkamızı dönüp gitmeye hazırlanıyorduk ki çığlık atmaya başladı, aynı kelimeyi, <i>"Aatanı"yu</i> tekrarlıyordu. Kum sakinleri onu susturmayı denedi.</p>

  <p>İçlerinden teki kamasını çekti, dolayısıyla ben de benimkini çektim. Artık Boğan Adamlar dört değil üç kişiydi. Onları buraya getirdik. Hikayelerinin ilginizi çekeceğini düşündüm."</p>

  <p>Su kabını kızın ellerinin arasına iteledim ve karşıda birbirlerine sokulmuş halde çömelmiş, kafalarını kaldırıp korkulu gözlerle bana bakan kum sakinlerine doğru yürüdüm. Kirliydiler, pis saçlarından ucuz yağ kokusu yayılıyordu, yüzleri güneşten kararmıştı. Burun deliklerimi kapattım ve hemen önlerine çömeldim.</p>

  <p>"Yani Boğan Adamlar sizlersiniz, öyle mi?" Gülümsedim.</p>

  <p>"Yüce Ekselansları." Orta yaşlı bir adam olan liderleri sakalını çekiştirdi. "Ekselansları haklılar. Hikmetinize hamdediyorum.</p>

  <p>Lordum," diye sızlandı, "bizler basit aktörler, maskaralarız, dans ederiz."</p>

  <p>"Çölde ne yapıyorsunuz?"</p>

  <p>"Kasabalıları, karavanları, gelip geçen tacirleri eğlendiriyorduk. Ekmek kabuğu ve şaraba yetecek miktarda bir şeyler kazanıyoruz."</p>

  <p>"Bana da bir gösterin," diye talep ettim.</p>

  <p>Kum sakinleri ayağa kalktılar ve güveler tarafından yenmiş bir aslan postu aldılar, sineklerin ısırdığı kafası maske görevi görüyordu. İçlerinden ikisi bu postlara büründü, üçüncüsü bohçasını kurcalayarak kamıştan yapılma bir flüt çıkarttı. İki aktör aslanmış gibi hareket etmeye başladı. İlk başta paytak yürüyüşleri paralı askerlerin kahkahalarına yol açtı, flüt çalan adam Yalayıp Yutanlar olarak adlandırılan, çölde yaşayan ve insanları avlayan iki aslan hakkında bir hikaye anlatmaya başladı. Sesi bir yükselip bir alçalarak konuşurken, iki arkadaşı üstlerine düşen rolleri yaptılar.</p>

  <p>Hikaye anlatıcısı arada sırada müziğini çalmaya girişiyordu. Paralı askerlerin kahkahaları kesildi; kum sakinleri başarılıydılar.</p>

  <p>Bunların eski püskü postlar içerisindeki iki insan olduklarını unuttuk; yoldaşlarının sesi ve rahatsız edici saz flüt müziği eşliğinde, Delta'daki korkunç Mastaba amlarını canlandırıp, vahşi hayvanlar halini aldılar.</p>

  <p>"Çok iyi, çok iyi," diyerek gösteriyi yarıda kestim. Boğan Adamlar maskelerini çıkarttılar, gülümsüyorlardı. "Hikayenizi kabul ettim, siz insanları eğlendiriyorsunuz."</p>

  <p>"Aataru! Aataru!" Genç kadın ayağa fırladı, köşesinden ayrılarak kum sakinlerini işaret etti.</p>

  <p>Lider, yüzündeki teri silerek, "Biz kan içenler değiliz," diye sızlandı. "Bir zamanlar dört kişiydik, şimdi üçüz." Reisime baktı, sonra kızı işaret etti. "Bu bize kötü şanstan başka bir şey getirmedi. O bir cadı!"</p>

  <p>Adamı sakalından yakaladım. "Ona ne yapıyordunuz?"</p>

  <p>Adam, kurtulmaya çalışarak, "Biz onu satın aldık," diye bağırdı. "Onu başka çöl gezgincilerinden satın aldık. Onu köle olarak satacaktık. Bir haz evine yakışacak kadar güzel."</p>

  <p>"Siz kendi hazlarınızı tatmin ettiniz mi?" diye sordum. "O</p>

  <p>Mısırlı. Kanunu biliyorsunuz. O köle olamaz." Adamın sakalına tekrar asıldım. "Şimdi, bana doğruyu söyle, yoksa bir zamanlar dört olan nüfusunuz hemen şimdi ikiye inecek. Bu kızı satın almadınız, öyle değil mi?"</p>

  <p>Çöl gezgincisi olumsuz tarzda kafasını salladı, gözlerinde acı gözyaşları vardı. Avucumu gevşettim.</p>

  <p>"Doğu çölünde kaybolduk," diye geveledi. "Uzaklara kadar gezindik ve bir vahaya, Kuru Su Yeri'ne ulaştık. Yani, orayı böyle adlandırıyorlar. Bu kadını orada bulduk, ağaçların altına sığınmıştı. Hurma yiyerek ve vahanın verebildiği suyu içerek hayatta kalmıştı. Bize olan biteni ya da oraya nasıl geldiğini anlatmadı, sadece doğuyu, uzakları işaret edip durdu. Yoldaşlarımdan teki," diye devam etti, "öldürülen kişi ona haz vermeye çalıştı ama bu kadın yabanı bir kedi gibi savaştı ve doğuyu, uzakları işaret etmeye devam etti. Onun bir katliamdan canlı kurtulduğunu düşündük ama hangi karavanın, hangi tüccarın çölün bu kadar derinlerine seyahat edeceğini merak ettik. Ona bizi oraya götürmesini söyledik. Yolda arabaya yerli bir rehber, bir göçebe aldık, bu adam bize doğuda gerçekleştirilen büyük bir kıyım hakkında korkunç bir masal anlattı. Sonunda, iki günlük bir seyahatin ardından, Gri Şafak Vadisi olarak adlandırılan bir yere ulaştık. Vadinin ağzında bir vaha vardı, burası tatlı su kaynaklı yeşil bir adaydı."</p>

  <p>"Orada ne vardı?" diye sordum.</p>

  <p>"Lordum, bunu bizzat görmeliydiniz. Orayı Gri Şafak Vadisi olarak isimlendiriyorlar; bana sorsanız Kemikler Vadisi derdim. Güneş altında beyazlaşan, tüm etlerinden tamamen temizlenmiş erkek, kadın ve çocuk kemikleri. Orada burada bir bilezik ya da yüzük vardı."</p>

  <p>"Katledilmişler miydi?" diye sordum.</p>

  <p>"Ok sapları, kırık kargılar bulduk ama başka bir şey yoktu."</p>

  <p>"Kaç kişi vardı?"</p>

  <p>"Lordum, biz en az dört kadar saydık ama karanlık çöküyordu ve gece yırtıcıları, büyük sırtlan sürüleri vadide gezinmeye başlamışlardı. Herhangi değerli bir şey, bize olan biteni anlatacak bir ipucu olup olmadığına baktık ama hiçbir şey bulamadık. Genç kadın çığlıklar atıyor, elleriyle çeşitli işaretler yapıyordu, dolayısıyla o lanet yerle aramızda mümkün olduğunca büyük bir mesafe bırakarak oradan ayrıldık."</p>

  <p>Adam konuşurken diğer iki yoldaşını izledim. Hemfikir olduklarını ifade eden bir tavırla kafalarını sallıyorlar, birbirleriyle fısıldaşıyorlardı. Tekrar avlunun karşısına yürüdüm. Kız orada meydan okurcasına dikiliyordu.</p>

  <p>"Aataru," diye tekrarladı.</p>

  <p>"Adın ne?" diye sordum. "Nerelisin?"</p>

  <p>Şaşırmış bir halde bana baktı.</p>

  <p>"Adın ne? Benimki Mahu."</p>

  <p>Başını olumsuz anlamda salladı.</p>

  <p>"Mahu," diye tekrar ettim. "Senin adın ne?"</p>

  <p>"Mert," diye yanıtladı.</p>

  <p>"Ah, güzel yüzlü." Gülümsedim.</p>

  <p>Kum sakinlerine döndüm. "O katliam mahallinde ne buldunuz?"</p>

  <p>Lider, "Korkunç karanlık bir yerdi, uluyan sırtlanlarla doluydu. Hava sürekli olarak kanat hışırtısıyla doluydu, akbabalar gökyüzünde dönüyordu. Korkunç bir yerdi lordum, rüzgarın ıslık çaldığı ve toz şeytanlarının üflediği lanetli, uzun bir vadiydi. Vaha tam girişinde yatıyor. Muhafızımız oranın kutsal olduğunu söyledi."</p>

  <p>Bir yandan Djarka’nın suratını seyrederken, diğer yandan da adamı dinledim. Kum sakinini aldırmazdan geliyordu ama yüzü solgun ve sanki çok uzun bir süre güneş altında kalmışçasına terliydi.</p>

  <p>"Sen bu yeri biliyor musun Djarka?"</p>

  <p>Yanıtlamayı reddetti. Kum sakinine geri döndüm. "Siz bizim esirimiz olacaksınız. Hayır, hayır." Elimi barış işareti yaparak havaya kaldırdım. "Aynı zamanda, bize doğruyu söylemen ve eğer gerekirse bizi bu yere götürmen durumunda, yoldaşının ölümü için olabildiğince ödüllendirileceksin."</p>

  <p>Cevaben adam yere diz çöktü ve malını mülkünü araştırmaya başladı. Bir yüzük çıkarttı, bu koyu kırmızı bir yakuttu, üzerine Aten işareti taşıyan gümüş bir kopça işlenmişti. Sonra elimize bir tılsım tutuşturdu, koyu mavi bir yıldıztaşı güneşin Kutsal Yamaçlar arasından yükselişini gösteriyordu.</p>

  <p>"Bunları bulduk lordum." Korku dolu gözlerle bana baktı.</p>

  <p>"Kadın iskeletlerinden bazılarının saçları, her ne kadar güneş ve rüzgardan kavrulmuş olsalar bile, hala yerindeydi." Kelimelerinin bir süre havada asılı kalmasına göz yumdu.</p>

  <p>"Saray ahalisinden miydiler?" diye fısıldadım.</p>

  <p>Adam kafasını sallayarak onayladı. "Çöle alışkın olmayan insanlardı lordum. Ya oraya doğru seyahate çıkmışlar ya da birisini görmeye gitmişlerdi. Hepsi de kılıçtan geçirilmişti."</p>

  <p>Arkamda, Mert hıçkırmaya başladı. Bir zamanlar asil bir kadının mülkünde olan o dokunaklı tılsıma ve yüzüğe baktım.</p>

  <p>"Hepsi bu kadar efendim."</p>

  <p>"Ya artıklar?" diye sordum. "İskeletler?"</p>

  <p>Adam, "Çoğunluğu vaha etrafında gruplanmıştı," diye yanıtladı. "Ancak diğerleri vadi ağzına daha yakındılar, sanki kaçmaya kalkışmışlar ama avlanmışlardı. İçeri girmeye koktuk."</p>

  <p>Djarka, sert bir tavırla, öne doğru yürüyerek, "Başka ne buldunuz?" diye sordu. Eli kum sakininin sakalını yakalamak için uzandı ama vurup yere indirdim.</p>

  <p>Adam, "Hiçbir şey bulmadık efendim," diye feryat etti. "Leopar Tanrı ve kutsal olan diğer her şeyin üzerine yemin ederim."</p>

  <p>"Herhangi bir giysi, parçalanmış giysi artıkları?"</p>

  <p>"Hiçbir şey. Vadinin ileri bölümünde dahası da olabilir."</p>

  <p>Djarka’yı omzundan yakaladım ve adamdan uzaklaştırdım, ardından paralı asker reisime Mert’i kadınlar bölmesine götürmesini ve Ankhesenamun' a teslim etmesini söyledim. Kum sakinlerine misafir muamelesi yapılacak, yıkanmalarına ve Üzerlerini değiştirmelerine izin verilecek, karınları doyana kadar besleneceklerdi. Şükür dolu bağırışları kulaklarımda çınlarken, avludan ayrıldım ve hemen <i>kah</i>’a, ya da doğu çölünün haritalarını çekip çıkarttığım belge odasına gittim. Haritalardan en iyi durumda olanını açtım, Djarka’ya yakında durmasını söyleyerek haritanın her bir köşesine baku ağırlıklar yerleştirdim.</p>

  <p>"Bu yeri biliyorsun, öyle değil mi? Yalan söyleme Djarka, bunu suratından anlayabiliyorum. Nedir bu, yani Gri Şafak Vadisi demek istiyorum?" Kafamı kaldırıp baktım. "Pekala, doğu çölünün iç şeridini oldukça iyi biliyorum. Su mermeri, turkuvaz ve elmas madenleri oradan sadece bir yürümelik mesafede ama daha da doğuda, Büyük Yeşil’e doğru yerlerde ... " Kafamı salladım.</p>

  <p>Djarka, "Burası bizim halkımız için kutsal," diye yanıtladı.</p>

  <p>Parmağıyla harita üzerinden bir yerleri işaret etti. "Mısır’a ilk geldiğimizde, kabul edilen güzergahları takip etmedik, bunun yerine Delta’nın verimli topraklarından uzak durarak Sinai'yi baştan sona geçtik." Hattı parmağıyla işaret etti. "Batıya hareket etmeden önce güneye geldik. Gri Şafak Vadisi ve onun vahası dinlenmek ve taşıdığımız suları tazelemek için iyi bir yerdi. Ölülerimizi, yolculuk sırasında ölenleri buraya gömdüğümüzü düşünüyorum.</p>

  <p>Aynı zamanda," bana daha da yaklaştı, <i>"Gerh en Sheta Aru</i> - Gizli Törenlerin Gecesi'ni devam ettirdiler."</p>

  <p>"Bu da ne?"</p>

  <p>Kafasını salladı. "Ben bu konuda sadece çeşitli hikayeler işittim. Halkım <i>Gerh en Sheta Kheb Ta</i> 'dan, Toprağın Sürülme Gecesi'nden bahsederler, bu toprak kanla iyice ıslandıktan sonra yapılırmış."</p>

  <p>"Ya kurbanlarınız?" diye sordum.</p>

  <p>"Biz hayvan kurban ederiz, bunu tam güneş batarken yaparız."</p>

  <p>"Hiç oraya gittin mi?"</p>

  <p>Djarka hayır manasında kafasını salladı. "Hikayeler işittim, burası tam doğuda yatıyor. Aten Şehri'nden Büyük Yeşil’e doğru bir hat çizin, o çizgiyi takip edin, o katliam yerine ulaşırsınız."</p>

  <p>"Katliam yeri," diye tekrarladım. "Biliyorsun ki Djarka ve tabi benim de bildiğim üzere, Meryre ve halkının, büyük Buhen kalesinin yanı sıra Memphis ve Thebes 'ten kaçan insanların öldüğü yer burası."</p>

  <p>"Aynı görüşteyim." Djarka parmağını haritaya vurdu. "Tutu ve Meryre'nin, büyük olasılıkla kendi halklarından, Apiru 'dan destek alarak, kuzeye, Gri Şafak Vadisi'nin yakınındaki vahaya gittiğinden şüpheleniyorum. Yanlarına onlara düşman olan bir muhafız verilmiş olabilir ya da belki de orada onları bir askeri güç bekliyordu."</p>

  <p>"Horemheb mi?" diye sordum.</p>

  <p>Djarka alnındaki teri kolunun tersiyle silerek dudaklarını emdi.</p>

  <p>"Mert benim halkımdan biri, büyük olasılıkla muhafızlardan tekinin kızı. Kılıçtan geçirme eyleminden her kim sorumluysa, kalleşliği de o gerçekleştirmiştir. Horemheb ya da Rameses’e güvenmezlerdi.</p>

  <p>Katiller arkadaş ve müttefik gibi davrandılar."</p>

  <p>"Ay," diyerek nefeslendim. "Bunu yapabilecek tek kişi varsa bu da Ay. O kardeşi Nakhtimin'i kumanda edebilir." Parmağımla haritadaki bir noktayı işaret ettim. "Bence olan biten şey şu, Ay Meryre'nin Memphis'den kaçmasına göz yumdu, aynı zamanda Tutu’ya da Gri Şafak Vadisi'ne kadar güvenli bir refakatçi verdi. Bir kez oraya eriştiklerinde, kılıçtan geçirildiler. Ay, Akenaten’in anılardan silinmesini hedefliyor. Atenciler’in Canaan’a kaçmalarını ve başına daha fazla sorun açmalarını istemiyor, dolayısıyla onları öldürmeye karar verdi. Benim teorim bu. Senin halkın Ay’ı hala kendi aralarından birisi olarak mı görüyor?"</p>

  <p>"Lordum Ay." Djarka acı acı gülümsedi. "Lordum Ay her kim olmak isterse onu oluyor. Apiru soyundan, kesinlikle Israar kabilesinden geliyor ama Mısırlılardan da daha Mısırlı. Efsanelerle ilgilenmiyor ya da Tanrılar'la, sadece gücü elinde tutmak istiyor."</p>

  <p>Tekrar haritayı incelemeye başladım.</p>

  <p>"Ay bir politikacı," diye devam ettim. "Eğer sen halkının efsane ve hikayelerini biliyorsan, o da biliyor olmalı."</p>

  <p>"Ay, Akhmin'den ayrılmadan önce," Djarka belge odasını işaret etti, "halkımıza dair tüm belgeleri yok ettirdi. Onun benzer bir uygulamayı kütüphanelerde, kayıt bürolarında ve Thebes arşivlerinde yaptığından da şüpheleniyorum."</p>

  <p>Haritayı tekrar rulo yaptım ve bir tabureye oturdum, gözlerimi yere diktim. Ay, bıraktığı izleri büyük bir dikkatle gizleyecekti.</p>

  <p>Horemheb’i, Thebes’in ruhban ve generallerini Akhenaten’in gün—</p>

  <p>!erinin sonlandığına, Mısır'a yeni bir Firavun'un hükmedeceğine inandırması gerekecekti. Horemheb bunu kabul ederdi. Rameses’in soğuk, acımasız yüzünü, kurnaz gözlerini gözümün önüne getirdim.</p>

  <p>Eğer Akhenaten’in Büyük Sapkınlığı’nın gerçek kaynakları konusunda bu yolu takip etseydim, o zaman Rameses’in ayağının buna takılması an meselesi olurdu.</p>

  <p>"Khufu'yu sorguladığımda, evet," haritayı yere çarptım, "Khufu'yu sorguladığımda, Akhenaten’in kehanetlerinden bahsetti. Firavun'un uzgörülerini nasıl kaleme aldığından ve bunları gizemli İzleyenler'e nasıl emanet ettiğinden. O zaman arkada kalan kayıtlar olmalı. Ama nerede Djarka?"</p>

  <p>Vekilim sert yüzlü ve soğuk gözlü halde öylece dikildi.</p>

  <p>"Bildiğin bir şey var mı?" diye sordum.</p>

  <p>Djarka, "Efendim, eğer bilseydim," diye yanıtladı, "temin ederim ki, bunu ilk öğrenen siz olurdunuz."</p>

  <p>Sesindeki alayı fark ettim ve ayağa kalkarak haritayı eline tutuşturdum.</p>

  <p>"Sen Djarka, tehlikeyi temsil ediyorsun. Rameses senin Mısır’ın gücüne Akhenaten kadar büyük bir tehdit oluşturduğuna inanırdı. Sen bana sadece mecbur kaldığın kadarını söylüyorsun. Ger çek manada, ne olacağını düşünüyorsun Djarka?" Ona daha da yaklaştım. "Bunu bana şimdi, bu karanlık ve boş odada söyle; tek şahidimiz yağ lambaları ve etrafta telaş içerisinde koşuşturan fareler olacak. Şimdi, benim hizmetkarım ya da vekilim olarak değil, arkadaşım olarak bana söyle. Senden bana doğruları söylemeni istiyorum."</p>

  <p>Djarka ağzını karşılık vermek için açtı.</p>

  <p>"Doğruları." Onu bileğinden yakaladım. "Bana doğruyu söyle</p>

  <p>Djarka. Tıpkı gerçekteki kadar iyi bir okçu olarak, hedefi tam ortasından vur. Bana hiçbir şey anlatmadın, öyle değil mi?"</p>

  <p>"Lordum, size mümkün olan her şeyi anlattım."</p>

  <p>"Benim adım Mahu. Ben senin lordun değilim. Bu soruyu sana bir arkadaş olarak soruyorum."</p>

  <p>Djarka derin bir nefes aldı ve benim kalktığım tabureye yığılıp kaldı.</p>

  <p>"Benim inandığım şey bir gün kehanetlerin gerçekleşeceği.</p>

  <p>Benim halkım Mısır’da büyük bir güç olacak. Bir gün Canaan’da sözü verilen topraklar için Nil kıyılarından ayrılacağız. Ama ne zaman ve nereye? Hangi tarihte ve mevsimde? Bunu sadece o isimsiz Tanrımız bilir." Başını salladı. "Bundan fazlasını söyleyemem, söylemeyeceğim."</p>

  <p>Djarka’yı belge odasında bıraktım ve sarayı dolaştım. Hiç şüphesiz Meryre ve halkının tümü korkunç bir şekilde katledilip öldürülmüşlerdi. Ay, geçmişe dair kapıyı kapatmayı, onu kilitleyip mühürlemeyi denemiş, ancak Djarka gibiler kökün hala orada olduğunu ispatlamışlardı. Taze sürgünlerin boy göstermesi sadece an meselesiydi. O kadar heyecanlanıp altüst olmuştum ki şehre perdeleri yan çekili bir tahtırevanla gitmeye karar verdim. Haz evlerinden tekini ziyaret edecektim. Seyahatim süresince şehrin gürültüsünü dinledim, perdelerin arasındaki küçük aralıktan gelip geçen manzaraları seyrettim. Zihnimi yatıştırmaya çalıştım, bir yandan da yeşilliği, beyaz renkli kireçle badanalanmış, güneş ışığı altında parıldayan duvarların üzerinden taşan firavun inciri ve akasyaları seyrediyordum. Günün sıcaklığı yok olmuştu. Cadde, köleler tarafından kanaldan büyük keçi derisi tulumlarla taşman suyla yıkanmış, Üzerlerine gül yaprakları saçılmıştı. Arkama yas-</p>

  <p>!anıp minderlere yerleştim, beni taşıyan adamların ritimleriyle sakinleştim, kum sakinlerinin anlattıkları hikayeyi anımsadım. O katliamda kaç erkek, kadın ve çocuk öldürülmüştü? Onların, Nakhtimin’in savaş arabaları, piyade ve okçularla desteklenmiş bir halde, kanlı saldırıyı gerçekleştirmek için, şafak vakti içeri süzülürlerken vaha etrafında nasıl gruplaştıklarını tasavvur edebiliyordum. Böylesi ıssız bir yerde çok az kişi hayatta kalabilirdi. Bazıları vadiden yukarı kaçmayı denemiş olmalıydı, Ay burayı oldukça iyi seçmişti. Mert’i merak ettim. Saklanmış, görüp işittiklerinden dolayı şoka girmiş, paniğe kapılmış olmalıydı. Mert, beni rahatsız etti.</p>

  <p>Onda bana Nefertiti'yi anımsatan bir şeyler vardı. Tahtırevanın perdelerini çekip kapattım ve kalbimde dönüp dolaşan bir soruya döndüm. Gri Şafak Vadisi'ne gitmeli ve ne olup bittiğini görmeli miydim? Ancak bu Prens’i yalnız bırakmak manasına gelecekti.</p>

  <p>Gölgelendirilmiş bahçeleri ve çiçek dolu avlusu olan, kapıları altın ve gümüşle dekore edilen, lacivert taşla kaplanmış haz evine geldiğimizde bu konuyu hala kafamda evirip çevirmekteydim. Orada çalışan güzel cariyelerin adlandırdıkları üzere, Rahatlatma Yeri'ne yöneldim. Beni oraya götüren sadece etten alınan haz değildi. Haz bölmeleri bir vaha kadar serindi, küçük oğlanlar en değerli parfümlere batırılmış devekuşu tüylerini sallıyorlardı.</p>

  <p>Gümüş kabartma kadehlerde bal kadar tatlı bir şarap sunulmaktaydı. Ben her zaman hoş karşılanan bir misafirdim. Daha tahtırevanımdan dışarı adım atar atmaz, güzel, altın tenli cariyeler orada beni bekliyor olurdu, bu kadınlar sadece beyaz saçaklı kiltler giyerlerdi, yumuşak altın rengi tenleri mücevherlerle ışıl ışıl parıldar, güzel yüzlerini çevreleyen gür dalgalı perukları parfüme batırılmıştır, yeşil sürmeyle çevrelenmiş çağla eriği gözleri heyecanla ışıldardı. Tırnakları koyu mor renk alacak tarzda kınalanan serin parmakları dokunmak için bana uzanırdı. En olgun kiraz kadar kırmızı olan dudaklar öpme arzusu taşırdı. Kendime tembelce geçirilecek bir akşam sözü vermiştim. Bununla birlikte, bu haz evi şehirdeki dedikodu ve söylentileri, pazarlarda yapılan konuşmaları, tüm gün boyunca çalışmanın ardından oraya sürü halinde toplanan tüccarların şikayetlerini dinleyebileceğim bir iş yeriydi. Cariyeler, tıpkı güzel birer kuş gibi çene çalarak, bana gümüş tabaklar dolusu hurma pastaları ya da en olgun üzümlerden yapılan tatlılar sunarlar, ondan bundan bahsederlerdi. O akşam, casuslarımdan daha önceden gelen raporlardan işittiğim bir nakaratı yakaladım. Lahitlerin boşaltılmasına dair haberler yayılmıştı; insanlar geleceğin, tabi böyle bir zaman dilimi varsa, bu en güzel şehir için, içinde ne barındırdığını açıkça merak ediyorlardı.</p>

  <p>Tabi ki, eğer cariyeler benim için casusluk yaptılarsa, diğerleri için de yapmış olmalıydılar, dolayısıyla benim yanıtım hep aynıydı: Aten Şehri bin yıl yaşayacaktı. Yine de, daha konuşurken bile, yalan söylediğimi fark ettim, cariyeler de bunu bizzat hissettiler.</p>

  <p>O akşama özel, haz evinden geç bir saatte ayrıldım. Karanlık çökmüştü, yıldızlar siyah gökyüzünde ışıl ışıldı. Tahtırevana tırmanırken hafif sarhoştum. Etrafımda bana eşlik eden paralı askerlerimden gelen konuşmaları işittim, taşıyıcıların yöneticisi çe şitli emirler verdi. Minderlere yaslandım. Taş döşeli avluyu geçtik ve yere çakılmış uzun kazıklarda büyük bir hararetle yanan meşalelerin ışığı altında sokağa çıktık. Tahtırevan durdu. Yüksek bağırtılar gecede yankılandı. Perdeleri geri çektim. Köylülerden tekinin yük arabası ters döndürülmüş, şehrin ana caddesine giderken takip edeceğimiz yolu tıkamıştı. Dikkatsizdim. Taşıyıcılarıma tahtırevanı yere indirmelerini söyledim ve dışarı çıktım. Kalabalık toplandı, hepsi de ya kavgaya katılmak ya da Büyük Kişi'lerden tekinin rahatsız edilişine tanıklık yapmaya istekliydiler. Paralı askerlerim arabanın sürücüsüne bağırıyorlardı. Eşek ipinden çözülmüştü ve etrafına bakınıyordu, sahibini göremedim, sadece yanında araba yatıyordu, ağır ahşap tekerleri ise hala dönmekteydi.</p>

  <p>Askerlerim bunu yerinden hareket ettirmeyi denediler, seyircilere yardımcı olmaları durumunda para vermeyi önerdiler. Şarap kokusu hala ağırdı. Algılamam yavaşlamıştı. Sadece tersine dönmüş o arabanın gıcırdayan tekerleri beni uyardı. Hiçbir köylü eşeğini çözmez ve arabasını, içinde her ne olursa olsun, bu şekilde bırakmazdı.</p>

  <p>Taşıyıcılarını çaresizce dikilmekteydiler. Tekrar tahtırevana doğru hareketlendim, elimi minderin altına atıp bıçağımı aradım, bu sırada tiz bir çığlık işittim. Taşıyıcılanmdan teki yere yıkıldı, boynuna bir kama saplanmıştı. Yerde diğer katillerin önünü kesecek şekilde yatmaktaydı, bunlar koyu renk sakallı adamlardı, yüzleri ve bedenleri pelerin ve kukuletalarla gizlenmişti. Fırlayıp tahtırevandan atladım. Katillerden biri, taşıyıcılardan tekini iteleyip devirerek, büyük bir hamleyle geldi, bıçaklı eli sırtındaydı. Kamamı savurarak adamın saldırısından sakındım, sağımdan diğer bir saldırganın yaklaşmakta olduğunun farkındaydım. Askerlerim artık tetikteydi. İçlerinden teki kılıcını attı ve beceriden ziyade büyük bir şansla, katili bacağından yaraladı, yere yıkılmasına sebep oldu. Etrafıma bakındım. Askerlerden teki saldırganlardan biriyle hala boğuşmaktaydı; diğer bir katil acı içerisinde çığlıklar atıyor, kendi kanıyla boğulurken bile bıçağını elinden bırakmıyordu. Üçüncüsü emekleyerek uzaklaşmaya çalışıyordu. Paralı askerlerden teki koşturdu, kılıcı adamın işini bitirmeye hazırdı ama ona seslenerek durmasını emrettim. Devrilen araba artık unutulmuştu, askerler korunmak için bir yanın halka oluşturdu. Etrafta bunlardan başka katil var mıydı?</p>

  <p>Sokaklar boşaldı, karanlık gölgeler ara yollardan hızla hareketlenip gecenin içinde kayboldular. Tek bir yüz gözüme takıldı, son gördüğümden bu yana değişmiş, güneşten bronzlaşmıştı, siyah saçları omuzlarına dökülüyordu, gür bir sakalı ve bıyığı vardı.</p>

  <p>O gözleri, nefret dolu o bakışı tanıdım. Atenciler, Gri Şafak Vadisi'nde ölmüş olabilirlerdi ama Baş Ruhban Meryre hala hayattaydı. Bir an için, bir kaç kalp atımlık zaman süresince, bakışlarım onunkini yakaladı ama daha ben konuşamadan ortadan yok olmuştu.</p>

  <p>Boğazını kestiğim katil artık sessiz yatmaktaydı, kan açık yarasından fışkırıyor, ağzından ve burun deliklerinden sızıyordu.</p>

  <p>Taşıyıcılarla boğuşan adam ise kollan sırtından bağlı bir halde sürüklenip uzaklaştırılmıştı. Diğeri bacağındaki derin kılıç yarasından dolayı hala çığlıklar atmaktaydı. Kılıç dizinin arkasındaki tendonu yaralamıştı. Tepesine dikildim, omzunu tahtırevandan aldığım yürüyüş bastonuyla dürtükledim. Adamın gözleri çoktan anlamını yitirmeye başlamış, dudakları kana bulanmış ve ölüm kasılmaları boy göstermeye başlamıştı. Boğazını kestim. Elimde esirim vardı ve bu da yeterliydi.</p>

  <p>Saraya dönüp yan kapılardan tekinden içeri girdiğimde, her ne kadar katillerin bu kadar yakınıma gelmiş olmalarından huzursuzluk duysam da, yeterince ciddi ve kendimdeydim. Beceriksizlik ve dikkatsizliğime lanet okudum. Her zaman tehlikenin Thebes ’te olduğunu düşünmüştüm. Bir tas şarap daha istedim, paralı asker liderimi çağırttım ve esirin Zincirler Evi'ne götürülmesini söyledim. Yerde kol ve bacakları yana açık yatıyordu, el ve ayak bilekleri kelepçelenmişti. Yere çömeldim, saçlarından yakalayarak kafasını geriye doğru kaldırdım.</p>

  <p>"Konuş! Konuş!"</p>

  <p>Adam bana tükürdü. Dizimi yüzüne geçirip burnunu kırdım.</p>

  <p>"Konuş!" diye tekrarladım.</p>

  <p>Adam tükürmeyi tekrar denedi ama bu kez dudakları etrafa sadece kan saçabildi. Geri çekildim. Paralı asker reisim adamın derisini kollarından itibaren canlı canlı yüzmeye başladı. Adam titreyip çığlıklar attı. Geri dönüp tepesinde dikildim.</p>

  <p>"Konuş," dedim, "ve ölümün büyük bir hızla gelsin. Sessiz kal ya da yalan söyle, reisim her gün gelip teninin bir kısmını yüzsün."</p>

  <p>Adam konuşmaya başlamadan önce bir saat daha geçti. Ağzında geveleyip kekeleyerek bana çok az şey anlattı. Bir zamanlar bir asker, Aten alayında subaydı, ardından da Lord Meryre'ye hizmetkarlık yapmıştı. Buhen'e gitmemişti, Aten Şehri'ne kılık değiştirerek sessizce giren Meryre ve maiyetindeki diğerlerinin tekrar ortaya çıkışlarıyla şaşkınlığa uğramıştı. Beraberlerinde korkunç bir hikaye getirmişlerdi. Doğu çölünde kanlı bir katliam yaşanmıştı: Araba birlikleri ve paralı asker alaylarını çöl ve Sinai boyunca koruma ve güvenli geçiş sağlamak için gönderdiğini iddia eden Lord Ay’ın emriyle Lord Tutu ve yüzlerce destekçisi öldürülmüştü. Esirimize göre, Meryre ve yaklaşık bir düzine kadar asker vahadan kaçmış, çölü de aşmayı başarmıştı. Geriye kalan serveti kullanarak, Aten Şehri'ne hareket etmeden, şehrin güneyindeki yoksul semtlerde ikamet etmeden önce tekrar Delta’ya dönmüşlerdi.</p>

  <p>Polis ve paralı askerlerime hemen bu bölgeyi araştırmalarını emrettim ama geriye elleri boş döndüler; terk edilmiş harap halde kulübeler dışında hiçbir şey bulamamışlardı, aynı zamanda o çevrede yaşayanlar da hiçbir şey görüp işitmemişlerdi. Esir basit bir askerdi, öldürülmem için Atencilerden para almıştı.</p>

  <p>"Neden ben! diye sordum. "Lord Meryre neden buraya geri döndü? Benim yapılan katliamla hiçbir alakam yok."</p>

  <p>Katil, "Bundan sizi sorumlu tutuyor," dedi. "Burada bulunmasının işleri daha kolaylaştıracağını düşündü. Sizle arasında kan davası var, kana kan ... "</p>

  <p>Esiri iki gün boyunca sorguladım. Djarka’nın ona yaklaşmasına dahi izin vermedim. Kayalıkların tepesindeki Nebamun'u ve onun araba birliklerini alarma geçirdim. Ancak Meryre ne kadar kurnaz olduğunu kanıtladı ve ortadan yok oldu.</p>

  <p>Sonunda tatmin oldum. Askerlerimin reisine, esirin boğazını hemen öleceği şekilde kesmesini emrettim ve orada anında kararımı verdim. Hemen çeşitli mektuplar yazıldı ve bunlar Thebes'teki Lord Ay’a yollandı. Bu görev baş ulaklarıma verildi. Ay, emrini verdiği katliamın artık herkesçe bilindiğinden haberdar olmalıydı. Mektuplardan tekini ona ektiğini biçebileceğini anımsatarak bitirdim. Aynca, kendi adıma, Gri Şafak Vadisi'ni görmek için doğu çölüne çıkmayı kararlaştırdım. Tıpkı Djarka gibi, Albay Nebamun da bu fikrime itiraz etti ama ben ısrarcıydım. Prens, Pentju'nun korumasına verilecekti, kalacakları yer ise mümkün olduğunca çok sayıda askerle çevrelenecekti. Bu adamlar, Djarka, ben ve Mert, kum sakinleriyle birlikte Gri Şafak Vadisi'ni ziyaret ederken, Prens’i ve Ankhesenamun'u koruyacaklardı. Nebamun'dan arabalarının yirmisini ve paralı askerlerimin yarısına eşlik etmeleri için verebileceği kadar çok sayıda muhafız ve gözcüsünü talep ettim. Nebamun gönülsüzce talebimi kabul etti, Djarka ise sürekli olarak karşı çıkıyordu.</p>

  <p>"Eğer bu şehirden ayrılırsanız," diye itiraz etti, "bir şey olabilir. Aten Şehri'nin terk edildiğine dair ortada dolaşan şu dedikodular. Oldukça çirkin bir hal aldılar."</p>

  <p>"Bu dedikoduların Meryre’nin dönüşüyle alakası olduğunu mu düşünüyorsun?" diye sordum.</p>

  <p>"Tabi ki! Gri Şafak Vadisi'ni unutmalıyız." Djarka bana daha da yaklaştı. "Bu şehri unutmalıyız. Sizin lordum, Thebes’e dönme vaktiniz geldi."</p>

  <p>Kafamı salladım. "Zaman doldu," diye fısıldadım. "Vadiyi ziyaret etmeliyim."</p>

  <p>Djarka, "Neden?" diye ısrar etti.</p>

  <p>"Bunu tam manasıyla bilmiyorum." Gülümsedim. "Ama cevabı bulduğumda," onu omzundan kavradım, "ilk sana söyleyeceğim."</p>
</body>
</html>
