<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 3</h1>

  <p>Boyanmış bir koridordan saraya girdim. Her iki tarafta uzanan pencereler bahçelere tepeden bakıyordu, ancak bunlar bakımsızdı ve çürük bitki örtüsünün kokusu çiçek rayihalarıyla birbirine karışmaktaydı. Nakhtimin’in paralı askerleri duvarlardaki oyuklarda ve gizli noktalarda nöbet tutuyorlardı. Aşağıdaki avludan timsahlara lanet okuyan bir hizmetkarın sözlerini işittim; bu nehir hayvanları bazen sulama kanallarını takip ederek saraya kadar geliyorlar, orada çalıların arasına gizleniyorlardı. Kanı donduran, uğursuz dua göğe yükseldi:&nbsp;</p>

  <p><i><br /></i></p>

  <p><i>Dur timsah, Seth'in oğlu!</i></p>

  <p><i>Kuyruğıınla yüzme,</i></p>

  <p><i>Ya da bacaklarım artık hareket ettirme,</i></p>

  <p><i>Su kaynağı senin önünde</i></p>

  <p><i style="text-indent: 1em;">bir ateş kaynağı halini alsın</i><br /></p>

  <p><i>Dur timsah, Seth'in oğlu.</i></p>

  <p><br /></p>

  <p>Işıklarla aydınlatılmış avlunun karşısına geçtim; muhafızlar yana çekildi, bakır kaplı kapılar ağzına kadar açıldı. Kadınlar bölmesine girdim, bu bölmenin tam ortasında, yeşil ve kırmızı lotus minderleriyle Ankhesenamun'un odası yer almaktaydı, yerler cilalı taştandı ve duvarlar olabilecek en canlı resimlerle dekore edilmişti. Uşaklar, hizmetkarlar ve memurlar etrafa tembelce uzanmışlardı: Ekselansları'nın Manikürcülerinin Yöneticisi, Kokulu Yağ ve Parfümler Şefi, İmparatorluk Sandalet Tutucusu, Mücevher Taşıyıcısı, Elbise Üstadı, sarkık göbekli ve hamile kadınların göğüslerine sahip hadım ağaları. Hepsi de aralarında dedikodu yapıyor ve bir parfüm yumağı halinde hareket ediyordu, hepsi de işgüzar bir şekilde sanki meşgulmüş gibi davranıyordu. Bir kedi, sonunda bir mindere aceleyle koşturup tırmanan ve sinirli bir şekilde çığlıklar atan siyah beyaz renkli bir maymunu kovaladı. Kör bir harpçı enstrümanmın tellerine vuruyordu. Dans eden kızlar ve boncuklu, püsküllü peştamallar içerisindeki akrobatlar, parfümlü bedenleri ter içerisinde, saçları tepelerine bir iple toplanmış halde, becerilerini göstermek için kendilerine yer açmaya çalışıyorlar, diğer yandan da iri yarı paralı askerlerle flört ediyorlardı.</p>

  <p>Diğer bir kaç kapıdan daha geçtim, bunların söve ve dikmelerine danteli andırır yazılar oyulmuştu, panter kürklerine bürünmüş bir grup kazılı kafalı ruhbanın Firavun Tuthmosis’in heykeli önünde taslar dolusu tütsü yaktıkları, ibadethane görevi gören küçük bir odaya girdim. Burası bir zamanlar, Muhteşem Amenhotep'in, Ankhesenamun'un büyükbabasının Büyük Saray'ının kalbiydi. Amenhotep kobalt mavisi çanak çömlek ve vazo toplamaktan hoşlanırdı, duvarlarını da Mısır’ın ilahlarının sembolleriyle kaplamak çok hoşuna giderdi: Amun'un kazı, Khnum'un koçu, Ptah’ın boğası, Osiris’in keçisi. İçerisi parfüme batırılmış yağ ve sayısız çiçek sepetinden yükselen rayiha sayesinde tatlı tatlı kokuyordu, buna köşelerde ışıldayan küçük buhurdanlardan yükselen tütsü dumanının katkısı da büyüktü. Boyalı Oda’nın hemen dışında beni bir kahya durdurdu. Kapıyı tıklattı ve içeri girmeme izin verdi. Çıplak ayaklarım yere serili lacivert taşı hissederken, havadaki sert parfümü içime çektim. Etrafa mücevher kutuları ve sandıklar saçılıydı, kapakları ağzına kadar açıktı. Lamba ve mumlar ışıldadı, yığın halinde üst üste atılmış cübbeler üzerinde parıldadı. Bir maymun masanın üzerinde eğilmiş erik yerken, evcil bir kaz çığlık attı. Eriğin suyu yere damlıyordu. Perdenin her iki yanında birer tane siyah ahşap Akhenaten büstü vardı, yeşim taşı gözleri kör halde karanlığa bakıyordu, bu onun ruhumdaki gölgeler arasında bir kaymaya sebep olan varoluşunu anımsatıyordu. Oyulmuş yüzü, hemen altında ışıldayan yağ lambalarının ışığı altında, kendisine has ürkütücü bir yaşam sürdürüyordu, sanki o gizemli Firavun'un gücüne hala sahipmiş gibiydi.</p>

  <p>Kahya büstlere doğru eğildi, sonra perdeyi açtı. Ankhesenamun etrafı yağ lambalarıyla çevrili yüksek bir sandalyede oturuyordu. Üzerinde peştamaldan başka bir şey yoktu, omuzlarına arkasını gösteren şeffaf bir tül atılmıştı. Yüzü ve saçları, baş nedimesi görevini yürüten arkadaşı ve sadık yoldaşı Amedeta tarafından yağlanmıştı. Amedeta ondan biraz daha yaşlıydı ama o da aynı arzu uyandıran yüze, yaban eriği gözlere ve güzel ağza sahipti. Yarı şeffaf bir cübbe giyinmişti, kurban edilmek için bağlanmış iki tavuk şeklindeki oyma bir yağ kavanozuyla Ankhesenamun'un etrafında dolanıyordu. Sessizce hareket etti, vücudu cübbesinin altında salınıyordu, parfümlü peruğunun yoğun bukleleri neredeyse yüzünü tamamen örtmüştü, boynunu gümüş bir gerdanlık çevreliyordu. O ve Ankhesenamun aralarında mırıldandılar. Ben onlara yaklaşırken, yüksek sesle bir aşk şiiri söylemeye başladılar, güzel oynak sesleri kelimeleri birlikte dile getiriyordu:&nbsp;</p>

  <p><i><br /></i></p>

  <p><i>Ben senin en sevgili kız kardeşinim.</i></p>

  <p><i>Ben senin için çiçekler yetiştirdiğin</i></p>

  <p><i>o topraklar gibiyim,</i></p>

  <p><i>Orada her tür şifalı bitki rayihası dalgalanıyoı:</i></p>

  <p><i>Hoş su kanalları beni ve seni serinletiyoı;</i></p>

  <p><i>Elin elimde, beraber yürümek için çok güzel bir yeı:</i></p>

  <p><i>Seslerimiz heyecan yüklü, kalplerimiz</i></p>

  <p><i>birlikte yürümenin hazzıyla dolu.</i></p>

  <p><i>Ben sana seni görecek kadar yakın oldıığııın için yaşıyorum,</i></p>

  <p><i>Seni tekrar görmek benim için et ve içecekten</i></p>

  <p><i>çok daha iyi.</i></p>

  <p><i><br /></i></p>

  <p>Şiiri bitirdiklerinde, Ankhesenamun sanki gecenin seslerini dinliyoımuşçasına pencereden dışarı bakarken, Amedeta yağlama işlemine devam etti. Bir zincir şangırtısı işittim ve odanın köşesine baktım; bu onun uykusunda dönen eğitimli çitasından başka bir şey değildi. Öksürüp öne doğru bir adım attım. Ankhesenamun bana doğru döndü. Yağ lambasının ışığı altında, o dolgun kapaklı gözleri ve aralık dudaklarıyla çok güzel, cezp edici bir kadın gibi göründüğünden, kendime onun sadece on dört, on beş yaşlarında küçük bir kız olduğunu anımsatmak zorunda kaldım.</p>

  <p>"Neden Mahu, Güney’in Maymunu! Neden gecenin bu kadar geç bir saatinde buradasın?"</p>

  <p>Amedeta hareketlenerek sırtını bana döndü. Sessizce kendi kendine güldüğünden emindim.</p>

  <p>"Majesteleri nasıllar?"</p>

  <p>"Uyuyor."</p>

  <p>"Neden <i>buradasın</i> Güney’in Maymunu?"</p>

  <p>"Diğer lakabı, Çizgili Sırtlan olarak adlandırılmayı tercih ederim Ekselansları."</p>

  <p>Ankhesenamun güldü ve Amedeta’ya bir şeyler fısıldadı.</p>

  <p>Nedime, omzunun üzerinden bana baştan çıkartan bir tavırla gülümseyerek döndü. Yağ kavanozunu yere bıraktı ve odadan dışarı süzüldü.</p>

  <p>"Pekala Maim, gerçekten, neden buradasın?"</p>

  <p>"Akhenaten’in Shaptiler’i."</p>

  <p>"Ne Shabti'si?"</p>

  <p>"Bana masumu oynamayın. Olan biteni biliyorsunuz."</p>

  <p>"Rahmose’nin öldürüldüğünü ve katilinin şu anda Ölü Duvarı'nda sallandığım biliyorum."</p>

  <p>"Rahmose benim pelerinimi giyiyordu."</p>

  <p>"Yani?"</p>

  <p>"Hedeflenen kurban bendim."</p>

  <p>"Buna gerçekten inanmıyorsun, öyle değil mi?"</p>

  <p>Ankhesenamun sandalyesinden doğruldu ve bana doğru yaklaştı. Tülbendi andırır şalını omuzlarına daha sıkı sardı, ki bu sadece onun dolgun, uçları altın rengi boyanmış göğüslerinin vurgulanmasına sebep oldu.</p>

  <p>"Senin için dans etmemi ister misin Mahu Amca?" Parmaklarını şaklatarak kollarını öne doğru uzattı, kalçalarını sallayarak küçük adımlarla, rehavet içerisinde, ritmik bir şekilde hareket etmeye başladı.</p>

  <p>"Benim için dans etmenizi istemiyorum Ekselansları, sadece sorularımı yanıtlamanızı bekliyorum."</p>

  <p>Durakladı, elleri nazlı bir şekilde birbirine dolanmıştı.</p>

  <p>"Mahu, çok sıkıcısın."</p>

  <p>"Hayattayım. Şu dakikada ölü olabilirdim. Bir bahçıvanın nasıl olup da değerli bir yakuta sahip olabildiğini bilmek istiyorum. Nasıl oluyor da bir bahçıvan çizgili pelerinli bir adama saldırabiliyor. Bu sabah ne giyindiğimi siz biliyordunuz."</p>

  <p>"Oh Mahu, diğerleri de senin bunu giyindiğini biliyor!"</p>

  <p>"Diğerlerinden kaç tanesi bahçıvanlara değerli yakutlar dağıtabilecek güce sahip?"</p>

  <p>"Oh, hayır." Ankhesenamun yüksek sırtlıklı bir sandalyeye doğru hızla yürüdü. "Ben senin çizgili bir cübbe giyindiğini biliyorum. Dolayısıyla sana göre bahçıvanı rüşvetle ben kandırdım, ona mücevher kutumdan bir yakut verdim ve seni öldürmesini istedim. Ancak, adam bir hata yaptı ve senin yerine Rahmose'yi öldürdü. Ardından kaçmayı denedi ama seçtiği kapı takozla sıkı sıkıya kapatılmıştı ve muhafızlar onu öldürdü. O kraliyet ev efradındaki bir bahçıvandı, dolayısıyla onu buradan birilerinin kiralamış olması gerekir."</p>

  <p>"Ekselansları çok bilgili."</p>

  <p>"Bilgiliyim, çünkü haklısın. Tüm bunları ben ayarladım. Bahçıvan," diyerek somurttu, "pekala, o benim arkadaşımdı ve daha önce de buna benzer bir takım görevleri yerine getirdi." Lacivert taş, akik ve turkuvaz kakmalı altın sfenks kolçakla oynadı, sonra, sanki bunu yapmaktan sıkılmışçasına, yakınındaki bir masadan altın kenarlı ebonit bir yelpaze kaptı ve serinletmek için yüzüne doğru büyük bir gayretle salladı.</p>

  <p>"Ben çocuk değilim Mahu. Ben babamla evliydim. Ölen bir çocuğa hayat verdim. Etrafım düşmanlarla çevriliydi, dolayısıyla, tıpkı senin gibi, daha ısırılmadan ısırdım. Neden bana düpedüz sormuyorsun, ki ben de yanıtlayayım?"</p>

  <p>Ayağa kalktı ve arkamdaki perdelere doğru gitti, kapının sürgülerini çektiğini işittim. Geri döndü, artık baştan çıkartıcı ve rehavet içerisinde değildi, ciddiydi, parmağındaki yüzüğü çevirerek odayı bir aşağı bir yukarı arşınlıyordu.</p>

  <p>"Delta’da boy gösteren sahtekara dair haberleri işittim."</p>

  <p>"Onun bir sahtekar olduğundan emin misiniz?" diye sordum.</p>

  <p>"Eminim. Pekala," omzunu silkti, "en azından öyle olduğunu düşünüyorum. Ama bunu şimdilik bir tarafa bırak." Net bir şekilde görmek için yüzünü bana döndü. "Rahmose'yi öldürttüm, çünkü şu yalancı sofu hipokratların, Meryre, Tuthmosis ve diğerlerinin, senden çok daha tehlikeli olduklarına inanıyorum, hatta büyükbabamın bile, bir düşün. Eğer öldürülmezlerse, onların seni öldürecekleri kesin."</p>

  <p>"Elinizde bu yönde kanıtınız var mı?"</p>

  <p>"Bahçıvan," diyerek elini kaldırdı, "ona tam olarak ne yapacağını söyledim, hangi kapının açık bırakılacağını da öyle ama çok kibirli bir tutum sergilemeye başlamıştı. Kapının arkasına takozu ben yerleştirdim. Küstahlığının bedelini ödedi."</p>

  <p>"Ama bana onu daha önce de kullandığınızı söylediniz?"</p>

  <p>"Sobeck sana, Doğu Thebes'teki pazarlarda satılan, diğer bir takım değerli yakutların bulunduğunu söylemiş olmalı."</p>

  <p>"Eminim vardır."</p>

  <p>Ankhesenamun sandalyeye oturdu. "Mahu, ben susadım.</p>

  <p>Her ikimize de birer kadeh Carian şarabı doldur, gel ve yakınıma otur." Ayak taburesini işaret etti. "Biz müttefikiz, düşman değil.</p>

  <p>Babam sana güvendi, bu yüzden seni oğlunun muhafızı yaptı."</p>

  <p>Kadehleri doldurdum, geri döndüm ve ayak taburesine oturdum, kafamı kaldırıp ona baktım. Sen Nefertiti’nin kızısın, diye düşündüm, görünüşte olmasa bile ruhen öylesin. Sanki zihnimden geçenleri okuyormuşçasına, Ankhesenamun burun ucumu çimdikledi, bu annesinin en gözde hareketiydi.</p>

  <p>"Bir gün geleceğini biliyordum. Henüz bir kaç aydır Thebes'tesin. Senin nerede olduğunu araştıramadım, sadece bana yaklaşmanı bekledim. Dolayısıyla, sana doğrulan söyleyeceğim." Sırıttı. "Ya da en azından gerçeklerin bir kısmını. Ben, sen ve Prens'le birlikteyim, büyükbabamla değil. O çeşitli arzular besliyor, sen de biliyorsun Mahu." Şaşkın görüntüm karşısında kıkırdadı. "Tutankhamun yaşadığı sürece," diye fısıldadı, "Ay, Horemheb ve sırtlanların geriye kalanı frenlenmiş olacak. Ancak, olur da üvey kardeşim ölürse, çifte taç kime gidecek?"</p>

  <p>"Siz Kraliçe olarak hükümdarlık edebilirsiniz," diye yanıtladım. "Böyle bir şey ilk kez yaşanmayacak."</p>

  <p>"İyi ama Mahu, beni kim destekleyecek? Büyükbabam mı?</p>

  <p>Horemheb mi?"</p>

  <p>"Hatchesphut da tek başına hükmetmişti."</p>

  <p>"Tarih!" Ankhesenamun umursamaz davrandı. "Ve sırf erkek bir varisin var olabilmesi için üvey erkek kardeşiyle evlendi. Benim ve karanlık arasında ise Mahu, hiçbir şey yok."</p>

  <p>"Yani Ay, Firavun olma hayalleri mi kuruyor?" Güldüm.</p>

  <p>"Bu tasavvur dahi edilemez."</p>

  <p>"Ama diğerleri de aynı şeyi düşünüyor Mahu! Horemheb,</p>

  <p>Muhteşem Amenhotep’in kanından gelen bir kraliyet çocuğu olduğunu iddia ediyor. Peki, neden bu noktada dursun ki? Ya General Rameses'ten ne haber? Hatta Huy'dan, Maya'dan ... ?"</p>

  <p>Kafamı olumsuz anlamda sallayarak, "Hayır," diye yanıtladım.</p>

  <p>"Ya Meryre? İşte bu yüzden hepsi birden bu gaspçıya karşı bir oldular. Kuzeydeki hak talep eden sahtekar olmaksızın dahi sarayda imparatorluk tacını ele geçirmek isteyen yeterli sayıda rakip var."</p>

  <p>"Meryre mi?" diye dalga geçtim.</p>

  <p>"Kendisini Aten’in Baş Ruhban'ı, babamın manevi varisi olarak görüyor ama o tam bir fırsatçı ve sofu." Öne doğru eğilerek daha yakınıma geldi, dudakları yanağımdan sadece bir kaç santimetre uzaktaydı. "Baş Ruhban'ımızın beni akşam yemeği ziyafetlerine davet ettiğini biliyor muydun? Sarhoşken beni ve Amedeta’yı beraber yatakta göm1ekten büyük bir haz duyacağını itiraf etti. Aşağılık bir adam Mahu, çok büyük arzuları var, ancak bunların tümünü elde etmesini sağlayacak eşdeğer beceriden yoksun.</p>

  <p>Şu Delta’da yaşanan sorun, Meryre’nin bununla bir alakasının olduğundan şüpheleniyorum, o ne derse desin! Sarhoşken aptallaşıyor ve bir tavuk gibi gıdaklıyor. Ancak ayıkken, Meryre de en az diğerleri kadar tehlikeli ve ürkütücü. Ya Mahu," diyerek geri çekildi,</p>

  <p>"Meryre ve diğer Atenciler bu gaspçıyı hepinizi, Horemheb, Rameses ve diğer Kap’ın Çocukları'nı, alaşağı etmek için kullanırlarsa ne olacak? Küçük Tutankhamun'un ne kadar daha hayatta</p>

  <p>kalacağını düşünüyorsun ya da benim?" Hafifçe gülümsedi.</p>

  <p>"Meryre’nin bu odaya dair de bir takım hırs ve tutkuları var: Benimle evlenip Mısır’ın Firavun'u olduğunu ilan etmek istiyor."</p>

  <p>"Hayır." Kafamı inanmaz bir tavırla salladım. "Doğu ve Batı Thebes’de casuslarım var; Sobeck ve Djarka dedikoduları buğdayı samandan ayırırcasına elekten geçiriyor."</p>

  <p>Ankhesenamun, "Meryre’nin bunu başkalarına anlatacağını hiç düşünüyor musun?" diyerek güldü. "Babamın hazinesinin nerede olduğunu biliyor musun?" Ayağa kalkarak odanın diğer ucuna ilerledi, şalını çıkartıp ve kolsuz bir giysiyi üzerine geçirirken sırtı bana dönüktü. Sonra, şalı tekrar sarınarak, geri döndü ve kadehini yudumladı.</p>

  <p>''Tüm bunları nasıl oluyor da biliyorsunuz Ekselansları?"</p>

  <p>"Çünkü Meryre benim kendisinin müttefiki olduğumu düşünüyor."</p>

  <p>"Peki, neden böyle düşünüyor?"</p>

  <p>"Çünkü ona Akhenaten’in Shabtiler'inin senin kontrol altında tuttuğun bir katil grubu olduğunu söyledim."</p>

  <p>"Ne?" O kadar şiddetli bir şekilde hareket ettim ki kadehimdeki şarap döküldü. Çita ayağa fırladı, Ankhesenamun ona doğru döndü ve yumuşak bir sesle hayvanı yatıştırdı. Büyük kedi gerindi, tekrar yere serilmeden önce parlak amber gözlerini üzerime dikti.</p>

  <p>Ankhesenamun, "Dinle beni, dinle beni," diye teşvik etti.</p>

  <p>"Akhenaten’in Shabtiler’i diye bir şey yok. Bahçıvan, Amedeta tarafından baştan çıkartıldı, ona önemsiz memurları, Meryre’nin etrafındaki destekçilerini, büyük hayalden vazgeçmiş gibi görünen Atencileri öldürmesi için ödeme yapan da Amedeta'ydı."</p>

  <p>"Tek bir adam mı!" diye haykırdım.</p>

  <p>"Neden olmasın?" Ankhesenamun güldü. "Sen Polis Şefı'sin Mahu. Her gün Thebes’te bir cinayet ve yağmacılık yaşanıyor, orada geçirilen her gece ise en az bir timsah havuzu kadar tehlikeli. Meıyre'ye vurmaya karar verdim; bahçıvan da benim silahımdı. Aynı zamanda Meryre’nin şüphelerini yatıştırdım. Şu anda benim büyükbabam ve Kap’ın Çocukları'nın karşısında olduğumu düşünüyor."</p>

  <p>"Peki, onun amacı ne?"</p>

  <p>"Eninde sonunda gücü ele geçirmek."</p>

  <p>"Ama neden ona karşı koymuyorsunuz? Bu bilgileri büyükbabanıza neden vermiyorsunuz? Ay ve diğerleri onu parçalara ayıracaklardır."</p>

  <p>"Kanıtım nerede Mahu? Sessiz sohbetler dışında elimde ne var. Ve, diğerleri bir yana, Tanrı’nın Babası Ay’ı benim Meryre’nin entrikasının bir parçası olmadığıma nasıl ikna edeceğim?"</p>

  <p>"Peki, Rahmose'yi neden öldürttünüz? Meryre bundan benim sorumlu olduğumu düşünecek."</p>

  <p>"Mahu, onun gözünde sen ve diğerleri zaten suçlusunuz.</p>

  <p>Rahmose tehlikeliydi."</p>

  <p>"O ateşten yanıp tutuşan yaşlı bir askerdi."</p>

  <p>"Benim açımdan tehlikeliydi Mahu. Tanrı’nın Babası Ay, onu seçmişti."</p>

  <p>Ankhesenamun durakladı ve gözlerini kapattı.</p>

  <p>"Rahmose, nasıl söylesem, Meıyre’nin hırslarına önkoşullar getirmeye başlamıştı."</p>

  <p>"Tabi ya," diye fısıldadım. "Ve Ay tarafından rüşvetle kandırılması durumunda Rahmose, Tanrı’nın Babası'na Prenses Ankhesenamun'un neye bulaştığını anlatabilirdi."</p>

  <p>"Sadece Tanrı’nın Babası Ay'dan mı bahsettim?" Gözlerini açarak gülümsedi. "Yoksa ben mi? Hayır." Başım salladı. "Rahmose'ye, eski arkadaşları General Horemheb ve Rameses de yaltaklanıyordu. Onlar da kendi işleriyle meşguldüler."</p>

  <p>Kadehimi bırakıp yüzümü avuçlarımın arasına aldım. Ankhesenamun'un anlattıkları mantıklıydı. Kraliyet Çemberi dağılıyordu; onları bir arada tutan tek kopça Tutankhamun' du. O ölecek olursa, üç grup oluşacaktı: Başlarını Horemheb ve Rameses’in çektiği generaller; Ay, Huy, Maya ve büyük olasılıkla ben dahil olmak üzere büyük asiller ve memurlar; son olarak da Meryre’nin ba şuu çektiği Atenciler. Her biri diğerlerinin aklını çelmeyi deneyecekti. İnsanlar grup değiştirdikleri ya da bir ordugahtan diğerine atlamaya karar verdiklerinde, ittifaklar ve arkadaşlıklar akıcı bir hal alacaktı. Hiçbir şey belirgin değildi. Horemheb ve Rameses'in ellerinde Memphis alayları vardı, Ay’da ise Nakhtimin’in güçleri ve Thebes çevresindeki paralı askerler mevcuttu. Böyle bir şey olursa, Huy ve Maya hangi yöne giderlerdi? Ya Pentju ve Sobeck? Sobeck, Thebes’in çetelerine hükmediyordu ve herhangi bir askeri darbe girişiminde faydalı olurdu.</p>

  <p>"Yani Shabtiler sizin hayal gücünüzün bir ürünü, öyle mi?"</p>

  <p>"Evet. Onları babamın hatırasına derinden sadık, ya kendi kendilerine hareket eden ya da Kraliyet Çemberi'nin hiziplerinden teki tarafından kontrol edilen fanatikler şeklinde ben betimledim.</p>

  <p>Meryre'ye, başka herhangi birisinin bu işe bulaşması durumunda bunu anlatacağım konusunda garanti verdim." Hoş bir tarzda göz kırptı. "Senden başka birisi."</p>

  <p>"Peki, ona başka ne tür şeyler önerdiniz?" diye sordum.</p>

  <p>"Prens’i sonunda onun ellerine teslim edeceğini." Ankhesenamun yanağıma parmaklarıyla hafifçe vurdu. "Aptal olma Maim, ona önerdiğim tek şey kendimdim. Meryre neredeyse heyecandan boğulacaktı."</p>

  <p>"Ya şimdi, Shabtiler ortadan kayıp mı olacaklar?"</p>

  <p>"Doğal olarak. Yeterince kaosa sebep oldum. Bahçıvan görevini yerine getirdi. Meryre benim Tanrı'nın Babası Ay'la aramın açıldığına ve kendime yeni müttefikler aradığıma inanıyor."</p>

  <p>"Delta'daki gaspçıdan hiç bahsetti mi?"</p>

  <p>Başını olumsuz anlamda salladı. "Sadece bir takım ipuçları verdi. Bir keresinde sarhoşken, Meryre babamın geri dönmesi durumunda neler olacağına dair düşüncelere daldı ama sadece bu kadarını dile getirdi. Şimdi Mahu, tüm bunları sana neden anlattığımı soracaksın. Kraliyet Çemberi’nin aldığı kararı işittim. Sen ve Meryre kuzeye müzakereye yollanacaksınız."</p>

  <p>"Size bunu kim söyledi?"</p>

  <p>"Şimdi Mahu, sana doğru ve gerçeklerin sadece bir parçasını iletmeye söz vermiştim. Seninle, kendini güvende hissetmen için, küçük sırrımı paylaştım. Artık bildiklerimin bir kısmını sen de bildiğin için, Meryre’ya karşı ihtiyatlı olacaksın. Tetikte dur; yapman gereken her neyse onu yapmalısın."</p>

  <p>"Tabi ki," diye fısıldadım. "Eğer bana bir şey olursa, Tutankhamun çok daha savunmasız kalır ve ne kadar savunmasız kalırsa, bir o kadar ... "</p>

  <p>Ankhesenamun parmaklarını alnıma bastırdı. "Sen ve ben</p>

  <p>Mahu, üvey kardeşime yakından bağlıyız. Sen babamın, beyni ateşten yanıp tutuştuğu ve aklı yitip uçtuğunda dahi, güvendiği tek adamsın. O Tutankhamun' u sana emanet etti ve bunu yaparken, beni de beraberinde sana bıraktı. Sırtlanlar arasında en sadık olanı sensin. Senin hırsların ve arzuların yok." Elini geri çekti ve güldü. "Ya da en azından ben öyle düşünüyorum."</p>

  <p>"Gaspçının," diye sordum, "yalancının teki olduğundan nasıl bu kadar emin olabiliyorsunuz?"</p>

  <p>"Sana sadece öyle olduğunu bildiğimi söyleyebilirim." Durakladı ve pencereden içeri süzülen rüzgarla hafifçe titredi. "Karanlıktan nefret ediyorum Mahu. Babam karanlıkta oturmaya bayılırdı; bana ve kız kardeşim Meritaten’e ters ters bakardı. Sık sık bize şunu sorardı: Bize itimat edebilir miydi? Biz de ona, onun kızları ve karısı olduğumuzu söyleyerek karşılık verirdik ama yine da başını sallardı. Bazen bağırarak bizi aşağılar ya da şarap kadehine sarılarak kıvrılıp oturur, nefesinin gerisinden mırıldanırdı.</p>

  <p>Meritaten zayıftı, sık sık dehşete düşer ve babasının karısı olduğu için kendisinden içten içe iğrenirdi." Kadehimi alıp tekrar avucuma tutuşturdu. "Sonunda babamın olduğu yerlere girmem yasaklandı; sadece Meritaten kaldı, sonra Annem geri döndü. Akhenaten kaybolduktan ve Nefertiti kendisini onun yerine vekil hükümdar ilan ettikten sonra, Meritaten itiraf etti ... doğruyu söyleyip söylemediğini bilmiyorum ... " Ankhesenamun'un gözleri benimkilere takıldı. "Meritaten," diye fısıldadı, "Akhenaten'in ortadan kaybolmadığını itiraf etti! O annemiz tarafından öldürüldü ve bedeni de Aten Şehri'nde gizli bir şekilde hala yatıyor."</p>

  <p>Dilinin altından gıdaklar gibi bir ses çıkarttı, çita yürüyüp geldi ve yanına çöktü. Ankhesenamun nazikçe hayvanın iki kulağı arasını kaşıdı, kedi de genzinin derinliklerinden kedi gibi mırıldandı.</p>

  <p>"Şaşırdın mı Mahu?"</p>

  <p>"Akhenaten'in öldürüldüğüne değil de, "diye karşılık verdim, "Nefertiti'nin bundan sorumlu olduğuna şaşırdım."</p>

  <p>"Aşkları nefrete dönüşmüştü."</p>

  <p>Yüzümü astım. "Bunu kabul etmekte zorlanıyorum. Meritaten tüm bunları nasıl biliyordu?"</p>

  <p>"Çünkü ona Nefertiti anlattı."</p>

  <p>"Ama sunacak en ufak bir kanıtı dahi yok, değil mi?"</p>

  <p>"Hayır, yok."</p>

  <p>"Peki, cesedin gömülüp gömülmediğini söyledi mi?"</p>

  <p>"Nefertiti bu paralı askerlerin, onu güçten düşürdüğün dönemde yok ettiğin adamların, cesedi hazırladıklarını ve götürüp doğu kayalıklarının altındaki bir mağaraya sakladıklarını iddia etti."</p>

  <p>Kediye baktım, gözleri ince birer yarıktı, haz içerisinde mırıldanıyordu. Aten Şehri'nde kaldığı süre boyunca, Akhenaten şehre tepeden bakan kireç taşı kayalıklara lahitler oyulmasını emretmişti. Böyle bir mezar da onun için hazırlanmış ama hiçbir zaman bitirilmemişti. Şimdi bu mağara ve oyuklar, Akhenaten’in maiyetinde ölenlerin sandık ve tabutlarına ev sahipliği etmekteydi: Bu insanlardan bazıları doğal yollardan vefat etmiş, diğerleri ise büyük salgın vurduğunda alelacele gömülmüştü.</p>

  <p>Ankhesenamun, "Meritaten’e," diye devam etti, "annemin yalan söyleyip söylemediğini sık sık sordum. Meritaten korkutulması kolay birisiydi; annemin onu kendisiyle işbirliği yapmaması durumunda anlattıklarına benzer bir kaderi paylaşacağını ifade ederek onu gizliden gizliye korkutup korkutmadığını hep merak ettim."</p>

  <p>"Ama Nefertiti bunları size bizzat hiç anlatmadı, öyle değil mi?"</p>

  <p>Hafif rüzgarla birlikte hareketlenen boncuklu perdelere baktın.</p>

  <p>"Bir kez bile bunu yapmadı." Ankhesenamun ellerini birbirine sürttü ve öne doğru eğilerek, çitaya nazikçe bir şeyler fısıldadı, tek eliyle de yanağının yanını okşuyordu. Kedi esnedi, gerindi ve köşesine döndü. Ankhesenamun şarap kadehini alarak ayağa kalktı ve karşıdaki pencereye doğru yürüdü.</p>

  <p>"Peki Mahu, bu işte birlikteyiz!" Omzunun üzerinden doğru baktı. "Her ne kadar bunu yapma sebebini biliyor olsam da, kuzeye Meryre ile birlikte gitmen aptallık. Dikkatli olmalısın. Kendini o hain yılana ve her ne planlıyorsa ona emanet etmeden önce iyi düşün." Sonra sırtını döndü, bu toplantının bittiğinin işaretiydi.</p>

  <p>Doğruldum, selam verdim ve dışarı çıktım.</p>

  <p>Amedeta girişte bekliyordu, bir divana oturmuş, başını duvara yaslamıştı. Ne kadar şey bildiğini ve ne kadar güvenilir birisi olduğunu merak ettim. Göz kapaklarının altından bana baktı ve sahte bir selamlamayla elini yavaşça havaya kaldırdı. Karşılık verdiın ve kendi odama döndüm. Djarka çoktan Tapınma Evi'ne geçmişti. Sobeck ise, paralı askerlerden tekinin alçak sesle acıklı bir şarkı söylediği avludaydı. Odama çekildim.</p>

  <p>Bir süreliğine sandalyemde oturdum, günün olaylarının üzerinden geçtim. Malkata Sarayı günün bu saatlerinde böyle olurdu.</p>

  <p>Zaman rahatça akıp geçer, olaylar gelişir, gün yerini diğerine bırakır, haftalar haftaları, aylar da ayları kovalardı, tıpkı kıyılar boyunca akan bir nehir gibi, ta ki süküneti parçalayacak bir şey olana, olan şeyden dolayı yaşananların çok daha tehlikeli bir hal aldığını fark ettiğinizde ensenizdeki saçlar kıvrılana kadar. Nefertiti'nin ölümünün ardından nefsini koıumak için bütün halde kalan Kraliyet Çemberi artık parçalanıp dağılmaktaydı. Ankhesenamun rol yapıyordu ve ben onun bunu kendi ahengiyle mi yoksa büyükbabasının emriyle mi yaptığına karar vermek zorundaydım.</p>

  <p>Onun bende güven yaratma sebebi itimat ve inançla alakalı değildi-Malkata Sarayı'nın maiyetinde itimat Kızıl Topraklar'daki su kadar ender görülen bir şeydi-daha ziyade benim Prens’in koruyucusu ve muhafızı olmamla ilintiliydi. Tutankhamun olgunlaştıkça, benim önemim de büyüyecekti. Onun gözü kulağı olacaktım; nihayetinde çocuklukta biçimlendirilenler genelde en güçlü bağlar olurdu.</p>

  <p>Bir süre, kuzeye giderken Meryre’nin maiyetine katılmak yönünde verdiğim sözden hafifçe pişmanlık duyarak, kestirdim.</p>

  <p>İçeri bir hizmetkar girdi ve yiyecek bir şey isteyip istemediğimi sordu. İstemediğimi söyledim. Dilinin altından garip bir takım sesler çıkarttığını, çamaşırcı kadının çamaşır sepetini boşaltmadan nasıl bıraktığına dair bir şeyler mırıldandığını işittim. O kadar yorgundum ki söylenenleri dikkate dahi almadım, ta ki o günün erken saatlerinde, Kraliyet Çemberi toplanmadan önce, sepetlerinden temiz çarşaf boşaltırken gördüğüm o iki kadını ansızın anımsayana kadar.</p>

  <p>"Onları bırak." Yattığım yerde döndüm ama adam çoktan çarşaflarla uğraşmaya başlamıştı. Kafasını kaldırıp şaşkınlık içerisinde bana baktı.</p>

  <p>"Efendim, bu-" Acı içerisinde bağırarak geriye doğru bir adım attı. Çarşafı yere bırakmış kolunu tutuyordu. Ayağa fırladım, bir direkteki kancada asılı duran salyangoz şekilli boıuyu kaptım ve büyük bir güçle çaldım. Adam arkaya doğru sendeledi</p>

  <p>ve yere yığıldı, hala çığlık atıyordu. Büyük bir dikkatle hareket ettim, ben daha bunu yaparken, yerdeki keten çarşaflar kaydı, altlarından bir, iki, ardından da üçüncü bir yılan kıvrılıp çıktı. Bunlar alınlarında san kesik çizgileri olan uzun, ince ve siyah yılanlardı. Bunları, en tehlikeli cins oldukları için tanıdım: kaya engerekleri. Tek bir ısırık dahi yeterince ölümcüldü.</p>

  <p>Dışarıda koşuşturan ayak sesleri yankılandı ve paralı askerlerimin reisi kapı girişinde belirdi. Kılıcı çekiliydi, inanmaz gözlerle bakıyordu. Hizmetkar şimdi yerde yatmaktaydı, ayakları titriyor, vücudu kasılıyordu. Zorla nefes alıp verirken çıkarttığı korkunç ses kan dondurucuydu.</p>

  <p>"Geride dur," diye uyardım.</p>

  <p>Paralı askerlerin reisi yılanların çarşafların altından dışarı çıkışlarını gördü. Gerçek manada bir tehlike oluşturmadılar, birdenbire mazgalların sıcaklığına doğru kaydılar. Hizmetkar artık yardım edilemeyecek bir aşamadaydı. Dudakları beyaz köpükle lekelenmişti; kasılarak son bir çığlık attı ve hareketsiz kaldı.</p>

  <p>"Bir kargı!" diye bağırdım.</p>

  <p>Paralı askerlerin reisi kaydırarak yerden bir tane attı. Bunu aldım, eşyaların etrafından dolanarak ona doğru yaklaştım ve kendimi kapıdan dışarı attım. Reis beni takip etti ve pelerinini çıkartarak bunu yılanları içeriye hapsetmek için kapmın altına tıkadı.</p>

  <p>"Efendim, iyi misiniz?"</p>

  <p>"Ölmüş olması beklenen birisi için," yüzümdeki teri sildim, "oldukça iyiyim."</p>

  <p>"Bir kaza mıydı?"</p>

  <p>Kızarık gözlerine baktım.</p>

  <p>"Tek bir yılan Reis, belki kaza olabilir! Tek bir çamaşır yığınındaki üç ya da dördü ... aptal olma!" Gidip girişteki bir sandalyeye oturdum ve kapıyı işaret ettim. "Bunu bir süreliğine bu şekilde bırak, en azından bir saat kadar. Kapıyı açtığında yılanları mazgalların ya da yağ lambalarının yanında bulacaksın. Güneşe alışık olduklarından, sıcaklık neredeyse oraya gideceklerdir. Bu oda tepeden tırnağa aranmalı. Ayrıca bu çamaşır sepetini buraya kimin getirdiğini de bulmanızı istiyorum."</p>

  <p>Titrememin geçmesini bekleyerek orada öylece oturdum.</p>

  <p>Sobeck geldi. Ona olan biteni anlattım ve ondan Tapınma Evi'ni bir kontrol etmesini istedim. Geri döndü.</p>

  <p>"Her şey yolunda." Bana doğru bir tabure çekti ve oturdu.</p>

  <p>"Senin için uğursuz bir gün galiba lordum?"</p>

  <p>Muhafızların başı geri döndü ve çamaşır sepetini odama ta şıyan iki kadının görüldüğünü ifade etti.</p>

  <p>"Sepeti araştırmadınız mı?"</p>

  <p>Reis, "Araştırdık," diye itiraz etti. "Ama yılanlar büyük olasılıkla sepetin dibine kıvrılmışlardı. Bir sepetin kapağını kaldırdığınızda efendim ve içinde keten çarşaf gördüğünüzde, aklınıza içinde yılan bulunabileceği kesinlikle gelmez."</p>

  <p>Ona bağırarak alaycı davranmamasını söyledim ve o iki çamaşırcı kadını tutuklamasını, onları önüme çıkartmasını emrettim. Sobeck bana biraz şarap doldurdu. Kısa bir süre sonra iki kadın, ki onların kraliyet odalarında hizmet ettiklerini anımsamıştım, itilip kakılarak getirildiler, suratları uykuluydu, kendilerine yönlendirilen suçlamalardan korkmuşlardı. Muhafızlar onlara hiç de nazik davranmamışlardı; kadınlardan tekinin dudağı daha şimdiden kanıyordu. Önümde burunlarını yere dayadılar, çığlık ve feryatları odada yankılanıyordu. Her birisinin kafasına ayağımla bastırdım.</p>

  <p>Ayağımı geri çekerek, "Bana bakın," diye emrettim.</p>

  <p>Her ikisi de gözyaşlarıyla çizik çizik hal almış yüzlerini kaldırdılar.</p>

  <p>"Reis size olanları anlattı mı?"</p>

  <p>Yaşlı olandan tekrar çığlık ve haykırışlar yükseldi ama genç olan, ki görünüşe bakılırsa diğerinin kızıydı, kızgın bir şekilde bana baktı.</p>

  <p>"Biz," diye itiraz etti, "yapmadığımız bir şeyden dolayı öle-ceğiz."</p>

  <p>Annesine sesini kesmesini söyledim ve tekrar kıza döndüm.</p>

  <p>"Neden, siz ne <i>yaptınız?"</i></p>

  <p>"Biz çamaşır odasındaydık," diye kekeledi. "Ekmek yiyip bira içiyorduk, bu bizim olağan yemeğimizdir, işlerimizi bitirmiştik. Bir ulak içeri girdi. Biz onun kahyalardan teki olduğunu düşündük. Sizin odanıza çarşaf götürülmesi gerektiğini söyledi ve bizden bunu hemen yapmamız istendi. Sepet kapının dışındaydı."</p>

  <p>"Ama bugün," diye araya girdim, "erken saatlerde buraya yeni çarşaf getirmiştiniz."</p>

  <p>"Bize çarşaflara şarap döküldüğünü söyledi, dolayısıyla sepeti yukarı hemen taşımalıydık. Biz de söyleneni yaptık, sepet muhafızlarınız tarafından araştırıldı ve biz de odadan çıktık. Şaşırmıştık, çünkü yatağa baktığımızda herhangi bir leke göremedik; çarşaflar tıpkı daha önce bıraktığımız gibi duruyordu. Lordum, bizler sadece hizmetkarız. Biz, bize yapmamız söylenen şeyi yaptık."</p>

  <p>Her iki kadını da yakından inceledim ve masumiyetlerini fark ettim. Altın kakmalı kadehi boşalttım ve bunu genç kadının eline tutuşturdum.</p>

  <p>"Gelecekte sadece tanıdığınız kişilerden emir alın-şimdi gidin!"</p>

  <p>Paralı asker reisine odayı boşaltmasını söyledim ve bir süre</p>

  <p>Sobeck'le birlikte oturdum.</p>

  <p>"Henüz sen sormadan söyleyeyim," bacaklarını ileri doğru uzattı, "bu herhangi birisi olabilir. İşte, gerçek tehlike de bu Mahu.</p>

  <p>Bu, arkadaşı düşmandan ayıramayacağın bir savaş."</p>

  <p>O gece Prens’in odasında uyudum ve ertesi sabah Zuhur Holü'nde içilecek büyük anta hazırlanmak için erkenden kalktım.</p>

  <p>Büyük bir dikkatle tıraş olup yıkandım. Tam ortasına mavi ve kızıl altın renkli bir kemerin takıldığı en kaliteli saf beyaz keten cübbemi giyindim, boynuma altın tasmalarımı taktım. Gidip Prens’i selamladım, sonra büyük ve derin, seslerin yankılandığı koridorlardan geçtim, Anubis ve Horus'un büyük heykellerinin yer aldığı merkezi avluya çıktım. Kraliyet Çemberi’nin geriye kalam, maiyetleriyle birlikte sarayın basamaklarının dibine toplanmışlardı. Tek başıma oraya doğru ilerledim, bir önceki gece yaşanan olayların beni korkutmadığını göstermeye niyetliydim. Tabi ki haberler büyük bir hızla yayılmıştı. Herkes hissettikleri dehşeti dile getirmek için yaklaştı; böylesi bir suikastin failinin araştırılıp yakalanması ve idam edilmesi gerektiği ifade edildi. Hepsine boyun eğmez bir tavırla teşekkür ettim.</p>

  <p>Baş Ruhban Anen merdivenlerden indi, kafaları kazılı olan yardımcıları, en kusursuz cübbeleri içerisinde, neredeyse tütsü rüzgarı arasında saklanmıştı. Resmi tören alayı tarzında dizildik ve saray basamaklarını tırmandık, uzun süre önce vefat eden Firavun'ların resimlerini ve yazıtlarını resmeden, akla gelebilecek her renkle parlak bir şekilde dekore edilmiş sütunları geçtik, büyük bronz kaplı kapılardan Zuhur Holü'ne girdik. Burada ilahi koroları bizi hazır bekliyor, Mısır’ın Tanrı'larına ilahi okuyorlardı. Ardından kutsal antı içtik: Prens'imize sadakat içerisinde hizmet etmek ve İki Diyar Krallığı’nın iyiliği için Tanrı'ların cömertliğini kazanmak maksadıyla bunu yaptık.</p>

  <p>Ancak konsey odasına bir kez girdiğimizde, muhaletimiz anında değişti. Dummun ciddiyeti, önsöz kabilinden dua etmek yerine, bir feryat nakaratına hayat veren Anen tarafından bize bildirilmekteydi.</p>

  <p><br /></p>

  <p><i>Çölün vahşi hayvanları</i></p>

  <p><i>Mısır'ın nehirlerinden içerler,</i></p>

  <p><i>Ülke matem ve elem içerisinde,</i></p>

  <p><i>Artık daha önce hiç olmayan</i></p>

  <p><i>şeyler oluyor!</i></p>

  <p><i>Askerler savaşmak için silahlanıyor çünkü</i></p>

  <p><i>ülke karmaşa içerisinde.</i></p>

  <p><i>Herkes birbirini öldürüyor ve kasaba halkları arasında</i></p>

  <p><i>neji-et hiikiiın sürüyor.</i></p>

  <p><i>Tanrılar biz insanlardan vazgeçiyor</i></p>

  <p><i>Ülke sefalet ve ıstırap altında.</i></p>

  <p><i><br /></i></p>

  <p>Durdu ve Kraliyet Çemberi'ne şöyle bir baktı. Bakışlarım&nbsp;<span style="text-indent: 1em;">Ay'ınkinden tek bir an olsun ayrılmadı, kurnaz suratı tamamen endişeli ve düşünceliydi. Bu mersiyenin onun mu, yoksa her bir kelimesini kafalarını sallayarak onaylayan Horemheb ve Rame</span><span style="text-indent: 1em;">ses’in mi fikri olduğunu merak ettim. Anen devam etti:</span></p>

  <p><span style="text-indent: 1em;"><br /></span></p>

  <p><i>Ölüm hiçbir zaman boş değildir.</i></p>

  <p><i>insanlar gittikçe fakirleşiyor ve kadınlarımız kısırlaşıyor.</i></p>

  <p><i>Çöl halkı Mısırlılar'ın yerini alıyoı:</i></p>

  <p><i>Subaylarımız katlediliyor.</i></p>

  <p><i>Mısır'ın yiyeceklerinin tadı yok.</i></p>

  <p><i>Büyük çoğunluğun çocuğu sokaklara atıldı.</i></p>

  <p><i>Artık Kralın Evi'nin geliri yok.</i></p>

  <p><i>Uygun adım yıkım ve yok oluşa gidiyoruz.</i></p>

  <p><i>Büyük çoğunluk aç ve sıkıntı içerisinde.</i></p>

  <p><i>Ülkenin fakirleri zengin oldu,</i></p>

  <p><i>arazi sahiplerinin ise hiçbir şeyleri kalmadı.</i></p>

  <p><i>Bir zamanlar arabasına koşacak</i></p>

  <p><i>bir çift öküzü dahi bulunmayanlar</i></p>

  <p><i>davar sürülerine sahip oldulaı:</i></p>

  <p><i>Bir ekmek dilimi olınayanın çiftlik ambarı oldu,</i></p>

  <p><i>Bu ambarlar başkalarının yiyecekleriyle dolduruldu.</i></p>

  <p><i>Hayatı boyunca pomat kullanmamış kel bir adam bile,</i></p>

  <p><i>şişeler dolusu kokulu yağa sahip oldu.</i></p>

  <p><i><br /></i></p>

  <p>Anen bir kez daha durdu. Başka bir zaman olsaydı kahkaha atmaktan bayılırdım ama Anen’in acımasız söylevi Kraliyet Çemberi üyelerine, ilk başta gelenin sonuncu ve sonuncunun da ilk gelen olduğu bir devrimle baş başa olduğumuzu anımsatıyordu.</p>

  <p><br /></p>

  <p><i>Başkaları için mesaj taşıyanların emirlerinde</i></p>

  <p><i>artık ulaklar</i> var</p>

  <p><i>Kocalannın yataklarıııda dinlenen hanımlar</i></p>

  <p><i>artık yerde uyuyorlar.</i></p>

  <p><i>Köleler artık birer hanımefendi,</i></p>

  <p><i>boyuıılarını altın ve malakitle süslüyorlar.</i></p>

  <p><i>Asil hanımlar ise açlar ve</i></p>

  <p><i>kendilerini satıyorlar</i></p>

  <p><i>Kasaplar hanımlar için hazırlamaya alışık oldukları etle</i></p>

  <p><i>kendilerini tıka basa besliyorlar</i></p>

  <p><i>Bir zamanlar bir kadınla yatamayacak kadar fakir olanların</i></p>

  <p><i>Soylu metresleri var.</i></p>

  <p><i>Kahkahalar yok oldu.</i></p>

  <p><i>Feryatlarla dolu ülkede ıstırap kol gezer oldu.</i></p>

  <p><i><br /></i></p>

  <p>Anen diz çöktü. Çemberin ortasında oturan yazmanlar her bir kelimeyi kaleme aldı ama Anen sözlerini bitirir bitirmez, Ay onlara yazmayı kesmelerini işaret etti. Bu yazmanlardan her birinin, Ay’ın maiyetinin yüksek rütbeli üyeleri olduğu dikkatimi çekti.</p>

  <p>Maya, kahkahalara sebep olmak maksadıyla nafile bir giri şimde bulunarak, "Her şey kötü gidiyor," diye araya girdi, "ama o kadar da değil."</p>

  <p>Meryre, "Öyle değil mi!" diye seslendi. <span class="calibre5">"Dün</span> akşam General Rahmose öldürüldü ve anladığım kadarıyla," siyah sürmeli gözlerini bana çevirdi, "buna benzer bir girişim lord Mahu’ya, Polis Şefı'ne, Prens'imizin Koruyucusu'na karşı da gerçekleştirildi."</p>

  <p>Ay, "Doğru. Düzensizlik ve ihtilalle karşı karşıyayız," diye mırıldandı, "ama bu tehlikelerin tümü geçip gidecek."</p>

  <p>Meryre, elinin hafif bir işaretiyle, "Lord Mahu, Delta’ya bizimle birlikte gelecek mi?" diye sordu. "Lord Mahu, sizin varlığınız bu yeni krizin-nasıl söylesem-nasıl çözüleceğinin belirlenmesi için hayati."</p>

  <p>"Size eşlik edeceğim," diye yanıtladım.</p>

  <p>"Ah, evet." Meryre cübbesine iyice sarındı. "Ama benim gitmem şart mı?"</p>

  <p>Sarf ettiği kelimelerin bir süre havada asılı kalmasına göz yumdu. Ardından dilini büyük bir kızgınlıkla şaklattı.</p>

  <p>Meryre, "Akhenaten’in Shabtiler’i," diye konuşmaya devam etti, "bir zamanlar Aten Şehri'nde hizmet eden herkese saldırıyorlardı. Şimdi çok daha üst düzeydeki insanları hedef almaya başladılar: General Rahmose, Lord Mahu."</p>

  <p>"Ne istiyorsunuz?" Horernheb’in sesi odada yankılandı. "Lordmn Meryre, Delta’da varlığınızın gerektiğini biliyorsunuz. Buna hep birlikte dünden karar verdik. Bu gaspçı bir baş rahibe saldırmayı kesinlikle düşünmeyecektir, özellikle de Aten'inkine. Hatta ellerini," Horeınheb parmağındaki yüzüğüyle oynadı, "Prens'imizin resmi Muhafızı'na karşı da kaldırmayacaklardır. Sizin şahsiyetleriniz kutsal ve selamette. Eğer böyle bir elçilik görevine bizlerden biri gönderilirse, bize vatan haini gibi davranılır."</p>

  <p>Rameses, "Dahası," diyerek araya girdi, "General Horemheb ve bana burada, gaspçıyla başa çıkmak için gereken askeri birlikleri toplamamız için ihtiyaç var. Gümüş Evi’nin Lord Maya’nın ilgisine ihtiyacı var, Lord Huy'un ise Elçiler Evi'ndeki titizliği sürdürmesi, bu gaspçının diğer prensler tarafından desteklenip desteklenmediğini açıklığa kavuşturmaya çalışması şart."</p>

  <p>Meryre, "Tabi ki," diyerek yılışık bir sırıtmayla araya girdi,</p>

  <p>"Lordum Ay da bize eşlik edecektir."</p>

  <p>Ay sadece, elleri baldırlarında, konsey odasına göz gezdirerek oturdu.</p>

  <p>Horemheb, "Lordum," diye sert karşılık verdi, "böyle bir ifade küstahlık sınırlarını geçiyor. Gidecek misiniz, gitmeyecek misiniz?"</p>

  <p>Meryre, "İki şartla giderim," diye yanıtladı.</p>

  <p>Ay, araya girerek, "Eğer giderseniz," dedi, "o zaman lordum, bu hafta gitmelisiniz. Bu konu üzerinde yeterince zaman harcadık.</p>

  <p>Saldırıları esefle kınıyorum. General Rahmose’nin ölümü herkeste büyük bir hüzün ve keder yarattı. Siz gittiğinizde, biz de resmi yas günlerini uygulamaya alacağız. Lord Mahu’ya yönlendirilen saldırıya gelince, bu konuda çok dikkatli bir araştırma yapılacak.</p>

  <p>Dolayısıyla Lordum Meryre, şartlarınız nedir?"</p>

  <p>"Birincisi, Prens Tutankhamun, Thebes'den başka bir yere götürülecek. Dün yaşanan olaylar burasının güvenilmez bir şehir olduğunu ispatlıyor. Burada Aten' den nefret eden ve Tek Tanrı'ya hizmet edenlere karşı savaş sürdüren çok sayıda insan var."</p>

  <p>"Peki, Prens nereye götürülmeli?" diye sordum.</p>

  <p>"Aten Şehri'ne geri götürülmeli. O, orada güvende olacaktır."</p>

  <p>Rameses, "Ama o şehir ölüyor," diye lafı yapıştırdı. "Evleri dökülüyor, sarayları ise terk edilmiş durumda."</p>

  <p>Meryre, "Yine de buradan daha güvenlidir," diye ısrar etti.</p>

  <p>"Benimle hemfikir değil misiniz Lord Mahu? Oraya Doğu Çölü'nden yaklaşılabilir ama arazi zorludur ve sarp kayalıkların tepesine yerleştirilecek nöbetçilerce korunur. Oraya bunun dışında ancak nehirden yaklaşılabilir ve bu da kolayca gözetilebilir."</p>

  <p>Genel bir tartışma yaşandı. Yönlendirme almak için Ay’a baktım ama o da bana bunun karşılığında sakin bir bakış attı. İşte Tanrı’nın Babası buydu! Ay, Delta'daki bu gaspçıya karşı direnmeye kesin kararlıydı; diğer her şey beklemek zorundaydı. Kafasını hareket ettirdi, gözünün kenarından bana bakıyordu, parmakları ise göğsünde ışıldayan mavi ve altın renkli süsle oynuyordu.</p>

  <p>Bu bakış yeterliydi. Ay, Meryre ile işbirliği yapmaya hazırdı ve büyük olasılıkla bana da aynısını yapmamı tavsiye edecekti. Baş</p>

  <p>Ruhban dirayetli ve kurnazdı. Thebes tehlikeliydi. Ankhesenamun her ne söylemiş olursa olsun, Akhenaten’in Shabtiler'inin gerçekte kim olduğunu sadece Tanrılar bilirdi. Aten Şehri kolay korunabilir bir yerdi ve Tutankhamun orada daha güvende olacaktı.</p>

  <p>"Leydi Ankhesenamun da onunla birlikte gidecek mi?" diye sordum.</p>

  <p>"Lordum," Meryre ellerini uzatarak iki yana açtı, "Prens’e kimin eşlik edeceği size, onun yasal koruyucusuna kalmış. Ben sadece Aten Şehri'nin buradan daha güvenli olduğunu söylüyorum."</p>

  <p>Rameses, "Ve sizin destekçilerinizle dolu," diye bağırdı.</p>

  <p>Huy ve Maya onunla hemfikir olduklarım gösterir tarzda başlarını salladılar.</p>

  <p>Meryre, "Destekçilerim mi?" diye karşılık verdi. "Beni destekleyen kişiler sizi de destekliyorlar, bundan tıpkı sizi destekleyenlerin beni desteklediklerinden emin olduğum kadar eminim.</p>

  <p>Prens’e Mahu'nun maiyeti tarafından oldukça iyi bakılacak. Ne vurgulamaya çalışıyorsunuz Lord Rameses? Bir grubun Prens’i yakalayacağım ve ona taç giydireceklerini mi? Ama Firavun sa—</p>

  <p>dece, ya sizin askeri alaylarınızın bulunduğu Memphis’de ya da Thebes’te taç giyebilir. Taç giyme töreni burada yapılacak."</p>

  <p>Rameses, "Ama Aten Şehri," diye ısrar etti, "sizin destekçilerinizle, Aten kültünün takipçileriyle dolu olacak."</p>

  <p>Tutu, "Tıpkı Thebes’in sizin düşmanlarınızla dolu oluşu gibi," diye ters ters konuştu.</p>

  <p>Meryre, "Ve şimdi, sıra ikinci talebimizde," diye sakince devam etti. "Lordum Tutu," etrafını işaret etti, "ve diğer Aten destekçileri Thebes'ten uzaklaşacaklar. General Rahmose’nin katledilişi burada kalmaya devam etmenin ne kadar tehlikeli olduğunu açıkça ortaya koydu. Onlara Buhen’in büyük kalesinde korunma şansı tanınmasını talep ediyorum."</p>
</body>
</html>
