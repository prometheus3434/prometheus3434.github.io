<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 2</h1>

  <p>Bir an için konsey odası çığlıklar ve bağırışlarla yankılandı.</p>

  <p>Ben ise ağzım açık Ay’a bakakaldım. Horernheb ve Rameses şaşkınlık içerisinde öylece oturuyorlardı. Meryre ise ayağa fırlamış</p>

  <p>Ay’a bağırıyordu.</p>

  <p>"Neden bunu bize en başından söylemediniz? Neden şimdi?" Bir an için onun abartılı bir şekilde rol yaptığını dahi düşündüm!</p>

  <p>Ay’ın bakışları bana kaydı, dudaklarında hafif bir gülümseme vardı. Düzenbaz firavun faresi! Bu bilgiyi bizi şoka sokmak için saklamış, ancak bir çoklarının gözünde birer vatan haini, Mısır’ın çöküşünün sebebi şeklinde yerildiğimizi, Akhenaten’i destekleyenler kadar ondan nefret eden gruplarca da lanetlendiğimizi hepimize hatırlattıktan sonra bunu dile getirmişti. Kafalarımızın kesilmemesinin ya da Ölüler Duvarı'nda asılmamamızın tek sebebi, gücü elimizde tutuyor olmamız, dizginlerin hala avuçlarımızda durmasıydı. Her ne yaşanmış olursa olsun, bizler lanetlenmiştik. Eğer Akhenaten geri dönmüş olsaydı, bir zamanlar arkada şı olarak kabul ettiği, Büyük Hayal’e ihanet eden kişilere en ufak bir merhamet göstermezdi.</p>

  <p>"Ama o öldü! O öldü!" Rameses ayağa fırladı, yüzü öfkeden çarpılmıştı, çığlıkları diğer bağırış ve nidaları bastırıyordu. "Akhenaten ölü! Ölmüş olmalı!"</p>

  <p>"Öyle mi?" Meryre bağırarak ona karşılık verdi. "Cesedi nerede? Nerede?"</p>

  <p>Bu soru tüm gürültü patırtıyı yatıştırdı. Meryre kabuslarımızı depreştirmişti. Ay, sessiz olmamızı işaret etmek maksadıyla elini kaldırdı.</p>

  <p>"İzin verin," diye seslendi, "size bildiklerimizi aktaralım. Bir sahtekar, evet," diye haykırışları bastırarak devam etti, "bir sahtekar, Firavun Akhenaten olduğunu iddia ederek, kendisinin "Ra’nın Zuhurları kadar Güzel, Ra kadar Emsalsiz" olduğunu ileri sürerek Sinai’nin çöllerinden çıkıp geldi. Ona, Nefertiti olduğunu ifade eden bir kadın eşlik ediyor. İmparatorluk Kabartmaları ellerinde, o mühürle çeşitli bildiriler yayınlıyorlar. Aten’in sancak ve flamasını taşıyorlar. İlk olarak, Hititli paralı askerlerin desteği altında, Delta’da boy gösterdiler."</p>

  <p>Horemheb, "Paralı askerler mi?" diye sordu. "Yani onlara Hitit Kralı tarafından bir takım asker alaylarının ödünç verildiğini mi söylemeye çalışıyorsunuz?"</p>

  <p>Ay yüzsüzce, "Delta’da Avaris’i aldılar," dedi.</p>

  <p>Şimdi tüm dikkatimiz üzerindeydi. İçerisini dehşet dolu bir sessizlik kapladı. Eğer bu iddia sahibi Avaris'teyse, o zaman yanlardan askerlerce korunarak Nil'den aşağı açılabilir, Mısır'ın büyük şehirlerini zaptedebilirdi.</p>

  <p>Rameses, "Bizim orada alaylarımız var," diye mırıldandı.</p>

  <p>Ay, "Taht üzerinde hak talep edenler, General Ipumer ve Ptah grubu tarafmdan kabul edilmiş," diye karşılık verdi. "Alaylardaki askerlerin akılları hediye edilen altınlarla kolayca çelinebilir. Ehkhet ve Basta alaylarının kolları da onların tarafına geçmiş. Gelen raporlara göre, Kızıl Dağlar’a ulaşmışlar bile."</p>

  <p>Huy, "Neden bundan daha önce haberimiz olmadı?" diye sordu.</p>

  <p>Ay, "Çok hızlı hareket ettiler," diye açıkladı. "Roiau taş ocağındaki esirleri serbest bıraktılar ve kraliyet ustabaşmı orada kazığa oturttular; oğlu Memphis'e kaçtı, biz de tüm olanları bu sayede öğrendik."</p>

  <p>Tuthmosis IV'ü aşağılık Asyalılarla savaşırken resmeden karşıdaki duvar resmine baktım; Firavun, muzaffer bir tavırla, koyu, kan kırmızı atlar tarafından çekilen mavi ve altın rengi arabasını, kılıçtan geçirilmiş cesetlerin üzerinden, fildişi sarı renkli muhteşem bir arka plana karşı sürüyordu. Resmin alt köşesinde ressam, çalılıklar arasında sıkıştırılmış bir düşmanı resmetmişti. Adamın gözleri sanki benimkilerle çakışıyordu, bu ölüm tuzağına dü şürülen bir insanın korku ve şaşkınlık dolu bakışıydı. Bizler de bir çalılıkta sıkıştırıldık, diye düşündüm. Her şey böyle mi sonlanacaktı?</p>

  <p>"Onlarla müzakereye girişmeliyiz." Kır saçlı General Rahmose, heyecandan titreyerek elini havaya kaldırdı, o akşam ilk defa konuşmuştu. Tutu, Meryre ve diğer Atencilerle birlikte oturuyordu. Bu insanların içinde bulunduğumuz bu zor durumda bir</p>

  <p>şekilde parmaklarının olup olmadığını boş yere merak ettim, orada oturuş tarzlarında sanki bir şeyler gizliydi ...</p>

  <p>Horemheb, "Müzakereye oturmak mı?" diye bağırdı. "Peki onlara ne önereceğiz? Aşağı Mısır’ın Krallığı'nı mı? Övgü mü? Haraç mı? Neden," diye devam etti, "bu gaspçı bu kadar çabuk kabul gördü? Akhenaten’in ismi bir zamanlar yerilmişti."</p>

  <p>Rahmose, "Her şehirde değil," diye çıkıştı. "Siz onu bir düzenbaz, bir gaspçı olarak adlandırıyorsunuz ama ya o yasal Firavun, Amenhotep III'ün gerçek oğluysa?" Rahmose sarf ettiği sözlerin bir süre havada öylece asılı kalmasına izin verdi. Haklıydı.</p>

  <p>Hor görülsün ya da görülmesin, Akhcnaten, Mısır’ın çifte tacıyla yasal olarak kutsanmıştı.</p>

  <p>"Mahu." Ay bana doğru döndü.</p>

  <p>"General Rahmose doğru söylüyor." Kullanacağım kelimeleri büyük bir dikkatle seçtim. "Mısır şimdi bölünüyor, gruplara ayrılıyor. Bunlardan bazıları Aten’i, diğerleri Amun-Ra’yı destekliyor, diğer yandan her ikisinin hükümdarlığını başından savmaya istekli şehir ve vilayetler de mevcut. Bu gaspçı ne istiyor?"</p>

  <p>"Thebes'ten intikam alacağı tehdidini savuruyor." Ay, papirüs parçasını açtı. "Bu onun bildirisinden bir özet: "Thebes’in kanlı şehrine eyvah, orası yalan ve putperestlikle dolu. Kısa bir süre içerisinde savaş patırtısıyla dolacak: kırbaç sesi, takırdayan tekerler ve kasıla kasıla yürüyen atlar, hücum halindeki arabalar, ışıldayan kılıç ve kargılar ... güneşin altında büyük bir leş yığını kokuşacak." Papirüs bildirisini yere bıraktı. "Ve vesaire, vesaire."</p>

  <p>Horcrnheb, "Beni kuzeye göndermelisiniz," diye önerdi. "Beni ve General Rameses’i. Horus ve alaylarını bir araya toplarız."</p>

  <p>Ay, "Peki, ya kaybederseniz?" diye sordu. "Ya alaylarınız ayaklanırsa? Daha önce konuştuklarımıza geri döndük. Kılıç ve kalkanlarımız anında elimizden alınır."</p>

  <p>"Mahu." Ay beni işaret etti. "Senin fikrini sormak istiyorum."</p>

  <p>"lsis ve Horus," dedim, "bizi herhangi bir ayaklanmaya karşı koıumak kadar, şehri savunmak için de Thebes’e geri çekilmeli.</p>

  <p>Zamana oynamalı, bu gaspçının kim olduğunu ve amacının ne olduğunu bulmalıyız."</p>

  <p>Rameses, "Peki sence kim?" diye sordu.</p>

  <p>Hissettiğimden çok daha cesurca, "Bu adam bir gaspçı," diye yanıtladım. "Hepimiz," etrafıma bakındım," Akhenaten’in Kraliçesi Nefertiti'nin nasıl hastalanıp öldüğünü biliyoruz."</p>

  <p>Tutu, "Zehirlendiğini!" dedi. "Nefertiti zehir içti."</p>

  <p>"Kendi isteğiyle," diye yalan söyledim.</p>

  <p>Tutu kendi kendisine gülümsedi ve bakışlarını öteye çevirdi.</p>

  <p>"Ama Akhenaten farklı." Meryre konuşmuştu. "Bir soru sordum. Onun cesedi nerede?"</p>

  <p>Baş Rahibi dikkate almayarak, "Bu haberin tüm Thebes’e yayılması ne kadar sürer?" diye sordum.</p>

  <p>Ay, "Bir haftayı alır," diye yanıtladı.</p>

  <p>"O zaman," dedim, "bu Akhenaten’in yabancı askeri alaylar tarafından desteklenen ve finanse edilen bir gaspçı, bir sahtekar olduğunu ifade eden bildiriler yayınlamalıyız."</p>

  <p>Meryre, "Ama elinde mühürleri var," diye sert bir karşılık verdi. "Aten’in bayrağını taşıyor. Mahu, ya kadın bir düzenbazsa ama Akhenaten gerçekten geri dönmüşse ne olacak?"</p>

  <p>Olasılıklarla yüzleşmeye zorlanıyordum.</p>

  <p>Meryre yumuşak bir şekilde, "Akhenaten’in ortadan kayboluşuna dair ne biliyoruz?" diye devam etti. "Sadece çıkıp Kızıl Topraklar’a gittiğini ve bir daha da geri dönmediğini, öyle değil mi?"</p>

  <p>Ay bezgin bir şekilde, "Ve dahası da var, öyle değil mi?" diye sordu. "Öyle değil mi, lordum Maya?"</p>

  <p>Haznedar olduğu yerde oturuyordu, tombul omuzları çökmüştü. Yavaşça bir şeyler mırıldandı. Rameses ona bağırarak yüksek sesle konuşmasını söyledi.</p>

  <p>Maya, sanki mavi boyası, üzerindeki gümüş ve altın rengi yıldızlarından etkilenmişçesine gözlerini tavana dikerek, "Akhenaten ortadan kaybolduğunda," dedi, "beraberinde kayda değer miktarda bir hazine de yok oldu."</p>

  <p>Rameses, "Yani çalındı," dedi. "Aten şehri kaosa düştü. İnsanlar başlarının çaresine bakıyorlardı." Büyük bir hızla etrafına bakındı. "Saraylılar, memurlar, ruhbanlar."</p>

  <p>"Hayır!" Maya olumsuz anlamda başını salladı. "Bu Firavun'un şahsi hazinesiydi, içinde yaklaşık altı büyük sandık dolusu altın, gümüş ve değerli taş vardı. Buradan ancak. .. " Bir hesap yaptı. "Yedi ya da sekiz eşekle taşınabilecek miktardaydı."</p>

  <p>Huy, "Peki, bu konu neden şu ana kadar açıklanmadı?" diye sordu.</p>

  <p>Maya, "Çünkü bu zaman alıyor," diye ters ters yanıtladı.</p>

  <p>"Nelere sahip olunduğunun ve nelerin kaybolduğunun hesaplanması için kayıtları taramak zaman alıyor Lord'um Huy. Şu anda elimizde pek bir şey olmadığını size ifade ediyorum. Eğer mevcut kriz devam ederse, tapınakların altın ve gümüşlerini boşaltmak, kutsal kapları eritmek zorunda kalacağız. General Rameses," Maya ellerinden tekini ileri doğru uzattı, "alaylardan bahsediyor, ancak onların erzaklarını nasıl karşılayacağımızı, onları nasıl teçhizatlandıracağımızı ya da ödemelerini nasıl yapacağımızı sadece Tanrılar bilir."</p>

  <p>Yaşanan bağırış ve çağırışları duymazdan geldim. Karşımdaki resim dikkatimi dağıtmıştı. Aynı zamanda, kalp atışlarımı kontrol altına almaya çalışırken Ay’ın bakışlarından uzak kalmak da istiyordum. Zihnim, tıpkı bir çanaktaki zarlar gibi yuvarlanıp karıştı. Tüm bunların ne kadarı doğruydu? Olanlarda Ay’ın parmağı var mıydı? Ağını atıp entrikasını mı kuruyordu? Ve eğer öyle yapıyorsa, peşinde olduğu şey neydi? Akhenaten’in Shabtiler'ini anımsadım. Yoldaşlarıma, her bir kurban cesedinin yanında, Akhenaten’in taç isimlerinin kazındığı bir tılsımın bulunduğunu söylememiştim. Bu tür gizli cinayetlerin Ay’ın işi, aldatıcı bir görünüm, şehirdeki muhalifleri ortadan kaldırmak için başvurulan bir numara olup olmadığını sık sık merak etmiştim. O bunu daha önce yapmıştı, neden şimdi tekrarlıyor olmasındı? Kafamı kaldırdığımda yüzündeki korkuyu gördüm: Bu bir anlıktı, büyük entrikacı Ay’ın gözleri ve dudaklarının hareketi sanki hayatında ilk defa çok iyi hesaplanan planları acımasızca bir yana fırlatılmışçasına hareketlenmişti. Bana yalvaran gözlerle bakıyordu, sanki artık ne söyleyeceği ya da ne yapacağından emin değilmiş gibiydi.</p>

  <p>Horemheb ve Rameses kafa kafaya vermiş oturuyorlardı. Bu iki panter ne planlıyordu? Casuslarım, onların derin sohbetleri hakkında da bana rapor sunmuşlardı. Tuthmosis hattı sadece o küçük oğlan, Tutankhamun tarafından korunuyordu. Olur da o ölürse, neden hırslı bir general Mısır tacını ele geçirmesindi ki?</p>

  <p>Yukarı Mısır’ın Hedjet’i ve Aşağı Mısır’ın Deshat'ını? Horemheb sadece kendisine dair hayaller mi beslemişti? Karanlık ruhlu Rameses onun kulağına ne fısıldıyordu? Kraliyet Çemberi'ne şöyle bir baktım. Atenciler bir araya gelerek gruplaşmışlardı. Bağırış çağırışlarına rağmen kendilerini beğenmiş, hallerinden memnun görünüyorlardı. Huy ve Maya da birbirlerine bakıyordu. Sırtlan sürüsünün dağıldığı an bu muydu? Birbirimize şimdi mi saldırmalıydık? Rahmose bu gaspçıya karşı nasıl davranmamız gerektiği konusunda dile getirdiği talebini tekrarlıyordu. Meryre, tıpkı ilahiyi sürekli tekrarlayan bir çocuk gibi, bunun ne kadar akıllıca bir hareket olacağını, onun bir gaspçı olduğundan nasıl bu kadar emin olduğumuzu sorgulamaya devam ediyordu. Firavun evine geri dönmüş olabilirdi. Cübbemin altındaki kamamı çıkarttım ve kabzasını taş kaplı zemine vurmaya başladım. Gürültü kesildi.</p>

  <p>"Lordlarım." Bir özgüven göstergesi içerisinde gülümsedim.</p>

  <p>"Gelin olaylara yoğunlaşalım. Kraliçe Nefertiti öldü. Zehir içti.</p>

  <p>Bunu yaptığını biliyorum. Ona kadehi ben verdim. Bedeninin kollarımın arasında titreyişini hissettim; cesedi mumyalandı ve şu anda Aten Şehri'nin yukarısında yükselen doğu kayalıklarında, lahitinde yatmakta. Delta' da, Hititler tarafından finanse edilip desteklenen bir gaspçı belirdi. Bu adam askeri alaylarımızdan bazılarının akıllarını rüşvetle çeldi, çünkü bu insanlar açtı, başsızdı ve aylardır ödemeleri yapılmıyordu. Çöl boyunca uygun adım ilerlemek kolay ama Mısır’ın büyük şehirleri kapılarını onlara açmaya o kadar da hazır olmayacaklardır. Şimdi, şu Akhenaten’e ya da bu adam her kimse ona dönelim! Aten Şehri'nde neler olduğunu, Firavun'umuzun karısı Nefertiti ile nasıl tartıştığını ve onu şehrin kuzeyindeki bir saraya sürdüğünü hepimiz biliyoruz. Sonra, ilk olarak en büyük kızını, ardından da Prenses Ankhesenamun'u Kraliçe'si yapıp kapandı. Ancak, en büyük kızı Meritaten'den yaptığı da dahil olmak üzere, bebekler öldü. Başka ne biliyoruz?"</p>

  <p>Huy, "Bizim de onun bulunduğu yere girmemiz yasaklandı," dedi.</p>

  <p>"Tabi ki öyle." Gülümsedim. "Ve bir de," diyerek bildiğim tüm gerçekleri tekrarladım, "Akhenaten ve Nefertiti arasında bir uzlaşma yaşandı: Nefertiti artık kocasının eş hükümdarı şeklinde tekrar hayat buldu, Semenkhkare-Ankhepeıurc unvanını benimsedi. Bir süreliğine birlikte saltanat sürdüler, sonra Akhenaten ortadan kayboldu ve Nefcrtiti yeni adı altında hükümdarlığa devam etmeye çalıştı. Öldürülmemiz için bir entrika düzenledi ve dolayısıyla ortadan kaldırılması gerekti. Tanrı'nın Babası Ay gözetiminde bir kraliyet konseyi kuruldu. Akhenaten’in rüyasının rüzgardaki kumdan öte bir şey olmadığına karar verdik ve tekrar Thebes'e döndük. Firavun'umuz var, Prens Tutankhamun tacı takacak. Dolayısıyla bu gaspçı tam bir yalancı. Kısa sürede çaresine bakılmalı, tutuklanmalı ve idam edilmeli."</p>

  <p>Meryre, "Ama ya o gerçek Firavun'sa?" diye sordu.</p>

  <p>Amun'un Baş Ruhban'ıAnen, "Sürekli olarak bunu tekrarlayıp duruyorsunuz!" diye bağırdı. "Yoksa bizim bilmediğimiz bir şey mi biliyorsunuz lordum?"</p>

  <p>Kaşlarımı kaldırarak Meryre'ye baktım. "İyi bir soru lordum."</p>

  <p>Meryre sanki her şeyi inkar edecekmiş gibi baktı ama ben bakışlarını yakaladım.</p>

  <p>Yavaşça, "Akhenaten," dedi, "hepimizin onu terk ettiğimizi düşünüyordu. Artık bana güvenmiyor, iki kişi tarafından başı çekilen bir ruhban grubuna inanıyordu: Khufu ve Djoser. Akhenaten’in ortadan kaybolduğu dönemde, bu ikisi ve diğer ruhban yardımcıları da yok oldular. Ancak, nereye gittiklerini sormadan önce, salgın hastalığın şehri nasıl silip süpürdüğünü anımsamalısınız. Çok sayıda insan öldü, hepsi de büyük bir hızla gömüldü; diğerleri kaçtı."</p>

  <p>"O zaman," diye ısrar ettim, "Akhenaten yok olup Kızıl Topraklar'a gittiğinde, bu değerli ruhbanların da, Khufu ve Djoser rehberliğinde, onun şahsi hazinesini yanlarına alarak ona eşlik etmiş olma olasılığı mevcut, öyle mi?"</p>

  <p>Meryre, "Bu olasılık dahilinde," diye kabul etti.</p>

  <p>"Ve aynı zamanda," diye devam ettim, "bu ruhbanların Akhenaten’i öldürmeleri, ardından Kraliyet Mühürleri de dahil olmak üzere onun tüm hazinesini alarak Horus Yolu aracılığıyla Canaan’a kaçmaları ve Hititlilerden yardım almaları da olası, değil mi?"</p>

  <p>Meryre tekrar benimle hemfikir oldu. O dindar suratı seyrettim, diğerleri de onun etrafını çevirmişlerdi. Akhenaten’in geri döndüğüne gerçekten inanıyorlar mıydı? Hasret dolu beklenti ve düşüncelerinden dolayı suçlu addedilebilirler miydi? Yoksa, zorla kabul ettirilmiş bir entrikanın birer parçası mıydılar?</p>

  <p>"İçtiğiniz kutsal anıtın paralelinde," diyerek sakince sordum,</p>

  <p>"bu gaspçı hakkında başka hiçbir şey bilmediğinize yemin eder misiniz?"</p>

  <p>"İtiraz ediyorum." Meryre dudağını büzdü.</p>

  <p>"Sadece öylesine bir soruydu lordum. Şimdi Kraliyet Çemberi'ne bir tavsiyem var. Zamana oynamalıyız. Gelin, resmi elçimiz olarak baş ruhban Meryre'yi gönderelim. Kısa bir süre sonra lordum, onun bizim Firavun'umuz mu, yoksa bir kukla mı olduğunu keşfedeceksiniz."</p>

  <p>Meryre, "Neden ben?" diye sordu.</p>

  <p>"Siz Aten’in Baş Ruhbanı'sınız. Bizim ulağımız olacaksınız. Ben de size eşlik edeceğim."</p>

  <p>Ay, şaşkınlık içerisinde bana baktı. Rameses elinin arkasından gülümsüyordu. Horemheb bana garip garip bakıyordu, sanki varlığımın ilk kez farkına varıyor gibiydi. Huy ve Maya, tıpkı geriye kalan diğerleri gibi, pür dikkattiler. Ay, başını sırıtışını saklamak için öne eğdi. Onun istediğini yapmıştım: Konseyi birleştirmiş ve her iki tarafı da tehlikeye maruz bırakmıştım. Meryre yolu açacak, ben de onu takip edecektim. Tutu hemfikir halde başını sallıyordu. Horemheb, Rameses, Huy ve Maya da rızalarını işaretleriyle ifade etmişlerdi.</p>

  <p>"İlk önce Meryre gidecek," diye tekrarladım. "Oraya barış içerisinde ulaşacak ve o gaspçıya ya da bu adama her ne türden bir unvan vermek istiyorsa ona, bizim onu kabul ettiğimizi ve kendisiyle müzakereye girişmek istediğimizi iletecek. Kraliyet Çemberi’nin temsilcisi ben olacağım. Daha sonra Meryre ve ben onunla müzakereye oturacağız."</p>

  <p>Rameses, "Ne hakkında müzakere edeceksiniz?" diye haykırdı.</p>

  <p>"Her türlü şey hakkında." Gülümsedim. "Eğer Thebes’i istiyorsa, bunu ona vereceğiz. Eğer Beden Bulmuş Tanrı olarak ilan edilmek istiyorsa, o zaman alınlarımızı yere bastıracağız."</p>

  <p>Ay, "Ve?" diye sordu.</p>

  <p>"Siz, lordum ve geriye kalanlar, bu süre içerisinde tüm şehir ve bölgelerden asker alaylarını toplamakla meşgul olacaksınız.</p>

  <p>General Horemheb, Rameses ve Rahmose erişebilecekleri her bir askeri, araba birliğini, mavnayı toparlar ve kuzeyi temizlerken, Thebes, General Nakhtimin’in koruması altında bırakılmalı. Bu istilacıyı savaşa sokacağız, onu hezimete uğratacağız ve hem dahili hem de harici düşmanlarımıza ne kadar ciddi olduğumuzu göstereceğiz. Acıma yok, merhamet yok, ateş ve kılıçla, tamamen yok edilecekler."</p>

  <p>Horemheb, "Ya siz lordum Mahu?" diye sordu. "Siz, düşman kamp ateşinin yanında, güvende ve koruma altında nasıl oturacaksınız?"</p>

  <p>"Uygun bir zamanda," diye sertçe yanıtladım, "lordum Meryre ve ben, bize eşlik edecek küçük maiyetle birlikte, oradan kaçıp kurtulacağız."</p>

  <p>Huy, "Neden?" diye sordu. "Lordum Mahu, kendinizi büyük bir tehlikeye atıyorsunuz, Lord Meryre'yi de öyle."</p>

  <p>Bu soruyu yanıtlamakta zorlandım ama Ay, kalbimden geçenleri biliyordu. Gerçekten büyük bir meraktaydım. Maskeli Kişi'nin sahiden geri dönüp dönmediğini görmek istiyordum. Bu gizemi derinlemesine araştırmak niyetindeydim ama tabi ki, bunu dile getirmedim. Diğer bir takım taleplerim vardı. Horemheb ve</p>

  <p>Rameses de Huy’ın sorusunu tekrarladı.</p>

  <p>"Dönüşümde," dedim, "Kraliyet Çemberi’nin her bir üyesi ant içecek, bu ben buradan ayrılırken tacı takacak olan Prens Tutankhamun'a sadık kalmaya ve itaat etmeye dair samimi bir ant olacak, aynı zamanda onun Prenses Ankhesenamun'la yapacağı evlilik herkese açıkça ilan edilecek."</p>

  <p>Herkes hemfikir oldu. Bunu reddetmek hainlik olurdu.</p>

  <p>"İkincisi," diye ısrar ettim, "Aten Şehri harap bir halde yıkılıyor, sıçanlar ve baykuşlar koridorlara yuvalanmış durumda, termitler ahşabı yiyor, avluları ot bürüdü, kutsal havuzlar ve göller kirlendi. Doğu kayalıklarındaki lahitler ... " diyerek durakladım.</p>

  <p>"Doğu kayalıklarındaki lahitler benim paralı askerlerimce korunuyor; bunlar bizim arkadaş ve yoldaşlarımızın tabutlarırn barındırıyor. Hepsi Krallar Vadisi'ne geri nakledilecek ve tümü şerefli bir definle gömülecek."</p>

  <p>Yine içeriyi onaylama dolu bir mırıltı kapladı. Ay, büyük bir hızla araya girdi, Meryre ve maiyetinin mümkün olan en kısa sürede yola çıkmalarında ısrarcıydı, ben de onu bir hafta içerisinde takip etmeliydim.</p>

  <p>Kraliyet Çemberi'nin toplantısı dağıldı. Ay, öylece sandalyesinde oturup kaldı, başını eğmiş parmaklarındaki yüzüklere bakıyordu. Horemheb ve Rameses, Maya ve Huy'la sohbete daldı.</p>

  <p>Meryre ve gıubu karşı karşıya geldi. Baş Ruhban endişeli davranıyor, kendi güvenliğinden korkuyordu.</p>

  <p>"Siz bir ruhbansınız lordum. Aten'in Baş Ruhbanı. Oraya silahsız gidecek, beraberinizde barışın yeşil zeytin dalını götüreceksiniz. Güvende olacaksınız." Sırıttım. "Yani, en az benim kadar güvende."</p>

  <p>General Rahmose, yüzü terden sırılsıklam bir halde, hafifçe titriyordu. Çizgili pelerinimi çıkarttım ve ona uzattım. Bu pelerini hep kullanıyordum; bu Djarka’nın bana akşam serinliğinde kullanmam için verdiği bir hediyeydi, Shemsu halkmın giyindiği türdendi: Gün ortası güneşinin sıcaklığı altında kullanılabilecek kadar ince, ancak kişiyi çöl gecelerinin dondurucu soğuğuna karşı koruyacak kadar da kullanışlıydı.</p>

  <p>Horemheb ve Rameses gelip beni bir kenara çektiler. Her iki general de askeri hareket ihtimalinin neşe ve gururunu yaşıyorlardı. İçten içe, çok mu akıllıyım diye düşündüm. Şahsi içilen bir anttan başka, bir zamanlar başarılı olan bu iki panterin asker alaylarını güneye çevirmeyecekleri ve Thebes’e yürümeyeceklerine dair ne tür bir garantimiz vardı? Ay da aynı şekilde düşünüyor olmalıydı, bu yüzden sohbetimizi yarıda kesti, antlarımızı hemen ertesi günün sabahında içeceğimizi ifade ederek toplantıyı tekrar eski düzenine soktu. Sonuç olarak, bu bizim en büyük garantimizdi. Tutankhamun hayattayken, onu çevreleyen sırtlanlar birbirlerine saldırmayacaktı. Yapılan duyurular insanlara Prens'in Muhteşem Kişi’nin, Amenhotep III'ün torunu olduğunu, kutsal kandan ve kraliyet hattından geldiğini zaten hatırlatıyordu. Rameses bile tüm hainliğine rağmen, Tutankhamun’a el kaldırmaya, böyle bir suçu işlemeye cesaret edemiyordu.</p>

  <p>Konsey odasının kapıları ardına kadar açıldı. Koridordan ilerleyerek dışarı çıktık, Nakhtimin'in muhafızlarının yanından geçtik, maiyetlerimizin beklediği avluya vardık. Artık güneş batmaya başlamıştı, rüzgar serindi. General Rahmose'ye pelerinimi verme alicenaplığını gösterdiğime pişman oldum. Etrafıma bakındım. O, Tutu ve Meryre'yi takip ederek, dışarı açılan bahçe kapısının gölgesine doğru ilerliyordu. Efendilerini bekleyen bir ruhban grubundan aniden ayrılan, beyaz cübbeli bir adamı fark ettim. İlk başta, bunun önemli haber taşıyan bir ulak olduğunu düşündüm. Süratle, sessizce, tıpkı yarış halindeki bir gölge gibi hareket etti, sanki beyaz bir leke gibiydi. Çeliğin ışıltısını yakaladım. Rahmose ona doğru döndü, gözleri korku doluydu, geçirdiği ateşli rahatsızlıktan dolayı hala rahatsızdı. Kendisini korumak için çok az şey yapabildi. Beyaz giysili adam ona çarptı ve her ikisi de yere sere serpe düştüler. Rahmose’nin çığlığı, bıçak havaya kalkıp inerken, etrafı yırttı.</p>

  <p>Katil, sanki kapıdan geçerek tekrar sarayın koridorunun kalabalığına karışmak istiyorcasına ayağa fırladı. Nakhtimin’in kargılı adamlarından ikisi onu kovaladı. Adam kapıya ulaştı, ben bile ileri doğru atılmıştım. Kapı kilitliydi. Adam döndü ve Nakhtimin’in kargılı adamları, benim çığlıklarımı dikkate dahi almaksızın, mızraklarını boşalttılar. Kargılardan teki doğrudan adamın kamına girerek onu arkasındaki kapıya çiviledi, diğeri ise göğsünün derinliklerine saplandı. Titreyip bağırdı, açık yaralarından kan fışkırırken dahi kolları havayı dövüyordu. Adamlar kargılarını geri çektiler, ceset kayarak yere düştü.</p>

  <p>Diğerleriyle birlikte büyük bir aceleyle oraya vardım. Avlu çığlıklar ve bağııiılarla, çekili silahların takırtısıyla doluydu. Meryre ve grubu Rahmose’nin etrafına toplandı. Bükülmüş halde yatıyordu, tek kolu tıpkı büyük tüylü kanatları olan bir kuşunki gibi arkasına ve önüne dolanmıştı, ayak tabanları yeri dövüyordu. Tüm konsey toplantısı boyunca sessiz kalan doktor Pentju, düşmüş adamın yanına diz çökmüştü. Rahmose’nin gözleri çoktan ölümün beraberinde getirdiği tarzda camlaşmaya başlamıştı, ağzından kan fışkırıyor, parmakları ensesine, boynuna ve göğsüne açılan tırtıklı kesiklerin kanamasını önlemeye çalışıyordu. O artık ölü bir adamdı. İleriye doğru baktım. Katil kanlı bir yığın halinde orada yatıyordu. Gittim ve cesedi çevirdim. Genç bir adamdı, sakalsızdı, kafası bir ruhbanınki gibi kazınmıştı, ancak avuçları kaba sabaydı, kolları da yara izleriyle doluydu.</p>

  <p>Maya, "Asker mi?" diye sordu. "Ruhban kılığına mı girmiş?</p>

  <p>Elinde bunu tutuyordu." Haznedar, üzerinde Akhenaten’in saltanat isimlerinin yer aldığı bir bok böceği uzattı. Bu kabaca yapılmış, sertleştirilmiş siyah taş üzerine hiyeroglifler beyaz boyayla acemice karalanmıştı. Etrafı muhafızlarla çevrili olan Ay, her iki cesedi de inceledi ve omzunu silkti.</p>

  <p>"Mahu," dedi, "olup bitenleri bir araştır."</p>

  <p>"Olan bitenleri keşfetmek, koca bir kayaya şarkı söyletmekten çok daha zor olur," diye bağırarak karşılık verdim. Katilin cesedinin başına diz çöktüm. Bilekleri ve kollarındaki yara izleri yüzeyseldi, kandan sırılsıklam olan cübbesinin altında başka bir takım işarete ya da yaraya rastlamadım, ancak ayaklarının sertleşmiş tabanlarında yeşil bir boya olduğunu düşündüğüm izler vardı.</p>

  <p>Pentju’ya bakarak, "Çimen," dedim. "Bu genelde çimende yürüyen bir adammış, ya bilek ve kollarındaki bu yara izleri? Ben onun bir bahçıvan olduğundan şüpheleniyorum. Meryre!" diye seslendim.</p>

  <p>"Lordum?"</p>

  <p>"Bu adam sizinkilerden teki değil mi?"</p>

  <p>Genç ruhbanın gözleri sert birer siyah düğme gibi, ağzı da ciddi ve terbiyeliydi. Kana alışkın olmayan bir adam için çok tertipli görünüyordu.</p>

  <p>"O benim adamlarımdan teki değil," diye yanıtı yapıştırdı.</p>

  <p>"Bu arada yoldaşlarımızdan teki de kayıp."</p>

  <p>Hemen saray sınırlarında bir araştırma yapılmasını emrettim. Rahmose’nin cesedi, Amun Tapmağı'ndaki Mwnyacılar Evi'ne götürüldü. Katilin cesedinin, dik gri bir taş uzantısı olan, saray rıhtımlarından tekine tepeden bakan Ölüler Duvarı'na ayaklarından asılmasını emrettim. Kraliyet Çemberi’nin geriye kalanı, oradan mümkün olduğunca çabuk ayrıldı. Avlu sessizliğe büründü.</p>

  <p>Meryre geri döndü.</p>

  <p>"Bu adam," diye ısrar etti, "benim adamlarımdan teki değil, ama lektör ruhbanlardan teki ortada görünmüyor."</p>

  <p>"Nerede olduğunu hiç kimse bilmiyor mu?" diye sordum.</p>

  <p>Meryre kafasını olumsuz tarzda salladı ve büyük bir vakarla paytak paytak yürüyerek oradan uzaklaştı. Yere çömelmiş aslanlardan tekinin gölgesi altında oturdum. Pentju geldi ve hemen yanıma çöktü, yer taşlarındaki kan lekelerine bakıyordu. Sinekler çoktan küçük siyah bulutlar halinde toplanmaya başlamışlardı.</p>

  <p>"Kraliyet Çemberi'nde sessiz kaldın," dedim.</p>

  <p>"Sen çok sakinsin," diye yanıtladı. "Rahmose senin pelerinini kullanıyordu. Belki de katilin peşinde olduğu kişi sendin."</p>

  <p>Tedirginliğimi saklamak için ellerimi birbirine sürerek, zorlukla yutkundum. Aynı şey benim de aklıma gelmişti,ama Rahmose kelleşmeye başlayan kafasıyla benim görünümümün tam aksini ortaya koymaktaydı. Nefertiti beni nasıl çağırırdı? Kaba ağızlı, küçük burunlu, şaşırtıcı derecede siyah saçlı, yakışıklı bir maymun.</p>

  <p>Dudaklarıma parmağını bastırırken, "O büyük koyu renkli gözlerinle," derdi, "kendini kurtarıyorsun sevgili maymunum."</p>

  <p>"Umursamaz görünüyorsun." Pentju daldığım hayalleri yarıda kesti. "Rahmose senin pelerinini giyiyordu."</p>

  <p>Elimi salladım. "Beni heyecanlandırıp tahrik etme Pentju.</p>

  <p>Sen benim doktorumsun." Ona gülümsedim. "Hayat Evi'nde ilk semptomlarla yanlış tanılar koymamanız size öğretilmiyor mu?"</p>

  <p>Pentju kuru kuru güldü, ayaklarının arasında duran su tulumunu aldı, bundan seslice büyük bir yudum çekti ve ardından da bana uzattı. Reddettim.</p>

  <p>"Eğer kuzeye gidersen," su tulumunu tekrar yerine bıraktı,</p>

  <p>"genç Prens' imiz korumasız kalacak."</p>

  <p>"Oh, hayır kalmayacak," diye karşılık verdim. "Djarka ona muhafızlık edecek, aynı zamanda Kraliyet Çemberi'ndeki herkesin Tutankhamun'un korunmasına ihtiyaçlarının olduğunu da biliyorsun. O Kafir Firavun'un oğlu olabilir ama aynı zamanda da Muhteşem Kişi'nin torunu, Tuthmosis kanının son erkek varisi.</p>

  <p>Genç Prens'imize karşı en büyük tehdit Nefertiti'ydi ve o da öldü.</p>

  <p>Şimdi, söyle bakalım bana Doktor, neden o kadar sessizdin?"</p>

  <p>"Delta’da boy gösteren o sahtekar." Pentju dudaklarını emdi.</p>

  <p>"Bu Akhenaten değil. Ortadan yok oluşundan önceki bir kaç ay içerisinde benimle sık sık konuştu Mahu, konu genelde oğlu üzerineydi. Onu bana emanet etti ve bana kendisine bir şey olması durumunda, oğlanın resmi muhafızının sen olman yönünde emir verdi. Senin üç konuda diğerlerinden farklı olduğunu söyledi Mahu: Hırs düzeyin düşüktü, ona sadıktın ve ruhunun arayışı içerisindeydin."</p>

  <p>Gözlerimi uzaklara diktim: İşte bu eski Akhenaten, Maskeli</p>

  <p>Kişi, Ucube’nin ta kendisiydi. Henüz ikimiz de küçük birer oğlanken, bu büyük sarayda birbirimize yabancıyken ona arka çıkmıştım.</p>

  <p>Pentju aceleci bir fısıltıyla, "Sana şunu söylemeliyim ki,"</p>

  <p>diye devam etti, "Akhenaten de kendi ruhunu kaybettiğine inanıyordu. Bana bunu Aten Şehri'nde hiçbir zaman bulamayacağını, dolayısıyla Kızıl Topraklar’a çekileceğini ve Tanrı'sının gelmesini bekleyeceğini ifade etti."</p>

  <p>"Bunu yaptığını düşünüyor musun?"</p>

  <p>"Bunu yaptığını biliyorum."</p>

  <p>"Peki, onun hala hayatta olduğuna inanıyor musun?"</p>

  <p>"Olabilir."</p>

  <p>"O zaman neden tahtının iadesini istemek için ortaya çık—</p>

  <p>masın ve Mısır’ın çifte tacını tekrar giymesin?"</p>

  <p>"Akhenaten, Tek Bir Gerçek Tanrı’yı bulduğuna inandı. İnsanlar," Pentju kullandığı kelimeleri büyük bir dikkatle seçti, "onun çıldırmaya başladığını, var olan Tek Tanrı'nın kendisi olduğuna inandığını düşünüyor ama bu doğru değil. Akhenaten Tanrı'yı ger çekten de birisinde görmüştü ama bu kesinlikle kendisi değil, Nefertiti'ydi. Ona tapıyordu. Onu seviyordu. O, Akhenaten'in aklını başından almıştı. Bunu sen de biliyorsun Mahu. Sonra Nefertiti hakkındaki gerçekler gün yüzüne çıktı: onun kibri, onun gururu, babası Ay'la arasındaki ilişki, Tutankhamun'un annesi Kl1iya’ya ettiği zulüm, hiçbir zaman hamile kalamasın diye onu iksirler ve tozlarla besleyişi. Onu, Nefertiti'den uzaklaştıran şeyler bunlar oldu." Pentju acı bir şekilde ekledi, "Akhenaten’i kaybettiği şeyi bulmak için Kızıl Topraklar’a yollayan şey de bu oldu."</p>

  <p>"Ya hazinesi?" diye sordum.</p>

  <p>"Ortadan kaybolduğu günlerde, Aten Şehri büyük bir kargaşa içerisindeydi. Salgın hastalık, tıpkı Yok Edici Sekhmet'ler gibi etrafa gazap saçıyordu. Sen de gördün Mahu, sokaklar ceset yığınlarıyla doluydu, şehrin tepesinde uzanan kayalıklardaki cesetlerin yakıldığı odun yığınları, gökyüzünü yükselen siyah dumanlarıyla kaplamıştı. Sam yorum ki Akhenaten ve onw1 bir grup ruhbam, ihtiyaç duyabilecekleri hazineyi eşeklere yükleyerek, şehirden dışarı süzüldüler."</p>

  <p>"Kuzeye mi gittiler?" diye sordum. "Mesela Canaan'a?"</p>

  <p>"Bu olasılık dahilinde. Akhenaten’in annesi, Kraliçe Tiye, ve onun Akhmin'den gelen akrabalarının tümü bir zamanlar</p>

  <p>Shemsu'ydu. Bu insanlar Canaan'dan Sinai'ye, oradan da Mısır’a geçtiler. Mısır’ın Tanrılarını kendi tanrıları yaptılar ama hiçbir zaman esas tanrılarını, her şeyi gören, herkesten güçlü Canan Tanrısı'nı unutmadılar, putlara ya da heykellere tapınmadılar. Yuvarlak Güneş’i, Aten’i, O'nun sembolü olarak kabullendiler." Pentju omzunu silkti. "Sen de bunu benim kadar biliyorsun."</p>

  <p>Biliyordum ama bize anlatılanlardan anlam çıkartmaya çalışıyordum.</p>

  <p>"Sessiz kaldım," Pentju iç geçirdi, "çünkü gerçeği biliyorum. Avaris'deki yaratık bir sahtekar, büyük olasılıkla ruhbanlardan teki."</p>

  <p>"Ama yine de bize karşı bir tehlike unsuru, öyle değil mi?"</p>

  <p>Pentju beni omzumdan yakaladı. "Mahu, her şey daha biz</p>

  <p>Kap’ın Çocukları, Kraliyet Okulu'nun bir parçası olduğumuz andan itibaren tehlikeli bir hal aldı." Su tulumunu aldı ve uzaklaştı.</p>

  <p>Aslan gölgesinin altında bir süre kestirdim.</p>

  <p>"Efendim?"</p>

  <p>Ürküp sıçrayarak uyandım, elim bıçağıma gitti. Paralı askerlerimin başı olan reis, kana bulanmış sağ elini bana doğru uzattı.</p>

  <p>"Bir ceset bulduk lordum, bir ruhban, çırılçıplak ve tıpkı tencereye atılacak bir tavuk gibi sıkı sıkı bağlanmış, boğazı bir kulağından diğerine kadar kesilmiş, bedeni ağaç kümesi arasındaki böğürtlen çalılarının altına gizlenmiş. Efendim Meryre’nin maiyetinden birisi adamı teşhis etti. Katil onu orada kandırmış ve öldürmüş olmalı." Tek kaşını kaldırdı.</p>

  <p>"Ve cübbesini de orada almıştır," diye onun cümlesini tamamladım. "Çok sayıda ruhban arasından teki ha, ne dersin Reis?"</p>

  <p>"Boktaki sinekler gibi efendim."</p>

  <p>"Ya katil?" diye sordum.</p>

  <p>"Bir bahçıvan, iç bahçede çalışan bir gül budayıcısı. Efendim, General Rahmose sizin pelerininizi giyiyordu, şu çizgili olanı."</p>

  <p>"Benim pelerinimi giydiğinin farkındayım Reis, ki bu bir arkadaşımın bana verdiği göz alıcı hediyesiydi. Ama," ayağa kalktım ve adamı omzundan yakaladım, "beklemeli ve avcının ikinci bir deneme için geri dönüp dönmeyeceğini görmeliyiz."</p>

  <p>Ay, Meryre ve diğerleriyle yüzleşmek istedim, ancak hemen sinirlenmek doğruyu ve gerçekleri araştırmaya pek uygun bir yaklaşım değildi, dolayısıyla kendi odama döndüm. Genç Prens çoktan Tapınma Evi'ndeydi, burası benim onun için bir köşeye hazırlattığım küçük odalar diziniydi. Her zamanki gibi sıcağa rağmen, kepenklerinin indirildiğinden ve sıkı sıkı kapatıldıklarından emin olmak için kapı ve pencereleri gözden geçirdim. Her bir giriş en az üç paralı askerce korunmaktaydı, onlara içeri ben, Djarka ve Sobeck dışında hiç kimseyi almayacaklarına dair olabilecek en sıkı emirler verilmişti, ayrıca diğer iki tanesi nöbette değilken üçüncü kişi kesinlikle girişten ayrılmayacaktı. Kamamı nöbetçi askerlere teslim ettim, tarçın ve tütsü kokulu antreye geçtim. Arka taraftaki küçük yatak odasında, Tutankhamun çoktan yatak çarşaflarının altına büzülmüştü. Parlak mavi ve altın renkli yatak başlığı lamba ışığı altında parlıyordu, her iki yandaki destek direkleri çocukların sevgilisi Cüce Tanrı Bes şeklinde oyulmuştu. İki direk arasında, hem üst hem de altta, birer sıra Uraeus, Mısır hükümdarlarının koruyucusu olan tüküren kobralar yer almaktaydı. Keten perdeleri bir tarafa çektim, küçük oğlan doğrulup kalktı, yüzü uykuyla kırışmıştı, geniş koyu renk gözleri ona yuvasında uyanan küçük bir baykuş görünümü veriyordu.</p>

  <p>"Mahu Amca!"</p>

  <p>"Yağ lambalarını kontrole gelmiştim Ekselansları."</p>

  <p>"Korkuyorum." Oğlan yatağına diz üstü oturdu, elleri önden birbirine kenetliydi.</p>

  <p>"Korkmuyorsunuz." Ben de onun yanına oturdum ve alnına dokundum. Soğuktu. "Burada kalmam için," diyerek gülümsedim,</p>

  <p>"bana hikayeler anlatıyorsunuz." Yakın masadaki yeşil işlemeli kadehi aldım, saf suyu koklayıp tattım. "Djarka gelip sizin odanızda uyuyacak," diye mırıldandım. Yatak direklerinden tekinden sarkan küçük gongu işaret ettim. "Gerçekten korktuğunuzda ne yapacaksınız?"</p>

  <p>Yüzünde yine o güzel gülümseme belirdi, küçük elleri yatak başının altına kaydı ve oradan büyük bir kuvvetle salladığı küçük bir tokınağı çekip çıkarttı.</p>

  <p>"Ona vuracağım Malm Amca, büyük bir güçle vuracağım!"</p>

  <p>"Güzel." Yanağını tek elimle tuttum. "Ve unutmayın Ekselansları," onu nazikçe alnından öptüm, "ben sizin amcanız değilim."</p>

  <p>"Tamam Mahu Amca. Buraya bana hikaye anlatmak için mi geldin?"</p>

  <p>"Bu gece değil." Sırıttım. "Ama belki yarın sabah size Hyksos'ları Mısır'dan ateş ve kılıçla süren atamz Ahmose’nin cesur eylemlerini anlatırım."</p>

  <p>"Onun yaptıklarının tümünü biliyorum."</p>

  <p>"Öyle mi? Peki sayı sayabilir misiniz? Rakamları hatırlıyor musunuz? Bir "shet" ne kadar?</p>

  <p>"Yüz Mahu Amca." Oğlan ellerini çırptı.</p>

  <p>"Peki bir "kha"da kaç "shet" var?"</p>

  <p>"Aaa .. " Yüzü şaşkınlık içerisindeydi. "Bir kha bin demek, o zaman içinde on tane shet olmalı."</p>

  <p>"Ya Tanrı Shu? Onun için kullanılan hiyeroglif ne?"</p>

  <p>"Kafasında kuş tüyü olan bir adam ya da bazen aslan kafalı bir adam."</p>

  <p>"Güzel! Güzel!" diye fısıldadım.</p>

  <p>"Beni seviyor musun Mahu Amca?"</p>

  <p>"Tabi ki seviyorum. Neden sevmeyeyim ki?"</p>

  <p>"Ankhes ... " Tutankhamun kız kardeşinin adını söylerken hep zorlanırdı, dolayısıyla onun adının kısaltmasını kullanmayı tercih ediyordu. "Ankhes senin hiç kimseyi sevmediğini söylüyor."</p>

  <p>Sade giyimli küçük oğlana baktım, başı hafifçe tek tarafa eğikti, büyük bir merakla yanıtımı bekliyordu. Onu alnından öptüm.</p>

  <p>"Bazen Ekselansları, sevmekte zorlanıyorum ama siz farklısınız."</p>

  <p>"Babamı da sevmiş miydin?"</p>

  <p>"Tabi ki."</p>

  <p>"Ya annemi?"</p>

  <p>Ufak tefek, kara gözlü Khiya’yı, Nefertiti’nin Maymun lakabını taktığı o Mitanni Prensesi'ni anımsadım.</p>

  <p>"Muhteşem bir hanımdı Ekselansları ve sevdiğim bir kişiydi."</p>

  <p>"Ankhes senin doğruları söylemediğini söylüyor."</p>

  <p>"Bu sizin dışınızda herkes için geçerli olabilir Ekselansları.</p>

  <p>Yine de, size yemin ederim ki size her zaman doğruları söyleyeceğim."</p>

  <p>Tutankhamun kollarını boynuma doladı.</p>

  <p>Kulağıma, "Ankhes," diye fısıldadı, "senin hepsinden daha iyi olduğunu söylüyor."</p>

  <p>"Hepsi kim Ekselansları?"</p>

  <p>"Sırtlanlar arasında en iyisi!" diye fısıldadı.</p>

  <p>Ürperdim ve geri çekildim. Küçük oğlan bana gülümsedi, yüzü yanıtımı duymaya istekliydi. Masumiyeti beni rahatsız etti.</p>

  <p>Etrafıma bakındım. Odayı rahat bir hale getirmek için elimden geleni yapmıştım. Duvarlar yıkanmış ve sayfiye manzaralarıyla tekrar boyanmıştı: Bir avcı ağlarını açmıştı, hafif bir papirüs dalı üzerinde pembemsi sarı renkli bir çekirge dinleniyordu, etraf kuşlar ve böceklerle doluydu. Tüm bunların üzerinde, kuşlar koyu yeşil gökyüzü karşısında muhteşem kanatlarını olabildiğince açmış, uçuyorlardı. Bir kumru, bel vem1iş boynuyla, içinde gümüş bir yumurta duran altın kuş yuvası üzerinde ötüyordu. Hemen yanında, baba, anne ve kuluçkadan yeni çıkmış gençlerden oluşan bir pelikan grubu, habersizce avcının ağlarına doğru yaklaşmaktaydı. Büyük bir keyifsizlik hissettim. Bu odayı, duvarlardaki sayısız oyukta, renkli camlar içerisinde tüm bir gece boyunca ışıldayacak olan yağ lambalarıyla, çocuk için hoş bir hale getirmeye çalışmıştım. Buna rağmen, o tıraşsız suratlı ve kızıl tenli avcının kurduğu ağlara doğru hiç kuşku duymaksızın ilerleyen pelikanların resmi, şimdi bana çok kötü görünüyordu. Katili anımsadım.</p>

  <p>"Uyu aıiık küçüğüm," diye fısıldadım. Oğlanı yatırdım ve örtüyü üzerine çektim.</p>

  <p>Tutankhamun uykulu gözlerle, "Bana masal anlatacak mısın?" diye sordu. "Ankhes senin bir avcı, Çizgili Sırtlan olduğunu söylüyor."</p>

  <p>Sanki şeytanı bir ruh omzuma sürtünmüşçesine, üzerime bir titreme geldi. Nazikçe elimi kafasına bastırdım.</p>

  <p>"Beni böyle mi adlandırıyor Ekselansları, Çizgili Sırtlan mı diyor bana?"</p>

  <p>"Tabi ki Mahu Amca, pelerininden dolayı sana bu adı verdi."</p>

  <p>Rahmose'yi anımsadım, ter içerisindeydi, gözlerinin etrafındaki sürme koyu renkli ufak dereler halinde suratından aşağı akmaktaydı, pelerinim sırtında avlunun karşısına yürüyordu, katil onu öldürmek için bir alev gibi arkasından koşturdu. Tutankhamun bana daha başka sorular soruyordu ama ben onu nazikçe azarladım ve Djarka’nın öğrettiği bir şarkıyı mırıldanmaya başladım, bu çobanların sürülerine söyledikleri bir ninniydi.</p>

  <p>Çocuk uyuyana kadar bekledim, sonra çıkıp Djarka ve Sobeck’i aradım. Yakın bir avluda askerlerimizle birlikte oturmaktaydılar. Bir Nubian paralı askeri onları eğlendiriyordu, flüt ve tefin ürkütücü sesiyle dans ediyor, kolları ritmik bir şekilde hareket ederken bedeni çırpınan adımlarla salınıyordu. İnce keten bir cübbenin altına peştamal giyinmişti. Meşalelerden gelen ışık altında, kırpılmış kafası, büyük küpeleri, kolye ve boncukları içerisinde, o da çok korkunç görünüyordu, kollarından leopar desenli bir kürk sarkıyordu: Işık havuzu içerisinde dans eden bir ruh! Gölgeler, sanki ölülerin hayaletleri bir dansçının hareketlerini taklit etmek için geri dönmüşçesine çırpındı. Kendimi huzursuz hissettim, Sobeck ve Djarka'dan Tapınma Evi'ne kadar bana eşlik etmelerini sert bir şekilde istedim. Benim odam Prens'inkinin hemen yanındaydı; pencereleri bahçenin kokusunun içeri girmesini engellememek için panjursuzdu, gecenin soğuk havasında mangal ve yağ lambaları sıcak bir şekilde ışıldıyordu. Djarka şarap testisini dikkatle inceledi ve üç kadeh doldurdu, bu imparatorluk bağlarından gelen tatlı bir beyaz şaraptı.</p>

  <p>"Yemek yediniz mi lordum?" Sobeck’in yanına çömeldi.</p>

  <p>Minderlere yaslandım.</p>

  <p>"Midem dolu, çünkü kalbim acı içerisinde."</p>

  <p>Sobeck, "Şiir ha?" diyerek benimle alay etti.</p>

  <p>"Doğruyu söylüyorum," diye yanıtladım. Konsey odasında olup bitenleri onlara anlattım; gaspçı tarafından ortaya atılan tehditler, Avaris'teki gübre yığınında horoz gibi ötüyordu. Konuşurken Sobeck’i izledim. O timsah havuzuna benden daha yakın ya şamıştı; dedikodu ve söylentileri ilk olarak yakalayan kişi her zaman o olmuştu. Buna rağmen işittiklerine çok şaşırdı. Verdiğim haber karşısında kafasını onaylamaz tarzda sallarken nefesini ıslık çalarak verdi, yüzü sert, gözleri kısık, öylece oturdu.</p>

  <p>"Bu Akhenaten olabilir mi?" diye sordu.</p>

  <p>"Sen ne düşünüyorsun?" Djarka’ya döndüm.</p>

  <p>Belki de genç Prens' le konuştuğumdan, yumuşak yanağını hissettiğimden dolayı, arkadaşımın, hizmetkarımın ne kadar yaşlandığını fark ettim. Ağzının etrafını kırışıklıklar kaplamıştı, gözleri yorgundu, gece karası saçlarında beyazlar belirmişti. Djarka hiçbir zaman unutmadı. Kendini sevgilisinin bir kaç sene önceki ölümüne hiçbir zaman tam manasıyla alıştıramadı.</p>

  <p>"Djarka, sen Shemsu musun? Hani şu çölde dolaşanlardan."</p>

  <p>"Tıpkı Ay gibi." Djarka gülümsedi. "Tıpkı onun kız kardeşi, Kraliçe Tiye gibi. Akhmin kasabasından gelen herkes, bir zamanlar Canaan'dan gelen gezgincilerdi."</p>

  <p>"Benim sorum ... "</p>

  <p>"Sorunuzu biliyorum efendim." Djarka’nın ses tonu alaycıydı. "Akhenaten çöle bu adamlarla buluşmak için mi gitti? Bu adamlar onu gizlice kaçırdı mı?"</p>

  <p>"Ya hazine?"</p>

  <p>"Khufu ve Djoser adlı ruhbanları kesinlikle hatırlıyorum."</p>

  <p>Djarka şarabını yudumladı. "Ve diğer ruhbanları da. Onlar Aten’in fanatik, gerçek hizmetkarlarıydılar. Hazineyi almış ve efendilerini takip etmiş olabilirler."</p>

  <p>Sobeck, "Ama neden?" diye sordu. "Neden Mısır’ın güç ve ihtişamını Canaan'daki birkaç köy uğruna terk etti? Görünüşe bakılırsa Akhenaten bir münzevi halini aldı ya da ruhbanları onu öldürdü!"</p>

  <p>"Ve sen bu sahtekar hakkında hiçbir şey işitmedin, öyle mi?"</p>

  <p>diye sordum.</p>

  <p>Sobeck, "Ben Karanlıklar Efendisi'yim," diye sert bir yanıt verdi. "Benim krallığım senin krallığın değil Mahu. Ancak, senin şarabını içiyorum-dolayısıyla bana güvensizlik etme Güney'in</p>

  <p>Maymunu. Ben seninle ayakta duruyor, düşüyorum. Bu konuda hiçbir şey bilmiyorum! Peki, şimdi ne olacak?"</p>

  <p>Onlara fikir ve önerilerimi ilettim. Djarka ve Sobeck kızgın bir tavırla itiraz etti.</p>

  <p>Djarka, "Aptalca bir hareket olur," diye lafı yapıştırdı. "Kuzeye giderseniz öldürülürsünüz!"</p>

  <p>"Eğer burada kalır ve telaş içerisinde titrersek," diye karşı çıktım, "aynı şey yine olacak. Kuzey’de veya Thebes’te ya da ortaya çıkabilecek diğer bir takım düşmanlarla savaşa girecek varlığa veya asker gücüne sahip değiliz."</p>

  <p>"Hayır, hayır." Djarka elini kaldırdı. "Kuzey’e gitmeniz gerektiğinde hemfikirim ama Meryre ile birlikte gidin. Bu sahtekar ve ordusu Atencilerle birbirine bağlı olmalı. Eğer Meryre önden giderse, sizin ölümünüzü planlamaya yeterli zaman bulacaktır.</p>

  <p>Onunla birlikte gitmekte ısrar edin, ona böylece kendinizin de</p>

  <p>Aten’in güçlerince korunacağınızı söyleyin. Ona yakın durun, arkadaş kadar yakın. Sanki o bir düşmandan ziyade sizin müttefıkinizmiş gibi davranın. Eğer oraya baş ruhbanın eşliğinde giderseniz, hayatınız da bir o kadar hürmet görür."</p>

  <p>Sobeck, "Bunu yaparsan," diye önerdi, "ben de seninle gelirim. Ya genç Prens’e ne olacak?"</p>

  <p>Djarka, "Güvende olacak," dedi. "Bunu ben sağlayacağım.</p>

  <p>Eğer Kraliyet Çemberi'ni düşmanlara karşı bir arada tutan bir kişi varsa, o da Prens Tutankhamun'dur, dolayısıyla tacı ne kadar çabuk giyerse, o kadar iyi olacak." Muhafızlarımın reisi içeri girip, önümde diz çökerek burnunu yere dayayınca sustu.</p>

  <p>"Şu katil efendim. Odasını araştırdık." Doğruldu ve elini ileri doğru uzattı. Küçük ama bir alev gibi inanılmaz derecede parlak yakutu avucundan aldım. "Bulduğumuz tek şey bu."</p>

  <p>Reise dışarı çıkmasını işaret ettim. Sobeck yakutu elimden kaptı ve kaldırıp ışığa tuttu.</p>

  <p>"Buna benzer taşların," diye mırıldandı, "Doğu Thebes’te satıldığım işitmiştim."</p>

  <p>"Akhenaten’in Shabtiler’i mi?" diye sordum.</p>

  <p>Sobeck, "Bu bende kalabilir mi?" diyerek sırıttı.</p>

  <p>"Senin olsun."</p>

  <p>Sobeck, "Sana daha önce de söylemiştim," diye devam etti,</p>

  <p>"Doğu Thebes'in dar sokakları ve ara yollarının bir Tanrı'nın rüyasıyla uzaktan yakından alakası yok. Kendine sorman gereken şey sevgili Mahu, katile senin çizgili bir pelerin giydiğini kimin söylediği?" Dönüp sırıttı. "Oh, bu arada, katilin kaçmak maksadıyla kullanmayı denediği kapı, bu saraydaki benzeri diğer çok sayıdaki kapının tam aksine, kalın bir tahta takoz sıkıştırılarak kapatılmıştı."</p>

  <p>Şarap kadehimdeki efriz, Saluki tazıları tarafından kovalanan Libyalı bir varlık, yağ lambalarının oynaşan ışığı altında hayat bulmuş gibi göründü.</p>

  <p>"Değerli yakutu olan bir bahçıvan," diye derin düşüncelere daldım, "yerine geçmek için bir ruhban öldürür. Bu ruhbanı nasıl olup da kandırarak diğerlerinden ayırdı sizce?"</p>

  <p>Sobeck, "Kazılı kafaların bazılarının değişik hazları vardır,"</p>

  <p>diye ters ters yanıtladı. "Ancak bu adamı her kim satın aldıysayani bahçıvam kastediyorum-onu kurban etmeye çoktan hazırmış. Sanırım," Sobeck yakutu deri kesesine attı, "geriye kalan zamanda, gerçek katil bahçıvanı öldürecek ve yakutu geri alacaktı.</p>

  <p>Yani, çizgili pelerinin sahibi öldürüldükten sonra demek istiyorsun."</p>

  <p>Djarka, "Bu gerçek katil de kim?" diye sordu.</p>

  <p>"Ankhesenamun beni Çizgili Sırtlan olarak adlandırıyor," diye fısıldadım.</p>

  <p>Sobeck, yazman Ani'nin bir vecizesini dile getirdi. "Şehirde tanınmayan yabancı bir kadından sakın. O derin ve sınırsız bir sudur." Yüzüme doğru parmağım salladı. "Bu tür kadınlara karşı dikkatli ol."</p>

  <p>"Tavsiyen için teşekkürler. Oh, bu arada, Tapınma Evi'ndeki pelikan resmi var ya? Yarın onu değiştirtir avcıyı ve ağını resimden çıkarttır."</p>
</body>
</html>
