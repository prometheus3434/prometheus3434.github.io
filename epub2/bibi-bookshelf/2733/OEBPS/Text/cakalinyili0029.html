<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 14</h1>

  <p>"Lordum, lordum Mahu?"</p>

  <p>Aten Sarayı'nın kahyası, cafcaflı ufak tefek bir adam, her iki yanda uzanan çalılara takılmaması için cübbesini tutar halde, badi badi yürüyerek patikayı tırmandı.</p>

  <p>"Lordum," diye tekrarladı, "şu ustabaşı, her yeri toz kaplanmış adam var ya." Ayağa fırladım. "Saray kapısında. Sizi görmek istiyor. Çok ısrarcı."</p>

  <p>Sobeck’e beni takip etmesini işaret ettim. Ustabaşı kapıcı kulübesindeydi, heyecan içerisinde derin derin soluyordu.</p>

  <p>"Lordum;" diye nefeslendi, "Kraliyet Lahiti’nin dehlizinde çalışıyorduk. Gelmelisiniz."</p>

  <p>Saraydan büyük bir aceleyle ayrılıp büyük doğu yoluna saptık, tapınakları geçtik, Pazar meydanlarını aştık, tozlu araba patikalarını geçtik ve Kraliyet Lahiti önündeki çitlerden içeri girdik.</p>

  <p>Paralı askerler ve işçiler girişte kaynaşıyorlardı. Ustabaşı bize yol açarken geriye çekildiler, merdivenleri indik ve geçidi geçtik. Gizli bölme sağımızdaydı ama ustabaşı bizi diğer bir yirmi adım daha yürüttü ve duvarda bir kazık yerleştirdiği noktada durdurdu.</p>

  <p>Pırıl pırıl yanan demir bir kandili kaptı ve yukarı tuttu, düz sıva sathı aydınlandı, bu duvardan ayırt edilememesi için büyük bir dikkatle yapılandırılmıştı. Bu bölüm yine büyülü yazmalarla doluydu. Sıvanın hemen kırılmasını emrettim. İşçiler tokmak ve çekiçlerle işe giriştiler, sıva çatladı ve arkaya düştü. Meşaleyi içeri uzattım ve büyük bir hayretle nefessiz kaldım. Burası boş bir bölmeden ziyade hazine ve değerli eşyaların yerleştirildiği bir depoydu. Dans eden alevlerin ışığında, arabaları, silahları, kapakları geriye doğru açılmış duran sandıklar dolusu mücevheri, yatakları, tabureleri ve masaları gördüm.</p>

  <p>İşçilerin çığlıklarını yatıştırdım. Sobeck bir meşale yakaladı ve daha ben engel olamadan tırmanıp içeri girdi. Ona bağırarak dikkatli olmasını söyledim ama Sobeck bulduğumuz şeyden çok etkilenmişti, odayı yerden tavana dolduran değerli eşyalar karşısında inanmaz tarzda hayretini ifade ediyordu.</p>

  <p>"Bir hazine odası," diye bağırdı. "Akhenaten’in Gümüş Evi."</p>

  <p>Ben de tırmanıp içeri girerek onu takip ettim. Sobeck, şaşkınlık içerisinde, gözleri fal taşı gibi açılmış, "Nefertiti'nin hazırlıkları," diye fısıldadı. "Kraliyet Defni için bunları kullanacaktı." Yere eğilip güzel, altın işlemeli bir yelpaze aldı ve yüzüne doğru salladı. "Şuna bir bak Mahu. Sandalyeler ve tahtlar, arabalar ve koşum takınılan. Bunu sır olarak saklamalıyız," diye konuşmaya devam etti. "Kötü güne hazırlıklı olmalıyız."</p>

  <p>"Ne kötü günü Sobeck?"</p>

  <p>"Güçten düşeceğimiz günlere."</p>

  <p>"O zaman hayattan da ayrılacağız!"</p>

  <p>"Hayır, hayır." Sobeck beni hazine evinin derinlerine doğru itti. "Mahu, Prens bir gün genç bir adam olacak. Sana ve bana ihtiyaç kalmayacak. Yaşlandığımız zaman ne yapacağız, ha? Kapı eşiğimizde bir tabureye oturacak, diş etlerimizi mi çiğneyeceğiz?"</p>

  <p>Sobeck hazine yığınını işaret etti. "Ben senden farklıyım Mahu.</p>

  <p>Ben güçten düştüm. Aylarım Kızıl Topraklar'daki hapis vahasında geçti. Thebes’in sokak ve geçitlerini gizli gizli dolaştım. Yoksulluk içerisinde yaşadım ve onun korkunç rayihasını kokladım. Neden bunu Lord Ay’a verelim ki?"</p>

  <p>Yanıtlamadım ama önümdeki bir takım eşyaları iteleyerek kendime yol açtım. Yere çömeldim, değerli taşlarla tepeleme doldurulmuş bir kutuyu açtım; bunun hemen yanında bir çift altın işlemeli sandalet duruyordu, üzerindeki şekiller aşağılık Asyalıları katleden Firavun'u resmediyordu.</p>

  <p>"En azından Akhenaten ’in hazinesinin nerede olduğunu artık biliyoruz," dedim. "Ya da en azından bir kısmının. Hiç Sobeck, hiç şu anda karşımızda duranların ne kadar ağır olduklarını ve dışarı taşınamayacaklarını düşündün mü?"</p>

  <p>Sobeck, "Yani dahasının olduğunu mu kastediyorsun?" diye sordu.</p>

  <p>"Öyle olduğunu biliyorum," diye karşılık verdim. "Akhenaten altın ve gümüş çubukların, değerli taşların bir kısmını almış, bunları da burada bırakmıştı. Bunları planlarını finanse etmek için Nefertiti kullanacak, eritip satacaktı." Ayağa kalktım. "Burayı şimdilik bu haliyle bırakacağız. Bu konuda daha sonra karar vereceğiz."</p>

  <p>Gizli hazine odasından çıktık. Boşluğu kapatması için ahşap bir kapak yapılmasını emrettim. Sobeck baştaki kadar ısrarcıydı, ustabaşını tuniğinden yakalamış, onu ve işçileri sırrı açıklamaları durumunda en korkunç şekilde cezalandırılmakla tehdit ediyordu.</p>

  <p>Açgözlülüğe kapılan Sobeck bana dahi güvenmedi, girişi korumaları için kendi paralı askerlerinden bazılarının benimkilere eşlik etmelerini talep etti.</p>

  <p>"Sobeck, arkadaşım." Mantıklı davranmaya çalıştım. "Bu da ne demek şimdi?"</p>

  <p>Onu galeri boyunca, diğerlerinden uzağa götürdüm. Sobeck ıstırap içerisindeydi, yüzündeki teri siliyor, hazine evinin girişine sanki haydutların saldıracağından korkarcasına bakıyordu.</p>

  <p>"Bunlar senin değil," diye fısıldadım.</p>

  <p>"Artık öyle," diye terslendi. "Delta’ya seninle birlikte arkadaşlık söz konusu olmaksızın gittim; sadakatim bir ödülü hak ediyor. Eğer esir alınsaydık, şimdi bir direğin ucunda çürüyor olurduk. Thebes’e geri döndüm ve bil bakalım ne gördüm? Lord Ay, Maya ve Huy, zengin ve güçlüyü oynuyor, bununla caka satıyorlardı. Horemheb ve Rameses de onlardan farksız, altın tasmaları ve gümüş kahramanlık arılarıyla gösteriş yapan ordu generalleri.</p>

  <p>Bu hazine benim Mahu."</p>

  <p>"Hayır Sobeck," diye gülümsedim, "bu bizim." Yüzündeki öfke yok oldu. "Ama bunu daha sonra konuşacağız. Kekemeyi görmek istiyorum."</p>

  <p>Saraya ve benim, aşağıdaki mahzende yer alan küçük zindanım, Zincirler Evi 'ıne döndük. Paralı askerlerimden ikisini çağırdım ve onlardan bir oda hazırlamalarını istedim.</p>

  <p>"Sadece bir bank ve bir tabure," dedim. "Ve siz ikiniz diğer bir hücreye geçeceksiniz. Esirin geldiğini işiteceksiniz. Uygun olduğunu düşündüğünüzde, mümkün olan en tüyler ürpertici çığlıkları atmanızı istiyorum."</p>

  <p>Her iki asker, Kushite okçuları, büyük bir hevesle benimle hemfikir oldu.</p>

  <p>"Ve şunu sakın unutmayın," diyerek onlara seslendim, "yapacağınız iş, ikna edici olsun."</p>

  <p>Sobeck’in Kekeme'yi rıhtımdan alıp gelmesini bekledim.</p>

  <p>Adam Sobeck’in hizmetlileri tarafından itilip kakıldığı için bağırıp itiraz ederek içeri girdi. Tek gözlü, sıçan yüzlü bir adamdı, düz saçları ve çukur çukur bir teni vardı. Üzerindeki cübbe, her ne kadar nehir boyunca yaptığı seyahat sonrasında lekelenip kirlenmiş olsa da, iyi kaliteydi. Bu adam o sıradan, önemlerini her zaman vurgulayan ve rüşvet almaya her an hazır olan saray subaylarından bir tanesiydi. Çok gergindi ya da öyleymiş gibi davranıyordu. Sobeck iteleyip onu tabureye oturttu.</p>

  <p>"İtiraz etmek istiyorum," dedi. "Kaçırıldım, evimden kaba kuvvetle alındım. Bana birazcık yiyecek ve içecek verildi, zorla gemiye bindirildim ve Thebes’in iğrenç ayaktakımıyla bir arada yaşamaya zorlandım."</p>

  <p>Sobeck adamın suratının ortasına güçlü bir yumruk indirdi.</p>

  <p>"Kuzenlerim ve ailem hakkında bu şekilde konuşamazsın."</p>

  <p>Kekeme sol yanağını ovaladı.</p>

  <p>"Seni neden Kekeme adıyla çağırıyorlar?" diye sordum. "Tıpkı bir maymun gibi çene çalabiliyorsun."</p>

  <p>"Bir zamanlar kekeliyordum," diye yanıtladı, "ama artık iyileştim." Kafasını çevirdi, sağlam gözüyle bana baktı. "Bana sizin Lord Mahu, Sırlar Evi’nin Yöneticisi olduğunuz söylendi. Buraya neden getirildiğimi bilmek istiyorum. Hangi hakla? Kimin yetkisiyle? Ben Thebes şehrinin bir vatandaşıyım. Eğer yanlış bir şey yaptıysam, belediye başkanına hesap vermeliyim."</p>

  <p>Sobeck adamın suratının ortasına bir yumruk daha indirdi.</p>

  <p>Kekeme ayağa fırlamaya hazırlandı ama Sobeck adamı tekrar taburesine itti. Kekeme tam tekrar itiraza hazırlanıyordu ki koridorda korkunç bir çığlık yankılandı, bu uzayıp giden bir bağırtıydı, bunu diğer bir tanesi takip etti. Sobeck dahi ürktü. Dışarıda nöbet tutanlar olan biteni anlayabilmek için büyük bir aceleyle koşturdular.</p>

  <p>"Zincirler Evi'ndesin," dedim. "Ve korkudan terlemeye başladın. Sen saygın bir vatandaşsın. Ben ise senin bir katil olduğunu düşünüyorum."</p>

  <p>Kekeme, "Ben bir mumyacıyım," diye acıyla bağırdı. "Verdiğim hizmetler Hayat Evi'nde oldukça iyi bilinir."</p>

  <p>"Thebes ’te de oldukça büyük bir nam salmışsın." Sobeck aşağı doğru eğildi. "Siz mumyacıların," diye tısladı, "güzel kadınların cesetleriyle ne yaptığınıza dair çeşitli hikayeler işittim."</p>

  <p>Adam, Sobeck’in kendisine tekrar vurmasından korkarak,</p>

  <p>"Bunların hepsi yalan," dedi. "Düşmanlarımın uydurduğu masallar."</p>

  <p>"Seni bu konuda deneye tabi tutabiliriz." Sobeck’e göz kırptım. "Ölülerin ırzına geçmenin cezası nedir? Kazığa oturtulmak mı? Belki de bu uygulamayı herkese uyarı olması için nehir kıyısında gerçekleştirebiliriz. Sen öldükten sonra, ki bu saatler alacaktır, cesedini Ölüler Duvarı'ndan sallandırabiliriz."</p>

  <p>"Ne istiyorsunuz? Bana neden ihtiyacınız var?"</p>

  <p>"Bahsetmeyi unuttun," dedim, Kekeme’nin titremesine sebep olan diğer bir kan dondurucu çığlıkla birlikte bir süre sustum.</p>

  <p>"Bize," diye devam ettim, "ne Aten Şehri'ne ne de bu saraya yabancı olmadığını söylemeyi unuttun. Bir zamanlar burada mumyacı olarak çalıştın, öyle değil mi?"</p>

  <p>Kekeme büyük bir aceleyle kapıya baktı.</p>

  <p>"Şu çığlık hatıralarını harekete geçirmedi mi?" diye sordum.</p>

  <p>"Üç ila dört yıl kadar önceki bir geceydi, öyle değil mi? Bu sarayın imparatorluk bölmelerinde. Kraliçe Nefertiti'ye hizmet etmek için buraya getirildin!"</p>

  <p>"Devlete ihanet eden bir kaltaktı! O şimdi-"</p>

  <p>Tam ağzına bir yumruk indirdim.</p>

  <p>Yumuşak tonlu bir sesle, "Benim hanımım," dedim, "şeklen ve kalben güzeldi. Kana batmış bir kadındı ama yine de benim hanımım, benim Kraliçe'mdi. Şimdi sorularıma yanıt ver. Sen bir adam öldürdün, öyle değil mi ve sonra da cesedini mumyaladın.</p>

  <p>Kafasını ve suratını tıraş ettin, bu sefil yaratığı kalbini yakarak ebedi geceye gönderdin."</p>

  <p>Kekeme, ağzının kenarından akan kanı silerek, "Nefertiti dört adam öldürmüştü," diye yumurtladı.</p>

  <p>Sobeck, "Dört mü?" diye sordu. "Haydi ama, haydi."</p>

  <p>Kekeme yüzünü elleri arasına gömdü ve kısa bir an için bir ileri bir geri sallandı. "Söz verdim," diye mırıldandı. "Olan biteni hiçbir zaman anlatmayacağıma dair büyük bir ant içtim."</p>

  <p>Yüzünü zorlayarak yukarı kaldırdım. "Bu cinayetlerle alakan var mı?"</p>

  <p>Kekeme başını sallayarak onayladı.</p>

  <p>"Yıllar önce," diyerek soluklandı, "ailem ve ben balıkçılık yapıyorduk. Akhmin kasabasından gelmiştik."</p>

  <p>"Ah," diyerek iç geçirdim, "Lord Ay'la aynı şehirden. Peki, onun gibilerin balıkçılıkla herhangi bir alakaları var mı?"</p>

  <p>"O günlerde balıkçılık yapardık ama geceleri ... "</p>

  <p>"Korsandınız." Cümlesini ben tamamladım. "Nehir katilleri.</p>

  <p>Sazlıklar arasında pusuya yatan, bahtsız tacirleri bekleyen adamlar; hızlı bir ok ve sonrasında adamların yanında taşıdıkları şeyler sizin oluyordu."</p>

  <p>Kekeme, "Bir gece yakalandık," diye anlatmaya devam etti.</p>

  <p>"Bir kaç gece önce güçlü bir tacire saldırmıştık. Adam kurtuldu ve tuzak kunnak için geri döndü. O kavga sırasında tek gözümü kaybettim. Mahkemeye çıkartıldık ve suçlu bulunduk. Diğer üç kişi ve ben ölüme mahkum edildik. Lord Ay aşağı indi. Bize vereceği bir takım görevler olduğunu söyledi. Yakındaki Hayat Evi'ne götürüldük. Bizi Mumyacılar Loncası'na kaydetti; ilk başta ne kadar şanslı olduğumuza inanamadık. Onun yardımseverlik ve soylu davranışına şükrettik."</p>

  <p>"Devam et," diye destekledim. "Ve sonra cesetler, yani Lord Ay’ın kurtulmak istediği kişilerin artıkları gelmeye başladı."</p>

  <p>"Evet." Kekeme zorlukla yutkundu, ardından koridorda yankılanan diğer korkunç bir çığlıkla sessizce inledi.</p>

  <p>Sobeck’e işaret ettim. "Muhafızlara şu esiri kendi haline bırakmalarını söyle. Düşünmek için ona biraz zaman tanısınlar. Belki de sorularımızı yanıtlamaya ikna olmuştur."</p>

  <p>Sobeck kısa bir süre sonra geri döndü. Kekeme, onun yüzündeki gülümsemenin bir tür sadist ruh halinden kaynaklandığını düşünmüş olmalıydı, adam hemen dizlerinin üzerine düştü.</p>

  <p>"Lordum Mahu, affet, insaf et! Lord Ay, bizi kendi kurbanlarını mumyalamamız için kullandı, hatta bazen onun başka işlerini de hallettik."</p>

  <p>"Tekrar taburene otur." Omzunu dürttüm. "Kokuyorsun. Çok yakınımda olmandan hoşlanmıyorum."</p>

  <p>Kekeme, sürünerek geriye doğru hareketlendi.</p>

  <p>"Kekelemeni tedavi eden de bu mu oldu?" diye sordum. "Yakalanmanın şaşkınlığı mı, kazığa oturtulma ihtimali mi?"</p>

  <p>Kekeme, başını sallayarak onayladı.</p>

  <p>"Ve tabi ki Lord Ay, Thebes’e taşındıktan sonra sen de onu takip ettin, öyle değil mi?"</p>

  <p>Kekeme tekrar başıyla onayladı.</p>

  <p>"Sana ve yoldaşlarına Necropolis’te çeşitli makamlar verildi.</p>

  <p>Akhenaten ve maiyeti oraya taşınınca, size de onları takip etmeniz için olağan izin ve yetkiler verildi, öyle değil mi? Nefertiti sizi kullanınca ne oldu?"</p>

  <p>Kekeme, "Dört adam yakalanmıştı," diye ağzında geveledi.</p>

  <p>"Bunlar Mısırlı değil Apiru'ydular. Sık sık sarayda görünür, Akhenaten ’in kabartına mührünü taşıyan dokümanlarla buraya rahatça gelip giderlerdi. Hiç kimse onları durdurmaya cesaret edemezdi. Bu o Büyük Gizem’in yaşandığı dönemdi."</p>

  <p>"Neyin?" diyerek araya girdim.</p>

  <p>"Büyük Gizem’in: Baş Kraliçe Nefertiti, Firavun'un, kocasının ortadan kaybolduğu dönemi böyle adlandırıyordu."</p>

  <p>"Yani ne olup bittiğini bilmiyordu, öyle mi?"</p>

  <p>Kekeme başını olumsuz anlamda salladı. "Bu Apirular’ın kocasını ziyaret ettiklerini biliyordu. Akhenaten üç ya da dört gündür ortada yokken, bu dört adam Kral ’ın şahsi hazine evinin yakınlarında bulundu. Muhafızlar onlan sorgulamaya başlayınca kraliyet izinlerini gösterdiler ama," Kekeme omzunu silkti, "herkes ciddi bir şeyler olduğunu fark etti. Subaylar şüphelendiler ve bu adamları Nefertiti'nin huzuruna çıkarttılar. Nefertiti onları yakındaki bir odada hapsettirdi, bana ve yoldaşlarıma da fikir danıştı."</p>

  <p>"Onlara işkence ettiniz mi?" diye sordum.</p>

  <p>Kekeme, "Onlar cesur adamlardı," diye yanıtladı. "Özellikle de liderleri Yakoup; en son ölen o oldu. Baş Kraliçe kocasının nerede olduğunu sordu. Başına ne gelmişti. Adamları halka açık yargılanma ve idamla tehdit etti ama Yakoup onunla dalga geçti ve kendilerinin nasıl herhangi bir suçla suçlanabileceklerini sordu."</p>

  <p>"Bu sorgulamada kimler vardı?"</p>

  <p>"Nefertiti’nin paralı asker başı ve diğerleri, güvendiği iki ya da üç adam."</p>

  <p>"Lord Ay da orada mıydı?"</p>

  <p>Kekeme tekrar başını olumsuz tarzda salladı. "Nefertiti adamlara neden sarayda, hazine evinin bu kadar yakınında bulunduklarını sordu. Yakoup onun sorusunu, efendileri için yapmaları gereken tek bir görev daha kaldığını ifade ederek yanıtladı."</p>

  <p>"Efendileri mi?" diye sözünü kestim. "Yani Nefertiti'nin kocasının sarayı terk ettiği ve hala hayatta olduğunu öğrendiği an o andı."</p>

  <p>"Ben öyle olduğuna inanıyorum."</p>

  <p>"Onu dışarı çıkart." Sobeck’e döndüm. "Muhafızlara onu yakındaki bir odada tutmalarını söyle."</p>

  <p>Sobeck adamı iteleyip kakalayarak hücreden çıkarttı, ardından da hemen geri döndü.</p>

  <p>"Şimdi elinde Akhenaten’in burada ölmediği, ancak kaçtığına dair bir ipucu var, öyle değil mi?"</p>

  <p>"Konu bu değil," diye fısıldadım. "Neden Yakoup ve onun üç destekçisi türünden adamları Aten Sarayı'na gönderdi?"</p>

  <p>"Hazinenin bir kısmını almak için olabilir mi?"</p>

  <p>"Hayır, sebebin bu olduğunu düşünmüyorum."</p>

  <p>"O zaman neden bu Apirular hazine evinin yakınında yakalandılar?"</p>

  <p>Sobeck’in sorusunu yanıtlayamadım. Bunun yerine esirin geri getirilmesini istedim. Onu iteleyerek tabureye oturttum.</p>

  <p>"Her ne kadar artık pek önemli olmasa da," diye fısıldadım,</p>

  <p>"İlahı Kişi'ye ne oldu?"</p>

  <p>"Ama bunu bilmek istediğinizi düşünmüştüm, öyle değil mi?"</p>

  <p>"Sana ne öğrenmek istediğimi söyleyeceğim. Yakoup'un ne söylediğini bana bir daha tekrarla."</p>

  <p>Kekeme gören gözünü kapattı, yüzünü buruşturdu. "Ona işkence ediyorduk; birer mumyacı olarak insan bedeni hakkında çok şey biliyoruz, en büyük acının nereden geleceğini de öyle. O ana kadar diğer üçü ölmüştü. Yakoup da kendinden geçmeye başladı.</p>

  <p>Nefertiti'yi kendi diliyle lanetlemeye oldukça fazla zaman ayırdı.</p>

  <p>Nefertiti hemen arkamızda, sandalyede oturuyordu. Gösterişli kıyafetleri içerisindeydi, sanki Zuhur Penceresi'nde resmi görüşmeye hazır gibiydi."</p>

  <p>"Neden oradaydı?" diye sordum. "Bu adamdan ne istiyordu?"</p>

  <p>"Yakoup'un neden saraya geri döndüğünü sordu. Yakoup,</p>

  <p>'Daha önce de söylediğim üzere, bir görevi yerine getirmek için,"</p>

  <p>diye yanıtladı."</p>

  <p>"Sonra?"</p>

  <p>"Başka bir şey söylemedi. Ertesi gün, öldü. Diğer üçünün cesetleri aşağı götürüldü ve timsah havuzuna atıldı. Ancak Nefertiti bizden Yakoup'un cesedini mumyalamamızı istedi ama bunu uygun şekliyle yapmayacaktık. Kalbini göğsünden çıkartacak ve cesedini yoğun sodyum karbonat havuzunda bekletecektik. İstediğini yaptık. Kraliyet Hazinesi'nden tabutlar getirtti. Yakoup'un cesedini reçineye batırarak buna yerleştirdik ve Kraliyet Lahiti'ne taşıdık. Orada gizli bir bölme vardı: Girişi kapatılıp yalıtılmamıştı. Tabutu açıklıktan içeri iteledik. Bölmenin uzak bölümünde kuvars bir lahit vardı, bunu hatırlıyorum."</p>

  <p>"Ya tuzaklar?" diye sordum.</p>

  <p>"Nefertiti’nin işiydi. Ne istediğini bize o söyledi: Yılanlar için açılmış delikler; yere yerleştirilmiş bakır ve pirinçler. Tavanı kasten zayıflattık. Çukuru kazdık, kazıkları yerleştirip Üzerlerini kapattık. Nefertiti girişi sıvattı ve bize de sıvanan açıklığın çevresine o büyülü fonnülü koymamızı emretti."</p>

  <p>"Ona bunun sebebini sordunuz mu?"</p>

  <p>Kekeme, "O çok korkunçtu," diye fısıldadı. "Lordum, o ger çekten çok korkutucuydu, yüzü öfkeden gerilmişti, gözleri sinirle parlıyordu. Bana bir panteri anımsatmıştı. Usulca yürüdü. Ben ...</p>

  <p>ben korkmuştum. Bana kan andı içirdi." Omzunu silkti. "Geriye kalanları siz de biliyorsunuz Lordum Mahu. Nefertiti günlerini sonlandırdı. Ben ve diğerleri oradan ayrılıp tekrar Thebes' e gidebildiğimiz için halimizden çok memnunduk."</p>

  <p>"Sizi iyi bir şekilde ödüllendirdi mi?"</p>

  <p>"Gümüş Evi'nden bir sepet dolusu hazine verdi lordum. Tek bir kelime söylememiz durumunda ... " Cümlesini yarım bıraktı.</p>

  <p>"Devam et," dedim. "Andından feragat ettin. Tabutu ve Yakoup'un cesedini ben zaten bulmuştum."</p>

  <p>"İşlediğimiz suçları bildiğini söyledi, hiç kimse onun erişemeyeceği bir mesafede değildi, tıpkı Lord Pentju'nun-" Kekeme konuşmayı kesti, parmakları dudaklarına uzandı. İleri doğru uzandım ve tırnaklarımı gören gözünün altına batırdım.</p>

  <p>"Devam et. Lord Pentju hakkında ne biliyorsun?"</p>

  <p>Sobeck ayağa kalktı, gidip adamın arkasında dikildi.</p>

  <p>"Lord Pentju," diye tekrarladım.</p>

  <p>"Nefertiti onun ailesini öldürttü. Salgının şiddetli olduğu günlerde. Doktor kendi evine hapsolmuştu; bebek Prens'e göz kulak olduğu o küçük konağa ... "</p>

  <p>"Tüm bunları biliyorum."</p>

  <p>Kekeme, "Onları zehirletti," dedi. "İnsanların onların salgın hastalıktan öldüklerini düşüneceklerini iddia etti. Onlara hediye olarak şarap ve lezzetli diğer bir takım şeyler gönderdi."</p>

  <p>"Kutsal olan her şeyin adına," Sobeck derin bir nefes aldı.</p>

  <p>"Pentju'nun karısı ve çocuklarını öldürdü!"</p>

  <p>Kekeme, "Ve evde bulunan diğerlerini," diye sızlandı. "Orada barınıyorlardı. Hep birlikte yiyip içtiler. Zehir oldukça hızlı etki eden bir türdendi."</p>

  <p>"Bundan daha fazlasını da biliyorsun, öyle değil mi?"</p>

  <p>"Bizi oraya gönderdi." Kekeme ellerini açtı. "Ne yapabilirdik?" diye sızlandı. "Yiyecek ve şarabı yoldaşlarımdan teki götürdü. Evi ziyaret ettik, salgın kurbanlarının cesetlerini alıp götürmeye gelen çöpçüler gibi davrandık."</p>

  <p>"Peki, Lord Pentju bu konuda bilgilendirildi mi?" Tırnaklarımı daha da batırdım.</p>

  <p>"Lord Pentju bilgilendirildi. Kraliçe'nin ulağı bendim. Ona karısı ve ailesinin salgın hastalıktan öldüklerini, ancak onun görevlerinin farkında olan Kraliçe’nin, onun Prens’i yalnız bırakamayacağını bildiğini söyledim. Kraliçe cenaze töreni ayinlerini aynen yerine getireceğini ifade etti."</p>

  <p>"Ya Lord Pentju?" diye sordum.</p>

  <p>Kekeme kafasını sarkıttı. "Mesajımı dinledi ve sırtını dönüp gitti."</p>

  <p>Sobeck, "Sırtını dönüp gitti mi?" diye sordu.</p>

  <p>Kekeme, "Evet," diyerek onu tasdikledi. "Konağın bahçe kapısına doğru ilerledi; paralı askerler kapıları yüzüme kapattılar. Parmaklıkların indirilişini, sürgülerin çekilişini anımsıyorum. Kraliçe'ye gittim ve ona olan biteni anlattım."</p>

  <p>"Ve?"</p>

  <p>"O korkunç gülümseyişiyle karşılık verdi, önünde diz çökmüş bekleyen bana bir an olsun doğrudan bakmadı, gözleri arkamdaki bir noktaya takılıydı."</p>

  <p>"Sence Pentju'nun ailesi neden öldürüldü?"</p>

  <p>Kekeme, "Bilmiyorum," diye hızlı hızlı konuştu. "Lordum Mahu, bu tür şeylerin nasıl olduğunu siz de bilirsiniz."</p>

  <p>"Hayır bilmem," diye araya girdim.</p>

  <p>"Hiç katillerle çalışmak zorunda kaldınız mı?"</p>

  <p>"Evet kaldım. Ama kadın ve çocukları öldürenlerle değil."</p>

  <p>"Nefertiti, Pentju'yu ve bebek Prens’i lanetledi. Prens’i gayrimeşru görüp reddetti."</p>

  <p>Sobeck, "Gayrimeşru mu?" diye sordu.</p>

  <p>"Bununla, onun kendi kanından gelmediğini ifade ediyordu."</p>

  <p>"Ya Yakoup?" diye sordum. "Nefertiti ona karşı neden bu kadar gaddardı?"</p>

  <p>"Onun bir şey için geri döndüğünden, kocası hakkındaki ger çekleri bildiğinden emindi. Pentju'nun Yakoup'un kanından gelen diğer insanlarla birlikte bu işin içinde olduğundan şüpheleniyordu.</p>

  <p>Nefertiti, Djarka adında başka birisinden bahsetti."</p>

  <p>Sobeck hızla bana baktı. Ona sessiz olmasını işaret ettim.</p>

  <p>"Lordum, biz o her ne istediyse onu yaptık, öfkesi kaçınılmazdı." Tekrar dizlerinin üzerine çöktü. "Lord Mahu, af diliyorum. Başka hiçbir şey bilmiyorum."</p>

  <p>Hücreden çıktık.</p>

  <p>Sobeck, "Pekala?" diye sordu. "Şimdi ne yapacaksın?" Kapıyı işaret etti. "Boğazını keseyim mi?"</p>

  <p>"Onu nehre geri götür," diye ters ters yanıtladım. "Nereye bırakacağın ise sana kalmış!"</p>

  <p>Öfkemi saklamak istedim. Zincirler Evi'nden koşar adım çıktım, avluları geçerek bahçenin en derin bölgesine gittim, hurma palmiye ağaçlarının gölgesine yerleştim. İlk başta aklım o kadar karışıktı ki sakin olamadım. Khufu'nun söylediklerini ve ruhbanın garip ölümünü anımsadım. Bir yandan kalbimi altüst eden karmaşayı bir şekilde düzene sokmaya çalışırken, diğer yandan da öğrendiğim her şeyi bir kez daha gözden geçirdim. Orada, hüzün nöbetleri ve aptal yerine konulmanın beraberinde getirdiği öfke arasında gidip gelerek, en az iki saat oturmuş olmalıydım.</p>

  <p>Sobeck yerimi keşfetti.</p>

  <p>"Kekeme'yi Thebes' e geri götürüyorum," dedi. "Sanıyorum boğazını kesmeden önce onu kullanabilirim." Sobeck ayaklarını yere vurarak dikildi.</p>

  <p>"Kekeme hakkında konuşmaya gelmedin, öyle değil mi," diyerek onu suçladım. "Konu şu hazine! Onu almayacaksın Sobeck!"</p>

  <p>"Alacağımı söylemedim. Sadece kendi payımı istiyorum.</p>

  <p>Thebes’e geri döndüğünde hazine de seninle birlikte gelecek. Ben sadece onun yarısını alacağıma dair söz vermeni istiyorum."</p>

  <p>"Anlaştık." Elini sıktım.</p>

  <p>"Ya Yakoup'un cesedi ne olacak?"</p>

  <p>"Onu liihitine geri yerleştireceğim."</p>

  <p>Sobeck, "Ne planlıyorsun?" diye sordu.</p>

  <p>"Sobeck, Kekeme'ni ve hazineden güvenli bir şekilde muhafaza edebileceğin kadarını al; gerisini bana bırak."</p>

  <p>Sobeck oradan ayrıldı. Bir hizmetkar, Nebamun'un birliklerinden tekinin beraberlerinde birkaç çöl gezgincisi getirdiğini, yanlarında kaçırdıkları ve satmaya çalıştıkları bir de kız olduğunu bildirdi.</p>

  <p>"Onları para cezasına çarptır ve kamçıla," diye bağırdım.</p>

  <p>"Kız Mısırlı ve asil kandan."</p>

  <p>"Beklemesi gerekecek. Beklemesi gerekecek." Onu başımdan attım, hala huzursuz ve sıkıntılıydım. Etrafa saldırmak istedim. Dikkatimi başka bir şeye çekmek için avluda eğitim yapan akrobatları seyretmeye gittim; onları kahyalardan teki vermeyi düşündüğü ziyafet için kiralamıştı. Terli, yağa batırılmış bedenlerinin bükülüp dönüşünü izledim, onları hokkabaz ve alev yutan adamlar takip etti. Sıkıldım ve zihnimde, Kızıl Topraklar’da yaralı ve yalnız kalmış bir sırtlan hakkında şiir oluşturmaya başladım: komik bir çabaydı! Takıntım tarafından hapsedildiğimi hissettim.</p>

  <p>Neden sarayı ve görevlerimi bırakmıyor, Lord Ay’ın bir sayfiyedeki konak önerisini dikkate almıyorum, diye kendime sordum.</p>

  <p>Sırtlanı düşündüm. Onu azarlayıp uyarabilir, onu hapsedebilirsiniz, ancak bir kez serbest kaldığında, tekrar avlanmaya başlayacaktır.</p>

  <p>Bahçeye geri döndüm. Amedeta geldi, beni arıyordu, güya</p>

  <p>Ankhesenamun' dan bir mesaj taşıyordu. Hizmetkarlardan teki onu bir ağacın altında, uzun çimenler arasında neredeyse gizlenmiş halde oturduğum yere yönlendirdi. Lotus çiçeklerinden tekini kapıp sabırsızlık içerisinde fırlayıp geldi, güzel yüzü gümüş fileli parfümlü bir perukla çevrelenmişti. Tamamen parfüm kokuyordu, koyu renkli yabaneriği gözleri, yeşil sürmeyle çevrelenmiş halde, arzudan ışıl ışıldı, dudakları dolgun ve kırmızıydı, göğüsleri ince keten cübbesinden taşmaktaydı, halhalları takırdayıp şangırdıyordu. Yüksek topuklu sandaletlerinin, bacaklarının yumuşak altın renkli etinin, boynunu çevreleyen altın gerdanlığın ve göğsünde ışıldayan, Nekhbet'i, Açgözlü Tanrı’yı gösteren akik kolye ucunun farkındaydım. Faydalanılmaya hazır, elde edilmeye gönüllüydü, yumuşak kolları boynuma dolanmıştı, uylukları benim uyluklarımın iki yanındaydı, gözleri kapalı, ağzı haz çığlıklarıyla aralanmıştı. Ona tekrar, tekrar sahip oldum, tırnaklarım sırtına batıyor, dudaklarım dudaklarını eziyordu. Ardından ayağa kalktı, son lotus yapraklarını karnıma atarak bana gülümsedi ve kalçalarını sallayıp nefesinin altından hafifçe şarkı söyleyerek uzaklaştı.</p>

  <p>Bir süre orada kaldım, sonra saraya geri döndüm. Djarka ve</p>

  <p>Pentju'yu dışarıda, terasta akşam yemeğine davet ettim. Karanlık güzel renkli yağ lambalarıyla aydınlanıyordu. Aşçılar bize bir dizi yemek sundu: Biftek şeritleri, patlıcan salatası, bakla ve kişniş otlu pilav, en ender bulunan şarapla ağzına kadar dolu tutulan su mermeri kadehler. Djarka teşekkür ilahisi tarzında bir şarkı söyledi.</p>

  <p>Misafirlerime kendi ellerimle hizmet edeceğimi ifade ederek hizmetkarları gönderdim. Bir süre sessizlik içerisinde yemeğimizi yedik. Djarka ve Pentju tetikteydi, arada sırada yanaklarından süzülen parfümlü terlerini silmek için hareketleniyorlardı.</p>

  <p>Djarka, "Lordum," diye söze başladı, "neden buradayız?"</p>

  <p>"Çünkü siz benim arkadaşımsınız."</p>

  <p>"Sormak istediğiniz nedir?" Djarka ihtiyatlıydı.</p>

  <p>"Khufu'yu neden öldürdün?"</p>

  <p>Djarka ağzındaki lokmasını yuttu. Pentju karşıdan bana bakarak kadehini kaldırdı.</p>

  <p>"Khufu'yu sen öldürdün," dedim. "Bu işi ikiniz yaptınız."</p>

  <p>"İmkansız!"</p>

  <p>"Djarka." Masanın karşısına doğru uzandım ve parmağımı dudaklarına bastırdım. "Sen benim arkadaşımsın, benim için oğlum kadar değerlisin. Şimdi," sesimi yükselttim, "masada benimle birlikte otururken sakın gerçeklere karşı koyup yalan söyleme.</p>

  <p>Kaldırabileceğim tek teselli," diye acı acı ekledim, "sizin büyük bir sırrı saklamak için bana yalan söylemiş ve beni kandırmış olmanızdır. Khufu'yu öldürdün. O pencereye gittin ve onu ahşap ızgarayı kaldırmaya ikna ettin. Belki de ona benden mesaj getirdiğini ya da ona yardım etmek istediğini söyledin. Khufu arkandan bahçeye çıktı. Bir testi dolusu şarabı paylaştınız ancak onun kadehinde onu derin bir uykuya yollayacak miktarda toz bulunmasına da özen gösterdin."</p>

  <p>"Ama ben cesedi inceledim."</p>

  <p>"Kes sesini Pentju! Tekrar pencereden geçerek Khufu'yu odasına geri taşıdığında ilaçtan dolayı baygındı. Sicim çoktan yanındaydı, sonra benim bulduğum şeyi yaptın. Kapı sürgülerini sanki özellikle sökülmüş gibi çıkarttın ve çekip kapıyı kapattın.</p>

  <p>Tabanına, sanki kapı kilitlenip sürgülenmiş gibi görünsün diye, ahşap bir takoz yerleştirdin. Aynı zamanda pencerenin ahşap ızgarasını da içerden yerleştirdin. Alarm verildiğinde kapı zorlandı.</p>

  <p>Yerdeki sürtünme izini fark ettim. Ancak, zorla içeri girenler için, içinde bulunulan durum sanki sürgüler kırılmış gibi göründü.</p>

  <p>Khufu'yu tavana asılmış halde buldular, ayağının dibinde bir sidik birikintisi mevcuttu, tabure de tepilip yere devrilmişti. Pencereyi incelediğimde sanki ahşap ızgara yerinden hiç çıkartılmamış gibi görünüyordu. Djarka, sen benimle benim neleri inceleyeceğimi bilecek kadar uzun bir süredir çalışıyorsun. Pencere eşiğinin üzerine sanki hiç dokunulmamış gibi toz serpiştirmek hiç de yapılması zor bir şey değil. Dışarıdaki zemini hazırladın, olan biteni gösteren herhangi bir işaret olmadığından emin oldun; Khufu'nun penceresinden dışarı dökülen bir testi dolusu su da çimende kalmış olabilecek herhangi bir izi gizlemeye yardımcı olacaktı. Görünüşte, ödü kopan Khufu kendisini asmıştı. Gerçekte ise, Lord Pentju' -</p>

  <p>nun tavsiyesi üzerine, senin tarafından öldürüldü. Bildiklerinden dolayı Khufu'nun sesinin kesilmesini istedi." Durakladım. "Khufu'nun odasında bulduğum çöpe atılmış o papirüs parçasını anımsıyor musun? Bunu sana gösterdim Pentju. Bu kağıttaAkhenaten, Nefertiti ve Pentju'nun adları vardı, bunları Ptah ’ın Oğlu Hotep’e, Memphis üçlüsünden tekine yapılan bir gönderme takip ediyordu, yanında da Tutankhamun vardı. Ayrıca Djoser ve Meryre'ye yapılan diğer göndermeleri de anımsıyorum: Senin, Pentju, gruplarının bir parçası olmanı nasıl da istemişlerdi. Lord Akhenaten şehirden ayrılırken, sana Pentju, oğlunun muhafızına, ayrılışını bildirmiş olmalı. Ben o günlerde hastaydım ya da hala salgının ardından iyileşmeye çalışıyordum. Akhenaten’e yardım edenler onu Kızıl Topraklar’a, Apiru kabilesinin Israar olarak adlandırılan klanma götürmüş olmalılar. Sen bir Israar mısın Djarka?"</p>

  <p>"Tabi ki öyle lordum."</p>

  <p>"İlahi' Kişi'nin şehirden ayrılmasına yardım ettin mi?"</p>

  <p>"Bunun gerçekleştirilmek üzere olduğunu biliyordum. Siz o dönemde çok hastaydınız. Yakoup ve yoldaşlarını sık sık şehre getirdim. Nefertiti'nin muhafızları tarafından tutuklandıkları gece, orada, saraydaydım. Bir daha ortalıkta görünmediklerinde, olan biteni tahmin ettim."</p>

  <p>"Sen neden bekliyordun?"</p>

  <p>"Bana Lord Pentju’ya iletilmek üzere bir mesaj getirmişlerdi. "</p>

  <p>"Ne hakkında?"</p>

  <p>"Lordum, bilmiyorum. Bugün sorguladığınız esir, Lord Sobeck’in rıhtıma götürdüğü kişi, eminim ki size Yakoup ve yoldaşlarının bu mesajı bana neden iletemediklerini anlatmıştır."</p>

  <p>"Yakoup şehirde ne yapıyordu?" diye ısrar ettim.</p>

  <p>"Lordum, bildiğim tek şey onun ve yoldaşlarının hazineden bir şey alacakları ve bunu Lord Pentju’ya iletilmek üzere bana verecekleriydi. Tekrarlıyorum, bunun ne olduğunu bilmiyorum."</p>

  <p>Doktora baktım. "Sen biliyor musun Pentju?"</p>

  <p>O da olumsuz tarzda kafasını salladı ve kadehinden büyük bir yudum aldı.</p>

  <p>Ona, "Neden," diye sordum, "Nefertiti aileni katletti?"</p>

  <p>"İntikam almak amacıyla."</p>

  <p>"Ya da bu bir uyarıydı," diye ekledim. "Gerçekten de seni avucunda tutmak istedi," diye ısrar ettim. "Ve bunun sebebini sen biliyorsun Pentju, değil mi? Tıpkı Meryre ve diğerleri gibi, Akhenaten’in Tutankhamun'un babası olmayabileceğine, senin onun babası olma olasılığına dair çeşitli dedikodular işitmişti. Bu sırrını Djarka’ya itiraf ettin ama bana bir şey söylemedin, öyle değil mi?"</p>

  <p>Durakladım. "Şu anda söylediklerimin büyük çoğunluğu mantığa dayanıyor. Bu Khufu'nun hiçbir zaman sözlü olarak doğrulamadığı ancak üstü kapalı ima ettiği bir skandaldı. Ptah, Memphis üçlü birliğinin üçüncü Tanrısıydı. Hotep onun oğluydu. Khufu'nun atılan kağıdında, sen, Pentju, Ptah oldun; Tutankhamun Hotep'di: diğer bir deyişle, baba ve oğlu."</p>

  <p>Pentju gözlerini kapattı. "Doğrusu, Mahu, şöyle. Karımı ve çocuklarımı sevdim ama aynı zamanda Leydi Khiya’ya da aşık oldum. Nefertiti, senin de anımsayabileceğin üzere, beni bir ziyafette, onun erkek evlat vermekteki eksikliğine dair şaka yapmam üzerine, küçük düşürdü. İntikamımı planladım. Leydi Khiya'ya</p>

  <p>Nefertiti tarafından gönderilen iksir ve tozları artık almamasını tavsiye ettim. Aynı zamanda ona rahminin üretkenliğini geliştiren bir takım ilaçlar da verdim."</p>

  <p>"Onunla yattın mı?"</p>

  <p>"Evet, evet, yattım. Eğer İlahi Kişi bunu keşfetmiş olsaydı, hem ben hem de Leydi Khiya ölümle cezalandırılır, küçük düşürülürdük."</p>

  <p>"Ama bunu hiçbir zaman fark etmedi. Prens gerçekten de senin oğlun mu?"</p>

  <p>"Diğerleri öyle olduğunu dile getirmekten hoşlanıyor ama hayır: o Akhenaten'den. Tabi ki onun yüzüne baktığımda benim oğlum olduğunu düşünmekten bazen büyük bir haz alıyorum, yine de böyle bir şey söylememeliyim." Pentju kafasını salladı. "Tutankhamun kraliyet soyundan, hem doğal açıdan hem de ismen Gerçek Firavun. Bu dedikoduları Nefertiti başlattı. Zaman içerisinde Akhenaten’in zihnini zehirlemeyi denedi. Meryre ve yoldaş suikastçıları de bu tür hikayeleri faydalı buldular."</p>

  <p>"Tabi ki," diye nefeslendim. "Eğer başarılı olsalardı, Tutankhamun 'u sıradan bir saray doktorunun gayrimeşru çocuğu olarak bir kenara atabileceklerdi; işte, ölmek üzere olan Djoser bu yüzden ona gerçek gaspçı şeklinde gönderme yaptı."</p>

  <p>Djarka, "Khufu bu güruhun son elemanıydı," dedi. "Lordum, biz size güvendik ama siz Khufu ’ya hayatta kalma sözü verdiniz. O çimenlerin arasındaki bir yılandı. Sizin verdiğiniz her söze diğer sırtlanlar inanıp güvenecek miydi? Lord Ay’ın casusları onu arayıp bulmayacaklar mıydı? Sorgulamak için onu tekrar Thebes'e götürmeyecekler miydi?"</p>

  <p>Her ikisinin kadehlerini de doldurdum. "Şimdi," kafamı kaldırıp geceye baktım, "her şey akla uygun bir hal aldı. Khufu'nun ölümü, Meryre’nin fısıltıları ve Nefertiti’nin planı. Kocasının tahttan feragat etmeyi dilediğini fark etmiş olmalı. Eğer gücü elinde tutmayı istiyorsa, Yakoup'un cesedini kullanarak kocası için sahte bir cenaze töreni sahnelemeli ve Tutankhamun'un gayrimeşru olduğuna dair hikayeleri desteklemeliydi."</p>

  <p>Djarka, "Sence Lord Ay tüm bunlardan haberdar mıydı?"</p>

  <p>diye sordu. "Nefertiti onun kızıydı."</p>

  <p>"Lord Ay bunları biliyor olabilir," diye yanıtladım, "ancak bu tür ahlaksız dedikoduları umuma duyurmak onun ilgi alanı değildi." Elimi havaya kaldırdım, parmaklarım kıvrıktı. "Herkesi ve her şeyi bir arada tutan kopça Tutankhamun. Burada tartıştığımız şey daha öteye gitmemeli."</p>

  <p>Djarka ve Pentju birbirlerine baktılar ve başlarıyla onayladılar.</p>

  <p>"Söyleyin bana," kadehimi yudumladım. "Khufu’ya göre,</p>

  <p>Akhenaten, o çılgın konuşmalarından tekinde, İzleyenler’in bir sır sakladıklarından bahsetti. Bununla oğlunun meşruluğuna dair ortaya atılan söylentilerden bahsettiğini düşünmüyorum. Söylenenlerden habersizdi ve hatta şüphelenmiş olsa bile, böyle bir konuyu dile getirmezdi: hiçbir erkek boynuzlandığını umuma ilan etmez. Öyleyse, gönderme yaptığı şey neydi?"</p>

  <p>Djarka, "Bilmiyorum," diye terslendi.</p>

  <p>"Ama Yakoup ile görüşmelerin oldu, öyle değil mi?"</p>

  <p>"Yakoup, Akhenaten’in bedenini ve ruhunu temizlemek için doktorlar getirdi, amacı onun etini, başını döndüren ve kalbini kör eden delilik ilaçlarından arındırmaktı. Onunla Tek’in, Gizli Tanrı’nın gerçek doğası hakkında konuştular. Geleceğe dair de görüşmüş olabilirler."</p>

  <p>"Ve?" diye sordum.</p>

  <p>"Benim halkım Canaan’ın batı yamacından geldi. Apiru çobanların, çiftçilerin ve sürü sahiplerinin kabilesidir. Uzun yıllar önce Mısır’a vardılar; içlerinden bazıları, Baş Kraliçe Tiye gibi, hükümetin üst seviyelerini ele geçirip kendi inançlarını terk ederek Mısırlılardan çok daha Mısırlı oldu. Kraliçe Tiye, Bereket Tanrısı Min'e hizmet etti, oysa içinde bulunduğu ortamda bu sadece bir gösterişti. Eski uygulamaları geri getirdi ve bunu oğlu Akhenaten'e öğretti."</p>

  <p>"Bu öğreti neydi?" diye sordum.</p>

  <p>"Sadece tek bir tanrı olduğu, onun her şeyi yaratan, her şeyi gören, gözle görünmez bir varlık olduğu."</p>

  <p>"Dahası yok mu?" diye ısrar ettim.</p>

  <p>"Evet lordum, dahası var: Apiru'nun, özellikle de kabilem</p>

  <p>Israar’ın, bu Gözle Görünmez, adı dile getirilemez Tanrı tarafından, saltanatı büyük nehirden uzak adalara kadar uzanacak, tüm krallıkları altında toplayacak büyük bir Mesih yaratmak maksadıyla seçildiğini de söyledi ... "</p>

  <p>"Ve Kraliçe Tiye oğlu Akhenaten’in bu Mesih olduğuna inandı, öyle mi?"</p>

  <p>Djarka başını sallayarak onayladı. "Kraliçe Tiye’nin teorileri Mısır ruhbanlarınca bilinir bir hal aldı. Aynı zamanda Mısır’ın Tanrılar’ı hakkındaki kehanetlerin yıkılıp yok edildiğinin, bir Mesih ’in geleceği ve büyük bir ulusun kurulacağına dair inancın yerleştiğinin de farkındaydılar. Bunların büyük çoğunluğu boş ve saçına inanışlardı: işte bu yüzden," Djarka ellerini havaya kaldırdı, "bir yandan Tiye ve Akhenaten kendi hayallerini kovaladı, diğer yandan da Mısır’ın ruhbanları buna itiraz etti."</p>

  <p>Pentju, "Akhenaten, Mesih olduğuna gerçekten de inanıyordu," dedi. "Çılgın dönemlerinde, yeni bir şehir ve yeni bir imparatorluk kuracağına, askerlerin tümünün kendi idaresine gireceğine gerçekten inandı. Bu rüya hüsranla sonlandı, Akhenaten şarap ve haşhaş suyu içerisinde yok olup gitti."</p>

  <p>"Ya Yakoup?" diye sordum.</p>

  <p>Djarka, "Yakoup doğruyu söyledi," diye yanıtladı. "Akhenaten Tanrı değil, sadece bir haberci, bir öncüydü. İlerde daha başka öncüler, ulaklar, elçiler olacaktı. Mısır'dan bir ulus doğacaktı ama o bunun olabilmesi için geri çekilmek zorundaydı."</p>

  <p>"Bu hikaye ne kadar gerçek?" Kendimi sanki soğuk bir rüzgar sırtımdaki teri ürpertmiş gibi hissettim. "Bu bir zırvalık mı?</p>

  <p>Yani ruhbanların boşboğaz lakırdıları mı?"</p>

  <p>Djarka, "Tehlikeli bir zırvalık," dedi. "Lordum, yirmi yıl boyunca Akhenaten kafadan her şeyi dilediğince değiştirdi: Tanrılar, tapınaklar, ölüme, yaşama ve sonrasına dair ayinler. Mısır’ı dize getirdi. Thebes’te çoğu kişi kabusun sonlandığını düşünüyor. Akhenaten gitti ve bu şehir ölüme terk edilecek. Ancak Horemheb, Rameses ve Thebes’in diğer güçlü ve önde gelenleri gibi kişilerden, bitkinin kesildiğinden ancak köklerinin hala hayatta olduğundan şüpheleniyorlar ... "</p>

  <p>Sessiz olmaları için elimi kaldırdım. "Söylediklerini anlıyorum. Birincisi önümüzde Akhenaten ve onun deliliği var. O ortadan kaybolur, Meryre bayrağı kapar ve Mısır’ı tehdit etmek için Delta’ya yabancı askeri alayları getirir ... "</p>

  <p>"Bu güne kadar," Djarka masanın karşısına doğru uzandı,</p>

  <p>"insanlar Akhenaten’in deliliğinin Meryre ile birlikte sonlandığını düşünüyordu. Eğer tüm gerçekleri bilselerdi, benim halkımı yerden yere vururlardı." Ellerini uzatıp açtı. "Şimdi neden konuşmaya, hatta size bile güvenmeye bu kadar gönülsüz olduğumu anlıyorsunuzdur Lord Mahu."</p>

  <p>Bir tehlike ürpertisi hissettim, gizliden gizliye Lord Ay’ın kurnazlığına hayret ettim. Horemheb ve diğerlerine Akhenaten’in hayalinin öldüğü temin edilmeli, bu insanlar rahatlatılmalıydı, ancak aynı düşüncelerin hala geliştiğinden şüphelenmeye başlarlarsa ... Tutankhamun, Akhenaten’in oğluydu; Lord Ay ve Akhmin ekibinden gelen diğerleri ise Apiru soyundandı.</p>

  <p>"Bir kan banyosu yaşanabilir." Djarka beni hayallerimden uyandırdı. "Horemheb ve Rameses, Apiru kanından gelen herkesin ister konseyde ister tapınaklarda, üst düzey görevlerden alınmalarını talep edecekler. Apiru, tıpkı eskilerin Hyksos'u gibi, içeride düşman ilan edilecek, acımasızca ezilip Mısır sınırlarının dışına sürülecekler. Halkım, tıpkı bizimle bağları olan diğerleri gibi, ağır bir bedel ödeyecek."</p>

  <p>"Şu söylentiler hakkında bana daha fazla şey anlat," dedim.</p>

  <p>"Şu Mesih hakkında."</p>

  <p>Djarka, "Söyleyeceklerim," diye karşılık verdi, "kamp ateşlerimizin etrafında konuşulanlardan alınma. İnsanlar bir albinosdan, saçı ve teni kar kadar beyaz, gözleri garip bir adamdan bahsediyorlar. O halkımızı Mısır’ın dışına çıkartıp, Vaat Edilen Topraklar' a götürecek."</p>

  <p>Her ne kadar yanıtı tahmin etsem de, "Ne Vaat Edilen Topraklar'ı?" diye sordum.</p>

  <p>"Canaan, süt ve balla dolu bir ülke. Yeni tehlikeleri göremiyor musunuz Lord Mahu? Eğer Horemheb, Rameses ve onları destekleyenler, şu anda tartıştığımız şeyi tahmin etseler, bunu ihanet olarak nitelendirirler! Mısır’ın ev sahipliği yapıp koynunda barındırdığı kabilenin günün birinde, sınırı aşıp Mısır’ın kendi toprakları olarak nitelendirdiği arazilerine girerek, Mısır’ın Tanrı'larına sorun yaratacağına dair aktarılan hikayeler..." Djarka kafasını salladı. "Tek bir çözüm önerecekler: Bu da kabilemizin her bir üyesinin toptan katli."</p>

  <p>"Bunun ne kadarını biliyordun?" Pentju’ya döndüm.</p>

  <p>Pentju hüzünlü bir tavırla, "Djarka bana sana anlattığı kadarını aktardı," diye itiraf etti. "Ama tek bir fark var Lordum Mahu.</p>

  <p>Onun söylediklerine inanıyorum: Bir gün kehanet gerçekleşecek.</p>

  <p>Nasıl olsa," acı acı güldü, "Akhenaten, Mısır’ın Tanrıları'nı altüst etti. Bir kez olan şey bir daha olabilir."</p>

  <p>Kadehimi aldım. Horemheb’in olan biteni ölçüp biçmesi ne kadar alacak, diye merak ettim. O ve İmparatorluk Ordusu'nun diğer subayları Apiru'nun rüyalarına Mısır’ın varoluşuna dair ciddi bir tehdit gözüyle bakacaktı. Mısır, Canaan’a odun, şarap ve nehir vadilerinin zengin ürünleri sebebiyle bağımlıydı.</p>

  <p>"Belki de böyle bir şey hiçbir zaman olmayacak, ne dersin?"</p>

  <p>diye fısıldadım.</p>

  <p>Djarka ile göz göze geldik.</p>

  <p>"Öyleyse olmaması için dua et," diye lafı yapıştırdım.</p>

  <p>"Olacak ya da benim halkım öyle düşünüyor. Sürekli olarak bu konuda konuşuyorlar. Akhenaten’in kanının Apiru'dan geldiğini anlamaları ne kadar zaman alır? Tutankhamun da aynı kandan, dolayısıyla bu bir daha olabilir."</p>

  <p>Kadehimi yerine bıraktım ve sallanarak ayağa kalktım. Korkuluklara yürüdüm ve aşağı bahçelere baktım. Orada burada, muhafız noktalarından ışık yansıyordu. Büyük bir hızla arkama döndüm ve Pentju'nun gözlerindeki o parıltıyı yakaladım; bana her şeyi anlatmamıştı.</p>

  <p>"Haklısın Djarka," diye mırıldandım. "Henüz bitmedi! Hem de hiç bitmedi!"</p>
</body>
</html>
