<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 11</h1>

  <p><i>Khufu'nun Hikayesi</i></p>

  <p>Firavun Akhenaten-Aten için hoş olan her şeyin yerine geçen kişi-hakkında doğruları söyleyeceğime dair hayatım üzerine büyük bir yemin ettim. Ben Khufu'yum, Iputy’nin oğlu, Thebes şehrindeki ’in ruhbanı. Hayat Evi'nde öğrenim gördüm, ardından da Malkata Sarayı'ndaki küçük Aten tapınağına gönderildim, orada çalışkanlık ve becerilerimle, mektuplara kendimi adamam ve İlahi Kişi'nin iradesine teslimi yetimle dikkat çektim.</p>

  <p>Ben Thoth 'un kutsal yazmalarını inceleyen, ancak onun büyük bir hata yaparak dile getirdiği tüm bu Tanrılar’ın insanoğlunun hayal gücünün gölgeleri, fantezileri olduğunu fark eden bir ruhbanım.</p>

  <p>Bunlar, şafaktan ve Aten’in, Yuvarlak Güneş’in, ufkun üzerinden yükselişinden önce gelen karanlıklardır. Ben Her Şeyi Gören, Her Şeyi Bilen Görünmez Tanrı sembolüne saygı gösterdim, ki o bizlere Onun imgesini yaratmamamızı emreden, bunun yerine Kendisini kalplerimizde Oğlu Akhenaten aracılığıyla göstermeyi seçen ulu güçtür. Hatalarımdan İlahi Kişi ve Baş Kraliçe Nefertiti’nin, o güzel kadının-Aten’in hoşuna giden o kişinin-huzurunda arındım. Hayatımdaki hatalarımı itiraf ettim, kendimi Her Şeyi Gören Tanrı ’ya tapınmaya ve hizmet etmeye adadım.</p>

  <p>Gayret ve coşkunluğum kısa bir süre sonra Lord Meryre, Aten ’in Baş Ruhbanı ve Aten Şehri'nin en önde gelen tapınağının Tören Başkanı'nın dikkatini çekti. Lord 'un Evi'nin sevgisi günlerimi doldururken, beni de içimdeki şevk yiyip bitiriyordu. Orada geçirilen tek bir saat, başka bir yerdeki binlerce yıla bedeldi. Ben en itaatkar kişiydim ve İlahi Kişi’nin öğretisini büyük bir dikkatle dinledim. Bu öğreti sonunda, bir Tanrı'nın itibar ve unvanını üstlenmeyi dileyen, müdahalesi yeni vahyin güneş ışığı boyunca köklü bir gölge yaratan Nefertiti tarafından kösteklendi.</p>

  <p>Aynı zamanda, efendime hizmet etme gayretimde, erdem yolundan ayrıldığımı da kabul etmeliyim. Mısır’ın düşmanlarının kamp ateşinde oturdum ve onların şeytani müzakerelerinde yer aldım. Günah işledim ve günahım her zaman her yere benden önce gidecek. Lord Mahu’ya bana gösterdiği büyük af ve merhamet için minnettarım. Doğruyu söylemeye ve tazmin için ne gerekiyorsa ödemeye yemin ettim. Buradan ayrılacak ve belirsizliğe gideceğim. Günlerimi Mısır’ın büyük karmaşasından uzakta sonlandıracağım.</p>

  <p>Lord Mahu bana tüm bunların ne zaman başladığını sordu?</p>

  <p>Bu büyük gizemin tohumları neydi? Pekala, her ne kadar çöküşüne sebep olan olaylar arbede girdabı ve kasvetinde gizlenmiş olsa da, o Aten Şehri'nin geçmişini biliyor. O zaman tüm bunlar ne zaman <i>başladı?</i> Sözümü sakınmadan yanıtlayacağım. İlahi Kişi'nin ikinci kraliçesi ve karısı Khiya' dan, Mitanni Prensesi'nden oğlu doğunca, İlahi Kişi, Akhenaten ile Kraliçesi Nefertiti'nin araları açıldı. Nefertiti’nin Khiya’ya hiçbir zaman gebe kalmaması anlayışı doğrultusunda müsamaha gösterdiği oldukça sık işitilen bir söylentiydi. Kendi deyimiyle, Yabancılar’ın Prensesi’nin sadece gebe kalmakla kalmayıp aynı zamanda yaşayan bir oğlanı doğururken öldüğünü işittiğinde, öfkesi en ufak bir sınır dahi tanımadı. Derin bir gurur ve aşırı hırslara sahip bir kadın olan Nefertiti, hırsını ortaya koyabileceğine ve öfkesini alenen yaşayabileceğine inandı. İlahi Kişi bunu hoş görmeyi reddetti ve onu kendi huzurundan menetti. Bu kopuşun ardından, Aten Sarayı kasvet ve umutsuzluğa gömüldü, sarayın ihtişamı söndü. Tapınaklarının görkemi karanlıklara gömüldü, fener ve ışıkları sessizce yaklaşan ürpertici bir ümitsizlik hissiyle söndürüldü. Akhenaten yalnızdı, Khiya ölmüştü, Nefertiti şehrin kuzeyindeki odasına sürülmüştü.</p>

  <p>Saltanatının on beşinci yılında, İlahi Kişi kafasının güçlü şarap ve haşhaş suyuyla döndürülmesine ve kalbinin bunlarla şımartılıp bozulmasına göz yumdu. Ruhu sessiz kalamaz oldu, bedenini tıpkı aşırı keskin bir kılıcın kınını kuşanışı gibi kuşanmaya başladı. Endişeli ve allak bullak olan Akhenaten, saray koridorlarını kolaçan etmeye başladı. Bazen Tanrı'sı için yakarıyordu; diğer zamanlarda ise seslendiği Nefertiti, henüz bebek olan oğlu ya da yıllar öncesinden gelen yoldaşlarıydı. O sabah ve akşam dualarında verilen kurbanlardan vazgeçen bir adamdı, geçmişinin kasvetli mağaralarında yaşıyordu. Sanki batıdan gelen şeytani bir ruhun saldırısına uğramış, ruhu iblisler tarafından ele geçirilmiş gibiydi. Babasına, Muhteşem Amenhotep' e lanetler okudu ve ağabeyi Tuthmosis’in trajik ölümüne hayıflandı.</p>

  <p>Akhenaten sık sık bana sanki onun kulağıymışım, onun itiraflarını dinlemeye hazır bir ruhbanmışım gibi davranırdı. Ağabeyi Tuthmosis’in Kransk'daki Amun-Ra Tapınağı'nda nasıl korkunç bir şekilde zehirlendiğini; bunun olmasını önleyebileceğini ama nasıl başarısız olduğunu anlatırdı. Diğer günahlarım, karşı konulamaz arzularını ve gururunu tanımlardı. Bir yandan kraliçeleri olduklarım ilan ettiği iki kızıyla oynayıp rahatlarken, aklına takılan düşüncelerinden kurtulup ferahlamanın yollarım arardı.</p>

  <p>Her iki kızı da hamile kaldı ama o zaman dahi tohumları lanetliydi, her iki birleşmenin meyvesi olan bebek de doğumda öldü.</p>

  <p>Ankhesenamun güçlü kaldı ama Meritaten, ki o en baştan beri zayıftı, babasının öfke yüklü ancak sessiz izolasyonundan, hüzün yüklü krizlerinden, çılgın öfke nöbetleriyle aralanan umutsuzluğundan korktu. Akhenaten taht odasındaki yalnız ihtişamı içerisinde kalmakta ya da tıpkı kafesindeki bir panter gibi sinsi sinsi dolaşmakta ısrarcıydı. Bazı durumlarda, özellikle de gölgelerin uzadığı ve güneşin batmaya başladığı anlarda, dile getirilemez dehşetler içerisinde takıntılı bir hal aldı ve Meryre’nin, acizane benim ve Djoser’in kendisine eşlik etmesini istedi. Saatler boyunca çömelir, onun yakınışlarını dinlerdik.</p>

  <p>"Beni zulüm, ıstırap ve korku gasp etti," diye bağırırdı. "İblisler arzularımı engellediler. Günah işledim. Ben hastayım, günahlarım çok ve hatalarım inanılmaz derecede fazla."</p>

  <p>Taht odasına bakarak öylece oturur, dudakları sanki bizim göremediğimiz varlıklarla konuşurcasına kımıldardı. Sonra yeniden kendine gelir ve, "Ben ne yaptım? Ben ne yaptım?" diye bağırmaya başlardı.</p>

  <p>Bazen ele geçirildiğinden ya da gerçek ruhunun bedenini terk ettiğinden korkardık. Salgın geldi, şehre Ölüm Meleği gibi süzüldü, her yere ceza ve ıstırap yaydı. İlahi Kişi bunu bir lanet olarak kabullendi ve hüznü derinleşti. Diz çöküp dua eder, bağırarak biz ruhbanlara etrafına toplanmamızı emrederdi.</p>

  <p>Büyük bir karanlığa düştü, onun ya bu şekilde kalacağını ya da kendisine zarar vereceğini düşündük. İlerleyen günlerde iyileşti ve parmaklarını korkmuş bir çocuk gibi kemirerek tahtına yerleşti. Haftalar ve aylar geçti. Bazen yıkanmayı ya da tıraş olmayı reddediyor, hizmetkarlarını yumruk ve küfürlerle kovuyordu.</p>

  <p>Aynı yılın ekim mevsimi boyunca, saraydaki diğerlerinin farkına vardık, ilk başta bunlar karanlık şekil ve gölgelerden, çölden çıkıp gelen askerlerden başka bir şey değillerdi. İmparatorluk Muhafızı görevden uzaklaştırılmış, yeni gelenler o pozisyonları kapmıştı. Onlar da ortadan yok olmadan önce bir ay daha geçti.</p>

  <p>İmparatorluk Muhafızları'na geri dönmeleri emredildi ve İlahi Kişi’nin huzuruna çıkmalarına izin verildi, böylece o da bize yüzünü göstermiş olacaktı. Onu tahtında sakin bir halde otururken bulduk. Herkesi şaşkına çeviren bir bildiri yayınladı: Nefertiti geri dönecekti. Lordum Meryre, cesaretini toplayarak, Kraliyet Çemberi’nin diğer üyelerinin bir araya toplanıp toplanmayacaklarını sordu ama Akhenaten buna itiraz etti. Sakin bir tavırla Tanrı'nın Babası’nın, Lord Ay’ın, onlarla ilgileneceği yanıtını verdi.</p>

  <p>Baş Kraliçe Nefertiti, Akhenaten’e getirildi. Uzun etekli güzel bir elbise içerisindeydi, muhteşem derecede süslenmişti, yalvaran birisi gibi Akhenaten’in ayağının dibine diz çöktü. O gün, ve takip eden günlerde, Nefertiti onunla birlikte yalnız kaldı. Hepimiz onun huzuruna toplu halde bir kez daha çağırıldığımızda,</p>

  <p>Akhenaten çok daha sakindi. Nefertiti artık tahtını ve yatağını onunla paylaşıyordu, Akhenaten’in ağlayıp dövünmeleri gittikçe azaldı ve bir dizi kehribar turkuvaz boncuğu elemeye başladı.</p>

  <p>Zaman geçtikçe Nefertiti’nin gücü daha da aşikar bir hal aldı. Kral naibi ilan edildi. Soğuk ve buyurgan bir tavırla, kafasını kazımaya ve Firavun'un giysilerine bürünmeye başladı. Onun itibar ve ihtişamı büyüdükçe, Akhenaten'inki azalıp yok oluyordu. Kraliçesinden ve bizden uzaklaştı, soğudu, sanki önceki deliliği silkinip omzundan attığı pis bir cübbe gibiydi, şimdi buna tekrar bürünmüştü. Haritalar, çizelgeler ve yıldızlarla daha fazla ilgilenmeye başladı. Aynı zamanda, Aten Tapınağı yerine kendi özel odasında dua da ediyordu. Eğer kurban verecek olsa, kullandığı şey koyun ya da öküzlerin kanı değil, bir ateş mangalının üzerine serpiştirilen tütsü taneleri olurdu. İlahi Kişi av gezintilerine çıkmaya da tekrar başladı, Kızıl Topraklar’a sık sık tek başına gidiyordu.</p>

  <p>Bir gün, Yeni Yıl'ın hemen ardından, Köpek Yıldızı gökyüzünün yükseklerinde net bir şekilde görüldüğünde ve beyaz balıkçıl su baskınının yakın olduğunu göstermek için Nil kıyısına geri döndüğünde, Akhenaten av seyahatlerinin tekinden döndü.</p>

  <p>Bizim kum sakinleri, çöl gezginleri olduklarını düşündüğümüz kişiler kendisine eşlik ediyordu, hepsinin üzerinde çizgili cübbeleri vardı, saçları ve sakalları gürdü. Lordum Meryre’nin casusları bu insanların İlahi Kişi'yi küçük bir çocukken sık sık ziyaret eden ve Saray'daki mevcudiyetleri daha önce fark edilenlerle aynı kişiler olduklarını bildirdi. Gelişleri bildiri ya da trompet eşliğinde olmadı, en ufak bir debdebe ya da merasim yaşanmadı, tıpkı meltem kadar yumuşak bir tavırla, doğudaki kireç taşı uçurumların hat ve patikalarından Aten Şehri'ne süzüldüler. Lord Ay ve İmparatorluk Muhafızı subayları sıkı direktif altındaydılar: Bu ziyaretçiler Firavun'un arkadaşlarıydı; memnuniyetle karşılanacaklar ve onun huzuruna çıkmalarına en ufak bir korku ya da tedirginlik hissedilmeksizin izin verilecekti. Liderlerinin adı Yakoup'du, bu uzun boylu, her ne kadar yeterince cana yakın olsa da sert görünümlü bir savaşçıydı.</p>

  <p>Yıl ilerledikçe, İlahi Kişi bu ziyaretçilerin ruhbanlarıyla birlikte serbestçe dolaşmalarına izin verdi. Yakoup iyi bir yalancı, çölü avucunun içi kadar iyi bilen bir adamdı. Bana kendisinin ve akrabasının, uzun yıllar önce Canaan'ın batı yamacındaki taşra bölgesinden göç eden, oradan da Mısır'ın güneyine seyahat eden</p>

  <p>Apiru'nun bir mezhebi olan Israar kabilesinden geldiklerini söyledi. Kabilelerindeki insanların bir kısmı Delta’ya yerleşmiş, burada oldukça yetenekli birer duvarcı halini almışlardı. Diğerleri sürüleriyle ilgilenmeye devam etmişler, Mısır çölünün Kara Topraklar’ı ve Kızıl Topraklar’ı arasındaki ıssız bölümünde hareket edip durmuşlardı. Muhteşem Amenhotep’in eşi ve Akhenaten’in annesi Baş Kraliçe Tiye’nin kabilelerinin soyundan geldiğini ifade etmişti. Polis Şefi ve Sırlar Evi’nin Yöneticisi Lordum Mahu'nun hizmetkarı Djarka gibi, İlahi Kişi’nin hizmetindeki diğer insanların da kendi kabilelerinden gelmeleriyle övündü. Yakoup bizimle şarabını ve ekmeğini paylaştı. Adı dile getirilemeyen gizemli Tanrı'sından, Temu ya da Aput'un, ki bunlar Tanrı’nın Ulağı ya da Mesih'ti, onun kabilesinden geleceği kehanetinde bulunulduğundan bahsetti.</p>

  <p>Bu süre boyunca İlahi Kişi daha da iyileşti. Sakin ve dingin bir tavırla kendisini yıkamaya ve saflaştırmaya başladı, saray ve şehir işleri Nefertiti ve Kraliyet Çemberi’nin diğer üyelerine bırakılmıştı. Ancak Lord Meryre'yi alarma geçiren bir şey oldu. Yakoup ve halkına doğrudan İlahi Kişi'ninper <i>hatch</i>'ından, saraya ait hazineden ödeme yapılmaya başlandı. İlk başta Lord Meryre bu ödemelerin rüşvet olduğunu düşündü; sonra İlahi Kişi’nin refakatçilerinin aslında kraliyet hazinesini Kızıl Topraklar’a çıkarttıklarına ikna oldu. Akhenaten’in huzurunun neredeyse dışında bırakılan, artık ayin ve takdiste hesaba katılmayan Baş Ruhban, İlahi Efendimiz’in sıkı ağızlılığıyla alarma geçti. Meryre sık sık beni, Djoser’i ve diğer ruhbanları gizli nasihat vermek için bir araya toplardı. Kraliyet Çemberi’nin diğer üyelerinin artık güvenilmez bir hal aldıklarını ifade ederek bize kendisine sadık kalacağımıza dair yemin ettirdi, yakında bir şeyler olacaktı ve kendimizi o kötü güne hazırlamalıydık. Sonunda, bir sabah, Akhenaten Zuhur Penceresi'nde doğan güneşi selamlarken, Meryre toplantı talep etti.</p>

  <p>Hepimiz imparatorun huzuruna çıkartıldık ama Akhenaten diz çökmüş halde kaldı, sanki gelmemiz, gitmemiz ya da orada kalmamız umurunda dahi değilmişçesine sırtı bize dönük öylece durdu. Lord Meryre, derinden aşağılanmış bir halde, çekilmek üzereydi.</p>

  <p>"Neden gidiyorsunuz Lordum Meryre?" Akhenaten’in ses tonu güçlü ve netti.</p>

  <p>Kapı girişinden geri döndüğümüzde, Firavun 'un sırtı artık bize dönük değildi, bağdaş kurmuş oturuyordu. Üzerinde sadece peştamalı vardı, omuzlarına ise ince keten bir şal atılmıştı. Kafası ve yüzü tıraş edilip yağlanmıştı, göz ve ağzının etrafındaki endişe çizgileri yok olmuştu.</p>

  <p>"Eğer isterseniz," diyerek gülümsedi ve işaret etti, "gelip benimle konuşabilirsiniz."</p>

  <p>Meryre, "Belki de," diyerek karşılık verdi, "Baş Kraliçe'niz ve Tanrı'nın Babası Ay da bize katılmalı, ne dersiniz?"</p>

  <p>Akhenaten ’in yüzündeki gülümseme yok oldu.</p>

  <p>"Bana ne olduğunu merak ediyor olmalısınız Lordum Meryre. Gelin, oturun, size anlatacağım. Size ayırabileceğim zaman kısıtlı."</p>

  <p>Korku ve merak içerisinde, Meryre, Djoser ve ben onun önünde diz çöktük.</p>

  <p>"Bana," Akhenaten’in başı öne eğildi, sesi güçlüydü ve yankılanıyordu, "Batiui'den, Akhmin’in o kızıl saçlı iblislerinden, o arkadaşlardan, doğruyu konuşmayan ve bugüne kadar da doğruları aktarmamış olan o iğrenç yaratıklardan bahsetmeyin."</p>

  <p>İlahi Kişi'nin gözleri geriye kaydı. Ellerini öne doğru uzattı.</p>

  <p>Nöbet geçirdiğini düşündüm.</p>

  <p>Meryre, "Lordum, sorun ne?" diye sordu.</p>

  <p>"Onların isimlerini zikrettiğinizde," Akhenaten’in gözleri ariık kapalıydı, "çevremi kan lekeli hayaletler kapladı. Tıpkı güçlü bir rüzgarın sebep olacağı türden koşuşturma ve gürlemeler işitiyorum."</p>

  <p>Meryre, "Ama lordum," diye fısıldadı, "saray sessiz. Gökyüzü kararmaya başlıyor."</p>

  <p>"Konuşan benim kalbim." Akhenaten gözlerini kapalı tuttu.</p>

  <p>"Kötü kişiye dair şeyleri bırakıyorum ve kalbim seyahate çıkıyor.</p>

  <p>Koşuşturma ve gürlemeler yüce sedirler arasından esen rüzgardan kaynaklanıyor olmalı."</p>

  <p>Meryre, "Ama lordum," diye diretti, "Aten Şehri'nde sedir ağacı yok."</p>

  <p>Akhenaten, "Ben buradayım," diyerek iç çekti, "ama kalbim sedir ağaçlarının yetiştiği diğer bir yerde. Ben buradan bıktım.</p>

  <p>Güneş yüzünden çatlayan, yağmurlar tarafından kertiklenen aptalca kil gri höyüklerin ötesinde bir şehir ve Mısır'ın ihtişamı hayallerim vardı. Bu şehir kumla dolu çorak bir toprak üzerindeki kara bir leke."</p>

  <p>Meryre, "Majesteleri," dedi. "Size geleceğin bir imgelemi sunuldu mu?"</p>

  <p>"Gecenin karanlığında hayaller içerisinde yaşadım. Gölgelerin kaydığını gördüm. <i>Tertrati iati</i> 'deydim, yani gecenin manzarasında. Olacak şeyleri yaşadım: Tek’in gücü ve Mısır’ın geleceği üzerine bir rüya." Ellerini yüzüne kapattı, sonra da açtı, tıpkı birer peçe gibi yüzünün iki yanında tuttu. "Açık Uzak Ufkun çifte kapısıdır," diye monoton bir makamla okumaya başladı. "Kilitlememişler onun sürgüsünü. Her ne kadar fırtınalar gökyüzünü karartsa da, ilahı gaye oldukça açık. Yıldızlar aşağı yağıyor, hayvanların kemikleri titriyor. İblisler sessiz. Ben bu topraklarda ölmeyeceğim."</p>

  <p>Meryre, "Majesteleri," diyerek ısrar etti, "eğer geleceğin hayallerini gördüyseniz, bunları bizlerle paylaşmalısınız, bilgeliğinizi kendi oğlunuza bırakın! Sizin yazmalarırnzı," diye aceleyle devam etti, "kaydedemez, öğretilerinizi diğerlerine aktaramaz mıyız?"</p>

  <p>"Ben konuşurum ama onlar dinlemez. Ben anlatırım ama onlar anlamaz. Ben yazarım ama onlar öğrenmez. Ben şarkı söylerim ama onlar dönüp gider, saparlar." Akhenaten’in omuzları düştü. "Ve kendi oğluma," gözleri yaşla doldu, "ya da oğlum olarak ilan edilen çocuğa gelince ... bilgeliğimi İzleyenler’in gözetimine bıraktım."</p>

  <p>Meryre, "İzleyenler de kimler?" diye sordu.</p>

  <p>Akhenaten, "Ben yerime gittiğimde," diye yanıtladı, "eğer Tanrı’nın arzusu da öyle olursa, oğlum benim bilgeliğimi alacak.</p>

  <p>O zamana kadar ... "</p>

  <p>"Majesteleri, bize ne olacak?"</p>

  <p>"Herkes kendi yolunu takip eder ama benim gittiğim yere siz gelemezsiniz. Gittiğimde hepiniz beni özleyecek ve nerede olduğumu araştıracaksınız ama beni yeni yerimde, kendi yaptığım malikanemde bulamayacaksınız."</p>

  <p>Meryre, "Peki bu nerede?" diye sorguladı.</p>

  <p>Akhenaten gözlerini açıp bize baktı; bakışları bir aslanınki kadar sertti. "Gitmek istiyorum, çoktan geri dönüşü olmayan topraklara girdim bile."</p>

  <p>"Oraya neden gitmelisiniz lordum?"</p>

  <p>"Çünkü iblise karşı çabaladım. Adalet ve dürüstlüğün sınırlarını aştım."</p>

  <p>Oh, lordum Mahu, doğruları söylüyorum. O odada ani bir endişe, bir korku ürpertisi hissettim. Gökyüzü fırtına bulutlarıyla kararmaktaydı. Djoser, gerilimi azaltmak için, buna bir takım göndermeler yaptı.</p>

  <p>Akhenaten, "Bulutların toplandığına sevindim," diyerek gülümsedi. "Beraberlerinde yağmuru getirecek, güney batıdan esen rüzgarların iblislerini alıp götürecekler."</p>

  <p>Meryre, "Bu iblisler de kim?" diye sordu.</p>

  <p>Akhenaten kafamızın üzerindeki bir noktaya baktı.</p>

  <p>"Toplamda yedi taneler. Evet, büyük uçurumun derin boşluklarında yedisi birden saklanmakta, bana söylenen bu. Ne dişil ne de erkekler. Eşleri yok, çocuk babası olamıyorlar. Bu yedi ibliste ne acıma ne de sevecenlik mevcut. Dua ya da yalvarışları din-</p>

  <p>!emiyorlar; bunlar ölümün ulakları ve Yok Edici’nin hizmetkarları. Eğer Tanrı’nın öfke duyduğu benim gibi birisiyle karşılaşırlarsa, tıpkı ceylanı kapan bir aslan gibi onun üzerine çullanıyorlar.</p>

  <p>Onun hem ruhunu hem de bedenini zehirle dolduruyorlar. Onun ellerini sıkıyor, ayaklarını bağlıyor ve böğürlerini tırmalıyorlar."</p>

  <p>Meryre, "Bu iblisleri gördünüz mü?" diye sordu.</p>

  <p>"Bunlar tahtımın ve yatağımın etrafına toplanan iskeletler.</p>

  <p>Kafataslarından kızıl saçlar fışkırıyor; siyah kanatlar korkunçluklarını gizliyor; uzun kollarının ucundan büyük yassı eller uzanıyor. Bedenimi alıyor, etimi parçalıyorlar." Midesini tuttu. "Kartalın pençeleri gibi, kalbimi kavrıyor ve onu bir yemek gibi öğütüyorlar."</p>

  <p>"Peki, onlarla nasıl savaşıyorsunuz?" Meryre konuyla ger çekten de ilgilenmişti. Bir cincinin gücüne, iblisleri defetme becerisine sahip olmayı ne kadar çok istediğini sık sık ifade ederdi.</p>

  <p>Akhenaten, "Apiru ruhbanlarını çağırdım," diye itiraf etti.</p>

  <p>"Bir kuzu kurban ettiler ve vücudumu onun kanıyla sıvadılar. Bana yemem, kalbimi derin bir uykuya sokmam için çeşitli tozlar verdiler. Rüyalarımda Ölüm Getiren ’i davet eden iblisleri, uluyan, korkunç bir kalabalığı gördüm." Akhenaten gülümsedi. "Uyandığımda, iblisler gitmişti. Kalbim saflaşmıştı. Dolayısıyla beni, kızıl saçlıları buraya getirmekle tehdit etmeyin lordum Meryre. Onların mevcudiyetlerini dilemiyorum."</p>

  <p>Baş Ruhban çok daha dehşete düşmüştü, Lord Ay ve Baş</p>

  <p>Kraliçe Nefertiti ile acil bir toplantı talep etti. Bu görüşmede ben de vardım. Lord Ay, kaygılı bir yüzle, Akhenaten’in kendi ölümünü planlıyor olabileceği de dahil olmak üzere, çeşitli olasılıklardan bahsetti. Baş Kraliçe solgun yüzlü ve öfkeden dolayı dudaklarını sıkı sıkı kapatmış halde kaldı. Her ne kadar Nefertiti bağışlanmış olsa da, o, Lord Ay ve Kraliyet Çemberi'nin diğer üyeleri imparator huzurundan men edilmişlerdi. Toplantının sonunda,</p>

  <p>Lord Ay, benim İlahi Kişi'yle kaçınılmaz olasılıkları görüşmek üzere geri gönderilmem gerektiği sonucuna vardı.</p>

  <p>Ben de kovulmayı bekleyerek öyle yaptım ama Akhenaten büyük bir kibarlıkla beni huzuruna kabul etti. Şimdi cübbeleri içerisindeydi, beline işli bir kuşakbağlı, boynunda ise basit bir altın tasma takılıydı. Bir masaya oturmuştu. Aşırı baharatlı kızartılmış bir ördekten yükselen yemek kokularını anımsıyorum. Bunu benimle paylaşmayı önerdi ama ağzım herhangi bir şey yiyemeyecek kadar kuruydu, korkmuştum.</p>

  <p>Akhenaten, "Çekiniyor musun?" diye sordu. "Sana bir şey söyleyeyim mi Khufu? Baş Kraliçe'ın ve onun kurnaz babası, hayatlarında ilk defa, benden gerçekten korktular. Benim ellerinin arasında duran bir çamur olduğumu, beni istedikleri gibi şekillendirebileceklerini düşünmüşlerdi. Yapamadılar. Gerçek görevlerinde başarısız oldular. Beni dürüstlük ve erdemden uzaklaştıran onlardı."</p>

  <p>"Lordum," diye fısıldamaya cesaret ettim, "sanki bizi terk etmek üzereymiş gibi konuşuyorsunuz. Ya küçük oğlunuz ne olacak?"</p>

  <p>"Ben sizden hep uzaktayım Khufu, konu oğluma geldiğinde, seninle büyük bir sır paylaşacağım. Çünkü her sırrın bir şahidi olmalı. Baş Kraliçe'yi neden huzurumdan menettiğimi biliyor musun? Çünkü henüz bir bebek olan oğlumu tehdit etmeye cüret etti!</p>

  <p>Peki, neden affedildiğini biliyor musun?" Yanıtımı beklemedi.</p>

  <p>"Çünkü ne kendisinin, ne de kendi kanından gelenlerin ona karşı el kaldırmayacaklarına yeryüzü ve gökyüzü üzerine ant içti."</p>

  <p>"Lordum, bizi bırakacak mısınız?"</p>

  <p>"Seshent' e gitmeyi istiyorum." Gülümsedi. "Saflaşma Yeri' -</p>

  <p>ne."</p>

  <p>"Ya oğlunuz?" diye direttim.</p>

  <p>"Stegout." Akhenaten Tanrılar’ın Koruyucuları'na gönderme yaptı. "Onlar oğlumun bilmek isteyeceği sırları tutuyorlar."</p>

  <p>Bilmecelerle konuşuyor, bana kasten şaka yollu takılıyordu.</p>

  <p>Parmaklarını salladı, bu gösterinin sonlandığının bir işaretiydi, dolayısıyla çekildim. Büyük bir sadakatle olan biteni anlattım. Tanrı'nın Babası Ay ve Meryre aşırı derecede rahatsız olmuşlardı, ne yapmaları gerektiğini bilmiyorlardı.</p>

  <p>İçtiğim antta söylediğim gibi Lord Mahu, ki yaşayacağımı ümit ediyorum, benim ya da diğerlerinin Akhenaten’i, İlahi Kişi'yi son kez gördüğümüz an o an oldu. Ertesi sabah yeterince cesaretini toplayan Lord Meryre huzura çıkmayı talep etti ama muhafızlar Firavun'un avlanmak için doğu Kızıl Topraklar’a çıktığını söyleyerek onu reddetti. Baş Ruhban bunu kabul etti, ertesi gün tekrar gittiğinde kendisine aynı mazeret sunuldu ama bu sefer muhafızların başı hem tedirgin, hem de şaşkın görünüyordu. Dikkatli bir araştırma yapılmadan önce iki gün daha geçti. İlahi Kişi şehri terk etmişti. Kraliyet ahırlarından araba ve atlar alınmıştı ama ne avcı, ne av köpeği ne de avda köpekleri idare eden kişi ortada yoktu. Hiç kimse onun gidişine şahit olmamıştı. Ne zaman gittiğini ya da ne zaman döneceğini kimse bilmiyordu. Tanrı'nın Babası Ay, bir araba birliği gönderdi; on millik bir bölgeyi taradılar, ancak en ufak bir iz ya da ipucu bulamadılar. Lord Ay, Akhenaten’in tek başına kalmak için bir süreliğine şehirden uzaklaşmış olabileceğini düşündü, ancak iki haftanın ardından başka bir şeyin olduğu sonucuna vardı. O ve Kraliçe Nefertiti bir grup adamı doğu Kızıl Topraklar’a uzun bir yolculuğa göndermeye karar verdiler; casus ve muhafızların ifadelerinden Akhenaten’in Nil'i geçerek batı çölüne erişmediğinden emindiler.</p>

  <p>Lordum Tutu araya girdi. Önümüze Canaan'daki son durum hakkında mektuplar serdi ve İlahi Kişi'nin oraya gitmiş olabileceğini ileri sürdü. Kraliçe Nefertiti kocasının neden Canaan’ın yamaç sayfiyesine gitmiş olabileceğini sorguladı. Sanıyorum henüz o bir şey söylemeden sorduğu sorunun yanıtını biliyordu. Tutu,</p>

  <p>"Majesteleri," diyerek mantık yürüttü, "sizin halkınızın geldiği yer de o yamaç sayfiyesi değil mi?"</p>

  <p>Nefertiti, "Benim halkım," diye karşılık verdi. "Benim halkım Mısır’ın halkı!" Ve bu konuyu bir daha açmadı.</p>

  <p>Ancak Meryre ne ona, ne de Tanrı’nın Babası Ay’a güvenmiyordu. Olan biteni keşfetmek için araştııma yapmaya başladı. Uzun bir yolculuk düzenlendi. Sonra, küçük bir güneş tapınağında ibadetimi yaptığım bir gece, hayatımın en korkunç çığlığını işittim, bu sanki zebaniler tarafından ele geçirilmiş, <i>ketet</i>’te, Ölüler Diyarı'nın karanlığında kapana sıkışmış ıstırap içerisindeki bir ruhun sesiydi. Çığlık kısa süreliydi ama tıpkı ölüm tuzağındaki bir adamdan çıkıyormuşçasına acı doluydu. İlk başta hayal kurduğumu dü şündüm. Tıpkı yakın bir odada bulunan Lord Ay gibi, büyük bir hızla araştırmaya başladım ama Kraliçe’nin paralı askerleri koridorları tutmuşlar, geçmemize izin vermiyorlardı. Ertesi gün dikkatli bir araştırma yaptım. Eğer bir adam öldürülmüşse, cesedi bir çukura ya da timsah havuzuna atılmış olmalıydı. Saraydaki diğer insanlar da çığlığı işitmişlerdi, böylece İlahi Kişi'nin öldürüldüğü, büyük olasılıkla karısı tarafından katledildiği şüphesine dayanan hikaye baş gösterdi. Ancak ortada en ufak bir kanıt yoktu ve bu da diğer bir çokları arasında kendi başına bir masal olarak kaldı. Tanıdıklarımdan öğrendiğim bir şey daha vardı, Aten Tapınağı'ndaki Hayat Evi'nin baş mumyalayıcısı da ortadan kaybolmuştu. Bu adam Nefertiti'nin yaratığıydı, ince suratlı, tek gözlü, kendisine verilen Keket, Kekeme adından memnun olan birisiydi. Gizem dolu o günler süresince Keket bir süreliğine ortadan kayboldu, yoldaşlarıyla tekrar bir araya geldiğinde, kendi konseyini oluşturdu.</p>

  <p>Bununla birlikte, Thebes’in mumyalama evinde hizmet veren bir adam için, Keket artık yaşadığı büyük iltimasın ve kaynağı hep bir gizem olarak kalan kayda değer miktarda servetin tadını çıkartıyor görünüyordu.</p>

  <p>Sonunda, Lord Meryre dediğini yaptırdı. Eğer mümkünse,</p>

  <p>Lord Akhenaten’in nerede olduğunun araştırılması maksadıyla,</p>

  <p>General Rahınose’nin emri altında doğu Kızıl Topraklar’a Canaan'a kadar ilerleyecek bir grup yollandı.</p>

  <p>Lord Meryre, Djoser ve benim de bu yolculukta yer almamızda ısrarcıydı. Meryre’nin Kraliçe Nefertiti ile arası ar1ık gözle görülür derecede açılmıştı ve Lord Ay’a boyun eğmeyi de reddediyordu. Bu asap bozucu deneyimi tecrübe etmekten başka şansımız yoktu! Alev alev yanan çölü baştan başa geçtik, sonunda Sinai'ye ve oradan da Canaan’a girmeden önce Tatlılık Vahası'nda mola verdik. Canaan kızılımsı kumlu toprağı, burulmuş meşeleri, gür ormanları ve timsah dolu çamurlu nehirleriyle garip bir ülkeydi. Kuzeye, çayırlık düzlüğe doğru yolumuza devam ettik, pis kasabalardan uzak durduk, haydutlar ve kanun kaçakları tarafından istila edilen yollar boyunca yavaş yavaş seyahat ettik. Bölge sakinleri bize şüpheyle yaklaştı. Her vadide farklı bir kabile yaşamaktaydı, dolayısıyla bize karşı duracak kadar güçlü bir orduları yoktu. Sonunda Prens Aziru'nun bölgesine ulaştık ve onun koruması altına alındık. Rahmose uzun yolculuğumuzun gizli amacını açıkladı. Aziru büyük bir ciddiyetle bize yardım edeceğini belirtti.</p>

  <p>O bundan kazanç sağlayıp zenginleşmişti, çünkü Akhenaten, Canaan sorunlarını bilmezden gelmişti. Saraya ulaştığımızda dahi, Hititli elçilerin şeref misafiri olarak ağırlandıklarını gördük.</p>

  <p>Aziru, Akhenaten konusunda dikkatli bir araştırma yaptı. İlk başta yaptığımız yolculuğu diğer bir gizem için yaratılmış bir bahane şeklinde düşündü ama kendi casusları da kulağına Mısır'dan çıkan bir grup insan, kuzeye, Ölü Deniz cıvarındaki yamaçlara yönelen kum sakinleri tarafından sıkı sıkı korunan bir karavan hakkında garip hikayeler fısıldadılar. Aziru'nun açgözlülüğü, bu karavanın sadece önemli bir kişiyi değil aynı zamanda efsanevi bir hazineyi de barındırdığına dair anlatılan hikayelerle iyice törpülendi. İşte, büyük yalan da bu noktada hayat buldu. Ben ve Djoser, Aziru'nun sarayında kalırken, mektuplarla donatılan General Rahmose, Mısır’a geri gönderildi. Aylar geçtikçe, Hititliler’in saraya yaptıkları seyahatler daha da sık bir hal aldı. Sonunda Aziru bizi kendi emıine kattı. Artık, asilleri, askeri danışmanları ve hazineyi güneye gönderen Hitit kralı tarafından açıkça destekleniyordu. Aziru, Akhenaten’in gerçek kaderi bilinmediğine göre, bir gaspçıyı onun yerine geçirerek neden Mısır’ın sorunlarıyla ilgilenemeyeceğimizi sorgulamaya başladı. Böyle bir entrikaya tam desteğini vereceğini ifade eden Meryre ile gizli gizli mektuplaşmaya başladı, Djoser ve ben de onun elçileri olacaktık. Meryre,</p>

  <p>Aten’in heykellerini, sembollerini hediye olarak gönderme bahanesini kullandı; bunlar içlerinde gizliden gizliye onun vatana ihanet yüklü mektuplarını barındırmaktaydılar. Aziru'nun şehrinin dışındaki düzlüklerde, bir ordu toplanmaya başladı: Kötülük dolu Aziru'yu. desteklemeye istekli Canaan küçük prensleri ve kabile reislerinin yanı sıra, Hitit alayları ve paralı askerler de oradaydı.</p>

  <p>Doğruyu söylüyorum: Bu fesatlığı desteklemekte yoldaşım</p>

  <p>Djoser kadar istekli değildim. Gaspçı ve kadınıyla ilk kez karşılaştığımda, görünüm ve karakterlerini açıkça alaya aldım. Bu iki insan büyük Kral Akhenaten ve Kraliçe'sine, kesinlikle çöl kumunun en katışıksız altına benzediğinden daha fazla benzemiyordu.</p>

  <p>Yine de Aziru kararlıydı. Mısır' dan Nefertiti'nin tek Firavun gibi ülkesine hükmetmeye giriştiği, ancak devrildiği; bir saltanat konseyinin Akhenaten’in oğlunun adına krallığa hükmettiği yönünde hikayeler geldi. Prens’in isminin Tutankhaten'den Tutankhamun’a çevrilmiş olması, her şeyin Mısır’da nasıl yürüdüğünü simgeliyordu.</p>

  <p>Meryre’nin öfkesi sınırsızdı. Gizli bir mektupta Aten Şehri’nin terk edildiğini bize bildirdi. Kraliyet Çemberi’nin, eski günleri geri getirmeye azimli bir halde, Thebes’e nasıl döndüğünü aktardı. Yine de bu Kraliyet Çemberi bölünmüştü, dolayısıyla Delta’yı istila etmek ve Horemheb’in gücünü kuzeye çekmek yönünde bir karara varıldı. Bu arada, Aziru gerçek Akhenaten ’i ve hazinesini araştırmakta ısrarcı davrandı ama yeni hiçbir şey bulamadı.</p>

  <p>Canaan' da geçirdiğim ikinci yılda, hasat mevsiminin üçüncü ayı süresince, Canaan'dan aşağı Sinai'ye indik ve oradan da Delta’ya geçtik. Geriye kalanını lordum Mahu biliyor. Doğruları aktardım ve söyleyebileceğim daha başka bir şey de yok ...</p>

  <p>Khufu'yu yazdığı her şey konusunda yakından sorguladım ama yorulmuştu, inanılmaz derecede sarhoştu ve hala korkuyordu. Verdiği yanıtları genelde ağzında geveliyor, konuya odaklanamıyordu, dolayısıyla onu yatağına gönderdim. Anlattıklarım sakladım, bu elyazmasını yıllar boyunca yanımdan ayırmadım. Onun üzerinden o gece büyük bir dikkatle, satır satır geçtim. Yazılanlardan bazılarım anımsadım. Nefertiti’nin itibardan düşmesini takiben Aten Şehri'nde yaşanan karmaşa her şeyi gizlice perdeledi.</p>

  <p>Akhenaten’in depresyonu, tuhaf tutumu ve saray çevresinde etrafı kolaçan ederek gizli gizli dolaşması oldukça iyi biliniyordu.</p>

  <p>Khufu'nun hikayesi her şeye biraz daha açıklık getirdi. Akhenaten bir tür delilik yaşamıştı; bu ilahi bir ilham mı değil mi söyleyemedim. Geleceğe dair bir takım görüşleri olduğunu ve bu gizemli İzleyenler’in gözetiminde bazı gizli bilgelikleri bıraktığını iddia etti ama bunlar kimlerdi? Bu insanlar ona yardım edenlerle aynı kişiler miydi? Çocukluğundan beri, Akhenaten, Apiru'nun gezginci kabilelerinden yardım almıştı. Khufu, tüm bunlardan sorumlu olan ya da mezhebi doğrudan adlandırmıştı: Israar. Khufu'ya göre, bu insanlar Akhenaten’in zihnini saflaştırmak için kendi ruhban ya da büyücülerini getirmişlerdi. Akhenaten yeni bir dinginlik ve huzur keşfetmiş, Aten Şehri'ni terk etmeye karar vermişti.</p>

  <p>Bu bazılarına komik gelebilir. Neden bir insan, varlık ve gücü bıraksın ki? Yine de, daha önce söylediğim gibi, çocuk insanlığı oluşturur. Akhenaten ’in çocukluk yılları yalnızlık dolu bir belirsizlikte geçti. Zavallı bir ruhbanın konforsuz ve dünyevi zevklerden yoksun yaşamını deneyim etti. Firavun olduğunda, her ne kadar görkem ve ihtişamın tadını çıkartmış olsa da, bunu sadece Tanrı 'sına ibadet için bir araç olarak gördü. Peki, şehrini terk mi etti? Ya da öldürüldü mü? Nefertiti ve onun arasındaki uçurum, sarayın diğer efradına nasıl görünmüş olursa olsun, değiştirilemez ve kesindi. Görünüşe bakılırsa, Khufu ’ya göre, Nefertiti' -</p>

  <p>nin eski görevine iadesi Prens Tutankhamun’a hiçbir şekilde zarar vermeyeceğine dair ettiği yemindi, ki bunun anlamı sürgünde olduğu dönemde bile büyük olasılıkla bebeği incitmeye çalışmıştı.</p>

  <p>Göreve iadesinin ikinci sebebi, Akhenaten’in normallik, uyum yanılsamasını anımsayabilmesiydi. Gizli gizli ailesini, sarayını ve imparatorluğunu terk etmeye hazırlanırken, devlet işlerini de tutkulu, küstah ve kibirli kansına devretti.</p>

  <p>Akhenaten, işkence yüklü bir mücadele yaşamış ve kendi ölümüyle karşı karşıya kalacak noktaya gelmiş bir adamda bulunan sakinliğe sık sık bürünürdü. Oradan ayrılmaya kesin kararlıydı ve Apiru'dan, Isaar askerlerinden, yardım aldığından da en ufak şüphe yoktu. Hazineyi, altın, gümüş ve değerli taşları Akhenaten’in gizli hayatına hazırlık olması açısından alıp götürmüşlerdi. Dahası, bu adamlar çölü, onun gizli patikalarını, saklı kuyu ve vahalarını tanıyıp biliyorlardı. Alev alev yanan kumları aşıp Sinai'ye, oradan da kuzeye, Canaan’a giderken en ufak bir sanın yaşamazlardı. Ve orada kimin dikkatini çekerlerdi ki? Önemsiz kan davaları ve kabilesel kıskançlıklarla kaynayan bir ülkede?</p>

  <p>Khufu'nun elyazmasını kaparak gidip küçük bir balkona oturdum, kafamı kaldırıp geceye baktım. Akhenaten gerçekten de buradan ayrıldıysa, gerçekten gizli kalmak, kendi hayalinin peşinde koşmak istediyse, o zaman Khufu'nun işittiği şey neydi?</p>

  <p>Kamta bakılırsa, imparatorluk dairelerinde birisi öldürülmüştü, ancak cesedin bir çukura ya da timsah havuzuna atılması yerine,</p>

  <p>Nefertiti’nin şu yaratığı, baş mumyacı, Nefertiti’nin odasına resmen çağırtılmış ve bir tür gizli görev karşılığında bonkörce ödüllendirilmişti. Ceset mumyalanmış mıydı? Aten Şehri'nin doğu kayalıklarındaki lahitler işaretlenmemiş mezar, tabut ve cesetlerle doluydu. Nefertiti ne yapmayı planlamıştı? Bundan sadece bir kaç ay sonra, Mısır'daki en üst gücü üstlenmeye kalkışmış ve içlerinden tekinin ben olduğum bir sırtlan sürüsü tarafından alaşağı edilmişti.</p>

  <p>Kendimi yorgun hissediyordum ama uykum kaçmıştı. Akhenaten gerçekten de kaçmış mıydı? Khufu'nun bir adamın öldürülüşüne dair anlattıkları basit bir oyalama ve dikkat dağıtma tekniği miydi? Ankhesenamun, kız kardeşi Meritaten’in kendi babası-kocasının zehirlendiğini bildiğinden fısıldayarak bahsetmişti.</p>

  <p>Meritaten’in kalbi buna dayanmamıştı, o kasvetli babasından korkan zayıf bir kızdan başka bir şey değildi. Onun gururu gerçekten ziyade daha çok hüsnükuruntunun bir sonucu muydu? Yoksa tüm bunlar Ankhesenamun 'un verimli hayallerinin bir oyunu muydu?</p>

  <p>Akhenaten, Canaan’a münzevi bir hayat yaşamaya kararlı bir halde gelmiş, gaspçının ortaya çıkışı ve Delta’da yaşanan korkunç olaylardan dolayı mecbur kalarak mı ortaya çıkmıştı? Güneye adaletin tecellisini göm1ek için mi bir kez daha gelmişti? Oğlunu ziyaret etmeye ve hala hayatta olduğunu bana sessizce iletmeye mi? Nebamun hiç şüphesiz doğruları konuşmuştu. Akhenaten’e birden fazla açıdan benzeyen, turkuvaz kehribar tespihi çeken, papaz kılığına gim1iş bir adam gördüğünü iddia etmişti. Khufu da itirafında aynı şeylerden bahsetmişti.</p>

  <p>Gaspçının çadırında bulduğum altın amblemi ve Nebamun'un kütüphanesinde başvurduğum haritayı anımsadım. Gidip ikisini de alıp getirdim. Aten Şehri’nin yerini araştırdım ve güneşli amblemi oraya yerleştirdiğimde ışınlarının güney Canaan'daki bir bölgeyi işaret ettiğini fark ettim. Aziru, farklı bir harita kullanarak, aynı şeyi kendi araştırmalarında da yapmış olmalıydı. Bölgeye baktım, vadiler ve düzlükler, gür ormanlar, çalkantılı akan nehirler ve tek bir çimen yaprağının ya da en dayanıklı çalının dahi büyüyemediği o tümsekli çöl uzantılarına dair işittiğim hikayeleri anımsamaya çalıştım. Haritayı bir kenara ittim ve giriş antresine gittim; Djarka portatif bir karyolaya uzanmış uyuyordu.</p>

  <p>Silkeleyerek uyandırdım. Sendeleyerek yatağından kalktı, yüzüne su çarptı ve pencereden dışarı baktı.</p>

  <p>"Lordum Mahu, saat gecenin üçüncü çeyreği olmalı. Uyuyamadınız mı?"</p>

  <p>"Bana halkından bahset," dedim.</p>

  <p>Djarka gözlerini ovuşturarak yere oturdu, sırtını duvara dayadı. Birkaç yağ lambası daha yaktım.</p>

  <p>"Bu sabaha kadar bekleyemez miydi?" diye inledi.</p>

  <p>"Bana halkından bahset!"</p>

  <p>"Bunu siz biliyorsunuz," diye itiraz etti. "Ben Canaan'dan gelen Apirular'danım. Bazıları sürüleriyle birlikte orada kaldılar, diğerleri Delta’ya yerleşti, geriye kalanları ise Akhmin' de sömürgeleşti, çok daha," birdenbire güldü, "Mısırlılar'dan çok daha Mısırlı oldular. Ben bu sonuncu gruba dahilim. Bunu biliyorsunuz.</p>

  <p>Baş Kraliçe Tiye'ye hizmet ettim, sizin hizmetinize de böylece girdim. Sadık okçu, hizmetkar, Prens’in Koruyucusu."</p>

  <p>Sesindeki alaycı tonu duymazdan geldim.</p>

  <p>"Peki Israarlar’ı tanıyor musun?"</p>

  <p>O gece iki hata yaptım. Birincisi Khufu'yu daha detaylı sorgulamalıydım. İkincisi, her ne kadar o an bir şeylerin yanlış gittiğini hissetmiş olsam da, Djarka’nın karanlıklar arasında gizli kalmasına izin vermemeliydim.</p>

  <p>"Israarlılar," diye tekrarladım. "Onlar hakkında ne biliyorsun?"</p>

  <p>"Onlar bizim halkımızın kalbidir." İç geçirdi. "Diğerlerinden çok daha fazla sayıda ruhbanları var. Mısır tarafından, onun muhteşem ihtişamından, lüksünden, zenginliğinden etkilenip bozulmadılar. Sürüleriyle ilgilendiler, bir ileri bir geri hareketlendiler, bazen Canaan’da, bazen de Mısır’ın zengin Kara Toprakları'ndaydılar."</p>

  <p>"Hiç Akhenaten ’in kaçırılması ya da kaçışıyla ilgilerinin olduğuna dair," diye sordum, "dedikodular işittin mi?"</p>

  <p>"Efendim, eğer böyle bir şey duymuş olsaydım," yanıt çok basitti, "mutlaka size aktarırdım. İlahi Kişi," tekrar iç çekti, "ayrıldığında ya da öldürüldüğünde, ben de, tıpkı sizin gibi onun huzurundan men edilmiştim. Siz salgından dolayı halsizdiniz. Ben ise onun ölümünün ... " Kelimelerinin bir süre havada asılı kalmasına izin verdi, bu onun bir katil olduğunu keşfettiğim sevgilisine karşı hissettiği derin sevginin anımsatıcısıydı. Sonra güçlükle ayağa kalktı. "Akhenaten hakkında hiçbir şey bilmiyorum. Hem de hiçbir şey," ve tekrar yatağına döndü.</p>

  <p>Ben de odama gittim. Khufu'nun hikayesinin üzerinden bir kez daha geçtim ama bildiklerimden başka hiçbir şey öğrenemedim. Yine de eski efendimin hayatta olduğuna, Mısır’ı tekrar ziyaret ettiğine ve Canaan'daki gizli yerine geri döndüğüne inanıyordum. Delta'dan getirilen dokümanlara da göz attım. Temelde oldukça ilginçtiler: Bunlar Aziru ile Canaan ve Hitit krallığındaki müttefikleri arasında gidip gelen mektuplardı. Dokümanları yaydıın, yaptığım işle o kadar meşguldüm ki kolumdaki yumuşak dokunuşla irkildim. Tutankhamun pijaması içerisinde dikiliyordu, gözleri yaş doluydu. Küçük ahşap bir kutu tutuyordu; bunu sessizce bana uzattı. Kutuyu aldım ve kapağını kaldırdım. İçinde boğduğu iki su kaplumbağasının mumyalanmış cesetleri vardı.</p>

  <p>"Amacım yanlış bir şey yapmak değildi Mahu Amca. Sadece onları cezalandırmam gerektiğini düşünmüştüm."</p>

  <p>Kutunun kapağını kapattım ve yere çömeldim. Kollarını boynuma doladı ve titreyerek dikildi. Onu masanın karşısına götürdüm, örtüyü kaldırdım, ona bir parça tatlı et ve bir yudum şarap verdim.</p>

  <p>"Kaplumbağaları unutun lordum," diye fısıldadım. "Onlar iyi birer kaplumbağaydı ve artık Uzak Ufkun ötesine seyahat ettiler."</p>

  <p>Tutankhamun, "Orada kaplumbağalar olacak mı?" diye sordu.</p>

  <p>"Eğer isterseniz lordum, orada kaplumbağalar, ceylanlar, kediler ve köpekler olacak."</p>

  <p>"Ben ne zaman Uzak Ufka gideceğim?"</p>

  <p>"Ancak çok yaşlandığınızda," diye yanıtladım. "Çok sayıda çocuğun babası ve sayısız bebeğin dedesi olduğunuzda."</p>

  <p>Tutankharnun kıkırdadı, parmaklarını yalıyor ve her zamanki gibi tıpkı küçük bir baykuşmuşçasına bana bakıyordu.</p>

  <p>"Babamın hala hayatta olduğu doğru mu Mahu Amca? Hizmetkarları konuşurlarken duydum. Eğer hala hayattaysa, neden beni ziyaret etmiyor? Neden beni bırakıp gitti?"</p>

  <p>"Babanız sizi hem kendi hem de sizin güvenliğiniz için terk etmeliydi lordum."</p>

  <p>Tutankhamun, "Büyüyüp koca bir adam olduğumda," dedi,</p>

  <p>"bir savaşçı olacağım. Kuzeyi tıpkı Ahmose’nin yaptığı gibi kasıp kavuracak, Dokuz Ok Halkı'na karşı ateş ve kılıç taşıyacağım."</p>

  <p>Şarap kadehini elinden aldım ve tekrar masaya bıraktım.</p>

  <p>"Lordum, kaç yaşındasınız?"</p>

  <p>"Mahu Amca, kaç yaşımda olduğumu biliyorsun. Sen gittiğinden beri, doğduğum gün geldi ve geçti. Şimdi yedi ve sekiz yaş arasındayım."</p>

  <p>Çömelerek, "Babanızın sizi ziyaret edişini hiç anımsıyor musunuz?" diye sordum.</p>

  <p>Genç Prens olumsuz manada kafasını salladı.</p>

  <p>"Size hiç hediye gönderdi mi?"</p>

  <p>"Çok sayıda hediye gönderdi, oyuncak askerler, bir araba, bir suaygırı ... "</p>

  <p>"O," diyerek araya girdim, "ya da Lord Pentju hiç size İzleyenler' den bahsetti mi? İyi düşünün lordum."</p>

  <p>Tutankhamun gözlerini sıkı sıkı kapattı, ardından da büyük bir hızla açtı.</p>

  <p>"Hiçbir zaman Mahu Amca. İzleyenler de kim?"</p>

  <p>"Son olarak lordum," onu tutup havaya kaldırdım, "size gecenin bir körü yatak odanızdan çıkmamanızı kaç defa tembihledim?"</p>

  <p>Şakalaşıp gülüşerek onu odasına geri götürdüm, yatağına yerleştirdim ve uykuya dalana kadar başında oturup bekledim.</p>
</body>
</html>
