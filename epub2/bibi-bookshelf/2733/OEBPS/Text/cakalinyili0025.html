<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 12</h1>

  <p><span class="ilkharf">A</span>v ekibimiz Memphis’i ertesi sabahın erken saatlerinde terk etti, görünüşte günün tadını çıkartıp rahatlamaya gidiyorlardı, ancak Maya’nın istihza içerisinde gözlemlediği şekliyle, gerçek avımız yakalanması ve tarifi çok daha güç bir şey olacaktı. Bize çok sayıda araba, sürü halinde hizmetkar, avcılar, boruya, kamçıya ve ıslığa karşı eğitilmiş, kesik ve acı seslerle havlayan tazılar eşlik etmekteydi. Onur konuğu, hala bir <i>Themum,</i> Şeref Kahramanı olan Horemheb'di. Rameses ve Huy hala bir önceki geceden kalmaydılar. Maya, Sobeck’in ayrılışıyla çılgına dönmüştü. Pentju, her ne kadar ciddi bir yüz ifadesi taşıyor ve olayları geriden takip ediyor olsa da, aramızdaki en tetikte kişi gibi görünüyordu. Lord Ay, alışıldık zarif formundaydı.</p>

  <p>Biz Nebamun'un konağının etrafına toplanırken, Ay, "Kafir ve vatan hainlerinden uzakta olmak çok güzel," dedi.</p>

  <p>Hiç kimse onun, tıpkı duvarları Akhenaten ve onun Tanrı 'sına yöneltilen methiyelerle dolu, henüz inşası bitirilmemiş</p>

  <p>Aten Şehri'ndeki lahitinin şahitlik ettiği gibi, doktrinlere karşı düşen bu inanışın en başını çekenlerden teki olduğunu söylemeye cesaret edemedi. Ah işte, yine başlıyoruz, politikacıların hepsi kelebek hafızasına sahip-tabi işlerine geldiğinde. Onun dizginleri kavrayışını, yoldaşlarıyla konuşup şakalaşmasını seyrederken,</p>

  <p>Lord Kobra'nın Akhenaten’in can sıkıcı son günleri hakkında ger çek manada ne bildiğini çok merak ettim. Ancak, Ay için, o kapı kapanmış, sürgülenip mühürlenmişti. Tanrıça Ma'at, Uzak Ufku aşıp gelse ve ona bunu yapmasını söylese dahi, kesinlikle doğrulan söylemezdi.</p>

  <p>Kendimize güzel bir sabah seçmiştik, bu ılık bir günü müjdeleyen muhteşem bir şafaktı. Çimenler ve ağaçların arasından batıya yöneldik, güneş arkamızdaydı, ışığı yabani çiçekleri yakalıyor, aydınlatıyordu. Havlayıp hırlayan köpeklerimiz avlanmaya istekliydiler. Birazdan çimenlerin arasından yabani tavşanlar görünecek ya da perde ayaklı bir bıldırcın sürüsü kanatları havayı döverek renk cümbüşü halinde havalanacak, uyarı çığlıkları ceylan ve yabani keçi sürülerine kadar ulaşacak, onlar da arkalarında puslu toz bulutları bırakarak dört nala koşacaklardı. Yabani gri kıçları arkalarında toynaklarıyla tozu dumana katacak, kişneyecek ve eşkin gidip kaçmadan önce köpeklerimize gözdağı vereceklerdi. Önümüzde bir dizi av vardı, arabalarımız sabah aydınlığında yelpaze şeklinde açılmıştı, avcılar köpeklerine sesleniyorlardı.</p>

  <p>Çimenlik alanın sonuna eriştik ve gerçek avımıza başladık, karşımızda heybetli yabani bir boğa sürüsü vardı, iri yarı ve kaslıydılar, sivri uçlu boynuzları, kızgın, ateşli gözleri vardı, hızlı ve kurnaz olmanın yanı sıra oldukça da akıllıydılar. Bu hayvanlar bana hep Horemheb’i anımsatmışlardı, aynı cüsse, vahşilik, cesaret, kurnazlık ve hepsinden ötesi şaşırtıcı bir hıza sahiptiler. Bizim büyük kahramanımız, asil general, öldürmeye niyetli, Tanrı'sına, Henes’in Horus'una adağını vermeye istekliydi. Köpekler serbest bırakıldı ve sürüye doğru tıpkı yaylarından kurtulmuş oklar gibi hızla yaklaştılar. Onları avcılar takip etti. Boğalar anında dağıldı ama liderlerinden teki, ki bu yaşlı yara izi taşıyan bir hayvandı, kızgın ve heyecanlıydı, kafasını sallayarak döndü, boynuzunu yere yaklaştırdı, öfke içerisinde homurdanıyor, yeri eşeliyordu. Yabani boğaların taşıdığı tehlike, son ana kadar kaçacak mı, saldıracak mı, bilememenizdir. Bu aniden büyük bir hızla saldırdı, doğrudan köpek sürümüze doğru ilerledi. Ok üstüne ok fırlattım. Diğer arabalar da boğayı çembere aldı, kafası karışan boğa yeni tehlikeyle yüzleşmek için döndü. Oklar havada vızıldıyordu. Boğa, ok uçları böğür ve iki kürek kemiği arasına isabet ettikçe, kas ve tendonlarını kestikçe, butlarındaki gücü kaybederek yere düştü.</p>

  <p>Sonunda öylece yatıp kaldı, böğrü seyiriyor, gözleri parlıyor, burun delikleri ve ağzından kan akıyordu. Horemheb arabasından aşağı indi ve hayvanın kaslı ensesini bacaklarının arasına alarak dikildi. Ellerini gökyüzüne doğru kaldırdı, büyük general Horus’a bir ilahi okurken sağ elindeki bıçak güneşte ışıldadı. Hepimiz ilahiye eşlik ettik, sonra Horemheb hayvanın boğazım yardı ve boynuzlarının arasından bir saç tomarı kesip aldı. Bizi avcılardan tekinin büyük bir hızla yaktığı ateşin başına götürdü ve saçları alevlere saçtı, üzerine de bir avuç dolusu tütsü attı. Kokulu duman, mavi gökyüzüne doğru uzandı. Horemheb ayakta dikildi, gözleri sıkıca kapalıydı, Tanrı 'sıyla sessiz bir iletişim içerisindeydi.</p>

  <p>Maya, "Horemheb her neye gerçek manada inandıysa," diye tısladı, "o, onun Delta'daki büyük zaferinde attığı her adıma yön verdi."</p>

  <p>Kurban etme işlemi bitince, avcılar yanımıza yaklaştı. Hayvanm kanımı yardılar, kanı akıttılar, bedeni dörde böldüler ve çeşitli mafsalları aldılar. Hava patlayan bağırsak ve fışkıran kan kokusuyla ekşimsi bir rayihaya büründü. Av ekibi hareketlendi, toprağm seyrek bir hal aldığı ve suyun sadece kaim, pis otlarla çevrelenen cansız havuzlarda biriktiği çimenlik arazinin ucuna erişti. Kaba diken yığınları ve cübbelerimizi yırtan karaçalıların arasından büyük bir dikkatle yürüdük. Çölün geceleri ortaya çıkan sinsi yaratıkların dolandıkları kıyısına gelmiştik. Yaşlı bir aslanı, simsiyah yeleli sarımsı kahverengi bir hayvanı şaşırttık. Rahatsız olmuş ve telaşa kapılmış bir halde köpeklerimize döndü, ok ve Horemheb’in ağzındaki mızrakla öldürülene kadar içlerinden ikisine saldırdı. Güneş gökyüzünde daha da yükseldi, sıcaklık insa-nın, köpek ve atların gücünü tüketiyordu.</p>

  <p>Tatlı Çimen Vahası'na ulaştık ve kampımızı kurduk, arabaların iplerini çözdük ve at hatlarını oluşturduk. Yemek pişirmek için ateşler yakıldı; yiyecek ve şarap sepetleri boşaltılıp açıldı. Öldürdüğümüz kokuşmuş av rüzgara karşı yerleştirildi ve el arabalarına yüklendi, üzerine tuz serpildi, deri tenteyle kaplandı. Sonunda her şey hazırdı. Horemheb, asker tavrıyla, henüz tehlikelerden soyutlanmadığımızda ısrarcı oldu, av seyahatinde dahi sanki uygun adım ilerliyormuşuz gibi davranmalı, hareket etmeliydik. Huy ve Maya gözlerini göğe doğru kaldırdı. Görünüşe bakılırsa, çöldeki en vahşi hayvanlar bizlerdik: avcılar, Kraliyet Sarayı'nın sırtlanları. O günkü asli görev henüz başlıyordu. Vahanın havuzunda yıkanıp temizlendik, hizmetkarlar tarafından sunulan soğutulmuş şarapları büyük bir minnettarlıkla kabul ettik. Hizmetkarlar çekildiklerinde, minderlerimize oturduk ve Lord Ay, uzun tırnaklarıyla kadehine vurarak, hepimizi tek bir soruyla düzene soktu.</p>

  <p>"O hala hayatta mı?"</p>

  <p>Tüm gözler bana döndü.</p>

  <p>Ay, küstahça, "Esir Khufu hala sizinle mi?" diye sordu. "Gasp çının kayıtları gibi elinizde mi? Gerçekten Lordum Mahu, sizin bu iki şeyi Kraliyet Çemberi'ne teslim etmemenize şaşırıyoruz!"</p>

  <p>"Şaşırmamalıyız," diye sertçe yanıtladım. "Siz de biliyorsunuz Lordum Ay, ben Kraliyet Çemberi'nden emekliye ayrılmayı düşünüyordum. Eğer durum öyle olursa, doğrulan sizin önünüzde büyük bir övünçle sergiler, size de bulduğum her şeyin bir kopyasını verirdim."</p>

  <p>Ay, hülyalı bir şekilde bana baktı. Huy ve Maya başlarını önlerine eğdiler. Rameses gülümsemesini kadehinin arkasına sakladı.</p>

  <p>Ay, "Eğer Çember'den ayrılmış olsaydınız Lord Mahu," diye mırıldandı, "hepimiz çok büyük bir endişeye düşerdik. Sizin özellikle bu krizde ortaya koyduğunuz destek ve gücünüz inanılmaz derecede takdir edildi. Sizin doğruları söyleyeceğinizi biliyorum!"</p>

  <p>"Doğruların ne olduğunu nasıl bileceksiniz?" diye sordum.</p>

  <p>Ay, "Doğrular," dedi. "Lordum Mahu, siz Polis Şefi, Sırlar Evi'nin Yöneticisi 'siniz."</p>

  <p>"Ve siz de işkencecinizi beraberinizde getirdiniz," diye ilan ettim. "Gaspçı ve diğer esirler sorguya çekildiler."</p>

  <p>Rameses, "Gevezelik etmekten başka bir işe yaramadılar,"</p>

  <p>diye söylendi. "Hemen hiçbir şey anlatmadılar. Muğlak dedikodular, hayal ürünü hikayeler."</p>

  <p>"Ben hayatta olduğuna inanıyorum." Rameses’in konuşmasını kestim. "Aten Şehri'nden kaçtığını düşünüyorum." Çölün ötesinde sıcaktan kaynaklanan pusa bakarak gözlerimi kıstım. "Ona yardım edildi ve Canaan’da barındırıldı. Bence biz Meryre’nin bildiği kadarını biliyoruz: Geriye kalanını Hititliler ve Prens Aziru’ya yardım etmek için uydurdu."</p>

  <p>Horemheb, "O zaman General Nebamun yanıldı, öyle mi?"</p>

  <p>diye sordu.</p>

  <p>"Hayır, doğruları dile getirdiğine inanıyorum. Albay’a tamamen güveniyorum. O güvendiğim az sayıda insandan teki."</p>

  <p>Horemheb gülümsedi.</p>

  <p>"Akhenaten güney Canaan’da yaşıyor olabilir ama yolları, nehirdeki bot ve mavnaları gördünüz. Er ya da geç tüm dünya Mısır’a gelir. Akhenaten son bir kez geri dönmüş olabilir, belki de adaletin tecellisini görmenin yanı sıra oğluna da bir göz atmak istemiştir. Karşı karşıya olduğumuz şey, belki de, hiçbirimizin aşina olmadığı bir şeydir. Bu konuda Firavun’a güvenmemeli," atasözünden bir alıntı yaptım, "ya da Mısır’ın savaş arabalarına itimat etmemeliyiz."</p>

  <p>Rameses, "Ne demek istiyorsunuz?" diye sordu.</p>

  <p>"Biz güç ticareti yapıyoruz," diye yanıtladım. "Bizler lorduz, efendiyiz; Lordum Horemheb elini kaldırıyor ve araba birlikleri, kalabalık asker güruhu onun emriyle uygun adım ilerliyor. Altlarıma, Doğu ve Batı Thebes belediye başkanlarına yazılı bir emir gönderdim," diye ekledim, "ve Lordum Ay araya girmediği sürece, emirlerim yerine getirilecek. Ama bu güçle ilgili değil. Akhenaten güçten fazla içti ve bu onu hasta etti. Aten Şehri'nde kustu, kendisini arındırdı. Şimdi huzur içerisinde olmak istiyor. Bu ideallerle, değişimle ilgili bir şey."</p>

  <p>Rameses, "O zaman ne yapacağız?" diye sordu.</p>

  <p>Horemheb, "Mısır’ın ihtişamı ve şerefi için," diye karşılık verdi, "onu öldüreceğiz."</p>

  <p>Ay, "Katılıyorum," dedi. "Mısır’ın iyiliği, oğlunun güvende olması, İki Diyar krallığı boyunca gerçek Ma'at’ı kurmamız, huzuru yakalamamız için, onu öldürmeliyiz."</p>

  <p>"Peki buna gerek kalmazsa ne olacak?" diye sordum. "Ya Akhenaten bize veya Mısır’a en ufak bir sorun yaratmazsa? Neden sorunun dalda solup gitmesine izin vermeyelim ki? Mevcut sorunlar onun yüzünden oluşmadı, bunların sebebi gaspçı."</p>

  <p>Horemheb, "O diğerleri tarafından kullanılabilir," dedi.</p>

  <p>"Buna izin vereceğini zannetmiyorum."</p>

  <p>Maya, "Hazinesini neden beraberinde götürdü?" diye sordu.</p>

  <p>"Eğer gerçek uyum ve huzuru bulduysa, hazinesine neden ihtiyaç duysun ki?"</p>

  <p>"Duymuyor," diyerek gülümsedim, "bu kendisi için değil ama hazine içindekiler diğerlerinin sessiz kalmalarını, onunla işbirliği yapmalarını ve olup bitenlere göz yummalarını sağlayabilir."</p>

  <p>Huy, "Ya şu mektuplar?" diye sordu. "Gaspçının çadırında bulunan dokümanlar?"</p>

  <p>Ay’a gülümsedim. "Rüzgardaki kumdan daha öte bir şey değil Lord Huy."</p>

  <p>"Ya Khufu?"</p>

  <p>"Önemsiz bir geveze."</p>

  <p>Horemheb doğruldu. Ay, hizmetkarlar tepeleme et ve sebzeyle dolu örgü saz sepetleri taşır, peçeteleri serer ve kadehleri tekrar doldururken, sessiz olunmasını işaret etti.</p>

  <p>"Endişelenme." Ay kadehini kadehime dokundurdu. "General Nakhtimin’e," kötü erkek kardeşinin diğer subaylarla birlikte, olan biteni büyük bir dikkatle izlediği yeri işaret etti, "yiyeceklerimizin, nasıl söylesem, herhangi bir iksir ya da tozdan uzak olduğunu kontrol ettirttim."</p>

  <p>Rameses, "Ve ben de Albay Nebamun’a güveniyorum," diyerek aptal aptal sırıttı. "Ondan hiçbir şeyden gözünü ayırmamasını istedim. Pekala," diyerek gülümsedi, "güvenli bir şekilde yiyip içeceğiz."</p>

  <p>Etrafıma bakındım. Sırtlan sürüsü hala bir aradaydı ama çeşitli gerilimler yaşanıyordu: Horemheb ve Rameses, Ay’ın önünü kesiyorlardı, Huy, Maya, Pentju ve ben ise aradaydık.</p>

  <p>Rameses, "Meryre bulundu mu?" diye sordu, ağzı yiyecek doluydu. "Şişman bir ruhban ve destekçilerinin, ki bu noktada Lord Tutu ve Buhen'den gelen gruptan bahsetmeye gerek bile yok, çölde net birer hedef olmaları gerekir, öyle değil mi? Demek istediğim, öğrendiğim kadarıyla, bu insanlar sadece kaçmakla kalmadı aynı zamanda beraberlerinde eşlerini, hizmetkar ve çocuklarını da götürdüler."</p>

  <p>Ay, "Sırasıyla," diye karşılık verdi. "Bir araştırma yapılacak.</p>

  <p>Eğer çölde kayboldularsa, o zaman bu olabilecek en iyi şekilde çözülmüş bir sorun olacak. Thebes’e geri dönüşümüzde, çabalarımızı iki katına çıkartacak, uygun bir araştırma yapacak, avcıları serbest bırakacağız."</p>

  <p>"O tutsak edilmeli." Horemheb kadehinden sesli bir yudum aldı. "Meryre ve diğerleri sorgulanmalı."</p>

  <p>"Lordum Pentju," Ay kadehini doktorunkine vurdu, "sessizsiniz. Faaliyetlerimizde bir izleyiciden öteye gitmemeye başladınız. Lord Meryre’nin," Ay hızla bana göz attı, "size yakınlaştığı doğru mu? İşkence çektirdiğimiz kişiler Baş Ruhban’ın sizi kendi yanına katmaya çok istekli olduğunu söylüyorlar."</p>

  <p>Pentju, "Meryre yıldızların aşağı düşmelerini de istiyor olabilir," diye şakayla karışık söylendi, "ama bu bunun olacağı anlamına gelmez. Sessizliğime gelince Lord Ay, bu benim bileceğim bir şey. Ben Kraliyet Çemberi'ne Firavun Akhenaten tarafından atandım. Ben onun küçük oğluna muhafızlık etmek için seçildim.</p>

  <p>O hala benim gözetimim altında."</p>

  <p>Ay, "O hepimizin <i>gözetimi</i> altında," diye ortamı sakinleştirdi. "Eğer General Horemheb ve Rameses kuzeydeki meseleleri gözetim altında tutmak için Memphis ’te kalacaklarsa, Prens’in ve torunumun Thebes'deki Malkata Sarayı'na dönmelerini öneriyorum."</p>

  <p>"Hayır." Horemheb tabağını masaya koydu.</p>

  <p>Yemeğimizin ve avın tüm güzel havası uçup gitti.</p>

  <p>Ay, "Lordum General," diye fısıldadı. "Önerimde bir sorun mu var?"</p>

  <p>"Evet." Rameses onun yerine yanıtladı. "Prens neden resmi koruyucusu Lord Mahu ve belki de Lord Pentju ile birlikte Memphis ’de kalmıyor?"</p>

  <p>"O benim torunum." Ay’ın yüzü o inatçı, hırçın görünüme büründü. "O tahtın varisi. O tacı takacak kişi. Thebes, Firavun'un şehri."</p>

  <p>Horemheb, "Bu Memphis olmalı," diye sertçe yanıtladı.</p>

  <p>Huy’a baktım; o da boş boş bana baktı. Maya da aynı durumdaydı. İşte bu güç noktasıydı. Prens’i her kim kontrol ederse, Mısır’ı da eninde sonunda kontrolü altına alacaktı. Khufu'nun hikayesini anımsadım; lahit peteğiyle Aten Şehri.</p>

  <p>"Lordlarım," diyerek araya girdim, "bir çözüm önerebilir miyim? Bir uzlaşma? Memphis şehri kuzeyde; Thebes ise güneyde. Tam ortalarında Aten Şehri yatıyor, ki burası bir çok yönden hala gelişmiş bir toplum. Benim önerim, benim, Lord Pentju'nun, Ekselansları Prens’in, Prenses Ankhesenamun ile birlikte Aten Şehri'ne geri dönmemiz. Hayır. Hayır!" İtirazları yatıştırmak için elimi kaldırdım. "Şehir paralı askerlerim tarafından oldukça iyi korunuyor. Hepsi de, Prens’in yanı sıra bana sadık olacaklarına dair teker teker ant içtiler. Orası aynı zamanda büyük bir kolaylıkla da muhafaza edilebilir: Bu şehir üç tarafı sarp kayalıklar ve dördüncü tarafı da Nil'le hemen hemen çevrili bir körfeze yapılandırılmıştır. Belki de, şehir benim paralı askerlerim tarafından korunurken, karayolları, uçurum tepeleri Albay Nebamun'un araba birlikleri, nehir de General Nakhtimin’in emri altında kuzeye gönderilen asker ve denizcilerle korunursa çok daha iyi olur. Sorunlar çözümlenir ve eski günlere geri dönüş büyük bir hızla gerçekleştirilirken, Prens için Thebes'ten uzak olmak çok daha iyi olacaktır. Tüm bunlar yapılınca, Prens, Amun-Ra Tapınağı'nda taç giyeceği Thebes' e geri dönebilir ve tabi ki, selefleri gibi, hükümdarlık ve gücünü sergileyerek bir yıl Thebes’te diğer yıl Memphis’te yaşayabilir."</p>

  <p>Rameses itiraz edecek gibi oldu ama Horemheb onu omzundan dürtükledi. Ay, dilini şaklattı, bu derin derin düşünürken baş vurduğu bir hareketti.</p>

  <p>"Tabi ki," diye ekledim, "Aten Şehri sorunları tartışmak maksadıyla sık sık buluşmak için Kraliyet Çemberi açısından ideal bir yer olacak. Kraliyet Çemberi'nin tüm üyeleri Prens 'le eşit görüşme imkanını yakalayacak. Hepimiz fikir birliğine varmadan önemli hiçbir karar alınmayacak."</p>

  <p>Horemheb, "Ben bu fikri kabul edeceğim," dedi.</p>

  <p>Huy ve Maya da önerimi desteklediklerini sözlü olarak hemen ifade ettiler.</p>

  <p>"Diğer bir sorun daha var." Hizmetkarın yeni bir şarap testisi getirmesini bekledim. "Aten Şehri’nin dışında Kraliyet Lahitleri yatıyor. Ölülerden bazıları yaşanan salgının bir sonucu. Bunların arasında Kraliyet Ailesi'nden bir takım insanlar da var. Lord Ay, kızınız Kraliçe Nefertiti, kız kardeşiniz Baş Kraliçe Tiye, Prenses Ankhesenamun'un kız kardeşi ve Kraliyet Sarayı'ndan diğerleri." Herkesin başlarını sallayarak beni onayladığını gördüğüme memnun oldum. "Şu bir gerçek ki," diye devam ettim, "Aten Şehri bir gün ölecek, çöle dönüşecek. Ancak ölülere olduğu kadar Tanrılar’a karşı da bir görevimiz var, o da bu mezarların bozulmamasını, hazinelerinin yağmalanmamasını garanti altına almak."</p>

  <p>Ay, "Öneriniz ne?" diye sordu.</p>

  <p>"Nehir kıyısındaki her bir tabutun Asiller Vadisi'ndeki ya da Krallar Vadisi'ndeki yeni lahitlerine taşınması ve bunun er ya da geç muhakkak yapılması."</p>

  <p>Maya, "Bu büyük bir iş olacak," diye sözümü kesti, "ve çok gümüş gerektirecek. Mağaraların kazılması lazım. Bu gizli gizli gerçekleştirilmeli," diye de ekledi. "Eğer Ölü Şehri çevresindeki soyguncular Krallar Vadisi'nde ancak kraliyet bireylerinin definleri olarak adlandırılabilecek bir faaliyet yürütüldüğünü öğrenirlerse, açgözlülükleri bir yana, merakları kabaracaktır. Bu lahitler,"</p>

  <p>diye büyük bir ciddiyetle devam etti, "gizli bir şekilde kazılıp hazırlanmalı, tabutlar gece getirilmeli ve kapatılmalıdır."</p>

  <p>Rameses, "Peki bunu nasıl yapmalıyız?" diye sordu.</p>

  <p>"General Horemheb’in büyük zaferini kullanın." Ay ellerini birbirine kavuşturdu. "Elimizde bir savaş esiri güruhu var. Kazıyı bu adamlar yapabilir. Onlara gereksinim duydukları kadar yiyecek ve içecek verilir. Ardından gözün gördüğü, kulağın işittiği ve ağzın konuştuğu gizli kalabilir."</p>

  <p>"Esirleri katledecek misiniz?" diye sordum.</p>

  <p>Ay, "Hepsi görevlerini bitirdiklerinde," diye hemfikir oldu,</p>

  <p>"Kızıl Topraklar' a götürülecekler."</p>

  <p>Pentju, "Peki, Aten Şehri'ndeki lahitleri boşaltmak kimin sorumluluğunda gerçekleştirilecek?" diye sordu.</p>

  <p>"Tabi ki Lordum Mahu'nun!" Ay gülümsedi. "Kendisine Sarayın Baş Doktoru, Lord Pentju destek verip yardım edecek. Hazır olduğunuzda kuzeye mavna ve muhafız göndereceğiz. Bu mükemmel bir öneri." Uzanıp bir hurma aldı ve bunu ağzına attı. "Aynı zamanda, Aten Şehri'ndeki tüm sarayların eşyalarım, altın ve gümüşlerini söküp çıkartmaya başlayacağız." Parmaklarını yaladı.</p>

  <p>"Bu kadar çok konuda anlaşmaya vardığımız için oldukça memnunum."</p>

  <p>"Ya Akhenaten!" Horemheb’in sesi kamçı gibi konuşmaları kesti. "Canaan'a asker alayı göndermeliyiz."</p>

  <p>Maya, "Kush’a bir ordu göndereceğiz," diye karşılık verdi.</p>

  <p>"Hazine bitip tükendi. Lordum Horemheb, Canaan’a saldırmak için en az altı ay sürecek bir sefere hazırlanmış ve yeterli teçhizata büründürülmüş bir orduya ihtiyacımız olacak. Gümüş Evi bunu destekleyebilecek durumda değil. Mevcut kriz geçene kadar, her bir askeri Horus Yolu'nun bu tarafında tutmamız gerekli."</p>

  <p>Sözleri onay yüklü mırıltılarla karşılandı.</p>

  <p>"Oraya suikastçi gönderebiliriz." Rameses bana baktı. "Ne dersiniz Lordum Mahu?"</p>

  <p>"Saçma," diyerek itiraz ettim. "Delta yeterince karışık. Bu kumda inci aramak gibi bir şey olur. Bu konu beklemeli. Şimdi diğer konulara geçelim ... "</p>

  <p>Böylece orada, Tatlı Çimen Vahası'nda, Mısır’ın gücü düzenlendi, sınırlar çizildi, ajanda oluşturuldu. Akhenaten konusu beklemek zorundaydı. Eski uygulamalar tekrar yerine oturtulmalı ve olup biteceklere dair bildiriler yayınlanmalıydı. Mısır’ın her bir büyük şehrine, krizin sonlandığını ve Mısır’ın bir kez daha önceki ihtişamına geri döneceğini ifade eden kitabeli dikili taşların yerleştirilmesine hemfikir olundu. Dolayısıyla diğer konulara geçtik: Düşmanların, tutuklanacakların, para cezasına çarptırılanların ya da sürgüne gönderilenlerin listelenmesine. İnfaz sayısı olabilecek en alt seviyede tutulacaktı. Hepimiz arkadaşlarımız için savaş verdik. Özellikle Maya, Sobeck için genel bir af yayınlanmasını talep etti, böylece kraliyet himayesine tekrar alınabilir ve kendisine Thebes şehrinde üst düzey bir görev verilebilirdi. Bu kabul gördü. Tahıl ambarları, iyi bir hasat beklentisi, yeni vergilendirme gereksinimi, Kush' daki asi sorunu konularına geçtik.</p>

  <p>Tartıştık ve müzakere ettik, görüntünün altındaki gerçekler ortaya çıktı. Mısır’da üç güç kaynağı vardı: birincisi, Horemheb, Rameses ve Memphis’e yerleşik kuzey garnizonları; ikincisi Thebes’te Lord Ay, General Nakhtimin ve Akhmin ekibinden diğerlerinin emri altında olanlar; üçüncüsü Prens ve Aten Şehri’nin Koruyucuları. O an için olması gereken buydu. Yine de, tam işimizi bitirip Memphis’e geri dönmeye hazırlanırken, Tutankhamun ölürse neler olacağını, bu güçlü gruplardan hangisinin itibar kazanacağını düşünmeden edemedim.</p>

  <p>Kraliyet Çemberi'nden ayrılıp Albay Nebamun ile birlikte onun Thebes’in dış mahallelerinde bulunan evine geri döndüğümde güneş batmış, çöl rüzgarı serin bir hal almaya başlamıştı. Bizi ter içerisindeki bir ulak karşıladı. Kendisini Nebarnun 'un arabasının önüne attı, anlaşılmaz sözlerle mesajını iletti. Albay, Tatlı Çimen Vahası'nda boşalttığı kadehlerin yanı sıra önceki geceden dolayı da hala hafif sarhoş bir halde, arabasından sendeleyerek indi, adamı çekip ayağa kaldırdı. Mesajı tekrarlattı, bu süre zarfında ben arabada Pentju'nun yanında dikiliyordum.</p>

  <p>"Esir Khufu, bu akşam geç saatlerde, kapısını zorla açmak zorunda kaldılar. Kendisini asmış."</p>

  <p>Nebamun'un evine büyük bir aceleyle koşturduk. Her yer kargaşa ve kaos doluydu. Paralı askerlerim, kılıçlarını çekerek çoktan avluda toplanmışlardı. Djarka, genç Prens’i odasına kilitleyerek, beni karşılamaya geldi ve Khufu'nun odasına çıkarttı.</p>

  <p>Kapı yarılıp parçalanan üst söveye dayalı duruyordu ve içerde, kirişlerden sallanan bir sicimin ucunda, altında yan yatmış bir tabure duran Khufu'nun bedeni salınıyordu. Kalın sicim boynu etrafına sıkıca bağlanmıştı, yüzü morlaşmış, gözleri yerlerinden fırlamış, şiş dili dudaklarının arasına sıkışmıştı. Ölüm öncesi can çekişirken idrar torbasının kontrolünü de kaybetmişti. Trajik, acıklı cesedi gıcırdayan sicimin ucunda hafifçe sallanıyordu.</p>

  <p>Djarka, "Yukarı çıktım," diye açıkladı. "Hizmetkarlardan teki ona yiyecek getirmişti ama çalınan kapıya yanıt vermedi!"</p>

  <p>Djarka’ya, ben odayı incelerken Khufu'nun cesedini ipini kesip olduğu yerden indirmesini söyledim. Burası kare şekilli, konforlu bir odaydı, duvarları badanalanmıştı, içerde portatif bir karyola, bir tabure, iki küçük masa, sandıklar, küçük bir divan, bir köşeye yüksekçe yığılmış minderler mevcuttu. Kapı, hiç şüphesiz, kilitlenmişti; sağlam ahşap sürgüleri tepeden, alttan ve merkezden çekilmişti. Bunlar da artık, tıpkı kalın menteşeler gibi kırıktı. Yerdeki sürtünme izlerini fark ettim, büyük olasılıkla kapının zorlanmasından dolayı oluşmuşlardı. Pencere kare şeklindeydi, kalın kafes işi bir çerçevesi vardı, içeri dışarı kayabiliyordu ama bu sadece içerden yapılabiliyordu; dışarıdaki üst söve hırsızlara karşı koruma sağlanacak tarzda taş kenarlıydı. Sövenin tozundan bu ahşap çerçevenin yerinden hareket ettirilmediği sonucuna vardım. Çıtaların arasından dışarı baktım. Oda bahçenin oldukça gür bitkilerle örtülü bir bölümüne tepeden bakmaktaydı, çimenler uzamış ve gürdü, sanki firavun inciri ağaçlarının aşağı uzanan dallarına uzanmak ister gibiydiler. Djarka cesedi yere yatırırken arkama döndüm. Bileklerini ve el tırnaklarını, ayak bileklerini, ensesini ve kazılı kafasını inceledim ama başka bir işaret ya da incinme, morarma veya ezik görmedim, bu kafir ruhbanın cinayet kurbanı olduğuna dair en ufak bir belirti dahi yoktu. Sicim kalın ve yağlıydı.</p>

  <p>"Bunu nereden almış?" diye sordum.</p>

  <p>Nebamun'un kahyası, ellerini ovuşturup sanki değerli bir bilgi kaynağından ziyade yakın bir arkadaşımı kaybetmişim gibi hüzünlü bir şekilde bana bakarak, "Etrafta dolanmasına izin veriliyordu," diye yanıtladı. "Evde ve bahçede dolaşabiliyordu. Lordum," diyerek yutkundu, "bana Khufu'nun kaçmak yönünde herhangi bir arzusunun olmadığını, burada çok daha güvende olduğunu siz bizzat söylemiştiniz."</p>

  <p>Başımı sallayarak onayladım. Önceki akşam Khufu'nun yanından ayrıldığımda, sakin ve kendine güvenir bir haldeydi. Bana sarf ettiği son sözlerinde, kendisini Albay Nebamun'un konağında Mısır’ın diğer herhangi bir yerinden çok daha güvende hissettiğini bizzat itiraf etmişti. O an için bunun oldukça zekice bir açıklama olduğunu düşündüm. Khufu, Kraliyet Çemberi'nin diğer üyelerinin, özellikle de Lord Ay’ın, kendisine böylesi bir iyilikte bulunmayabileceğini fark edecek zekaya sahipti.</p>

  <p>"Peki, bugün ne oldu?"</p>

  <p>Kahya ellerini iki yana açtı. "Ev sessizdi. Sizin," nispet edercesine ekledi, "paralı askerlerinizin söyledikleri şarkı ve bağırışları haricinde. Prens adamınız Djarka ile birlikte odasına kapandı.</p>

  <p>Khufu yemeğini yemek için mutfağa indi." Kahya suratını astı.</p>

  <p>"Ve sonra, bugün geç saatlerde, mutfakta çalışan bir oğlan yemeğin hazır olduğunu iletmek için yukarı çıktı. Kapısını çaldı, çaldı.</p>

  <p>Yanıt gelmedi, dolayısıyla Djarka’yı görmeye gitti."</p>

  <p>"Ve kapıyı zorlayarak açtınız, öyle mi?" diye sordum.</p>

  <p>Köşedeki divanda oturan Djarka başıyla onayladı. Yere, Khufu'nun yüzüne baktım: Çirkindi, ölümle birlikte çarpılmıştı. Kanıtların tümüne bakıldığında intihar etmişti, depodan bir sicim alıp odasına dönmüştü. Tavan kirişindeki güçlü çengeli kullanmış, bir ilmik atmış, tabureye çıkmış ve bunu teperek itelemişti. Bir intihar, umutsuz bir adamın ölümü. Yine de o an bile, böylesi bir açıklama bana doğru gibi gelmedi. Khufu'nun korkmasını gerektiren ne vardı? Ona hayat, güvenlik, kimse tarafından bilinmeyen bir kasabaya sürgün sözü vermiştim, onun kaderi Memphis’te zincirler içerisinde geçit alayına katılan diğerlerininkinden çok daha iyiydi. O zaman onun ölmesini kim isteyebilirdi? Kraliyet Çemberi'nin diğer sırtlanları mı? Ama onlar da benimle birlikte buradan uzaktaydılar, batı çölünde avlanıyorlardı.</p>

  <p>"Evi herhangi bir yabancı ziyaret etti mi?"</p>

  <p>Nebamun'un kahyası kafasını olumsuz anlamda salladı.</p>

  <p>"Bu konuda oldukça nettim." Albay Nebamun konuşmaya başladı. "Hiç kimsenin, Kraliyet Çemberi yetkisini taşımadığı sürece, üst avluya alınmamasını emretmiştim."</p>

  <p>Pentju cesedin yanına çömeldi, boynundaki sicimi bollaştırdı, göbeğindeki havanın çıkmasına izin verdi. Ölü adamın bacakları silkindi, bu korkunç bir manzaraydı, sanki Ka'sı kalbini yeniden canlandırmaya çalışıyor gibiydi. Nebamun nefesinin gerisinden sessizce küfretti. Pentju'dan cesedi büyük bir dikkatle incelemesini talep ettim. O da herhangi bir yeri incinmiş mi diye baktı, kafasının gerisine ve ensesine dokundu, cesedi ters çevirdi, el ve bileklerini dikkatle incelemek için ipi söktü, tırnaklarına ipin kılları var mı diye büyük bir dikkatle baktı.</p>

  <p>"Uyuşturulmuş muydu?" diye sordum.</p>

  <p>Pentju adamın ağzını kokladı ve başını iki yana salladı.</p>

  <p>"Biraz şarap içmişti ama bu sadece onu rahatlatacak miktardaydı, bundan dolayı ölürken idrar torbasında ne var ne yok bırakmış."</p>

  <p>"Ölmesi ne kadar sürmüş?"</p>

  <p>Pentju adamın boynuna ve boğazına baktı. "Pek uzun değil.</p>

  <p>İpe karşı pek fazla savaş vermemiş, belki can çekişirken biraz debelenmiş. Yaşam gücü kesilip gidene kadar. Büyük olasılıkla bayılıp kalmış ve bunu da hemen ölüm izlemiş."</p>

  <p>"Peki, ne kadar süredir ölü?"</p>

  <p>"Belki üç ila dört saat. Eti soğuk ve nemli bir hal almaya, kasları da sertleşmeye başlıyor."</p>

  <p>Kapı tıklatıldı ve Nebamun'un ruhbanı içeri girdi, bu ufak tefek, pörsük bir adamdı. Cesedin yanına çömeldi ve hayatına son veren bir adama ezberden okunan kutsal metni söylemeye başladı: "Şimdi geri dönün, siz çukurdan gelen kızgın arkadaşlar. Şimdi geri dönün, siz diğerlerinden daha derin olan gölgeler. Yok Edici'ye, Ateş Yiyici'ye, Ruhların Leşçili'ne geri dönün ... "</p>

  <p>Ruhbanın söyleyeceklerini bitirmesini bekledim ve o gider gitmez, Nebamun'dan bir el arabası ayarlamasını istedim.</p>

  <p>"Cesedi Ptah Tapınağı'ndaki Mumyalama Evi'ne gönderin,"</p>

  <p>diye emrettim. "Ruhbana, ne kadara mal olursa olsun, faturaları Lord Maya’ya göndermesini söyleyin."</p>

  <p>Yaşlı albay, "Neden onu bir timsah havuzuna atmıyoruz ki?"</p>

  <p>diye bağırdı. "Ya da daha da iyisi, adamlarımın onun cesedini Kızıl Topraklar'daki leşçillere götürmelerini sağlayabilirim."</p>

  <p>"Ona hayatını vaat etmiştim," diye yanıtladım. "İntihar ettiğine göre, Kızgın Eller Tanrısı'nın gücüne teslim olmuş olmalı.</p>

  <p>Dolayısıyla, izin verin bedeni mumyalansın, ruhbanlar duasını etsin, ilahiler okunsun, tütsüler yakılsın. Ona Necropolis’te bir lahit bulun. Eğer bunu yaparsanız Albay Nebamun, ben de ona olan borcumu ödemiş olurum."</p>

  <p>Djarka, eski Mısır dilinde zorba adamı ifade eden <i>ut-en</i> kelimesini kullanarak, "o bir vatan hainiydi," dedi.</p>

  <p>Nebamun'un kahyası da, "O intihar etti," diye ekledi. "Belki de kalbi yerinden çıkartılmalı ve yakılmalı."</p>

  <p>Hepsinin suratına baktım ve hatamı fark ettim. Bu evde,</p>

  <p>Khufu'nun etrafının düşmanlarıyla çevrili olduğunu unutmuştum.</p>

  <p>İyi adamlar, diğerleri bir yana Nebamun'un askerleri, Delta’da öldürülmüştü.</p>

  <p>Djarka, "Sorun ne lordum?" diye sordu.</p>

  <p>Vereceğim yanıtı yuttum. Bekleyecektim. Ancak, korkunç cesedin yere yayılmış yattığı o odada dikilirken, her ne kadar kim tarafından, nasıl ve neden soruları esrarını koruyor olsa da, Khufu'nun öldürüldüğünden iki elim ve iki ayağımın olduğunu bildiğim kadar emindim.</p>

  <p>Djarka'dan Prens’in yanına dönmesini istedim. Nebamun ve adamları da oradan ayrıldılar. Hizmetkarlar Khufu'nun cesedini sarmak için keten çarşaflarla geldiler ve onu alıp götürdüler. Onlar gider gitmez esaslı bir araştırmaya giriştim. Sandık ve kutular boştu. Khufu giydiği cübbe ve sandaletlerde bana bağımlıydı; sahip olduğu diğer mallarının tümü savaş ganimeti olarak bildirilmişti. Gidip pencerenin yanında dikildim, küçük aralıklardan dışarı baktım. Odaya tek giriş bu kafesten olmalıydı ama bu da sadece içerden çıkartılabiliyordu. Khufu şüphe içerisinde ve ihtiyatlıydı; hiç kimsenin odaya girmesine izin vermezdi. Dışarı çıktım ve pencerenin hemen altına denk gelen zemini inceledim. Nemliydi, kafamı kaldırıp baktığımda, yukarıdaki odadan birisinin aşağı bir çanak dolusu kirli su döktüğünü fark ettim. Orada hiç kimse yoktu; zemin hafifçe alt üst edilmişti, ama bunun sebebi herhangi bir şey olabilirdi.</p>

  <p>Odaya geri döndüm, yatağı kenara çektim, örtülerini çıkarttım. İşte o zaman onu buldum, adi bir parşömen parçası buruşturulup bir tarafa atılmıştı. Bunu açtım, Khufu'nun elinden yazılmıştı. Bu parşömen parçasının ortasında Prens’in adı Aten versiyonuyla yer almaktaydı: "Tutankhaten." Bunun üzerinde, "Akhenaten, Nefertiti, Pentju" ve altında da <i>"Bııdge net ut-Nt er aien-Hotep"</i> yazılıydı.</p>

  <p>"Bununla ne demek istedin?" diye fısıldadım. Hafızamı kurcaladım: Hotep, Ptah Tanrısı’nın oğluydu, Memphis ayağının üçüncü üyesiydi.</p>

  <p>Parşömeni katladım, para çantama yerleştirdim ve odadan ayrıldım. Evi dolaştım, avluyu geçtim ve küflü depoya girdim. Sicim yığınlarını fark ettim ve durakladım. Tabi ki, diye düşündüm, eğer Khufu sicimi buradan aldıysa ve odasına götürdüyse, bunu birisi görmüş olmalıydı, değil mi? Yoksa odasından bir çarşaf almış, ipi bunun içine sarmalamış, sanki kirli bir çarşaf taşıyor gibi mi yapmıştı? Eğilip bir sicim tomarı aldım. Kalın ve pürtüklüydü ama taşıması kolaydı. Darbelerle şekillendirilmiş bir sandığa oturdum ve bir hata yaptığımı kabul ettim. Eldeki tüm delillere göre, Khufu intihar etmişti. Bu yeterince anlaşılırdı. Geleceğe dair verdiğim sözlere ve garantilere güvenmemiş olabilirdi. Evet, onun öldürüldüğünü biliyordum ve bu da benim ikinci hatamı kabullenmemi sağladı. Khufu bana anlattıklarından daha fazlasını biliyordu. Belki de, Meryre ve komplocularının Pentju ’ya neden bu kadar büyük bir önem verdikleri türünden diğer gizemler hakkındaki itiraflarını tam manasıyla dile getirmeden önce zamanını yönetiyordu. Yoksa bu bilgili doktor da bize anlattıklarından fazlasını mı biliyordu? Bilgisi ne konudaydı? Prens’in sağlığı mı?</p>

  <p>Ayağa kalktım. Öyle miydi? Pentju doktor olarak bir şey mi biliyordu? Tutankhamun'un çevresindeki hiç kimseyi işitemiyor, göremiyor ya da fark edemiyor gibi göründüğü o gün girdiği ürkütücü transa şahit olmuştum. Prens şimdi kaç yaşındaydı? Yedi ila sekiz mi? Akhenaten hem bedensel hem de zihinsel açıdan rahatsızdı ve her ne kadar Prenses Khiya, Tutankhamun'un annesi, benim arkadaşım olsa da, onun hastalıkları hakkında hiçbir şey bilmiyordum.</p>

  <p>Depodan ayrıldım, düşüncelerim arasında kaybolmuştum, odama döndüm, burada yıkanıp üzerimi değiştirdim, sorunu kafamda tıpkı şişe geçirilmiş bir et parçası gibi tekrar tekrar döndürüp düşündüm. Yüzümü ve ellerimi yağlayıp parfümledim, Prens’in odasına gittim. Küçük kaplumbağalarını çıkartmıştı, ne kadar yavaş yürüdüklerine bakarak gülüyor, Djarka’yı kendisine eşlik etmeye ikna etmeye çalışıyordu ama muhafızı öylece bir tabureye oturmuş, kendi düşünceleri arasında kaybolmuştu. Tutankhamun ayağa fırladı ve kendisini bana doğru attı, yüzünü cübbeme gömdü. Yere çömeldim.</p>

  <p>"Majesteleri, çok iyi görünüyorsunuz."</p>

  <p>Djarka, "Geç saatlere kadar uyudu," diye yanıtladı. "Sizin ava çıktığınızı işitti ve sonra yatağına geri döndü."</p>

  <p>Prens’in yüzünü ellerim arasına aldım, güzel ve oval şekilliydi, o büyük parlak gözler dikkatle beni inceliyor, ruh halimi tahmin etmeye çalışıyordu. Bazen bana Akhenaten’i anımsatıyordu, tamamen masumiyet dolu o bakış, tıpkı babasınınki gibi, numara olabilecek nitelikte, içerde kaynayan duyguları örten bir maskeydi. Tabi ki Khiya da aynıydı. Akhenaten’in sarayına ilk geldiğinde ayağımın dibinde oturur ve bir itaatkarın efendisine karşı takındığı tavırla bana tapınırcasına bakardı.</p>

  <p>"Mahu Amca, sorun ne?"</p>

  <p>"Siz iyi misiniz Majesteleri?"</p>

  <p>"Ben her zaman iyiyim Mahu Amca. Albay Nebamun'un söyledikleri doğru mu? Bugün bir boğa mı öldürdünüz?"</p>

  <p>"Kendi ellerimle Majesteleri." Kollarımı açarak ayağa kalktım. "Onu arabamla kovaladım, Lord Pentju arabayı tıpkı bir fırtına bulutu kadar hızlı sürüyordu. Yanında ilerledik. Arabadan boğanın sırtına atladım, boynuzlarından yakaladım ve boynunu çevirdim."</p>

  <p>Tutankhamun bana ağzı ardına kadar açık baktı.</p>

  <p>"Onu yere düşürerek boğuşmaya başladım," diye devam ettim, oğlanı büyük bir dikkatle izliyordum, kalbim korkudan karıncalanıyordu. Prens bir avanak mıydı? Yoksa bana, benim komik hikayeme gerçekten inanacak kadar güçlü bir şekilde mi hayrandı? "Boğa benim altımda pes etti," diye devam ettim. "Kamamı çektim ve boğazını kestim, sonra diğer bir tanesi daha bana saldırdı."</p>

  <p>Tutankhamun hayallerinden sıyrıldı; kafasını arkaya atarak güldü, bu güzel, ruhu rahatlatan bir sesti.</p>

  <p>"Yalan söylüyorsun Mahu Amca, bana hikaye anlatıyorsun."</p>

  <p>"Nasıl bildiniz?" Onu kucağıma alıp havaya kaldırdım, kucaklayıp bağrıma bastım. "Hikaye anlattığımı nereden anladınız?</p>

  <p>Yoksa," yüz ifademi sert tuttum, "benim boğuşup bir boğayı yere devirebilecek kadar güçlü olmadığımı mı söylüyorsunuz? Ayaklarımın hızlı, kollarımın güçlü, zihnimin kıvrak olmadığını mı ifade ediyorsunuz?" Yüzümü onunkine bastırdım. Onu sıkıştırarak, "Siz benim esirimsiniz," diye devam ettim. "Bana yanıt verene kadar sizi böyle tutacağım".</p>

  <p>Tutankhamun bu oyunu sevdi, haz içerisinde çığlıklar attı.</p>

  <p>"İtiraf edeceğim. İtiraf edeceğim."</p>

  <p>Onu yere indirdim.</p>

  <p>"Bunu yapmış olamazsın," dedi. "Yapamayacağından değil ama Lord Pentju atları kontrol edemez. Djarka bana anlattı. Bir öküz bile arabayı ondan daha hızlı hareket ettirebilir."</p>

  <p>Küçük oğlana sevinçle baktım.</p>

  <p>"Eğitimi nasıl gidiyor?"</p>

  <p>Djarka yazı tepsisini işaret etti, yakındaki bir masaya parşömen yığınları ve kil tabletler yayılmıştı.</p>

  <p>"Yazıp sayabiliyor."</p>

  <p>Tutankhamun birdenbire, "Yazıp sayabiliyor," diye taklit etti. Bakışını yakaladım, bunu ilk kez görüyordum; Djarka’ya attığı hızlı bakış buyurganlık doluydu, yoksa bu bir içerleme miydi?</p>

  <p>Bana tekrar baktığında, o çarpıcı gülümseyişi geri gelmişti. "Bir daha avlanmaya gittiğinde Mahu Amca, ben de seninle gelebilir miyim?"</p>

  <p>Ona bunu yapabileceğine söz verdim, dalgın dalgın alnından öptüm ve odadan çıktım. Serin akşam rüzgarını yakalamak için çatıya çıktım. Nebamun'un kahyası bana meyve ve bir testi soğutulmuş bira getirdi. Khufu'nun ölümünden dolayı hala üzüntü doluydu. Adama uygunsuz herhangi bir şey görüp görmediğini sordum.</p>

  <p>"Eğer böyle bir şey olsaydı lordum, bunu size mutlaka söylerdim." Ve nefesinin gerisinden anlaşılmaz bir şeyler homurdanarak, beni kendi düşüncelerimle baş başa bıraktı.</p>

  <p>Ankhesenamun, Amedeta ve diğer Prenses maiyetleriyle birlikte, hava karardıktan hemen sonra geldi. Parfüm içerisinde yüzüyordu, gözleri sürmelenmişti, cilveliydi, ellerimi yakaladı, beni her iki yanağımdan öptü, o güzel kokusunu almama göz yumdu.</p>

  <p>"Büyük kahraman," diyerek bana şaka yollu takıldı. "Sen Mahu Amca," Tutankhamun'un bana taktığı adı taklit etti, "bana kahramanlıklarından bahset. Savaştan sonra, gaspçının evlenmemiş genç kızlarını ele geçirip," gözkapaklarını kırpıştırdı, "erkeklerinin cesetleri arasında bir güzel becerdin mi?"</p>

  <p>"Siz bir hikaye anlatıcısı olmalısınız leydim."</p>

  <p>Ellerini hala sıkı sıkı kavrayarak, onu evin derinliklerine doğru yönlendirdim.</p>

  <p>"Bir hikaye anlatıcısı mı Mahu Amca?"</p>

  <p>Omzumun üzerinden baktım. Amedeta ve diğer hizmetçi kızlar Albay Nebamun, Pentju ve diğerleri tarafından karşılanıp selamlanıyorlardı. Onu gölgelerin arasına çektim.</p>

  <p>"Lordum!" Yüzündeki gülümseme kayboldu.</p>

  <p>"Bana anlattığınız şu hikaye," diyerek tısladım. "Birçokları arasında diğer bir yalan daha! Bana kız kardeşiniz Meri taten’in size, babanızın zehirlendiğini söylediğini iddia etmiştiniz."</p>

  <p>"Bana söylediği buydu ama Meritaten’i siz de bilirsiniz."</p>

  <p>Ankhesenamun'un güzel gözleri ışıldadı. "O benden çok daha iyi bir hikaye anlatıcısıydı."</p>

  <p>"Anneniz," diye sordum, "olan biteni size hiç aktardı mı?"</p>

  <p>"Bunu neden yapsın ki? Annem beni hiç sevmezdi. Beni bir gaspçı gibi görürdü. Meritaten için de aynısı geçerli. Eğer hayatta kalmış olsaydı, ben şimdi burada olabilir miydim, şüphedeyim."</p>

  <p>Elini geri çekti. "Babama ne olduğunu bilmiyorum. Annemin kalbini dolduran düşüncelerden de haberim yok. Şimdi ikisi de namevcut ama ben buradayım. Şunu bir düşünün Lord Mahu. Küçük Prens 'imiz büyüyor. Bir gün onu yatağın hazlarıyla tanıştıracağım. Ben Mısır’ın Baş Kraliçesi olacağım." Bana sürtünerek geçti, güzel cübbesi arkasından dalgalanırken görkemli bir tavırla yürüyüp diğerlerine katıldı.</p>

  <p>Pentju münakaşamızı fark etmiş olmalıydı, büyük bir aceleyle yanımıza geldi. O zayıf ışıkta dahi, Pentju'nun ne kadar sarsıldığını görebiliyordum, karşımda kalbinde bir şeyler saklayan bir adam duruyordu.</p>

  <p>"Lordum, yanlış giden bir şey mi var? Tedirgin görünüyorsunuz." Pentju beni dirseğimden yakaladı ve oradan uzaklaştırdı.</p>

  <p>"Ben sizinle birlikte büyüdüm, ben de Kap’ın Çocuğu'ydum. Sizi tanıyorum."</p>

  <p>"Öyle mi lordum?" diye soğuk bir tavırla karşılık verdim.</p>

  <p>"O zaman siz benden çok daha iyi bir adamsınız."</p>

  <p>Pentju beni küçük bir avluya çıkarttı.</p>

  <p>"Bu da ne demek Mahu? Biz arkadaşız."</p>

  <p>"Öyle miyiz?"</p>

  <p>Pentju eliyle kızdığını gösteren bir hareket yaptı, benden uzaklaştı ama hemen ardından geri döndü. "Ne sebeple bu kadar şüphe içerisindesin Mahu? Khufu'nun intihar ettiğine inanmıyorsun, öyle değil mi?"</p>

  <p>"Hayır, öldürüldüğünü düşünüyorum."</p>

  <p>"İyi ama kim tarafından? Neden?"</p>

  <p>"Ben de aynı soruyu kendime sordum. Ayrıca Lordum, Meryre’nin senin ona katılman için neden bu kadar istekli olduğunu da merak ediyorum." Para kesemi çıkarttım ve içinden atılmış parşömen parçasını çekip aldım, bunu açtım ve Pentju'nun gözünün dibine kadar yaklaştırdım. "Khufu bunu neden yazsın ki?"</p>

  <p>Pentju kağıdı almak istedi ama pam1aklarımın arasında bunu sıkı sıkı tuttum. "Neden sizden, Akhenaten ve Nefertiti'den aynı satırda bahsediyor, ardından da Ptah’ın oğlu Hotep’e ve Memphis üçlüsünün diğer üyelerine bu göndermeleri yapıyor? Tutankhamun hakkında ne biliyorsunuz Pentju? Daha başka sırlar da mı var?"</p>

  <p>Her ne kadar saklamaya çalışsa da, doktorun telaşı o kadar şiddetlendi ki arkasını dönmek zorunda kaldı, sanki bir tür sancıyı yatıştırmak istercesine elini göğsünde bir aşağı bir yukarı sürtüyordu. Onu omzundan yakaladım.</p>

  <p>"Gelin lordum, benimle yüzleşin. Ben Prens’in Koruyucusu, muhafızıyım. Bunu burada ya da diğerlerinin önünde tartışabiliriz."</p>

  <p>Pentju arkasına döndü. Yüzündeki değişiklikten şaşkınlığa uğradım. Sanki yaşlanmış görünüyordu.</p>

  <p>"Prens’i gördünüz," diye yavaşça yanıtladı. "Djarka'dan onu bir kez trans halinde, tıpkı kör ve sağır bir dilsiz gibi bulduğunuzu öğrendim."</p>

  <p>"Yani?" diye sordum.</p>

  <p>"Biz doktorlar kalpten, ruhtan anlamayız. Bir yılan sizi ısırdığında zehrin bedeninizde nasıl hareket edeceğini ve kalbinizi durduracağını biliriz. Ama ya delilik, cinnet, ruhun garip işlevleri?" Başını olumsuz anlamda salladı. "Bu konuda hiçbir şey bilmeyiz."</p>

  <p>Duvardaki küçük bir oyuğa oturdum.</p>

  <p>"Endişeliyim." Pentju kullanacağı kelimeleri büyük bir dikkatle seçti. "Sizin de bildiğiniz gibi Lordum Mahu," farkında olmadan resmi ifade tarzına geçti, "Ben Kraliyet Halkı'na doktor olarak atanmıştım. Baş Kraliçe Tiye bana hep güvendi. Bana kanının delilik çizgisiyle bozulduğunu ifade etti. Genç Prens’in çekmek zorunda kaldığı bu translara gelince," Pentju dudaklarını yaladı,</p>

  <p>"Akhenaten de genç bir oğlanken aynı sorunu yaşadı."</p>

  <p>O an, evet, bunu itiraf edeceğim, Pentju'nun bana gerçeklerin tümünü aktarmadığını hissettim. Yine de, söylediği kadarı bile, kalbimi ürpertmeye yetecek seviyedeydi.</p>

  <p>"Endişeliyim." Pentju gelip yanıma oturdu. "Mahu, hepimiz uzun ve tehlikeli bir yolda yürüdük ama sonunda kendimizi bir seyahatin sonundan ziyade, kat ettiğimizle eşit derecede korkutucu diğer bir yolculuğun başında bulduk. Benim rüyalarım bu dehşetle dolu. Ya Tutankhamun da babasına dönüşürse ne olacak? Akhenaten ’in oğlu da onunla aynı hayalleri, aynı eğilimleri mi miras aldı? Yoksa o da Mısır’ı alt üst mü edecek?"</p>

  <p>"Bunu zaman gösterecek," diye kızgın bir tavırla söylendim.</p>

  <p>"Ya şu nöbetler? Tehlikeli mi?"</p>

  <p>"Tüm tıbbi metinleri inceledim." Pentju iç çekti. "Memphis ’de bulunma sebeplerimden teki de buydu. Oradaki Hayat Evi'ni ziyaret ettim. Bu translar açıklanamaz. Bunlara neyin sebep olduğunu ya da bunların, hastayı sıcak ve rahat tutmanın dışında, nasıl tedavi edilebileceklerini bilmiyorum."</p>

  <p>"Bunları tetikleyen şey ne?" diye sordum. "Geçip gidecekler mi?"</p>

  <p>Pentju bana daha da yaklaştı. "Sizin de söylediğiniz gibi Mahu, bunu zaman gösterecek. Beni korkutan şey Horemheb gibilerinin sizin bildiklerinizi öğrenmesi ve Prens'imizin İki Diyar Krallığı'nı yönetmeye uygun olmadığını iddia etmesi."</p>
</body>
</html>
