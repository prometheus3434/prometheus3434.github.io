<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p class="scenebreak"><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 1</h1>

  <p style="text-align: center;"><i>Ölüm bugün tıpkı karanlıkta ışıldayarak yanan</i></p>

  <p style="text-align: center;"><i>bir odun parçası, sokak taşlarında parıldayan</i></p>

  <p style="text-align: center;"><i>kan lekeleri gibi önümde beliriyor:</i></p>

  <p style="text-align: center;"><i>Ölüm bugün tıpkı ateşten yükselen bir duman,</i></p>

  <p style="text-align: center;"><i>çölden esen sıcak bir rüzgar,</i></p>

  <p style="text-align: center;"><i>açık bir yarada hissedilen sancı gibi</i></p>

  <p style="text-align: center;"><i>önümde boy gösteriyor.</i></p>

  <p style="text-align: center;"><i><br /></i></p>

  <p><span class="ilkharf">B</span>u antik şiirin sözcükleri sık sık dudaklarımda hayat buluyor ve kalbimde yankılanıyor, özellikle de dün gece, nehir kıyısından gelen korkunç bağırışla uyandığımda. Ne olduğunu biliyordum. Bu sabah dışarı çıktım, Nubian paralı askerleri bana küçük konağın kapısına doğru eşlik etti, bu ufak, zarif bir malikaneydi ama yine de benim hapishanemdi. Nil’in tepelik, büyük, yeşil, hayat dolu ve yumuşak, yeni suların beraberinde getirdiği siyah alüvyonla beslenmiş papirüs ormanına yukardan bakan kıyısına gittik.</p>

  <p>Paralı askerlerin lideri, "Biz de sesi işittik," diye mırıldandı.</p>

  <p>Karşılık vermedim. Mecbur olmadığım sürece konuşmam.</p>

  <p>Zamanımın çoğunluğunu, Göz Kamaştıran Dönem, Parçalanma&nbsp; Yılları, Sırtlan Mevsimi veya onların tanımıyla, Kafir Firavun Akhenaten'in tek bir Tanrı'ya, Aten' e duyduğu inancını resmen ilan ettiği ve yeni bir imparatorluk yaratmak umuduyla bambaşka bir şehir inşa ettiği o dönem hakkındaki doğruları ya da doğru olduğunu düşündüğüm şeyleri yazmaya harcıyorum. Mısır’ın tümünün, İki Diyar Krallığı’nın, Tanrılar’ın sevgilisinin, onun karşısında titreyip sarsıldığı o dönemi. Bazı tarihçiler o yılları ülke üzerinden hızla geçen büyük bir gölge şeklinde tanımlar; diğerleri muhteşem bir güneş ışığı parıltısından bahseder. Onlar her ne söylerse söylesinler, Nil yine de zayıfladı ve aktı, ülke de kanla ıslandı. Ah pekala! Kıyı boyunca yürüdüm ve kırmızı köpüklere, kamışlar arasında yüzen et parçalarına baktım. Nil bir kez daha kan tatmıştı; timsahlar sazlıklar arasında doğum yapan bir su aygırını pusuya düşürmüşler, hem anneye hem de yeni doğan bebeğe saldırmışlardı. Kendilerine çok iyi bir ziyafet çekmiş olmalıydılar: Şarap kırmızısı köpükler göz kırparak nehir yüzeyine çıktı, kanın acı kokusu, sulu çamurdan yükselen zengin rayihalardan çok daha güçlüydü.</p>

  <p>Hayatı bir piramidin basamaklarıyla kıyaslayan mümin bir adamın sözlerini anımsayarak eve geri yürüdüm. Her bir yaşam gücü, ruh ya da Ka, farklı bir aşamaya tırmanır: bitki, kuş, hayvan ya da insanoğlu. İşte buna inanabilirdim. Tüm hayatım boyunca timsahlar arasında yaşadım, en vahşi sırtlanları avladım, hayatın savaş meydanlarını talan edip didiklemek için kalın göz kapaklı akbabalarla uçtum. Ben, Mahu, Medjay'lı Seostris’in oğlu, Firavun'un sevgili arkadaşı, eski Polis Şef’i, "Kral’ın Göz ve Kulağı", Sırlar Evi’nin Yöneticisi. Ben, her şeyi gören ... pekala, size ne gördüğümü anlatacağım. Tüm olanların ardından, bundan başka bir seçeneğim de yok. Yeni Firavun'un, ki Tanrılar onun adını kutsasın, Büyük Evi’nin Sırları’nın Muhafızları benden her şeyi itiraf etmemi, oturmamı ve sırlarımı tıpkı bir tövbekarın Tapınak'taki Ruhban’ın Kulağı'na ileteceği gibi fısıldamamı istediler. Beni, bu görevi yerine getirmek için, serin odaları gök mavisi boyalı ve bahçeleri tatlı rayihalarla dolu bir konağa kapattılar. Odamda oturdum ve camdan dışarı baktım. Panjurlar, gün ışığını ve nehirden esen serinletici rüzgarı yakalamak için çıkartılmıştı. Gözlerim yapay havuzun ışıldayan suyuna ya da ağaçların her tondan yeşiline takıldı: akasya, sakız ağacı ve firavun inciri. Bir takım hayvan sesleri ürkütücü şekilde yankılandı. Bir kuş gökyüzünde dönerken, kanatlarının renkleri ilgimi çekti. Bunu hep yapıyorum, bu savaş günlerinden kalma bir miras, gözlerimin bir okun hızla dönerken oluşturduğu rüzgar ya da indirilen bir kılıcın gölgesini yakalayacak kadar keskin ve kalbimin sert olduğu o günlerden gelen bir alışkanlıktı, sonra rahatladım, bedenimin gevşemesine göz yumdum.</p>

  <p>Güneş batıyor, gölgeler bahçeler arasında ortaya çıkıyor.</p>

  <p>Sanki odam büyüyor gibi, ta ki artık boyalı duvarlarla çevrili bir çalışma ofisi değil, koyu kırmızı çizgilerle çerçevelenmiş insanı canlandıran yeşili solup gidiyor gibi. Ölüler Diyarı'ndan uzanan bir koridor halini alıyor, büyük ve mağaralarla dolu, içinde kayan gölgeler kıpırdanıyor. Şarap kadehimi, beni selamlamak için davet edilmeksizin boy göstermeye başlayan ölülerin şerefine kaldırıyorum. Yerlerini alıyorlar, ya gülümsüyor ya da öfkeyle bakıyorlar.</p>

  <p>Mekanın azameti ona, Büyük Kafir’e, iğrenç günahkara, Akhenaten'e! Onun adından bahsetmeye cesaret edemiyorlar. Bu ismi lanetli, pis bir kelime olarak addediyorlar, oysa benim için bu ad bir harpın teli, bir flüt nağmesi gibi, tatlı anıları çağrıştırıyor. Akhenaten, ürkütücü, şekilsiz bedeni, bir kadın gibi geniş kalçası ve sarkık göğsü ile bir Ucube, Çirkin Kişi, Maskeli Kişi; kolları, bacakları, el ve ayak parmakları uzun ve örümceği anımsatır derecede ince. Horus Tapınağı'ndan bir ruhban ona "Örümcek" ismini vermişti ama o ne biliyordu ki? O, dünya üzerindeki bir solucan, bacakları arasında küçük bir şey taşıyan, ancak kulakları arasında hiçbir şeyi olmayan bir kazınmış kafadan başka neydi?</p>

  <p>Akhenaten tamamen kendisine ait bir ihtişamın tadını çıkarttı, bu pek az kişi tarafından bilinen türden bir görkem ve saltanattı. O, güneşin kırmızı kuartzlarda oynaştığı belli belirsiz tapınaktaki bir heykel gibi ortaya çıkıyor. Onun çıkıntılı elmacık kemiklerine, yüzünün iki yanında dinlenmeye çekilmiş gibi görünen o eğri çağla eriği gözlere bakıyorum. Bu bir heykel değil, gözleri benim gerçek manada hiçbir zaman anlamadığım bir heyecanla parlayan, güçle titreşen bir yüz. Dudaklar taştan yapılmamış, dolgun, kırmızı ve somurtkan. Uzun çenenin titreyeceği ve ağzın, milyonları yakan ateş karşısında Horus'un yaptığı gibi, tükürürcesine lanetler savuracağı bir hiddet içerisinde. Ya sonra kim geliyor?</p>

  <p>Ay, Akhenaten’in kayın pederi. Timsahlar arasında bir timsah!</p>

  <p>Arabaların Kumandanı, Hükümdarlığın Koruyucusu, Kral’ın Sağındaki Yelpazeleyici, Tanrı’nın Babası, Sırtlanlar arasındaki amir.</p>

  <p>Bir yalancı, zinacı, zampara, katil, şehvet düşkünü, öz kızı ve kızının kızıyla yatan kişi. Ay, bir alimin zeki, tatlı yüzüne sahip bir firavun faresi adam; güzel gözlü ve hoş sözlü, zarif ve yakışıklı, çarpıcı bir gülümsemesi olan, baştan aşağıya güvenilmez, insan bedeninde gerçek bir kobra.</p>

  <p>Ondan sonra Horemheb geliyor; geniş omuzlu ve tıknaz, deri zırh giyiniyor, bileklerinde ve kollarında bilezikler, tek elinde bir savaş topuzu, diğerinde ise bir kama var. Horemheb'in yüzü asık, sarkık bir ağzı ve köşeli bir çenesi mevcut; saldırgan gözleriyle size bakar. Sırf kalbindeki bir ocakta gürül gürül ihtiras yanıyor diye, en namussuz şeyleri dahi yapacak bir şeref adamı. Tabi ki, onun arkasında (evet, her ne kadar o kralların babası olsa da doğruyu söyleyeceğim), zayıf ve sinirli, sivri yüzlü ve kartal burunlu, gözleri tıpkı bir annenin bebeğine karşı beslediği garazla ışıldayan Horernheb’in diğer benliği var: Rameses, her ne kadar savaşta cesur ve şevkli, husumette insafsız olsa da, sinsi ve sahtekar. Kap’ın diğer çocukları da beni selamlamak için kalktılar. Oh evet, bunlar Isithia Hala, karanlık bir ruha ve antik günahın pis kokusuyla dolu bir kalbe sahip olan o cadı kadın tarafından oraya yerleştirildikten sonra kraliyet yuvasında birlikte büyüdüğüm kişiler.</p>

  <p>Eğer Isithia Hala gelirse, onu her zaman görmezden geleceğim!</p>

  <p>Başka kim var? Maya-oh yumuşak yüzlü Maya, tombul yanakları dışarı doğru bel veren, aşırı derecede boyalı, yuvarlak gözleri sürmeyle çerçevelenmiş, dolgun dudakları tıpkı bir tapınak kızınınki gibi boyalı! Maya, işlemeli kuşaklı, farbalalarla süslü cüppesini giyinmiş; boynu mücevherlerle ışıl ışıl. Parfümünün tarçın ve mir karışımı kokusu dahi burnuma geliyor. Maya, erkek bedenindeki bir kadın, kalbi diğer herhangi bir kadınınki kadar istekli. Maya, altın ve gümüş toplamaktaki dehasıyla finansçı, sırf çölün kumunun yerini değiştirerek dahi değerli bir külçe bulabilecek kişi. Oturuyor ve bana aptal aptal sırıtıyor, tıpkı yaşarken yaptığı gibi midesini ovuşturuyor, sanki, o anda dahi kendi ölüm kaynağını biliyormuş gibi.</p>

  <p>Hemen yanında tek bir kişi, Maya'nın hayatı boyunca sevdiği tek ruh, arkadaşım Sobeck duruyor, ince suratlı ve gözleri içeri çökmüş, vahadaki tutukluluk döneminde bedeni güneşten yanmış. Bir Kraliyet Ziyneti'ni, Muhteşem Kişi'nin, Akhenaten' in babasının cariyelerinden tekini baştan çıkarttığı için merhametsiz bir ders alan Sobeck. Sobeck zindanından kurtuldu. Akıl ve kurnazlıkla kendini tekrar Thebes'in kenar mahallelerinde buldu, burada hacılara mumyalanmış cesetlerini satmak maksadıyla tam bir köpek katili haline geldi. İksirci Adamlarla, kum sakinleriyle, çöl gezgincileriyle, rıhtım boyu ve arka sokakların tüm pislik ve ahlaksızlıklarıyla birlik kuran Sobeck. İlerlemek, Waset’in, Thebes’in, Kraliyet Asası Şehri’nin pis yeraltı dünyasının, Am-duat’ın Lordu olmak için büyük kavgalar verdi. Sırada, onunla arasında keskin bir tezat olan Huy var: İnce ve uzun bir bedene, bilge kırışık yüze, sivri çeneye ve çukur gözlere sahip, nazik, kibar, dalkavukluk eden, diplomatik bir kişi. En iyi kalite keten cüppesi ve lüle lüle peruğu içerisinde tıpkı bir saraylı gibi giyinmiş, el parmakları ve kolları tasmalar ve makam yüzükleriyle zevkli bir şekilde süslenmiş. Huy, Görkemli Kişi, Elçiler Evi'nin Yöneticisi, baş diplomat, tek kaygısı Mısır’ın yüceliğini sağlamak ve düşmanlarının onun önünde titremesine yol açmak. Ruhban Meryre de ağır ve ihtiyatlı bir şekilde içeri girdi. Kutsal dudakları ve alaycı gözleri var. Yüzü mutaassıp, bir çakıl kadar yuvarlak ve pürüzsüz, yumuşak bir yüzde donuk gözler yer alıyor ama yine de en tehlikeli insanlardan biri! Doktor Pentju da, tedirgin ve ketum bir halde geliyor. Kambur omuzlu ve dar yüzlü küçük bir adam, dudakları aralık, gözleri endişeli.</p>

  <p>Oh evet, geçmişim oldukça kalabalık. Odanın duvarları, tıpkı Hititliler’in uzun koridorları gibi genişliyor. Ruhum Uzak Ufku seyahat ederken şarabımı yudumluyorum ama yine de Yalou Arazileri'ne, Kutsanmışlar’ın Çayırları'na girmiyor, gök ve yer arasında asılı kalmış gizli bir zaman ve yerde gezinip duruyor.</p>

  <p>Ruhumun sevdiğim, savaştığım, ihanet ettiğim ve öldürdüğüm insanlarla dolu mağaralarını, kalbimin odasını araştırıyorum. O da geliyor ama diğerlerinden ayrı, tıpkı karanlıktaki bir mum ışıltısı gibi. İlahı Çocuk'tan, Kutsanmış Oğlan'dan, Tanrı’nın Bağrına Bastığı'ndan, Altın Kişi' den, Tutankhamun' dan, Akhenaten ve&nbsp; Khiya’nın, onun Mitanni Prensesi’nin, Nefertiti’nin rakibinin oğlundan bahsediyorum. Oh evet, böylece onun isminden de bahsetmiş oldum! Nefertiti, "Güzel Kadın Geldi"! Bizim elimize doğan bu çocuğun, bize verilen İlahi Oğul'un, Nefertiti'nin sevgisini paramparça etmesini ve gökyüzünü mızrak gibi delip geçen o parlak yıldızlardan tekinin dünyaya çarpması gibi, Aten dünyası rüyasına tekrar hayat vermesini her zaman garip buldum. Tutankhamun, o güzel ve çocuğu andırır suratıyla inanılmaz derecede sakin ve huzurluydu; o masum ve sorgulayan gözleriyle, etrafına toplanan sırtlanlar tarafından büyülenmiş genç bir geyik gibiydi.</p>

  <p>Adından çoktan bahsettiğim bir diğeri, Nefertiti ve kızı Ankhesenamun sırada. Her ikisini de sevdim, her ikisi de birbirinden çok farklıydı. Solgun altın renkli yüzüyle, parlak mavi gözleriyle, tüm bunları çevreleyen ateş haresi kızıl saçlarıyla, Nefertiti. O, haylaz civelek bir kız gibi olabileceği her tür şekle giriyor, etrafındakilerle şakalaşıyor ve onlarla flört ediyor ya da o mavi taç altında inanılmaz derecede haşmetli, dünyayı dolgun göz kapaklarının altından araştırıp incelerken kafası amirane bir tarzda geriye atılmış duruyor. Hemen arkasında Ankhesenamun var, yemyeşil canlı çimenlerle kaplı bir bataklık kadar tehlikeli ve güvenilmez, bir erkeğin ruhunu hapsedebilecek bir tuzak! Ben yaşlı bir adamım ama Ankhesenamun'un yuvarlak şehvetli suratını, o çağla eriği gözlerini ve öpen dudaklarını anımsıyorum, vücudu dolgun ve olgun, bedenimin heyecanla çalkalandığını hissediyorum. Kalbim burkuluyor. Eğer yapabilseydim, o vücudu okşar, yüzünü parmaklarımın arasına hapseder ve o dudakları öperdim.</p>

  <p>İşte, onlar da diğerleriyle birlikte buradalar.</p>

  <p>Elime bir papirüs kalemi alıyorum ve tekrar nereden başlasam diye düşünüyorum. Nasıl başlamalıyım? Geçmiş tıpkı bir savaş meydanı gibi, çatışma ve ölümlerin puslu tozu ile kaplı.</p>

  <p>Savaş arabaları takırdayıp gürültü çıkartıyor. Atlar seğirtip hücuma geçiyor. Pus kayıyor; altın, gümüş ve ikisinin alaşımı güneş altında parlıyor. Koşum takımının şaklatılıp gerilişini, Savaş trompetlerinin bangır bangır patırtısını, askerlerin bağırtılarını, Savaş Tanrısı’nın kan emdiği yerlerdeki gaddar ayakların gümbürtü ve takırtılarını işitiyorum. Evet, geçmişe dönmek, bir savaş meydanını geçmek gibi bir şey. Peki, her şey nerede başladı? Belki de bu, her savaşta olduğu gibi, at arabaları hazırlanmadan ve kılıçlar çekilmeden önce yaşanan o durgunluk günleri olmalı. Anlatmaya Peret mevsiminin son ayından, Nil'in siyah arazileri ıslak serinliğiyle yıkayarak güçlü ve gür aktığı o dönemden başlayacağım.</p>

  <p>Evet, işte her şey o zaman, Nefertiti’nin kendisine verdiğim zehri içişinden tam bir yıl sonra başladı. Onun yaşam ışığının sönüşünü izledim ve güzel bedeninin kollarımın arasında titreyişini hissettim ...</p>

  <p><br /></p>

  <p><span class="ilkharf">A</span>ten Şehri'ni terk etmiş, güneye, Thebes’e gitmiştik. Hepimiz orada, Malkata Sarayı’nın Aslan Avlusu'nda, Thebes’in güneyindeki Göz Kamaştırıcı Ev'deydik. Çok iyi hatırlıyorum. Güneş ışığı, her bir köşesinde kırmızı kuartzlara oyulmuş, oturmuş aslanların yer aldığı kalker avluyu baştan aşağı dolduruyordu. Canaan'dan özellikle getirtilen bahçe setleri dört bir tarafı çevrelemekteydi, içleri değişik rayihalı çok sayıda şifalı bitki, çiçek ve yeşillikle doluydu. Kokularını dahi anımsayabiliyorum, özellikle de gri yapraklı ve parlak mavi çiçekli peygamber çiçeğininkini.</p>

  <p>Sarayın giriş kapıları kapalıydı ve Nakhtimin, Saray’ın Yazmanı, Ay’ın ağzı sıkı, yüzü ne düşündüğünü ortaya koymayan erkek kardeşi tarafından teker teker özenle seçilen imparatorluk bölüğünün koruması altındaydı. Bu savaşçılar gölgede dikiliyorlardı, kafaları mavi ve altın rengi şeritli başlıklarla korunuyordu, bellerine deri kiltler tutturulmuştu, ayaklarında sandaletleri, bileklerinde uzun bakır bileklikler vardı, tek elleri Amun'un koç kafası şeklindeki tören kalkanlarının üzerindeydi, diğeri çengelli bronz ucu olan, çamdan yapılma bir kargı tutuyordu. Bu adamlar özenle seçilmişlerdi, çünkü her biri kargısını fırlatarak bir kelebeği duvara mıhlayabilirdi. Bu askerler bizi konıyordu, sanki gözetilmeye ihtiyacımız vardı da!</p>

  <p>Parfümle ıslatılmış sayvanlarda uzanıp tembel tembel oturduk, minderlere ya da divanlara yayıldık veya yanları abanoz ve fildişi kak.malı sandalyelere yerleştik. Konuştuk ve dinlendik. Hepimizin önünde, üzerinde içlerinde dilimlenmiş karpuz, nar, elma ve kiraz bulunan altın tabakların durduğu küçük birer akasya masa uzanıyordu. Tutankhamun ortada duruyordu, altı yaşından daha büyük değildi, saf ketenden dikilmiş basit beyaz bir cüppe giyinmişti, yumurta şekilli küçük kafası, dolgun sağ yanağından aşağı sallanan kızıl siyah saç lülesi haricinde tamamen kazınmıştı. Mor bir sayvan altında, al renkli altın püsküllü minderlere oturmuştu, bir karpuz parçasını emiyor, huzurlu ve mutlu bir tarzda kendi kendine gülümsüyordu. Hemen yanında, artık on dört yaşında olan, kalın örgülü, parfümlü peruğu yeşil-altın bir fileye tutturulmuş</p>

  <p>Ankhesenamun vardı, yüzü çok güzel bir şekilde boyanmıştı, mücevherleri ve tasmaları güçlü güneş ışığı altında ışıldıyordu. Erkek kardeşiyle, gelecekteki kocasıyla yüz yüze gelmek amacıyla, keten cübbesini güzelliğini gizlemek yerine vurgulamak maksadıyla düzenleyerek uzandı. Ona tıpkı bir kediye sataşırcasına takılıyor, karşılığında da Tutankhamun'un göz alıcı, masum gülümsemesiyle ödüllendiriliyordu. Kokulu pembe devekuşu tüyleri taşıyan hizmetkarlar hemen onların arkasındaydılar, büyük yelpazeleriyle serin bir esinti yaratıyor, havaya hoş bir rayiha salıyor ve çapulcu sinekleri uzaklaştırıyorlardı.</p>

  <p>Ben, Tutankhamun'un resmi muhafızı olarak, sağına yerleştim, yardımcılarım Sobeck ve Djarka arkamdaydılar. Ay ve Nakhtimin sol tarafta oturuyorlardı: Nakhtimin, Horemheb’in askeri gücünün dengelenmesi için, Kraliyet Çemberi'ne gün geçtikçe daha fazla dahil edilmişti. Geriye kalanlar bizim her iki yammıza sıralandılar: Horernhcb ve Rarneses üniformasızdılar. Pentju ve Huy, Meryre, Akhenaten’in ikiyüzlü kahyası Tutu ve Aten Alayları'nın Generali Rahmose. İçlerinden bazıları Büyük Kafir’in amacı uğruna gayretli, diğer bir kısmı daha sakindi, geriye kalanlar ise sadece kendi çıkarlarım düşünüyorlardı. Bunlar bana kayalık gölgelerine uzanmış sırtlanları anımsatıyorlardı. Birbirimizi seyrettik, bir sürü olarak hareket etmeye, avlanmaya ve ortak düşmanları alaşağı etmeye ya da, şartların değişmesi durumunda, birbirimize düşman olmaya hazırdık. Şartlar ise gerçekten değişmek üzereydi.</p>

  <p>O gün, ki ben bunu Tanrıça Hathor açısından kutsal mübarek bir gün olarak adlandırıyorum, Ptah alayından gelme, göğüs göğse yaptıkları bir dövüşte üç düşmanı öldüren, ardmdan onların ellerini, penislerini ya da burunlarını, istedikleri her tür organlarını alan deneyimli iki asker, iki güçlü kollu Nakhtu-aa arasındaki sopa kavgasını izliyorduk. Bu ikisi alaylarındaki en yetenekli iki dövüşçüydü ve Rameses onların üstün yeteneklerini göstermeleri için böyle bir gösteri ayarlamıştı. Bu iki adamı, onları çember içine alarak seyrettik, peştamallara bürünmüşlerdi, yağlanmış bedenleri toz kaplıydı. Her ikisi de başarılıydı, birisi diğerini yenince dövüşe en baştan tekrar başlıyorlardı, aldıkları derin kesiklerden ve yaralardan kan sızana kadar dövüştüler. Birer dansçı gibi hareket ettiler, çıplak ayakları yere sesli bir şekilde vuruyordu, keskin kenarlı değnekler havada avantaj yakalamanın yolunu arıyordu. Yorulmaya başlamışlardı, birbirlerine karşı ihtiyatlıydılar. Dikkatim dağıldı, gözlerim Ay'ın keskin kulaklı sevgili kedilerinden tekine kaydı, bu büyük bir tekirdi, küçük bir yaban tav şam yakalamış, oyulmuş aslanın gölgesinde bununla oynuyordu.</p>

  <p>Dövüşçülerden teki, "Tekrar!" diye bağırdı.</p>

  <p>Savaşçılar birbirlerinden uzaklaştılar, ellerindeki sopalar birbirine çarpmaya devam etti. Sarayın bir yerinde deniz kabuğu şekilli boru öttürüldü, büyük ziller çalındı. Dönüp kapılardan tekine baktım. Muhafızlar çoktan onu açmaya başlamışlardı. Bir ulak büyük bir hızla içeri girdi, sandaletli ayakları taş zemini dövüyordu. Terden sırılsıklamdı, bedenine yapışan peştamalı lekeli ve pisti; boynunda imparatorluk atletinin resmi tasması yer almaktaydı.</p>

  <p>Dövüşçüler durup birbirlerinden uzaklaştılar. Ulak kendisini Tutankhamun'un önüne dizlerinin üzerine attı, alnı yere değdi. Ay, parmaklarını şaklattı: Ulak doğruldu, büyük bir aceleyle ona doğru yaklaştı, Tanrı'nın Babası'nın kulağına bir şeyler fısıldadı, sonra ona bir rulo uzattı. Ay, ayağa kalktı.</p>

  <p>"Lordlarım," diye mırıldandı, "konsey odasına dönmek durumundayız." Zaten onuncu saat için bir Kraliyet Çemberi toplantısı planlanmıştı; omzumun üzerinden arkaya bakıp işaret ederek, Djarka ve Sobeck’i çağırdım. Sobeck ilk defa bir saraylı gibi keten cübbelere bürünmüştü. Sürdürdüğü çifte hayat, Malkata Sarayı ve Thebes’in pis arka sokakları arasında mekik dokumak, her zaman ona eğlenceli gelirdi. Sobeck, Firavun'un Thebes'den uzak kaldığı süre boyunca, güçlenen bir takım çetelerin yaptıklarını ve gittikleri yerleri, etrafta dolaşan dedikodu ve konuşmaları bana aktarırken, benim açımdan ne kadar değerli birisi olduğunu da kanıtlamıştı. Bu adamlar, kraliyet lahitlerini soyma girişimiyle, Krallar Vadisi'ne dahi çeşitli saldırılar düzenlemişlerdi. Geçen bir kaç ay içerisinde, etrafıma tam bir adalet dağıttım. Krallar Vadisi'nin girişinde artık, orada kazığa oturttuğum cesetler sıralıydı. Djarka da en az Sobeck kadar değerliydi: Her ne kadar artık siyah saçları kırlaşmaya başlamış ve gösterişli neşesini kaybetmiş olsa da, hala teni zeytuni, suratı da pürüzsüzdü. Beş yıl kadar önce, ona ve bana, Büyük Kafir’i katletmek için Aten Şehri'ne gönderilen profesyonel iki katili, onun hayatının aşkını ve babasını öldürmekten başka bir seçenek sunulmamıştı. Her iki yoldaşım da görevlerini biliyorlardı. Djarka ağır bir Suriyeli yayı ve ok kılıfı taşıdı; Sobeck de cübbesinin altına uzun bir kama gizledi.</p>

  <p>"Kraliyet Ekselanslarını içeri alın," diye emrettim.</p>

  <p>Ankhesenamun ayağa kalktı; kısık gözlerle büyükbabası Ay’a bakıyordu. Ancak Tutankhamun bir karpuz parçasını emerek, sanki bizim göremediğimiz bir şeyi görüyormuşçasına avlunun diğer ucuna gülümseyerek bakar halde, olduğu yerde oturmaya devam etti. Sobeck ve Djarka itaatkar bir şekilde hareketlenirken, Thebes’in doğusunda yaşayan kendi halkım arasından kiraladığım paralı askerler, Medjay'lar, büyük oyma aslanların uyukladıkları, serinliğin tadını çıkarttıkları ve şarap tulumunu paylaştıkları gölgeleri arasından ortaya çıktılar. Sobeck küçük prensin elini kavradı ve onu nazikçe ayağa kaldırdı.</p>

  <p>Küçük çocuk, elindeki karpuz parçasıyla işaret ederek,''Askerler!" diye bağırdı. "Askerler, dövüşün!"</p>

  <p>Sobeck öne doğru eğildi ve ona bir şeyler fısıldadı; küçük oğlan güldü, bu dar göğsünden yükselen derin bir kıkırdayıştı.</p>

  <p>Kendini Sobeck’in kollarına neredeyse atarak, "İyi, iyi!"</p>

  <p>diye bağırdı.</p>

  <p>Ankhesenamun zarif bir şekilde Djarka’nın etrafından dolandı, flört edercesine gülümsedi ve bana doğru yürüdü. Bir an için bana annesi Nefertiti'yi anımsattı: Aynı baştan çıkartıcı, duyumsal, kraliçeye yaraşır poza sahipti, dudakları bir gülümseyişle aralanmıştı, gözleri yere bakıyordu ama kafasını kaldırdığmda, o kurnaz bakışları yakaladım. Bana fazlasıyla yaklaştı. Kokusunu aldım ve göğüslerinin arasından aşağıya doğru inen ter damlasını görebildim. Bana gözünün kenarından bakmak için kafasını çevirirken, kendisini serinletmek için keten şalmı salladı.</p>

  <p>"Mahu!" Adım dudakları arasından bir fısıltı halinde çıktı, sanki iki aşık ya da komplocu gibiydik. "Mahu, sorun ne?"</p>

  <p>"Ekselansları bu konuda birazdan bilgilendirilecek."</p>

  <p>"Ekselansları bu konuda birazdan bilgilendirilecek," diye beni taklit etti ve ardmdan da kızlara yaraşır bir tavırla güldü, parmakları yüzüne uzandı. Sağ elinde tuttuğu yelpazesini seri bir hareketle açtı ve büyük bir gayretle sallamaya başladı, o güzel gözler artık gülmüyordu, tam aksine sert ve soğuktu. "Ben çocuk değilim Mahu. En az on dört yaşındayım. Bir zamanlar bir Kraliçe ve bebek annesiydim. Şimdi de geleceğin Kraliçe'si ve varisin annesi olacağım."</p>

  <p>"Şu an için Ekselansları, siz sizsiniz, ben de ben. Siz de benim bildiğim kadarını biliyorsunuz ve eminim ki," yüzümü ona biraz daha yaklaştırdım, "toplantımız sonlandığmda, Tanrı'nın Babası Ay, büyükbabanız, öğrenmek üzere olduğumuz şeyi sizinle paylaşmak için odanıza sessizce süzülecektir."</p>

  <p>Ankhesenamun gülümsedi. Olan hep aynıydı: Ankhesenamun seyrettiğimiz sopalı iki dövüşçü gibi kaçamak cevaplar verip hücum ediyor, alttan alta tehditler savururken masumu oynayarak başkalarıyla flört ediyordu, o öz babasıyla yatmış bir kadındı ve eğer casuslarım haklıysa, buna benzer iltimasları büyükbabasına da sunmuştu. Ankhesenamun gerçek bir tapınak kızıydı! En iyi heset’i dahi utandırabilirdi! Sadece güzelliğinden dolayı değil, aynı zamanda bir firavun faresininki kadar zalim kalbi ve zekasını maskeleyen o çocuksu havası yüzünden de tehlikeliydi. Oh evet, o Nefertiti’nin kızı ve Ay’ın torunuydu, onların kurnazlıklarının tümünü miras almıştı.</p>

  <p>Ankhesenamun azametle yürüdü, kendisini yelpazeliyor ve sopalı iki dövüşçüye tebriklerini yüksek sesle iletiyordu. O kadar hızlı yürüdü ki Djarka neredeyse ona çarpacaktı, cömert özürlerini dile getirerek geriye doğıu bir adım attı. Ankhesenamun sadece güldü ve üvey erkek kardeşini takip ederek kapıdan geçti. Paralı askerlerim onlarm arkalarından seğirtti. Verilen emirleri almışlardı. Akhenaten’in yazılı son direktifine göre, küçük oğlunun resmi ve güvenilir vasisi ben olacaktım. Bu Tutankhamun'un annesi Khiya’nın da dileğiydi, dolayısıyla çok mukaddes olduğunu düşündüğüm bir ant içtim. Tutankhamun'un hiçbir zaman benim ya da Djarka’nın gözünün önünden uzaklaşmasına izin verilmedi; emdiği karpuz bile büyük bir dikkatle kontrol edildi ve tadıldı.</p>

  <p>Avluya şöyle bir göz attım. Kraliyet Çemberi’nin diğer hizmetlileri, kendi kendilerine gevezelik ederek, Büyük Kişiler’i rahatsız eden haberleri merak eder halde, köşelerdeki gölgelerin arasından çıkıyorlardı. Onları inceledim. Her bir sırtlan liderinin kendi ekibi vardı, bunlardan kaçınm güvenilir olduğunu merak ettim: farklı milletlerden askerler, paralı askerler, diğer şehirlerden gelen kanun kaçakları. Bazıları Akhenaten' e fanatik düzeyde sadıktılar; içlerinden hiçbirine güvenmedim ama harekete geçmeye de cesaret edemedim. Bir Polis Şefi olarak, ortak barış ve uyumu yakalamak maksadıyla bu tür hizmetlilerin dağıtılıp uzaklaştırılması için, Ay’a imparatorluk fermanının yayınlanması gerektiği tavsiyesinde bulundum. Ay, bu fikirden çok hoşlandı! Polis Şefi olayım ya da olmayayım, keşif kolumun da -ki onları ben öyle adlandırıyordum-saray mıntıkasından uzak tutulmaları gerektiğinde ısrarcı oldu.</p>

  <p>İç çektim ve diğerlerini takip ederek kapıdan geçtim, büyük konsey odasına uzanan dar, fayans kaplı koridoru takip ederek yürüdüm. Nakhtimin'in muhafızları, Lübnan sedirinden yapılma, bakır kaplı kapıların önündeki yerlerini çoktan almışlardı. Bu adamların çoğu, Ay’ın kasabası Akhmin yakınlarında konuşlanan Ra alayından gelmekteydiler ve hepsi de benim gizliden gizliye Akhmin çetesi olarak adlandırdığım kişisel bir bağlılığa sahiptiler: Ay, Nakhtimin ve onların cadılar meclisinden diğerleri. Kraliyet Çemberi'nin geriye kalanı beni bekliyordu. Ay, tahtı andıran bir sandalyeye oturdu, sandalyenin kolluk uçlan aslan kafasını andırır tarzda oyulmuştu, bacakları ise henüz tırnaklarını dışarı çıkartmamış pençeler şeklindeydi. Konsey üyeleri minderlerde ya da küçük sandalyelerde oturmaktaydılar. Kraliyet Çemberi'nin ortasında, Hayat Okulu'ndan gelen beş yazman çömelmiş, hazır bekliyordu, tablaları dizlerindeydi, papirüs kalemleri yazmaya hazırdı.</p>

  <p>Bu oda bir zamanlar muhteşemdi, ancak Akhenaten’in oradan 150 mil kuzeye düşen görkemli yeni şehrinde geçirdiği dönemde maruz kaldığı yıllar süren ihmal etkisini gösteriyordu.</p>

  <p>Duvarlardaki badanalar soyulmuş, sallamyordu. Freskler ve resimler canlılıklarını kaybetmişlerdi; mavi ve altın rengi minderler pul pul ayrılmaya başlamıştı. Tavanın bir yerinde korniş sökülüp düşmüştü ve yerler tozdan bakımsızdı. Saray sıçanlar ve farelerle doluydu, çok zarar görmüştü. Ay’ın buna getirdiği çözüm içeri kalabalık bir kedi grubunu salmak olmuştu, konsey odası ise hala onların pis kokusuyla doluydu.</p>

  <p>Kraliyet Çemberi’nin vaizi ve lektör ruhbanı gibi davranan</p>

  <p>Meryre, Hepsinden Güçlü Tanrı'ya dua ederken, burnumu buruşturarak yerime geçtim. Hiç kimse onun Thebes’in Sessiz Tanrı'sı Amun-Ra’ya mı, yoksa muhteşem Yuvarlak Güneş, Akhenaten’in gizemli Muktedir’i, her şeyi gören Tanrı Aten’e mi dua ettiğini sormaya cesaret edemedi. Çembere şöyle bir göz attım. Meryre ve</p>

  <p>Aten'in diğer fanatiklerinden başka, Huy'un diplomatik açıdan</p>

  <p>"sadık" olarak adlandırdığı kişilerden herhangi birisinin, ben de dahil olmak üzere, herhangi bir Tanrı’ya inandıklarından şüphedeydim. Doğru, Horemheb, her ne kadar onu manevi bir varlıktan ziyade bir andaç, bir şans tılsımı olarak görüyor olsa da, kendisini memleketi Henes’in Horus'una adamıştı. Bizler güce aç, Ay’a karşı tetikte duran birer sırtlandık. Ayağının kaydırılması ya da zayıf düşürülmesi durumunda, ben de dahil olmak üzere hepimiz onu parçalara ayırırdık. Ancak Ay, en az bizim kadar zeki ve kurnazdı. Daha da önemlisi, Tutankhamun ve Ankhesenamun onun torunuydu. Ben her ne kadar prensin vasisiysem de, Ay naiplik güçlerinin tümünü üstlenmişti ve hiç kimse onu sorgulamaya cesaret edemiyordu. Hepimiz Kraliyet Çemberi'ndeki herkesin mimlendiğinin farkındaydık. Aten’e hizmet etmiştik. Büyük sapkınlığın bir parçasıydık. Mısır'daki diğer insanlar, generaller ve saraylılar, güçlü şehirlerin, özellikle de Thebes’in belediye başkanları, bize karşı diş biliyor, kin besliyorlardı. Bizi bir arada tutan şey onlara karşı hissettiğimiz korkuydu ve Ay, bu grubun en cesur lideri olduğunu kanıtlamıştı.</p>

  <p>Meryre sarf ettiği boş laflarını bitirince, Ay sessizce oturdu, sanki duayı düşünüyordu.</p>

  <p>"Lordlarım." Kollarını havaya kaldırdı, ellerini sanki bir ilahi söyleyecekmişçesine iki yana açtı. "Lordlarım, etrafınıza bakın.</p>

  <p>Bu oda Mısır’ın tümünü temsil ediyor."</p>

  <p>Bir kaç kişi etrafına bakındı; gerisi Ay’ı seyretti.</p>

  <p>Ay, "Aten Şehri'ne taşınmanın," diye sözlerine devam etti,</p>

  <p>"bir hata olduğunu kabullenmeliyiz, ancak o dönemde Firavun'un arzusu en önde geliyordu ve bizim ona itaat etmekten başka seçeneğimiz yoktu."</p>

  <p>Söyledikleri muvafakat sözcükleriyle tasdiklendi. Ay, hepimizin her bir harf, her bir hecesini hatırladığı bir ilahiyi tekrarlıyordu, dolayısıyla hepimiz her zaman bu koroya katılıyorduk.</p>

  <p>Ay, "Mısır’ın şehirleri zarar gördü," diye devam etti, "tapınakları ihmal edildi, avluları bakımsız kaldı, hazineleri boşaldı."</p>

  <p>Sesi daha da güçlendi. "Ordularımızın, Memphis'dekiler hariç,"</p>

  <p>Horemheb’e gülümsedi, "erzakları, silahları ve askerleri eksik.</p>

  <p>Askerler sürü halinde firar etmiş durumda, kumandanları artık tüm bunları umursamıyor, barakalar boş. Daha da kötüsü, Mısır’ın düşmanları, Dokuz Yay Halkı, çok daha küstah ve kibirli bir hal aldı."</p>

  <p>Horemheb, sert bir şekilde başını sallayarak ellerini çırptı, etrafına bakındı, Ay’ın sözlerinin aksini iddia eden birisi olursa ona meydan okumaya hazırdı.</p>

  <p>Ay, "Haydutlar ve kanun kaçakları Kızıl Topraklar’da sinsi sinsi dolaşıyorlar," diye konuşmasına devam etti. "Sinai'deki madenlerimiz kesintisiz saldırıya uğruyor, diğer yandan da prensleri Mısır’ın Büyük Evi'ne vergisini ödemeyi unutan Kush’da yaşanan rahatsızlıklar hakkında yeni haberler alıyoruz."</p>

  <p>Gözlerim yarı kapalı, Mısır’ın çektiği acıların dile getirilişini dinleyerek orada öylece oturdum. Ticaretteki durgunluk, boş hazineler, askerlerin morallerinin nasıl olduğu, o şehir ya da eyaletteki ayaklanmalar ve isyanlar, Mısır'ın Canaan topraklarındaki devletlerinin artık Firavun'un yazılı emrini dikkate almadığı ve kendi aralarında çarpışmaya başladıkları Sinai’nin ötesinden gelen, gittikçe büyüyen tehditler. Canaan'ın kuzeyinde büyük bir imparatorluk doğuyordu. Hitit prensleri Mısır'ın zafiyetlerinin gün geçtikçe çok daha fazla içine çekiliyordu, sınırlara tecavüzde bulunmaya hazırdılar, güneyi silip süpürme, Canaan'ın zengin vadi arazilerini ve deniz düzlüklerini işgal etme tehdidini taşıyorlardı. Ay'ın konuşmasını bölmeyi düşündüm ama onun ne yaptığını fark ettim. Bize, Mısır'ın büyüklüğünü kaybedişinden hepimizin sorumlu olduğunu hatırlatıyordu. Sonunda sözlerini bitirdi ve oturdu, elleri kucağındaydı, başı da öne eğikti.</p>

  <p>Bir süre sonra kafasını kaldırdı. "En büyük tehlike ne?"</p>

  <p>Horemheb büyük bir hızla, "Aziru!" diye ismi zikretti.</p>

  <p>Ay, bilgece başmı sallayıp onaylayarak, "Aziru," diye tekrarladı.</p>

  <p>Horemheb, "Canaan'ın bir prensi," diye devam etti. "Onun müttefiklerimize nasıl sinsice zararlar verdiğini, Hititleri nasıl desteklediğini biliyoruz. Oradaki büyük müttefiklerimizden teki olan Byblos Kralı Rib-Addi," karşısında oturan Tutu'yu, Akhenaten’in ateşli kahyasını işaret etti, "yardım için, tek bir savaş arabası birliği için yalvaran sayısız mektup gönderdi. O mektuba dahi yanıt verilmedi, bunlar hiç kimseye gösterilmedi."</p>

  <p>Tutu öne doğru eğilerek, "Tıpkı sizin gibi," dedi, yüzü öfkeyle çarpılmıştı, "ben de emirlerimi Firavun'dan alıyorum."</p>

  <p>Rameses, "Kendisine bunları bildirmediniz mi?" diye alaylı bir şekilde ona sataştı.</p>

  <p>Tutu, "Evet, bildirdim ama aynı şeyi siz de yaptınız," diye sert bir karşılık verdi. "Ancak Firavun'un isteği açıktı. Sinai'nin ötesine tek bir alay dahi gönderilmeyecekti. Müttefiklerimiz kendi sorunlarını kendileri halledeceklerdi. Akhenaten, Hoıus Yolu'nu takip etmeyi ve müttefiklerine Aten'in sözlerini götürmeyi planlamıştı."</p>

  <p>Horemheb, "Saçma," diye bağırdı. "Akhenaten, şehrinden hiçbir zaman ayrılmayacağına dair ant içmişti."</p>

  <p>Çemberdeki diğer üyeler de bağırtıyla dolu suçlama ve karşı suçlama savaşının içine çekildiler. Ay bana baktı, sonra gözlerini çevirdi: Sonunda ellerini çırptı ve herkes konuşmayı bırakana kadar da bunu yapmaya devam etti.</p>

  <p>"Rib-Addi öldü." Sözleri alçak tonlu bir iniltiyle karşılandı.</p>

  <p>Horemheb ayağa fırlamaya hazırlanıyordu ki Rameses onu arkaya, minderlere doğru nazikçe iteledi. "Haberi ulak getirdi. Azim Byblos’a saldırdı, asker kuvvetleri şehri yağmaladı. Rib-Addi yakalandı ve boğazı kurban edilen bir keçi gibi kesildi, ana giriş kapısının üzerine asıldı."</p>

  <p>Horemheb, "Ya müttefikimiz, Mitanni Kralı Tushratta?" diye itiraz etti. "Prens Tutankhamun'un annesi Khiya onun kızıydı.</p>

  <p>O bize yardım edeceğine söz vermişti."</p>

  <p>"Mitanni'ler oldukları yerden kımıldamaya cesaret edemiyorlar." Ay kafasını salladı. "Hititler büyük bir ant içtiler. Eğer Mitanni'ler Canaan’a girerlerse, onlarada aynısını yapacaklar."</p>

  <p>Rameses, "O zaman bizim de oraya asker göndermemiz lazım," diye ısrar etti. "Canaan’a ateş ve kılıç götürmeliyiz."</p>

  <p>"Öyle mi?" Ay parmaklarını şıklattı ve Maya’ya işaret etti.</p>

  <p>"Ne kadar gümüş ve altınımız var Haznedar?"</p>

  <p>Maya, "Yirmi günlük bir sefere yetecek kadar," diye yanıtladı, "ve sonra hiçbir şeyimiz kalmıyor."</p>

  <p>"Ne dersiniz General Rameses?" Ay, Horemheb’in müttefikine baktı. "Yirmi günlük altın ve gümüşle ne kadar uzağa gidebiliriz sizce; hangi alayları göndereceğiz?"</p>

  <p>Rameses, "Memphis’de Horus ve alayları var," diye itiraz etti. "Piyadeler ve araba alayları, Ra'dan ise-"</p>

  <p>"Ah." Ay şaşkınlık ifadesiyle ellerini havaya kaldırdı. "Yani Sinai’nin ötesine güvenebileceğimiz tek üç alayı gönderecek, onları yönetmeleri için de elimizdeki mevcut iki kıdemli generali-"</p>

  <p>Huy, "Güvenebileceğimiz iki generali görevlendireceğiz,"</p>

  <p>diyerek cümleyi bitirdi.</p>

  <p>Horemheb ve Rameses sessiz kaldı.</p>

  <p>Ay, "Eğer Horus ve ’i gönderirsek," diye iç geçirdi, "geriye elimizde kalan tek şey paralı askerlerimiz ve Nakhtimin’in imparatorluk alayı olacak. Eğer burada bir isyan ya da ayaklanmayla karşılaşacak olursak," omzunu silkti, "her birimiz ne kadar daha hayatta kalabiliriz sizce?"</p>

  <p>Maya, "Beklemeliyiz," diyerek araya girdi. "Tapınak ve saraylar eski hallerine getirilmeli, hazineler dolmalı, her bir alayın sadakati sağlanmalı. O güne kadar Canaan'daki müttefiklerimiz kendi başlarının çaresine bakmalı."</p>

  <p>"Bekle!" Horemheb bağırdı. "Bekle!" Dönüp bana baktı.</p>

  <p>"Mahu, sen Polis Şefi ve Sırlar Evi’nin Yöneticisi'sin. İç güvenlik senin işin."</p>

  <p>"Şimdi öyle mi oldu?"</p>

  <p>Rameses, "Sen orada sessiz sessiz otur," diye beni azarladı.</p>

  <p>"Sanki yarı uykuda gibi. Hala o şaşaalı günlerin hayalini mi kuruyorsun Mahu?"</p>

  <p>Ay’ın bakışlarını yakaladım. Ben onun müttefikiydim. Bunun benim hoşlandığım bir şey olmadığını biliyordu. Biz sadece birbirine kelepçelenmiş iki insandık. Bu konuda başka bir seçeneğimiz de yoktu. Ya birlikte hayatta kalacak ya da ikimiz birden yok olacaktık.</p>

  <p>Rameses, "Hayalci Mahu," diye tekrarladı.</p>

  <p>"General Rameses!" Sustum.</p>

  <p>İşkencecim, "Nefeslerimizi tutmuş, söyleyeceklerinizi bekliyoruz," diye mırıldandı.</p>

  <p>"General Rameses, siz ölü bir adamsınız. Hayır, elinizi cübbenizin altına sakladığınız kamanıza atmayın. Farkında değil misiniz?" Onun öfkeli bakışlarına aynı şekilde karşılık verdim. "Bu odadaki herkes ölüdür! Tanrı’nın Babası Ay, ilahiyi söyler ve biz de bu şarkıyı biliriz. Her birimiz Akhenaten’in, Amun-Ra ve Thebes ruhbanlarının artık Büyük Kafir olarak adlandırdıkları o kişinin arkadaşlarıydık. Olup bitenlerden dolayı suçlandık." Pencereleri işaret ettim. "Sobeck’e sorun. Eğer cesaretiniz varsa, Thebes sokaklarında dolaşın. Orada, sizin ve benim bir varile atılmış kesik kafalarımızı göm1ek için oldukça büyük meblağda altın ödeyecek çok sayıda adam var! Bizi canlı canlı kazığa oturtmaktan ya da Kızıl Topraklar’ın kızgın kumlarına gömmekten büyük haz alacaklardır."</p>

  <p>Meryre, "Aten’i takip etmişsek," diye araya girdi. "Efendimizin görüşüne sadık kalmışsak ne olmuş?"</p>

  <p>Rameses, "Lanet olsun!" diye bağırdı. "Tüm bunlar o görüşü takip ettiğimiz için başımıza geliyor," sesi kekeledi.</p>

  <p>"Bu doğru General Rameses," diye onunla hemfikir oldum.</p>

  <p>"Bu yüzden, şu anda tam bir kriz ve dönüm noktasındayız. Çok zayıfız, değerli asker alaylarmız bir yana, sizi bile göz önünden uzak tutmaya cesaret edemiyoruz. Delta'dan, Üçüncü Çağlayan’ın ötesine dair yaşanan bir takım rahatsızlık raporları geliyor: komplolar, meclisler kurmalar, hoşnutsuz memurlar, hain belediye başkanları. Bunlardan güçlü olanların, Mitanni ve Hititlerden Mısır' -</p>

  <p>da nüfuzlarını kullanmalarını istemeyi düşündüklerini biliyor musunuz?"</p>

  <p>Maya, "Kesinlikle olamaz!" diye itiraz etti.</p>

  <p>"Bu doğru," diye yanıtladım. "Elimizde herhangi bir isim yok, ancak Üçüncü Çağlayan'dan Büyük Yeşil’e kadar Nil boyunca uzanan her şehirde, hıyanet ve kalleşlik tıpkı bir çanakta kaynayan su gibi baloncuklar halinde ortaya çıkıyor."</p>

  <p>Horemheb sakin bir şekilde, "O zaman sen ne öneriyorsun?"</p>

  <p>diye sordu. "Neye dikkat etmeliyiz?"</p>

  <p>Kollarımı ileri doğru uzattım. "Bir elimizde, Büyük Sapınç’ı takip ettiğimiz için bizden nefret edenler var. Ve diğerinde de,"</p>

  <p>konsey odasının ilerisinde oturan Meryre, Tutu ve diğer yandaşlarına baktım, "Büyük Kafir’in hayalini, Aten’i terk ettiğimiz için bizden nefret edenler mevcut." Anen’e, Ay’ın akrabasına, Thebes'deki Amun-Ra’ya Baş Ruhban atanan kişiye işaret ettim. "Baş ruhbanımız o ama o kendi tapınağında bile resmi görevini yerine getirmeye cesaret edemiyor. Shabtiler’i hiç işittiniz mi?"</p>

  <p>Rameses, "Shabtiler mi?" diye alay etti. "Bir lahite koyulan heykeller mi?"</p>

  <p>"Efendilerine, Uzak Utkun tesinin arazilerine eriştiklerinde hizmet edecek hizmetkarları betimlemek için," diye açıkladım, "lahite konulan heykeller."</p>

  <p>Horemheb, "Asıl noktaya gel," diye gürledi.</p>

  <p>"Ben Polis Şefi'yim ve bu makamı da hak ediyorum. Bildiğim tek şey orada, kendilerini Akhenaten’in Shabtiler’i olarak adlandıran bir grubun, gizli bir topluluğun olduğu. Efendilerini terk ettiğimizi ve bu ihanetimizi hayatlarımızla ödememiz gerektiğini düşünen, buna inanan fanatik hayranlar."</p>

  <p>Konsey odası meşum bir sessizliğe büründü.</p>

  <p>"Siz onların isimlerini hiç işitmediniz," diye bıkkın bir şekilde konuşmaya devam ettim, "çünkü bu güne kadarki kurbanları basit memurlardı. Aten’de hizmet veren ruhbanlar, onun Hayat</p>

  <p>Evi'nde eğitim gören yazmanlar, Aten Şehri'ni ziyaret eden asiller ve tüccarlar; hepsi de hain muamelesi gördüler. İlk başlarda hiçbir modelin farkına varmadım; raporları okuduğumda, bunun sadece Thebes’de yaşanan diğer basit bir ölüm olduğunu düşündüm: bıçaklanmış bir adam, bir tekne kazası, bir damdan düşüş, bozuk bir kadeh şarap ve yemekte onunla ters düşen bir yiyecek.</p>

  <p>Son beş ay içerisinde," elimi havaya kaldırdım, "bu türden en az on ölüm yaşandı ve her kurbanın ortak tek bir yönü vardı, o da Thebes’e dönmeden önce Aten Şehri'nde Firavun'umuza bir zamanlar hizmet etmişlerdi."</p>

  <p>Rameses, "Kin ve diş bileme," diye dalga geçti.</p>

  <p>"Belki öyle, belki de değil General Rameses. Ama sizin yerinizde olsaydım, korumamı kendime oldukça yakın tutar, elimi de cübbemin altındaki kamadan pek uzaklaştırmazdım."</p>

  <p>"O zaman ne öneriyorsun?" Ay’ın sözcükleri bir fısıltı halinde bana kadar uzandı.</p>

  <p>"Hızlı bir tedbir lordlarım. Prens Tutankhamun ... " duraklayıp gülümsedim. "Görüyorsunuz ya, onun ismini dahi değiştirdik, müstakbel eşininkini de öyle. İkisi de artık Aten'e memnuniyet vermiyor ama Tutankhamun ve Ankhesenamun olarak isimleri artık Thebes Tanrısı'nınkinin yerine geçiyor."</p>

  <p>Maya, "Tüm bunlar boşuna," diye homurdandı.</p>

  <p>"Hiçbir şey boşuna değil, atılacak her adım önemli," diye çıkıştım. "Eski uygulamaların tekrar kullanıma alınacağını ifade eden resmi emirler yayınlamalıyız. Bu emirler Nil boyunca her şehirde ilan edilmeli."</p>

  <p>Ay, "Ve?" diye sordu.</p>

  <p>"Kushiteler’e gözdağı verilmeli. Gümüş ve altın hazineleri doldurulmalı. Paralı askerlere her tür yardım verilmeli, Nil deniz kuvvetlerinin kontrolü altında olmalı. Haydutlar ve kanun kaçakları basit bir şekilde idam edilmeli, cesetleri diğerlerine ibret olması açısından nehir kıyısı boyunca kazığa oturtulmalı. Çöl devriyelerinin sayısı artırılmalı, Libyalılar’ın ve kum sakinlerinin gerçekleştirdikleri yağmalamalar hepimize hayati bir ders öğretti:</p>

  <p>Ateş ve kılıç kullanılacak, tek bir esir dahi alınmayacak."</p>

  <p>Horemheb ve Rameses büyük bir heyecanla kafalarını sallayıp onaylıyorlardı.</p>

  <p>"Ya burada, Thebes'te?"</p>

  <p>Ay’ın yüz ifadesinden benimle hemfikir olduğunu anlayabiliyordum ama arkadan arkaya bir şeyler gizliyordu. Ulağın getirdiği papirüs tomarını hala elinde sıkı sıkı tutuyordu.</p>

  <p>"İhanetten suçlu bulunan herkes anında idam edilmeli. Güvenemeyeceğimiz kişiler görevlerinden uzaklaştırılmalı ve başka bir yere yollanmalı. Buradaki herkes, her bir memur, yazman ya da görevli, yeni Firavun'umuz Tutankhamun’a sadakat yemini etmeli."</p>

  <p>Huy, "Ama o henüz tacını giymedi!" diyerek araya girdi.</p>

  <p>"Giymeli ve bu ne kadar çabuk olursa o kadar iyi olur," diye tersledim, "ayrıca Prenses Ankhesenamun ile yapacağı evlilik İki Krallık’ın süresi ve zamanını açığa vuracak."</p>

  <p>Horemheb, "Ya Canaan?" diye sordu.</p>

  <p>"Bırak tencere bir süre daha kaynasın." Dudaklarımı ıslattım. "Aziru’ya, onun bizim arkadaşımız, müttefikimiz olduğunu ifade eden mektuplar yollayalım. Ona iyi niyetimizin bir işareti olarak elimizden geldiğince çok miktarda altın ve gümüş gönderelim."</p>

  <p>Ay, "Ve?" diye sordu.</p>

  <p>"Onu Mısır'a davet edelim ve gözlerini kör edelim. Bu Canaan'daki hainlerin tümüne bir uyarı niteliği taşıyacaktır."</p>

  <p>Horemheb ve Rameses benimle hemfikir oldu. Maya cam sıkkın duruyor, kafasında bu yolda harcanacak altın ve gümüşün bize ne kadara mal olacağını ölçüp biçiyordu. Huy tarafsız kaldı; Meryre, Tutu ve Aten meclisinin geriye kalam, her zamanki gibi suratsız ve aksi davrandı. Bir gün onlarla uğraşmak zorunda kalacaktık; Ay’ın bana fısıldadığı gibi, bizimle bir olmayanlar bize karşı demekti, yine de bu adamlar alayları kumanda ediyorlardı, imparatorluğun genel ekibinden arkadaşları vardı.</p>

  <p>Horemheb, "Çok iyi, çok iyi," diye mırıldandı. "Ama böyle yaparak eşek arısı yuvasını karıştırmış olmaz mısın?" Sertçe güldü. "Biz, gerçek Ateistler, burada bize için için karşı olan, Mısır' -</p>

  <p>ın şu andaki sorunlarından bizi sorumlu tutan insanların sadakat ve bağlılıklarını talep ediyoruz."</p>

  <p>Ay, "Geçmişi unut," diye çıkıştı. "Hep birlikte sanki Akhenaten hiç var olmamış gibi davranalım." Meryre ve Tutu'nun nefret yüklü bakışlarındaki hoşnutsuzluk ve tasvip etmeyişi görmezden geldi. "Bırakın genç prensimiz Firavun, büyükbabası Muhteşem Amenhotep III'ün varisi ve halefi ilan edilsin."</p>

  <p>"Böyle mi?" Tutu ellerini birbirine vurarak birleştirdi. Yarı çömelme pozisyonu aldı. Ellerini tekrar birbirine vurdu. "Böyle mi Mahu?" diye tekrarladı. "Sanki Büyük Hayal hiç var olmamış gibi mi davranacağız?"</p>

  <p>"Bir rüya," diye yanıtladım, "bir kabus. Hepimiz yanlış bir yola saptırılmıştık; şimdi doğru yola geri döndük. Hepimiz tek bir sesle doğruları konuşuyoruz. Eski Tanrılar’ın desteklerini kazandık. Ma'at bir kez daha Büyük Yeşil'den Dördüncü Çağlayan’ın ötesine kadar hüküm sürecek."</p>

  <p>Maya, "Yine de suçlanacağız!" diye bağırdı.</p>

  <p>Ay, "Öyle mi?" diye sordu. "Bir adama iyi bir yemek verdiğinizde, bolca şarap içmesine göz yumduğunuzda, açlığını ve susuzluğunu kısa bir süre içerisinde unutacaktır."</p>

  <p>Meryre, "Bu konuda çoktan karar kıldınız, öyle değil mi?"</p>

  <p>diye bağırdı. "Siz ve sizin ... " Beni işaret etti. "Sizin şu Güneyin Maymunu'nuz."</p>

  <p>Ay, gülümseyerek, "Evet, onunla bu konuyu tartıştık," dedi.</p>

  <p>"Önümüzde takip edilecek başka bir yol görmüyoruz. Sizin tavsiyeniz nedir lordum? Yoksa hep birlikte Nil’in kıyısına inmeli ve bir mavnaya doluşarak nehrin yukarısına, Aten Şehri'ne geri mi dönmeliyiz?"</p>

  <p>Meryre, "İtiraz ediyorum," diye haykırdı.</p>

  <p>Ay sakinleştirici bir ses tonuyla, "Anlaşacağız," dedi. "Tutankhamun'un, en azından bir süreliğine, Thebes'ten uzaklaştırılması en iyisi. Bırakın, Ma'at, doğruluk ve uyum tekrar sağlanana kadar," yelpazesiyle işaret etti, "Aten Şehri'ne geri dönsün." Ay, Meryre ve meclisine hitap etmek için sandalyesinde döndü. "Aten’e ibadet yasaklanmayacak; o sadece diğer çok sayıdaki Tanrı'lardan bir tanesi." Kraliyet Çemberi'ne işaret etti. "Teklifimizi destekleyen çok sayıda insan var. General Horemheb ve Rameses diğer alayları Memphis ve Thebes’e getirecekler; rütbeleri düzenlenecek, ehliyetsiz subaylardan, görevlerinde ihmalkar davrananlardan, emekli olmaları istenecek."</p>

  <p>Meryre, "Yani Aten’e sadakat borçlu olanları mı kastediyorsunuz?" diye sordu.</p>

  <p>Horemheb, "Ehil subaylar gönderilmeyecekler," diye yanıtladı.</p>

  <p>"Pekala, planımız bu." Ay, elindeki ruloyu açtı. "Ya da en azından öyleydi ama sizlere sizin iyi tasarlanmış hesaplarınızın tümünü gölgede bırakacak bir takım haberlerim var."</p>

  <p>Huy, "Lordum?" diye sordu.</p>

  <p>"Buna göre," Ay elindeki papirüs parçasını salladı, "Firavun Akhenaten, Mısır’a geri dönmüş."</p>
</body>
</html>
