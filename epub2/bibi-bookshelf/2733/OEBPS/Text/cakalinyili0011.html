<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 5</h1>

  <p>Hititli subay için büyük bir kadeh şarap getirildi. Adam sırtını mahzenin duvarına vererek oturdu, yüzü Nebamun ve bana dönüktü, her iki yanımız subaylarla doluydu. Arkamızda iki Nubian okçu dikiliyordu, okları yaylarına takılıydı. İlk başta Hititli kendi kendisine hafifçe şarkı söyledi, kafası bir öne bir arkaya gidip geliyordu. Paralı asker birliklerinde daha önce de Hititlilerle tanışmıştım, Akhenaten’in kadın elbiseleri giydirdiği ve Güneş</p>

  <p>Orkestrası olarak adlandırdığı adamlar da Hititliydi. Esir büyük olasılıkla henüz yirmi yaşında dahi olmayan genç bir adamdı, sağ yanağında mavi bir dövme vardı. Anılarımı kaleme alan yazman, bana neden bu tür şeyleri anımsadığımı soruyor. Çünkü bunlar benim zihnimdeki resimler. Kokuyu, tadı anımsamalıyım, bunu bir kez başardığımda, diğer her şey beraberinde geliyor. O mahzenin ne kadar küflü koktuğunu hatırlıyorum. Kuruyan kam, soğuyan ter rayihalarını, bedenlerimizin savaşın hummalı heyecanıyla hala karıncalanışını. Hitit subayı, şarabını yudumlayarak, garip Hava Tanrısı'na dua etti. Nebamun öne doğru eğildi ve asasıyla onun bileğine hafifçe vurdu. Yazman tarafından tercüme edilen bir soru nakaratı başladı.</p>

  <p>"Nerelisin?"</p>

  <p>"Hitit diyarından."</p>

  <p>Nebamun uyarır bir tavırla adamın bileğine hızla vurdu.</p>

  <p>"Nerelisin?"</p>

  <p>"Sile, Delta' dan."</p>

  <p>"Seni kim gönderdi?"</p>

  <p>"İki Diyar’ın hükümdarı-Neferheperure-Waenree, Akhenaten."</p>

  <p>"Onun o olduğunu nereden biliyorsun?"</p>

  <p>"Peschet’i, İki Taç’ı giyiyor."</p>

  <p>"Peki, bu adam neye benziyor?"</p>

  <p>Adam, Akhenaten' e uyan bir betimleme yapınca kalbim yerinden fırladı: uzun boylu, ince yapılı, şekilsiz bir vücudu olan, geniş kalçalı, uzun yüzlü ve garip gözlü.</p>

  <p>"En yakın danışmanları kim?"</p>

  <p>"Ruhbanlarınızdan ikisi, Khufu ve Djoser. Onunla birlikte her yere gidiyorlar."</p>

  <p>"Başka?"</p>

  <p>"Hititli albaylar. Kraliyet ordularının kumandanları."</p>

  <p>"Yani, bu gaspçı sizin kralınızın desteğini alıyor, öyle mi?"</p>

  <p>Esir, "Hititli kumandanların," diye yanıtladı.</p>

  <p>"Kaç adamınız var?"</p>

  <p>Hititli şarabını yudumladı, bakışları bana kaydı, gözlerinde bir eğlenti ışığı vardı. Nebamun'un benim adımı dile getirdiğini işitmiş olmalıydı. Kadehini yere bıraktı ve parmağıyla beni dürttü.</p>

  <p>Yazman bana dönerek, "Sizin Lord Mahu olup olmadığınızı soruyor," dedi. "Ve neden gerçek Firavun'un yanında olmadığınızı merak ediyor."</p>

  <p>"Kaç adam?" diye Nebamun'un sorusunu tekrarladım.</p>

  <p>"Toplamda on bin kadar." Nebamun nefesinin ardından ıslık çalarken Hititli sırıttı.</p>

  <p>Yazman, "Yalan söylüyor," diye tısladı.</p>

  <p>Nebamun, "Başka?" diye diretti. "Bu Firavun olarak adlandırılan kişiye kim akıl veriyor?"</p>

  <p>"Aziru, Byblos Kralı!"</p>

  <p>Nebamun'un danışmanlarından ortak bir iç çekiş sesi yükseldi.</p>

  <p>Nebamun, "Bu zaten şüphelenmediğimiz bir şey değildi,"</p>

  <p>diye mırıldandı. "Canaan' daki düşmanlarımızdan destek alan bir gaspçı ve tabi ki, Hititliler yapmamaları gereken bir işe karışmaktan çok hoşnutlar."</p>

  <p>"Kadını tanımla," dedim. "Firavun'un eşini, kraliçeyi."</p>

  <p>Hititli ellerini kafasına götürdü, büyük bir heyecanla konu şuyordu. "Nefertiti" kelimesini yakaladım.</p>

  <p>Yazman, "Çok güzel," diye tercüme etti. "Kızıl saçlı ve gözleri de bir kedininki kadar yeşil."</p>

  <p>"O zaman bu kadın sadece bir sahtekar." Hitit subayına gülümsedim. "Benim tanıdığım Nefertiti’nin gözleri mavidir." Yazmanın bileğine hafifçe vurdum. "Ona şunu söyle. Ona, Nefertiti'nin ölümüne şahit olduğumu söyle."</p>

  <p>Yazman tercüme etti. Hitit subayı omzunu silkti ve kadehindeki şarabı büyük bir iştahla içti.</p>

  <p>Yazman, "O bize sadece bildiklerini aktarıyor," dedi. Hititli'nin Mısır dilini gerçek anlamda ne kadar bildiğini merak ettim.</p>

  <p>Bana kırık kanlı dişlerinin arasından gülümsedi.</p>

  <p>"Belki de onu yavaşça ve gaddarca öldürmeliyiz, ne dersin?"</p>

  <p>Hititli subayın gözlerinde hafif bir kayma oldu.</p>

  <p>"Sen bizim dilimizi biliyor musun?" diye adama bağırdım.</p>

  <p>Boğaz hizasında eliyle bir kesme işareti yaptı. <i>"Gerh en arit</i> <i>sapt,</i> " kelimelerini yakaladım.</p>

  <p>"Bu da ne demekti?"</p>

  <p>"Hüküm Gecesi'nde hepimizin öleceğini söylüyor. Haklısınız Lordum Mahu, bizim dilimizi biliyor."</p>

  <p>"Onu bu göreve kim gönderdi?" diye sordum.</p>

  <p>"Heripetehiu, paralı askerlerin kumandanı."</p>

  <p>Göğsümü işaret ederek öne doğru eğildim, "Eğer bu gaspçıya elçi olarak gidersek ne olur?"</p>

  <p>Yazman tercüme etti.</p>

  <p><i>"Shemensuion."</i> Mısırca kelimeyi kullandım. <i>"Shemensuion,"</i></p>

  <p>diye tekrarladım. "Bir kraliyet elçisi."</p>

  <p>Hitit subayı, <i>"Set saseeı; sekht sasa,"</i> diye yanıtladı.</p>

  <p>"Saçmalık," diyerek meydan okudum.</p>

  <p>Hititli, <i>"Per khet,"</i> diye sert bir şekilde konuştu. <i>"Saınu sabas ebu, seba sebu."</i></p>

  <p>Yazman, "Diyor ki Lord'um Mahu ... " diye açıklamaya başladı.</p>

  <p>"Ne dediğini biliyorum." Hititli'nin bakışlarını yakaladım.</p>

  <p>"Oraya gidersem, Ateş Alanı'na, iblis ve yok edicilerin beni bekledikleri Karanlıklar Evi'ne gireceğimi ifade ediyor."</p>

  <p><i>"Maluı ınahez."</i> Hititli subay artık adımla kelime oyunu yaparak gülüyordu. <i>"Mahu ınahez."</i></p>

  <p>"Yani öfkeli gözlü aslan tarafından yeneceğim, öyle mi? Aslan kafalı yılan tarafından yutulacak mıyım?"</p>

  <p>Hititli subay heyecanlı bir çocuk gibi başını salladı. Yazman saldırıya dair sorgulamasına geri döndü. Bu kez Hititli çok daha açık sözlüydü. Adam, Memphis'deki, Beyaz Duvarlı Şehir'deki garnizona bağlı paralı askerlermiş gibi davranarak sahte flamalarla nehir boyunca nasıl hiç sorunsuz seyahat ettiklerini betimlerken onu büyük bir dikkatle dinledik. Nasıl olmuş da hiç kimse onlara meydan okumamıştı, geceleri nehir boyundaki ıssız yerlerde nasıl barınmışlardı.</p>

  <p>Nebamun, "Doğruyu söylüyor," diye adamla hemfikir oldu.</p>

  <p>"Lord Horemheb endişelenecek. Nehirde savaş mavnaları var, silahlı askerler bir aşağı bir yukarı gidip geliyorlar. Şehrin kuzeyinde bir mavna filosunu saklayabileceğiniz büyüklükte nehir uzantıları var. Ona Prens Tutankhamun'un burada olduğunu bilip bilmediğini sor?"</p>

  <p>Hititli subay bildiğini söyledi, bunun için buraya gelmek zorunda kalmışlardı: Firavun'un gerçek oğlunu ve varisini, kız kardeşiyle birlikte geri götürmek için.</p>

  <p>"Bunu nasıl biliyorlardı?" diye sordum.</p>

  <p>Hititli subay omuzlarını silkti ve hızlı bir şekilde konuştu.</p>

  <p>Yazman, "diyor ki," diye tercüme etti, "bunu biliyorlarmış ama nasıl ve neden, bilmiyor."</p>

  <p>"Burada arkadaşları var mıymış?" diye sordum. "Onlara yardım eden müttefikler?"</p>

  <p>Adam yine omzunu silkti.</p>

  <p>Nebamun, "Bu adam kıdem bakımından aşağıda bir subay," diye araya girdi. "Sanıyorum evi ele geçireceklerini umuyorlardı."</p>

  <p>Sessiz kaldı; subayları oradayken bu konuyu tartışmak istemiyordu.</p>

  <p>Sorgulama devam etti. Hititli, Mısırca konuşmaya başladı ve bizimle tekrar eğlendi. Sonunda Nebamun eliyle bir kesme işareti yaptı.</p>

  <p>"Bize anlatabileceği her şeyi anlattı ve şarabını da bitirdi."</p>

  <p>Ellerini kaldırdı ve parmaklarını şaklattı.</p>

  <p>Arkamızda dikilen Nubian okçular yaylarını gerdiler. Hititli gerindi; oklardan teki göğsünün derinliklerine girdi, diğeri de boğazına denk geldi. Duvara dayanarak çırpındı, kolları ve bacakları seğirdi, kafası bir ileri bir geri hareket etti, dudaklarının arasından kan fışkırıyordu, ardından son nefesini verdi ve başı tek tarafa düştü.</p>

  <p>"Cesedini alıp diğerlerinin yanına bırakın." Nebamun ayağa kalktı.</p>

  <p>Mahzenden ayrıldık ve tekrar avluya çıktık. Başımı kaldırıp baktım, Ankhesenamun pencerelerin tekinden gülümseyerek bana bakıyordu, Meryre yanındaydı. Bir süre, Nebamun'un düşman ölülerinin soyuldukları, sağ ellerinin kesildiği, cesetlerinin bir el arabasına atıldığı o katliam bahçesini bir uçtan diğer uca yürüyüşünü seyrederek öylece durdum. Nebamun cesetlerin en yakındaki timsah havuzuna götürülmelerini emretmişti. Levazım subayları kanlı silahlar yığınını incelemekteydi. Ordu yazmanlarından teki bir kamp taburesine oturmuş, yazı tablasını dizlerine yerleştirmiş, sanki kilolarca buğday ya da testiler dolusu şarap hesabı yapıyorcasına, soğuk, sistemli bir tavırla, kesilen elleri saymakla meşguldü.</p>

  <p>"Toplamda dört yüz kadar lordum." Nebamun yaklaşırken kafasını kaldırdı. Albay etrafında uçuşan sinekleri elini sallayarak kovaladı.</p>

  <p>"Saymayı kes," dedi. "Cesetlerden bazılarını hiçbir zaman bulamayacağız." Kesilmiş kol ve bacakları işaret etti. "Bunlar da diğerleriyle aynı yere gidebilir." Sesini yükseltti. "Avlunun su ve sirkeyle temizlenmesini, kokunun giderilmesi için dışarı küfeler dolusu çiçek taşınmasını istiyorum. Burası benim evim, bir katliam çukuru değil."</p>

  <p>Nebamun'la konuşmaya istekliydim, ancak diğerleri hala oradayken ona hiçbir şeyden bahsedemedim, dolayısıyla izin istediın ve odama çekildim. Soyunup tuzlu suda yıkandım, yağlandım, üzerime temiz bir peştamal, cübbe ve yumuşak sandaletler geçirdim. Savaştan sonra sersemlemiştim, kafam karışmıştı. Kendimi sanki hala ayaklarımın etrafı kanla çevriliymiş gibi hissediyordum.</p>

  <p>Djarka beni Prens’in odasında bekliyordu. Yere diz çökmüştü; Tutankhamun oyuncak askerleriyle oynuyordu. Her iki yanına Ankhesenamun ve Amedeta oturmuşlardı, Üzerlerinde bol beyaz cübbeler vardı.</p>

  <p>"Geri dönen kahramana selamlar olsun." Ankhesenamun gülümsedi. Ayağa kalktı, bir kadeh şarap doldurdu ve gelip bunu ellerime tutuşturdu. Parfümü katliamın kötü kokusu, kanın keskin rayihası ve mahzenin terli küfünün ardından mis gibiydi. "Senin için dua ettik Lordum Mahu. Tüm bunlar neden oldu?"</p>

  <p>Beyaz şarabı yudumladım. Ankhesenamun geriye doğru bir adım attı ve beni baştan ayağa gözden geçirdi.</p>

  <p>"Gözlerin garip görünüyor ve yanakların tıraş edilmemiş,"</p>

  <p>diye mırıldandı, "ama diğer yandan da görünürde en ufak bir kesik ya da yara izi yok. Eğer içeri gim1eyi başarsalardı Lordum Mahu, ne olacaktı?"</p>

  <p>Djarka, "Sizi burada bulamayacaklardı," dedi. "Size leydim, bana verilen emirlerin ne olduğunu ifade etmiştim."</p>

  <p>Prens’e baktım, oyuncak askerleriyle oynuyordu, benim orada olduğumun farkında dahi değildi. Genelde ayağa fırlar ve bana doğru koşardı. Gidip yanına diz çöktüm. Ahşap askerlerden tekini diğerine doğru iteleyerek nefesinin gerisinden mırıldanıyordu, olağan çocuksu bir oyundu ama şimdi bunu daha önce hiç şahit olmadığım bir şiddette yapıyordu.</p>

  <p>"Ekselansları." Kafasını okşadım.</p>

  <p>Askerleri birbirlerine vurmaya devam etti.</p>

  <p>"Lordum," diye tekrarlardım.</p>

  <p>Yine hiçbir yanıt alamadım, dolayısıyla askerlerden tekini elinden aldım. Sanki bana vuracakmışçasına diğerini havaya kaldırarak büyük bir hızla döndü; yüzü solgundu, gözleri de boş.</p>

  <p>"Lordum?" Diğer askeri de elinden aldım; parmakları soğuk ve nemliydi. Oturup onu kendime doğru çektim. Direnmedi ama sanki benim göremediğim birisiyle konuşuyormuşçasına fısıldayarak orada öylece oturdu. Öfkeyle Djarka’ya baktım.</p>

  <p>Ankhesenamun, "Sadece korktu," dedi. "Aşağıdan gelen silah sesleri ve çığlıklar korkunçtu. O sadece bir çocuk, öyle değil misin sevgilim?"</p>

  <p>Yanıma diz çöktü. Bir an için o "sevgilim" kelimesi ve parfümünün kokusu, omzunun ve kolunun yumuşaklığı, bana Nefertiti'yi anımsattı. Tutankhamun kucağımdan fırlayarak kalktı ve kollarını ona doladı. Bir süre orada öylece dikildi, yüzü Ankesenamun 'un boynuna gömülüydü. Ankhesenamun nazikçe onun sırtını sıvazladı, sanki bir bebekmişçesine öne arkaya salladı. Djarka’ya beni takip etmesini işaret ederek ayağa kalktım. Dışarıdaki koridorda, onu avluya tepeden bakan, pencerelerle çevrili bir yere götürdüm.</p>

  <p>"Bu korku mu?" diye sordum.</p>

  <p>Djarka yanaklarını havayla doldurdu. "O askerler içeri pat diye girdiklerinde yaşanan kavga oldukça şiddetliydi. Amedeta çığlık atmaya başladı; Prens de öyle. Ruh halinin korkunun bir sonucu olduğunu düşündüm; oyunuyla baş başa bıraktım."</p>

  <p>"Bu daha önce de olmuş muydu?"</p>

  <p>"Bir ya da iki kez ama bu genelde gelip geçici bir durumdu."</p>

  <p>"Saldırgan bir hal alıyor mu?" diye direttim.</p>

  <p>"Bazen evet. Bana oyuncak bir kılıç kınıyla vurdu; sert ucu yanağımı çizdi, kaçıp saklandı. Onu bulduğumda iyiydi ama yaptığı şeyi kesinlikle hatırlamıyordu. O sadece bir çocuk." Djarka, Ankhesenamun'un kullandığı cümleyi tekrarladı. "Bir yerden diğerine götürüldü, sonra da bu katliam yerine getirildi. Bu adamlara yol gösterildi, öyle değil mi? Aramızda bir hain var."</p>

  <p>"Mümkün." Aşağıya, avluya baktım. Ortada artık ceset görünmüyordu; hizmetkarlar etrafı tuz ve sirkeyle karıştırılmış suyla yıkamakla meşguldü. Ölülerin ve silahların hepsi ortadan kaldırılmıştı; sadece duvara püskürmüş bir kan lekesi kısa bir süre önce orada olup bitenlere dair ipucu sunuyordu. Kendimi birdenbire kuvvetsiz, hafifçe sersemlemiş hissettim. Duvara dayandım.</p>

  <p>"Lordum, iyi misiniz?"</p>

  <p>"Bunun nasıl bir şey olduğunu bilirsin," diyerek iç geçirdim.</p>

  <p>"Yiyip içeceğim. Günlerdir uyumamışçasına uyuyacağım. Kesin olan tek bir şey var Djarka." Ona gülümsedim. "Bizler artık elçi filan değiliz. Prens'ten gözünü ayırma ve böyle bir şey bir daha olursa, bana kesinlikle haber ver."</p>

  <p>Tam aşağı uzanan merdivenlerin ortasındaydım ki, hizmetkarlardan teki bana bir mesaj ulaştırdı: Albay Nebamun beni odasında görmek istiyordu. Oraya vardığımda, Meryre ve Sobeck’in de odada olduklarını gördüm, küçük bir masanın etrafına oturmuşlardı. Nebamun kendi elleriyle hizmet ediyor, şarapları dolduruyor, baharatlı ördekle birlikte taze pişmiş ekmek servisi yapıyordu. O</p>

  <p>da yıkanıp üstünü değiştirmişti. Artık bir savaşçıdan ziyade, beyaz cübbesi ve altın görev tasması içerisinde tecrübeli bir askerdi. Bununla birlikte, yüzü somurtuk ve kırışık, gözleri de kan çanağıydı.</p>

  <p>Kolundaki doktorun çoktan bandajladığı derin bir yarayla ilgilendi. Baldırına benzer bir yara alan Sobeck bandajını sıkılaştırmaya çalışıyordu.</p>

  <p>Nebamun, "Yapma," diye uyardı. "Nedenini bilmiyorum ama yara çürümeye başlar. Bandajı mümkün olduğunca bol tut. Lordum Mahu." Minderleri işaret etti.</p>

  <p>Oturdum, Nebamun bana hizmet etti; ördek çok lezzetli kokuyordu.</p>

  <p>Nebamun, "Haydi, yiyin," diye teşvik etti. "Hizmetkarları görevden aldım." O da çömeldi. "Ben hiç oğlu olmayan bir dulum ama yeterince de mutluyum. İki ya da üç yerli hanım isteklerimi karşılıyor." Sadece birkaç sandık, sandalye ve masanın yer aldığı ıssız odayı işaret etti. Mekana, Muhteşem Amenhotep’i, Savaş Tanrısı Montu kılığında, katledilenlerin çok sayıdaki bedenleri arasından arabasıyla hızla geçerken gösteren büyük bir duvar resmi egemendi.</p>

  <p>"İşte benim kahramanım." Nebamun gülümsedi. "Dua etmek için sık sık buraya gelirim. Onun Firavun olduğu dönemde, Tek Tanrı diye bir saçmalık yoktu." Hızla Meryre'ye baktı. "O Firavun'ken, Hitit paralı askerleri Nil boyunca yelken açıp, Beyaz Duvarlı Şehre saldırmadılar. Sadece komşu konakları yağmaladılar," diyerek iç çekti, "bir kaç hizmetkar öldürdüler. Kıyı boyunca hayatta kalanları avlamaları için askeri alaylar gönderdim; düşmanlardan bazıları hala orada saklanıyor olabilir."</p>

  <p>Meryre sessiz kaldı, kafasını önüne eğmiş yiyeceklere bakıyordu. Sonunda silkinerek daldığı hayallerden kurtuldu.</p>

  <p>"Burada olduğumuzu nasıl bildiler?" diye sordu.</p>

  <p>Sobeck, "Bunu onlara benim söylediğimi mi ima ediyorsunuz?" diye diklendi.</p>

  <p>Nebamun, "Tabi ki biliyorlardı," diyerek araya girdi. "Bu büyük bir sır değildi. Küçük filonuz çok sayıda kişi tarafından görülmüş olmalı. Bir kaç gündür buradaydınız, insanlar biliyorlardı..."</p>

  <p>Meryre, "Prens’i Aten Şehri'nde bırakmalıydık," diye ısrar etti.</p>

  <p>Doğrudan ona bakabilmek için döndüm: o yuvarlak sofu yüz, yeşil sürmeyle lekelenen gözkapakları, hala boynundan sarkan o Yuvarlak Güneş tılsımı. Tıpkı zehirli bir karakurbağası gibi kendini beğenmiş bir halde oturuyordu, yanakları zehrini tükürmeye hazır bir halde bel vermişti. Kap Çocukları olduğumuz yıllarda beni her zaman tahrik etmiş olan o kibirli görünümünü hala taşıyordu. Beni kendisiyle karşı karşıya gelmeye, hainin o olup olmadığını sormaya cesaretlendiriyordu.</p>

  <p>Ağzına bir lokma yiyecek atarak, "Görevimize devam edelim mi?" diye sordu.</p>

  <p>"Hayır," diye yanıtladım. "Bunu yapamayacağımızı siz de biliyorsunuz. Yaparsak ölümümüze gitmiş oluruz."</p>

  <p>"Siz Kraliyet Çemberi’nin emirlerini yıktınız. Taurati kararlarını hiçe saydınız." Kraliyet konseyi için kullanılan resmi terime başvurmuştu. "Bunu iki kez yaptınız. Vatana ihanetten suçlanabilirsiniz."</p>

  <p>"O zaman beni tutuklayın ya da bunu yapmayı bir deneyin!"</p>

  <p>Meryre sözlerimi hor gören bir hareketle savuşturdu.</p>

  <p>"Görevimize devam etmeliyiz," diye diretti.</p>

  <p>"Saçma!" Nebamun’a baktım ama o araya girmek istemedi; bu onu ilgilendiren bir konu değildi.</p>

  <p>"O zaman ben <i>kendi</i> görevime devam edeceğim." Meryre küçük masayı iteleyerek kendisinden uzaklaştırdı; ayağa kalktı ve kapıya doğru paytak paytak yürüdü.</p>

  <p>Ayağa fırlayarak, "Ruhban!" diye seslendim. Meryre durakladı ve arkasına döndü. Albay Nebamun'un masanın üzerinde, kapının yakınında bir yerde duran kılıcına şöyle bir göz attım, koşup onu kaptım ve çektim. Meryre tekrar kapıya doğru döndü, ona doğru büyük bir hızla ilerledim. Nebamun ve Sobeck ayağa fırladılar. Meryre’nin kafasını tutmayı denedim ama peruğu çıkıp elimde kaldı. Bana doğru döndü, yüzü kıpkırmızıydı, gözleri parlıyordu, kılıca baktı.</p>

  <p>"Ne yapacaksın Mahu, Güney’in Maymunu? Baş rahibi mi öldüreceksin? Bizler Kraliyet Çemberi ’nin emrindeyiz." Beni iteleyerek kendisinden uzaklaştırmayı denedi.</p>

  <p>"Bu sabah," diye tısladım, "iletişime geçmemiz istenen o insanlar beni ve bu evdeki herkesi öldürmeyi denediler ama ne hikmetse size dokunmadılar bile." Yuvarlak Güneş tılsımmı yakaladım ve zinciri çekerek boynundan çıkarttım. Acı içerisinde yüzünü buruşturdu.</p>

  <p>"Albay Nebamun," diye itiraz etti, "bu büyük bir ayıptır, kutsal bir şeye karşı saygısızlıktır."</p>

  <p>Nebamun, "Lordum Mahu," diye uyardı.</p>

  <p>"Ben Prens’in Koruyucusu'yum," diye yanıtladım, "onun resmi muhafızıyım." Kılıcın ucunu Meryre’nin şişman çenesinin altına dayadım. "Sizin gitmenize izin verebileceğimi düşünmüyorum. Sizi tutukluyorum."</p>

  <p>Meryre, "Buna nasıl cesaret edersiniz?" diye öfkeyle söylendi. Kurtulmaya çalıştı ama onu kapıya sıkı sıkı dayadım, kılıcın ucu çenesinin altına batıyordu.</p>

  <p>''Size kanunlardan bahsetmeli miyim Albay Nebamun?"</p>

  <p>Gözlerimi o şişman, yuvarlak yüzden ayırmadım. Bu adamı dövmek ya da kılıcın ucunu daha derine batırmak isteğime direniyordum. "Firavun'un kanunu çok açıktır. Bir Kraliyet Kişisi'ne ya da Kraliyet Ailesi veya Kutsal Çember üyelerinden birisine saldırmak en üst düzeyde hıyanettir, ölümle cezalandırılabilir."</p>

  <p>Meryre’nin yüzündeki öfkenin bir kısmı akıp gitti.</p>

  <p>"Siz," şişman gıdığı titredi, "benim bir hain olduğumu ima etmiyor, bunu söylemiyorsunuz, değil mi? Bu saldırı hakkında en ufak bir bilgim dahi yoktu."</p>

  <p>Geriye bir adım attım. "Bilginiz olduğunu söylemedim ama Albay Nebamun, Hititli subayın anlattıklarına tanıklık yaptı. Buraya beni öldürmeye ve Kraliyet Şahsiyetleri'ni kaçırmaya geldiler: İşte ihanet bu! Siz de biliyorsunuz ki Albay Nebamun," gözlerimi Meryre'den ayırmadım, "vatan hainleriyle pazarlık etmek ya da temas kurmak Firavun'un herhangi sadık bir tebaası için kanun dışıdır. Dolayısıyla, bu saldırı sebebiyle, görevimiz sonlandı. Siz, lordum Meryre, Firavun 'un yasalarına karşı geldiğiniz için, ev hapsinde tutulacaksınız. Bunun tüm sorumluluğu bende olacak. Şimdi, lordum, sanıyorum buradan ayrılıyorsunuz."</p>

  <p>Kapıyı açtım ve basamakların dibinde tembel tembel oturan muhafızlara seslendim. Askerler büyük bir aceleyle yukarı çıktı.</p>

  <p>"Lordum Meryre'ye odasına kadar eşlik edin," dedim. Baş Ruhban sanki itiraz edecekmişçesine bana baktı. "Eğer direnirse, ellerini bağlayın."</p>

  <p>Meryre şaşkına döndü, şişman parmakları omzunu çevreleyen boncuklarla süslü şalına gömülmüş asılıyordu.</p>

  <p>"Odama gideceğim," dedi. "Refakatçiye ihtiyacım yok."</p>

  <p>Merdivenlerden aşağı indi. Muhafızlar bana baktı; başımı sallayarak tek başına gitmesine izin verdim.</p>

  <p>"Onu takip edin," diye emrettim. "Gitmesi gereken yerlere gittiği ve kalması gereken yerlerde kaldığı sürece, rahatsız etmeyin!"</p>

  <p>Odaya döndüm.</p>

  <p>Sobeck, "Sence hain Meryre mi?" diye sordu.</p>

  <p>Minderlere oturdum. "Olabilir ama şu da bir gerçek ki, Mısır’ın yarısının yapmamız istenen elçilikten haberi var. Haydutlar başarılı olsalardı ne olurdu, çok merak ediyorum." Ekmeği alıp bir parça koparttım. "Eğer durum böyle olsaydı, hepimiz de çoktan ölmüş olurduk, öyle değil mi? Ama sorunu dobra dobra yanıtlamam gerekirse Sobeck, evet, her ne kadar bunu kanıtlayabilmem diğer bir konu olsa da, Meryre’nin bir vatan haini olduğundan şüpheleniyorum."</p>

  <p>"O komplonun bir parçası ya da bunun sebebi mi?"</p>

  <p>"Bilmiyorum Sobeck. Bu tıpkı çölde pusu seyretmek gibi bir şey; olanları çarpıtıp karıştırıyor, tıpkı hükmümüze aldatıcı bulutlar gönderen, gerçeği saklayan bir peçe gibi, yine de Meryre 'yi gaspçıya bağlayan görünmez bir bağ olduğundan eminim."</p>

  <p>Nebamun, "O zaman neden bu elçiliği devam ettirmek istiyor?" diye sordu. "Bu temas kurmak için bir bahane mi? Gaspçıya, sahte Firavun’a, Thebes’de planlanan ve orada olup biten her şey hakkında bildiklerini aktarmak için mi?"</p>

  <p>"Her ikisi de," diye yanıtladım. "Ben bir garanti, Thebes' -</p>

  <p>deki Kraliyet Çemberi’nin geriye kalanı açısından iyi niyet göstergesi olarak davet edildim. Tabi ki, bir kez oraya gittiğimizde, ne olup biteceğini hiç kimse bilemez. Delta’da, bataklık ateşinden ölen ilk kişi ben olmayacağım." Kafamı salladım. "Her ne kadar bu saldırıya dair aklımın ermediği bir şeyler olsa da, bunun doğru olduğunu düşünüyorum."</p>

  <p>"Ama burada olduğumuzu nasıl biliyorlardı?" Sobeck şarabını yudumladı. "Oh, küçük filomuzun Nil boyunca görülmüş olabileceğinin farkındayım, hatta buraya varmamız onların casusları tarafından dahi öğrenilmiş olabilir. Ama, Prens’in Albay Neba ınun'un evinde olduğu bilgisine ne diyeceksin?"</p>

  <p>"Meryre'den bir şeyi sakladım." Nebamun, minderlerden tekini kaldırarak küçük bir sandık çıkarttı. Bunu açtı ve kanla lekelenmiş bir papirüs parçası çıkarttı. "Bunu Hititli subayların tekinden aldık, kabataslak bir harita, bakın!" Nebaınun çizimi parmağıyla takip etti. "Nehrin kıvrımı, sığlık alanlar, papirüs ormanı, şehir ve evimin hemen altındaki küçük rıhtım kenarı."</p>

  <p>Papirüs lekeli ve yırtık pırtıktı, anlayamadığım işaret ve sembollerle doluydu.</p>

  <p>Nebamun, "Bu Meryre’nin," diye sözlerine devam etti, "onun maiyetindeki kişilerden tekinin ya da gerçekten de karşımızdakilerin casuslarından birisinin bir çalışması olabilir. Bizim de Delta' da casuslarımız var, hatta çok iyi olduklarını da kanıtladılar," diye acımasızca ekledi, "diğer yandan gaspçının da Memphis ’de, Beyaz Duvarlı Şehir’de, General Horemheb’in garnizonunda casusları olmalı. Ah, yani," Nebamun gülümsedi, "bunlar pek de kötü haberler değil. Dün gece geç saatte bir ulak geldi."</p>

  <p>Beklentili bir şekilde, "Evet?" diye sordum.</p>

  <p>"Horemheb ve Rameses hareket halindeler. Horus ve alaylarını hazırlama emri aldım."</p>

  <p>Sobeck, "Biz bir hata mı yaptık Mahu?" diye sordu. "Prens’i buraya getirerek demek istiyorum. Belki de şehirdeki paralı askerlerimizin tümünü kışlaya yerleştirmemeli, daha ziyade onları aşağıda nehrin kıyısında tutmalıydık, ne dersin?"</p>

  <p>"Tabi ki ben bir hata yaptım," diye lafı yapıştırdım. "Bu tıpkı Kızıl Topraklar’da olmak gibi bir şey. Her şey bir sisle kaplanmış durumda. Ne gerçek? Ne serap? Kim doğru, kim yalan söylüyor?</p>

  <p>Meryre gibileri bizim hata yapacağımızı umuyor. Biz de onların hata yapmaları için dua ediyoruz. Bu sabah kesinlikle bir hata yaptılar. Bu eve hiçbir zaman ulaşamadılar. Albay Nebamun, siz bir askersiniz: Bu güne kadar kaç savaşı şans eseri kazandınız ya da kaybettiniz?"</p>

  <p>Albay hafifçe gülümsedi. "Paralı askerlerinizin geri getirilmelerini sağlayacağım," diye söz verdi. "Kışlalarda beslenip yatacaklar. Nehir kıyısında da kamp kurabilirler."</p>

  <p>Sobeck, "O ruhban bozuntusu küçük hergeleyi neden odasından sürükleyip çıkartmıyoruz?" diye haykırdı. "Onu yargılamıyor, kafasını kesip gaspçıya hediye olarak yollamıyoruz?"</p>

  <p>"Bir hata daha," diye karşı çıktım. "Mısır’ın bir baş ruhbanı uygun şekilde yargılanmadan mı idam edilecek? Gaspçı bundan memnuniyet duyar. Kraliyet Çemberi dağılır, parçalanır. Ay ve</p>

  <p>Horemheb bile böylesi bir hareketi hangi yetkiyle yaptığımı sorgulayacaktır! Onu ev hapsine almak yeterince kötü. Daha da önemlisi," başımı kaşıdım, "Meryre’nin, bir boku sırf koksun diye karıştıran işgüzarlar bir yana, ruhbanlar ve ordunun çeşitli üst düzey sorumluları arasından güçlü destekçileri var."</p>

  <p>Nebamun, "O zaman daha ileri düzeyde bir şey yapmayacaksınız, öyle mi?" diye sordu. "Kuzeye gitmeyecek misiniz?"</p>

  <p>"Nasıl gidebiliriz ki?" diye iç çektim. "Hala Meryre’nin ne istediğini gerçek manada anlamış değilim. Biz sisteki iki bot ya da bir kum fırtınasındaki iki seyyah gibiyiz, sadece beceriksizlik yapıyoruz."</p>

  <p>"Hititli subay tek bir şeyi teyit etti." Nebamun gümüş kenarlı tabağını ileri doğru iteledi ve şarap kadehine sarılıp oturdu.</p>

  <p>"Sile'deki asi kampına dair çeşitli hikayeler, acımasız söylentiler işitmiştim. İstilacıların Hyksos saldırganlarının gaddarlıklarını nasıl uygulamaya koyduklarına, insanlara nasıl işkence ettiklerine ve onları nasıl yaktıklarına dair. Bunları vahşi dedikodular gibi düşünmüştüm ama bu adam bir Karanlıklar Evi 'nden, bir Ateş</p>

  <p>Alanı 'ndan bahsetti. Sanıyorum ki gaspçı kendisini kabul edenlere insaf ediyor, etmeyenlere ise uç noktada acımasız davranıyor.</p>

  <p>Casuslarımızın neden çok az başarı yakaladıklarına şaşmamak lazım. Pekala." Kalkar gibi yaptı. "Yapabileceğim tek şey yeni emir almayı ya da General Horemheb’in gelmesini beklemek. Siz ne yapacaksınız Lord Mahu?''</p>

  <p>"Bilmiyorum."</p>

  <p>Ayağa kalktım, nezaketi için Nebamun’a teşekkür ettim, portatif bir yatakla bir kaç sandığın yer aldığı odama geri döndüm.</p>

  <p>Burası sade bir ortamdı, bir askerin odasıydı, içinde çok az süs vardı ama ben burayı yeterince rahat ve huzurlu buluyordum. Bir süre uyudum, sonra akşamın geç bir saatinde kalktım. Prens’i ziyaret ettim. Uykudaydı. Djarka yatağın diğer tarafına yerleşmişti, küçük bir sepet örüyordu, bu onun tedirgin ya da üzgün olduğu zamanlarda yaptığı bir şeydi. Onun yazma tepsisini çatıya çıkarttım. Duvarların ötesindeki bölge hala Nebamun'un askerleri tarafından araştırılmaktaydı, askerler ağaçların altındaki çalılıkları yana iteliyor, ceset ya da sürünerek uzaklaşmış herhangi bir saldırgan olup olmadığına bakıyordu. Tam yere çömeldim ki, insanın içine işleyen bir çığlık havada yankılandı. Bunu diğer bir çığlık daha takip etti. Bakmaya gittim. Askerler düşmanlardan ikisini yaralı halde bulup öldürmüşlerdi, şimdi de cesetlerini patika boyunca sürüklüyorlardı.</p>

  <p>Sırtımı duvara vererek oturdum. Kap’ın Çocuğu iken Öğrenim Evi'nde öğrendiğim alfabeyle, canımı sıkan sorunu anlamaya çalıştım. Birincisi, Kraliyet Konseyi'nde hizipleşmeler baş göstermeye başlamıştı. Toplamda dört grup vardı: Ay ve torunu Ankhesenamun; Horemheb, Rameses ve ordu; Maya ve Huy gibi yöneticiler ve Meryre’nin başını çektiği Atenciler. Ya ben? Hepsiyle arkadaştım ama hiç biriyle müttefik değildim. Benim sadakatim Prens'eydi. İkincisi, bir gaspçı, bir sahte Firavun, Delta’ya tecavüz etmiş, ruhban Khufu ve Djoser tarafından yönlendirilip kışkırtılmıştı. Üçüncüsü, bu gaspçı, Mısır’ın Canaan'daki düşmanları kadar, Hititliler’in altın ve gümüşleriyle, askeri birlikleriyle desteklenmekteydi. Dördüncüsü, Kraliyet Çemberi gaspçının istilası konusunda bilgilendirilmişti. Meryre’nin müzakere önerisi tüm gruplar tarafından akıllıca bulunmuştu; bu Horemheb ve Rameses ’e alayları toplamaları için zaman tanımıştı. Meryre benim ortaklığımı talep etmişti. Yoksa Baş Ruhban, baştan beri Prens ve Ankhesenamun'u beraberimde getireceğimi biliyor muydu? Beşincisi, Kraliyet Çemberi’nin aynı toplantısında, Meryre, Aten kültü üyelerinin Akhenaten ’in Shabtiler ’i tarafından gizliden gizliye öldürülmelerine itiraz etmişti. O toplantının hemen ardından general Rahmose, Meryre’nin en ateşli destekçilerinden teki, öldürülmüştü. Altıncısı, Ankhesenamun, bana büyük olasılıkla Ay' -</p>

  <p>ın suç ortaklığıyla, Meryre ile bir anlaşma yaptığı güvencesini vererek, Rahmose ’nin ölümüne kendisini dahil etmişti. Peki, bana yapılan saldırı nedendi? Zarar vermekten ziyade korkutmak maksadıyla gerçekleştirilen öldürücü bir saldırı mıydı? Yedincisi, ertesi gün Meryre, destekçilerine Buhen’in güçlü kalesinde kalacak bir yer verilmesini ve onlara korunma sağlanmasını, Prens’in de Thebes' deki tehditkar tehlikelerden kendi güvenliği için uzaklaştırılmasını talep etmişti. Sekizincisi, bu gaspçı neden güneye ilerlemiyordu? Neden Delta’da oyalanıp duruyordu? Dokuzuncusu, neden Nebamun'un evine saldırılmıştı? Doğru, filomuz tıpkı Memphis’de karaya çıkmamız gibi Nil boyunca dikkat çekmişti. Ama bu bilgilerin tümü casuslar aracılığıyla elde edilebilirdi.</p>

  <p>Kalemimi bıraktım, parmağımı siyah mürekkebe bandırdım.</p>

  <p>Burada bir yerlerde büyük bir yalan gizliydi. Tabi ki, hemen her şey yalandı. Ancak, her yalarım kendisine göre bir mantığı olmasına rağmen, bunun yoktu.</p>

  <p>"Lord Mahu?" Nebamun merdivenleri tırmandı ve nefes nefese olduğu yerde dikildi. "Size başka haberlerimiz var. Düşman filosundaki mavnalardan bazıları iki gün önce, Beyaz Duvarlar’ın güneyinde görülmüş."</p>

  <p>Yazma tepsisini yanıma yerleştirerek, "Güneyde mi?" diye haykırdım. "Yani mavnalar yelken açarak Mcmphis ’i geçtiler, sonra buraya bize saldırmaya mı geldiler demek istiyorsunuz?"</p>

  <p>"Haberi getiren balıkçılara göre öyle. Siz ilk varış noktanızın Aten Şehri olduğunu söylememiş miydiniz?"</p>

  <p>"Evet, evet. Söyledim."</p>

  <p>Nebamun ellerini iki yana açtı. "Savaş haberi tüm nehre yayıldı. Balıkçılar olup biteni görmek için buraya geldi. Mavnalardan ikisini tanıdılar. Balıkçılar en az iki gün önce bunların sahte flamalarla uçarcasına yol aldıklarını söylediler ve hiç şüphesiz ki, henüz saldırıya girişilmeden yok ettikleri bir takım sahte izinleri de vardı. Saygısız, küstah bir hareket ama Lord Mahu, kim bir mavna dolusu paralı askeri durdurmaya cesaret edebilir ki? Daha önce de söylediğim gibi, asker alayları nehirde bir yukarı bir aşağı gidip geliyor. Refakatçinize bir bakın. Onlardan bazıları da Mısırlı, diğerleri paralı askerler. Başka bir zamanda, başka bir yerde, bize karşı savaşabilirler."</p>

  <p>Ona teşekkür ettim ve kendi sorunlarıma geri döndüm. Yaptığım listenin üzerinden defalarca geçtim. Sonunda yalanlar sisi dağılmaya başladı.</p>

  <p>"Ankhesenamun, seni yalancı kaltak!" diye mırıldandım.</p>

  <p>"Mantığım bu oyunu senin kontrol etmediğini söylüyor, bunu başkanları yapı yor."</p>

  <p>Aşağıya, küçük yemek odasına, yüksek tavanı, altın taçlı sütunları, havadar pencereleri, zengin koyu maviyle boyanmış duvarları olan evin en lüks kısmına indim. Hizmetkarlardan teki bana Prenses’in orada olduğunu söylemişti. O ve Amedeta odanın uzak ucundaki kürsüye tembelce uzanmışlardı, etrafları minder yığınıyla doluydu, önlerindeki masada ise et ve meyve tabakları yer almaktaydı. Birbirlerini nar parçalarıyla besliyorlar, hiçbir şeyi umursamadan gülüşüp konuşuyorlardı. Her ikisi de sarhoştu, gözleri kızarmış yüzlerinde ışıldıyordu, kalın yağlı peruklarından yükselen parfümle kaplıydılar. Kürsünün önünde durdum ve selam verdim.</p>

  <p>"Hanımım, sizinle konuşmak istiyordum."</p>

  <p>Amedeta, "Hangi hanımla?" diyerek aptalca sırıttı.</p>

  <p>"Hanımım." Ankhesenamun’a baktım. Surat asıp itiraz ediyor gibi yaptı. "Hanımım," diye tekrarladım.</p>

  <p>"Oh! Öylece dikilmeye ve bana bu kadar acımasızca bakmaya devam edeceksen olur!"</p>

  <p>Amedeta, parmaklarının gerisinden kıkırdayarak, sendeleyip ayağa kalktı ve sallana sallana odadan çıktı.</p>

  <p>"Pekala?" Ankhesenamun cübbesinin boyalı meme uçlarından tekini göz önüne serecek şekilde açılmasını umursamayarak sırt üstü yattı; mor renkli tırnakları meme ucunu okşadı, sonra parmaklarını şarap kadehine daldırarak bana doğru sıçrattı.</p>

  <p>"Hanımım, bana doğruyu söyleyin."</p>

  <p>"Neye dair?"</p>

  <p>"Hakkında çok az şey bildiğiniz bir şeye."</p>

  <p>"Maymun, benimle alay ediyorsun."</p>

  <p>"Böyle bir şeye nasıl cüret edebilirim?"</p>

  <p>Öne doğru uzandı. "Neden Mahu, tüm bunları neden yapıyorsun? Neden tasalanıyorsun?"</p>

  <p>"Elimde başka bir şey yok," diye karşılık verdim. "Ben bunun bir parçasıyım. Gidebileceğim başka bir yer, yapacağım başka bir şey yok."</p>

  <p>"Bu doğru mu maymun? Babamı ve annemi sevdiğin doğru mu? Aatru'dan önceki ihtişamlı zamanda ... Bunun ne olduğunu biliyor musun?"</p>

  <p>"Kızgın, kan emen bir yılan."</p>

  <p>"Aatru'dan önce ... " Ankhesenamun, dirsekleri masanın üzerinde, meyvelerle daha çok ilgileniyor gibi göründü. Bir dilim karpuz aldı. "Aatru onu alelacele yemeden," diye sarhoş sarhoş ekledi, "ve tek bir nefeste kuru toz halinde tükürmeden önce. Bunun için mi buradasın Güney’in Maymunu, onları sevdiğin için mi buradasın?"</p>

  <p>"Doğru, bir zamanlar her ikisini de sevdim, tıpkı diğerlerini sevdiğim gibi."</p>

  <p>"Oh, Mitanni maymunu Khiya’yı mı kastediyorsun?"</p>

  <p>"Evet hanımım, üvey erkek kardeşinizin annesini."</p>

  <p>"Evet. Evet, tamam." Sanki yüzümü daha yakından incelemek istiyormuşçasına yağ lambasını öne doğru uzattı. "Ve şimdi de Tutankhamun var, öyle değil mi? Babam, içki ve uyuşturucusuna, çılgın deliliğine rağmen, sonunda sevgili oğlunu sana emanet etti. Prensimiz seni babama bağlayan bir zincir, öyle değil mi?</p>

  <p>Bu," gülümsedi, "ve Babamın hala hayatta olabileceği gerçeği."</p>

  <p>"Eğer anneniz onu öldürmediyse: Geçen gece, Rahmose öldürüldüğünde, bana söylediğiniz buydu. Ama tabi ki yalan söylüyordunuz, öyle değil mi?"</p>

  <p>Doğruldu, sarhoşluk emarelerinin tümü yok olmuştu.</p>

  <p>"Meryre ile arkadaş ve müttefik olduğunuzu söylediniz," diye suçladım. "Onunla, onu ilginizle pohpohlayarak, dostluk kurduğunuzu ifade ettiniz. Bu doğn.ı, öyle değil mi?"</p>

  <p>Ankhesenamun gözlerini kırpmadan bana bakıyordu.</p>

  <p>"Meryre'ye Akhenaten’in Shabtiler'ini nasıl kontrol ettiğimi anlattınız. Bana Rahmose cinayetinde parmağınız olduğunu, çünkü yaşaması durumunda Ay’a, siz ve Meryre arasındaki ilişkiyi anlatabileceğini söylediniz." Ona doğru eğildim. "Hanımım, işte bu da bir yalandı."</p>

  <p>"Nasıl cüret edersin." Eli masadaki meyve bıçağına gitti. Bileğini yakaladım.</p>

  <p>"Bana bunun bir yalan olduğunu söyleyin. Yalan olduğunu biliyorum. Hanımım," bileğini sıktım, "bugün neredeyse ölüyordum. Sizin oyunlarınızı kaldıracak durumda değilim." Bileğini daha da sıkı kavradım. "Bunu kıracağım, sonra siz ve ben iki düşman olacağız. Şimdi bana doğruyu söyleyin: Bu saldırı konusunda hiçbir şey bilmiyordunuz. Siz sadece bir seyircisiniz, hedef değil."</p>

  <p>Ankhesenamun yüzünü acıyla buruşturdu.</p>

  <p>"Meryre ile büyükbabanızın emri doğrultusunda mı arkadaş oldunuz?"</p>

  <p>"Evet!" diye soludu.</p>

  <p>"Ama çok az şey öğrenebildiniz, öyle değil mi?"</p>

  <p>"Evet."</p>

  <p>"Çünkü Mcryre, Ay’ın sizin arkanızda dikildiğini biliyor, değil mi?"</p>

  <p>"Evet."</p>

  <p>"Ama ne sizin, ne de büyükbabanızın Akhenaten ’in Shabti' -</p>

  <p>!er' iyle bir alakanız yok. Siz ve Ay, birlikte en az benim kadar şa şırdınız, doğru mu?"</p>

  <p>Ankhesenamun kafasını sallayarak onayladı.</p>

  <p>"Ya Rahmose’nin öldürülüşü? Bununla da mı alakanız yoktu?"</p>

  <p>Tekrar kafasıyla onayladı.</p>

  <p>"O zaman, neden yalan söylediniz? Lord Ay’ın emri miydi?"</p>

  <p>Bileğini bıraktım.</p>

  <p>"Çünkü ben çocuk değilim," diye tısladı. "Seni etkilemek istedim! Büyükbabam en az sizin kadar şaşkın. Gaspçıdan korkuyor. Meryre’nin Atencilerle birlikte oluşturduğu güçten de korkuyor. Horemheb 'den korkuyor, Huy ve Maya ise ayn bir konu. Gücünü toplaması için zamana ihtiyacı var."</p>

  <p>Kürsüden inerek, "Bizim hayatta kalmamız lazım," diye sertçe yanıtladım. "İyi geceler hanımım. Şunu unutmayın ki," diye ekledim, "küstahça kibriniz beni yanlış yola sürükledi ve neredeyse her şeye mal olacaktı."</p>

  <p>"Mahu?" Ankhesenamun, bileğini ovalayarak, yaşlı gözlerinin gerisinden artık gülümsüyordu. "Hala arkadaş mıyız? Tekrar bir araya gelmeliyiz," diye devam etti. "Güney’in Maymunu tarafından terbiye edilmekten hoşlanıyorum."</p>

  <p>"Hanıımın, iyi geceler."</p>

  <p>Djarka ve Sobeck’e, Prens’in yatak odasına komşu antrede rastladım; paralı askerlerimden ikisi kapıda nöbet tutuyordu.</p>

  <p>"Dinleyin," diye sözlerime başladım, "doğrunun ya da en azından gerçeklerin bir kısmının, şöyle olduğunu artık biliyorum:</p>

  <p>Meryre’nin hazırladığı bir tuzağa kendi ayağımızla düştük. Hayır!" Sessiz kalmalarmı işaret ettim. "Horemheb, Rameses, Maya ve Lord Ay da dahil olmak üzere diğerleri, Aten kültü rüyasmm mümkün olan en kısa sürede unutulmasmı istiyor. Meryrc ise farklı. O, Mısır’ın Canaan ’da yaşadığı sorunlar ve Hititliler’in imparatorluk hayallerinin yanı sıra, Akhenaten’in gerçek kaderinin gizemini kendi çıkarına kullandı. Her ne kadar elimde Meryre’nin Akhenaten’in Shaptiler'inden sorumlu olduğu konusunda tek bir kanıtım dahi olmasa da, o ve bu gaspçı, sahte Firavun, yakın iki müttefik."</p>

  <p>Sobeck, "İmkansız!" diye haykırdı.</p>

  <p>"Hayır, bu insanlar onun emriyle hareket eden birer katil. O</p>

  <p>bu adamları, kendi ekip üyelerinden güvenmediklerini ortadan kaldırtmak için kullanıyor. Daha da önemlisi, korku ve endişe alevlerini besleyip körüklüyor. Bir şekilde o ve bu gaspçı aynı hayali, aynı rüyayı paylaşıyorlar. Kısacası, Ankhesenamun 'un Rahmose’nin ölümünde parmağı yoktu; bu Meryre’nin emriyle gerçekleştirildi. Belki Rahmose'ye güvenmiyordu. Belki de yaşlı general ona verdiği destekte olması gerektiği kadar gayretli değildi.</p>

  <p>Daha da önemlisi, Meryre tam bir kurban istiyordu. Rahmose’nin benim çizgili cübbemi giyiyor olma gerçeğinin bu karnıyla uzaktan yakından alakası yoktu; onun öldürülmesine zaten karar verilmişti. Saldırıyı gerçekleştiren bahçıvan bir Atenciydi. Eğer dikkatli bir araştırma yürütecek olursak, onun bir zamanlar Aten Şehri'nde, büyük olasılıkla oradaki Büyük Tapınak'ta çalıştığını öğreneceğiz. O Meryre’nin grubunun bir üyesiydi. Onun adına cinayetler işlemiş, karşılığında altın, gümüş ya da değerli taşlarla ödüllendirilmişti. Rahmose’nin öldürüldüğü günün sabahı, Meryre ve maiyeti saraya girdi. Meryre ajanı olan bahçıvanla buluşması için bir ruhban gönderdi."</p>

  <p>"Ve ruhban da kurban edildi, öyle mi?"</p>

  <p>"Tabi ki. Meryre böylece saraya girer girmez maiyetinden tekinin öldürüldüğünü, sonra bu adamın yerini ikinci cinayeti işleyen, Lord Rahmose'yi ortadan kaldıran diğer bir adamın aldığını rahatça söyleyebildi. Meryre aynı zamanda saraydan birisinin o kapıyı arkadan sürgülemesini, böylece katilin kaçıp kuıiulamamasını da garanti altına aldı. Bu adamın öldürülmesi anlamına geliyordu. Meıyre’nin, başkasını suçlamak için, öldürülen katilin kendi maiyetinden birisi olmadığını ispatlaması gerekti."</p>

  <p>Sobeck, "Ve sana da bir saldırı düzenledi, öyle mi?" diye sordu.</p>

  <p>"O günün ilerleyen bir saatinde Meryre’nin ekibinden birisi ki sarayda bu tür adamları bulunuyor olmalı-içine yılanların gizlendiği sepetteki çarşaf yığınının benim odama taşınmasını sağladı. Aynı gece, hizmetkar çarşafları sepetten çıkartması yönünde verilen kesin bir emirle odama yollandı." Omzumu silktim. "Saray hizmetkarlarının nasıl olduklarını bilirsiniz. Eğer onlara değerli kadehleri Nil’e atmalarını emretseniz dahi, bunu yapacaklardır. Dolayısıyla herhangi bir tehlike ya da hainlikten neden şüphelensinler ki? Ve sonunda istenen zarar verildi. Böylece Meryre Thebes şehrinin ve hatta Malkata Sarayı'nın, ne Prens ne de hizmetkarları için güvenli olmadığını işaret edebildi."</p>

  <p>Djarka, "Sonuç olarak Buhen kalesini talep etti," diyerek gülümsedi. "Ve de Prens’in Aten Şehri'ne götürülmesini, öyle değil mi?"</p>

  <p>Sobeck, "Kraliyet Çemberi’nin kendisiyle hemfikir olacağını da biliyordu," diye ekledi. "Meryre’nin kuzeye gitmesini istediler. Senin onunla birlikte seyahat edeceğini biliyorlardı. Meryre'nin Prens’in seninle birlikte Aten Şehri'ne gelmesini talep edişi şimdi oldukça mantıklı görünüyor."</p>

  <p>"Bir süre için," diye yanıtladım, "her şey Meryre’nin istediği gibi gitti. Hiç hata yapmadı. Prens’in öldürülmesini istemiyordu. Bu sabah yaşanan saldırı aslında burada değil, Aten Şehri'nde gerçekleştirilecekti. Bu mavnalar sahte flama ve mektuplarla donanmış halde asker alaylarını yarı terk edilmiş şehre indirecekti." Suratımı astım. "Hepimiz öldürülecektik, Prens, Ankhesenamun, Meryre ve maiyeti kaçırılacaktı."</p>

  <p>Sobeck inanmaz bir tutumla ıslık çaldı.</p>

  <p>"Ya sonra?"</p>

  <p>"Meryre her iki tarafta da hoş karşılanacaktı," diye yanıtladım. "O esir alındığını iddia ederken, gaspçı da Mısır’ın meşru hükümdarı unvanını kazanacaktı. Bir kez bu gerçekleşince, gaspçı güneye doğru hareketlenecek, yoluna çıkan askeri birlikleri de kendisine katacaktı. Genç Prens'imizi ordularının başı şeklinde gösterebileceklerdi. Meryre çeşitli kasaba ve şehirlerdeki ayaklanmaları kışkırtacaktı-"</p>

  <p>Sobeck, "Bu arada," diyerek araya girdi, "Horemheb ve Rameses’in yanı sıra, Lordum Ay’ın dikkati bu ayaklanmalarla ve elbette Buhen' de yaşanan isyanla dağılacaktı."</p>

  <p>"Katılıyorum. Buhen, Nubia’ya açılan kapı. Kush prensesi, daha fazla hak ve imtiyaz sözü almak için ayaklanmaya aşırı derecede istekli olacaktı: Thebes 'ten daha fazla bağımsızlık, daha büyük bir özgürlük almak için. Horemheb kurnaz bir general," diye ekledim, "ya da öyle olduğunu düşünüyor. Böyle bir şey olsaydı, hangi yöne dönerdi acaba? Kuzeye mi, güneydeki Buhen’e mi?</p>

  <p>Tabi bu iki yer arasında yaşanan ayaklanmalar da cabası."</p>

  <p>Djarka, "Meryre'yi öldüııncliyiz," dedi. "Bir kazaya kurban gittiğini ya da hastalandığını söyleriz, olmaz mı?"</p>

  <p>"Onu bir süre kendi haline bırakın," diye itiraz ettim. "Yapmamız gereken şey bu gaspçının gerçek gücünü keşfetmek. Yarın sabah Djarka, ben Memphis'ten ayrılacağım. Saçımı keseceğim."</p>

  <p>Sırıttım. "Sobeck'ten bende bir kaç ezik ve kesik açmasını isteyeceğim. Kuzeye, Sile'ye gidip hizmet etmek istediğimi bildireceğim."</p>

  <p>"Tanınabilirsiniz."</p>

  <p>"Şu günlerde beni görmeyi beklemezler," diye karşılık verdim. "Görünümümü değiştireceğim. Ne aradığımı biliyonım. Başka birisine güvenemeyiz. Bunu Albay Nebamun dışında hiç kimseye söylemeyeceğiz. Sen, Djarka, burada kalacak, Prens ve her ne kadar olup biten her şeyin sorumluluğunu almaya çalışan yalancı bir kaltak olsa da, Leydi Ankhesenamun’a muhafızlık edeceksin."</p>

  <p>Sobeck, "Ya ben?" diye sordu.</p>

  <p>Onu omzundan yakaladım. "Seçim senin arkadaşım. Burada</p>

  <p>Djarka ile birlikte kalabilir ya da benimle gelebilirsin! Bu arada, kendi hakkımda bir takım şüpheler yaratacağım. Meryre ve maiyeti ev hapsinde tutulacaklar. O benim nereye gittiğimi merak edecek."</p>

  <p>Djarka, "Ya bu kafa karışıklığı nasıl yaratılacak?" diye sordu.</p>

  <p>"Ona yükselen nehirle birlikte yüzeceğimi ve uygun şartlar altında, taraf dahi değiştirebileceğimi söyleyeceğim."</p>
</body>
</html>
