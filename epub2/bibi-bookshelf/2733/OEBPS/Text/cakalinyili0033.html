<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 16</h1>

  <p>Uzun yolculuğumuz için yapılan hazırlıklar takip eden birkaç haftaya hakim oldu. Kuyu ve kaynakların nadir olduğu ve olanların da çöl gezgincilerinin vahşi kabileleri tarafından büyük bir kıskançlıkla korunduğu kurak topraklar boyunca yapacağımız çetin yolculukta acımasız bir sıcakla boğuşmak zorunda kalacaktık. Rüşvet verilerek, bunları halletmeleri için elçiler gönderildi.</p>

  <p>Güvenli geçiş garanti altına alınmıştı, uzman keşif kolları kiralandı, gürbüz eşekler getirildi, su tulumları ve erzaklar büyük bir dikkatle bir araya toplandı.</p>

  <p>Sadece sıcağa alışkın ve çöl savaşı yaşamış askerler seçildi.</p>

  <p>Albay Nebamun her şeyi gözetip denetlemeye söz verdi, ben de şehirdeki casuslarımdan gelen raporlara odaklandım, hepsi de aynı telden çalıyor, gittikçe büyüyen bir huzursuzluktan, Thebes'deki Kraliyet Çemberi'nin yanı sıra saraya karşı beslenen kötü niyetin dile getirildiği şikayetlerden bahsediyordu. Güçlü tacir ve asiller kendilerine maiyet kiralıyorlardı, nehir boyundaki askeri devriyelerimiz sık sık şehirlere sokulmaya çalışılan silahlar yakalıyorlar, ancak bulunan her bir kama karşılığında, beşi yakalanmadan geçiyordu. Yazmanlarımdan hiç birisi gittikçe şiddetlenen bu huzursuzluğun ana sebebini keşfedemedi. Meryre’nin adamları, gecenin köründe gölgeler halinde hareket ederek, etrafa korku saçmışlardı. Ekinlerini ekmişler, şimdi de bizi hasadı toplamakla baş başa bırakmışlardı. Doğu çölünün bir yerlerinde gerçekleştirilen korkunç katliam haberleri, birahane ve Pazar yerlerinde alenen tartışılıyordu. Çirkin dedikodu tıpkı siyah duman dalgaları gibi yayıldı, benim bunu engellemek için yapabileceğim pek bir şey yoktu. Araba birlikleri şehre getirilmişti. Sarayda moraller yükseldi. Duvarcı ustaları ve inşaatçılar, duvar ve bahçe girişlerini kuvvetlendirdiler.</p>

  <p>Gözlem kuleleri inşa edildi. Saraya giden her yol, aynen iç bölgeler ve avlular gibi, hem gece hem de gündüz sık sık devriye geziliyordu. Benim damgamla mühürlenmiş bir doküman taşımayan ya da o göreve özel şifreyi bilmeyen hiç kimse içeri alınmıyordu.</p>

  <p>Nebamun, Djarka ve ben şehrin haritalarını önümüze açtık, gerekmesi durumunda sarayı nasıl boşaltabileceğimizin ve Kraliyet Efradı'nı savaş mavnalarına güvenli bir şekilde nasıl götürebileceğimizin planlarını yaptık; mavna kaptanları verilen emirle oradan ayrılmaya hazır halde bekliyorlardı. Nebamun, Memphis ve Thebes’e ulaklar göndererek takviye destek ve hatta geri çekilme izni istemek yönünde görüş bildirdi. Sinirli askerin bana öfkeli bir şekilde ters ters bakmasına sebep olarak, ona sorumluluğu benim alacağımı bildirdim. Kraliyet Efradı, saray, bahçe ve avlularına hapsedilmişti. Eğer ben ya da subaylarımdan herhangi biri sarayı terk ederse, yanımızda bize eşlik eden bir asker mutlaka olacaktı. Prens bu hazırlıklardan rahatsız olmuş gibi görünmüyordu; onu Senet oynamaya davet edecek ya da sabahın erken saatlerinde, okçuluk antrenmanı yapmak için avluya indirecektim.</p>

  <p>Tutankhamun, her ne kadar sürekli olarak sol tarafına ağırlığını veriyor olsa da, yeterince neşeli ve dinçti; arada bir bacak ve kollarındaki ağrılardan şikayet ediyordu. Bazen sanki uyuşmuş gibi otururdu, geyiği andıran o gözlerinde hülyalı bir bakış, yarı aralık dudaklarında bir gülümseme, sanki gizli bir şakanın ya da benim göremediğim bir şeyin tadını çıkartıyor gibiydi. Onun basit, anlamsız bir ruh haline geçtiği şüphelerim, tavırlarındaki ani bir değişimle anında dağılıp gidiyordu. Tıpkı kanunları öğrenen bir yazman gibi, Tutankhamun önümde diz çöker ve beni babası, yaşadığımız şehir ve hepsinin ötesinde Aten’e tapınmak konusunda sıkı sıkı sorgulardı. Apiru'nun ve Israar halkının hikayelerinden haberdardı, Djarka’nın onun üzerinde bıraktığı etkiden pişmanlık duymaya başlamıştım. Tutankhamun da benim ruh halime karşı hassaslaşmıştı. Eğer beni sinirlendirdiğine inanırsa, konuyu büyük bir beceriyle hemen değiştiriyordu. Bence çok zeki, nüktedan bir çocuktu. Onu Asht-Heru, Sayısız-Yüz olarak isimlendirdim, çünkü mimik açısından ne kadar kabiliyetli olduğunu bana defalarca kanıtladı. Tutankhamun, Albay Nebamun'un taklidini yaptığında ve omuzlarını geriye atıp, çenesini göğsüne gömerek, bana kaşlarının altından bakarak, şiddetli bir sesle bağırarak odayı boydan boya turladığında, kahkahadan kırılıyordum. Ardından hiç beklenmedik bir şekilde değişiyor, sarayın hanımlarından tekine dönüşüveriyordu. Bir keresinde, ortaya koyduğu böylesi bir mimik oyunu bende korku dalgası oluşturdu. Tutankhamun'un ruhbanlara, Rem-Prieta’ya, Tanrı'nın Adamları'na karşı çok az seviyede bir sevgisi varmış gibi görünüyordu. Onların dindar görünüşlerini, sahte sofu yürüyüşlerini, dua ederken herkes tarafından görünme isteklerini, şarkı söyleyiş tarzlarını, ki bu daha ziyade burunlarından çıkarttıkları bir sesle inliyormuş görünümü veren bir tarzdı, taklit edebiliyordu. Bu kez gözlerimdeki üzgün bakışı yakalamış olmalıydı ki, koşarak yanıma geldi.</p>

  <p>"Mahu Amca! Mahu Amca! Gülmüyorsun!"</p>

  <p>"Oh, çok komiksiniz!" Ellerini avucuma aldım. "Sadece başka bir şey düşünüyordum." Ona, Akhenaten’in genç bir adamken Amun ruhbanlarının taklitlerini nasıl yaptığını ve onlarla nasıl alay ettiğini anlatmadım. Tutankhamun bu taklidin beni hoşnut etmediğini fark edecek kadar zekiydi, hemen Nakhtimin ve Djarka taklitlerine girişti.</p>

  <p>Bu hazırlık süresini Prens’i daha yakından inceleyip gözlemlemeye ayırdım. Onun Pentju'nun oğlu olduğuna dair gizli şüphelerimi kafamdan uzaklaştırdım. Onu ne kadar çok izlersem, onda Akhenaten’i bir o kadar daha fazla görüyordum. Babası gibi, Tutankhamun da fiziksel bir saflığa sahipti. Cübbesine şarap dökmesi durumunda hemen değiştiriyor, gün boyunca da ellerini yıkamak için sık sık parfümlü su talep ediyordu. Yağ ve parfümle donatılmayı seviyordu. Bunu Ankhesenamun'un onun üzerinde bıraktığı etkiye yordum; artık Tutankhamun'un günlerine o hakim oluyor gibiydi.</p>

  <p>Temelde, Tutankhamun sevecen ve nazikti. Sık sık öldürdüğü iki kaplumbağaya dair pişmanlığını dile getiriyordu, ancak o öfkeli kötü niyet dalgası arada sırada hala su yüzüne çıkabiliyordu. Bunun anlık ipuçlarını yakalıyordum: Bir hizmetkara sinirlenmek ya da damak tadına uygun pişirilmemiş ördek parçasını bir kenara atmak gibi. Biz oradan ayrılmadan bir hafta kadar önce, çok daha ciddi bir olay yaşandı. Bahçedeydim, yazmanlarıma bir şey yazdırıyordum. Tutankhamun ve saray hanımlarının kahkahaları garip bir şekilde yüksek tonlu çığlıklara dönüştü. Kameriyeden fırladım ve Anhesenamun, Amedeta ve Mert’in gölgede dinlendikleri küçük palmiye koruluğuna doğru koşturdum. Tutankhamun, eline ince bir kamış almış, korkup sinmiş bir hizmetkarın başında dikiliyordu. Tutankhamun onu azarlıyordu, sonra elindeki kamışla zavallının kafası ve omuzlarını kırbaçlamaya başladı. Diğer hizmetkarlar çaresiz olan biteni seyrederek hazırda beklediler. Yaklaştığımda, Ankhesenamun gülmeyi kesti ve seslenerek Tutankhamun’a durmasını söyledi ama oğlan, öfkeyle dans ederek, kamışı art arda indirdi, indirdi, adamın yanak ve dudağından kan gelmesine yol açtı. Büyük bir aceleyle ilerledim ve kamışı yakaladım. Tutankhamun kamışın ucunu bırakmadı. Yüzü artık sakin değildi, öfkeyle kaplanmıştı, gözleri parlıyordu, dudakları çarpılmıştı, ağzının kenarında hafif bir köpük izi vardı.</p>

  <p>"Lordum," dedim, "bırakın."</p>

  <p>"Mahu Amca! Bırak devam edeyim! Bu <i>smett</i>’i," bu köleler için kullanılan bir kelimeydi, "onu <i>ta-ta</i> yaparken yakaladım."</p>

  <p>Kötü adama baktı. "Kendisini tohumunu getirmek için okşuyordu.</p>

  <p>Onu burada, çalıların arkasında yakaladım. Kendisini kirletti. Bedenini benim huzurumda lekeledi."</p>

  <p>Kamışı Tutankhamun'un ellerinden çekip aldım.</p>

  <p>Tutankhamun, "Buna nasıl cesaret edersin?" diye haykırdı.</p>

  <p>"Sen de bir <i>smett</i> 'sin, Güney’in Maymunu! Pislendin." Ayağa kalktı, elleri sıkılıydı, öfke içerisinde titredi. Kafamı kaldırıp baktım. Amedeta ve Mert, diğer hizmetkarlarla birlikte kaçmışlardı. Ankhesenamun bana sakin bir şekilde bakıyordu, güzel yüzü hafif yana dönüktü, olup bitenlerden haz aldığı açıkça ortadaydı. Tutankhamun yumruklarını sallayarak bana doğru koşma fırsatını yakaladı. Kollarını tuttum, babasının korkunç öfke nöbetlerini anımsadım.</p>

  <p>"Lordum, siz rahatsızsınız!" diye lafı yapıştırdım.</p>

  <p>Tutankhamun, "Ben Leopar Tanrı'yun," diye tısladı. "Ben Güney' deki Horus, Yerdeki Horus, Ruhtaki Horus, Kızıl Gözlerin Horus'uyum." Çırpınarak kurtulmaya çalıştı, sanki el ve dizleri üzerinde emekleyerek uzaklaşan hizmetkarın peşine düşmek ister gibiydi. "Ben İki Diyar Lordu'yum." Bana döndü. "Gerçekte yaşıyorum."</p>

  <p>Onu hızla silkeledim, yanağına nazikçe tokatlar attım. Göz açılıp kapanacak kadar kısa bir sürede öfke kayboldu, hem yüzü hem de bedeni bel verip büküldü. Gitmesine izin verdim, koşarak</p>

  <p>Ankhesenamun’a yanaştı, kollarının kıvrımları arasına korunmak maksadıyla büzüştü, baş parmağı ağzındaydı.</p>

  <p>"O adam kendisini kirletti," diye fısıldadı. "Sadece bir Prens tohumunu çıkartabilir."</p>

  <p>Ankhesenamun'un eli genç oğlanın kasıklarının hemen üzerine doğru sarktı. Ona ne tür bir öğreti aşıladığını merak ettim.</p>

  <p>"Bu sık sık oluyor mu?" diye sordum.</p>

  <p>"Casusun Djarka’ya sor."</p>

  <p>"Soruyorum. O bir casus değil. Oğlanı koruyor."</p>

  <p>"Bu ne kadar daha sürecek Mahu Amca?" Ankhesenamun'un gözleri alaycı bir masumiyete büründü. "Bizi ne kadar daha komyacaksın. Haftalar aylara, aylar yılara dönüşüyor. Kocam olacak kişi," gözleri hala beni izlerken, döndü ve Tutankhamun'un alnını hafifçe öptü, "bir gün zuhur etmek ve güneş ışığında yürümek zorunda kalacak. Sonsuza kadar saklı kalamaz."</p>

  <p>"Zamanı geldiğinde bu da olacak."</p>

  <p>Öne doğru eğilerek, "Zaman çoktan geldi," diye sert bir kar şılık verdi. "Dedikoduları işittim. Şehir güvenli değil. Neden çöle gidiyorsun Mahu Amca?"</p>

  <p>"Nedenini biliyorsunuz leydim. Her ne kadar yazmanlarım arasında mutlaka casuslarınız olsa da, büyükbabanızın size yazdığından eminim. Atenciler doğu çölünde katledildiler. Lord Meryre kaçıp kurtuldu ve beni öldürmeye çalıştı."</p>

  <p>Ankhesenamun hafifçe gülümsedi. "Büyükbabam, Meryre'nin bir aptal olduğunu her zaman söylemiştir."</p>

  <p>"Tehlikeli bir aptal," diye ekledim.</p>

  <p>"Neden Thebes’e dönemiyoruz?"</p>

  <p>"Çünkü Prens’i doğrudan korumam altında tutmam lazım.</p>

  <p>Doğru zaman geldiğinde gideceğiz." Ayağa kalktım, eğilip selam verdim ve yürüyüp gittim.</p>

  <p>"Mahu Amca! Mahu Amca!"</p>

  <p>Döndüm. Tutankhamun çimenlerin arasından aceleyle bana doğru geldi, kollarını uzattı. Çömeldim ve kendisini bana doğru fırlattı. Ellerini ensemde hissedebiliyordum, sıcak yanakları ise benimkilere dayanmıştı.</p>

  <p>"Özür dilerim Mahu Amca."</p>

  <p>Onu iteleyerek kendimden uzaklaştırdım. "Bunu neden yaptınız?" diye sordum.</p>

  <p>"Bilmiyorum." Gözlerine o hülyalı bakışlar yerleşmişti. "Bilmiyorum Mahu Amca. Sanki kan içimde fokurduyormuş gibi hissediyorum. Kim olduğumu anımsıyorum."</p>

  <p>"Peki Ankhesenamun ... " İlerde, hala ağacın altına kıvrılmış duran, uzaktan uzağa sakin sakin gülümseyen o güzel kobraya baktım. "Ankhesenamun sana kim olduğunu söylüyor mu?"</p>

  <p>Tutankhamun, "O bana her şeyi söylüyor," diye fısıldadı. "Bana muhteşem birer kral ve kraliçe olacağımızı söylüyor. Ben Güney' deki Horus olacağım. Adım ve gücüm dünyanın sonuna kadar uzanacak. Yatakta yanımda yatıyor, vücudumu okşuyor ve bana her tür güzel şeyi söylüyor."</p>

  <p>"Eminim yapıyordur." Kollarını çözdüm. "Unutmayın lordum, siz bir prenssiniz. Tıpkı eğitimdeki bir asker gibisiniz. Şu hizmetkar, onu dövmemeliydiniz!"</p>

  <p>"Ama kirliydi." Öfkesi tekrar boy göstermişti. "Pislenmişti.</p>

  <p>Bizim huzurumuzda böyle şeyler yapamaz."</p>

  <p>"Kaç yaşındasınız lordum?"</p>

  <p>"Kısa bir süre sonra sekiz olacağım."</p>

  <p>"Kısa bir süre sonra sekiz olacaksınız." Yüzünü ellerimin arasına almak için uzandım ama Tutankhamun geriye bir adım attı, üstünkörü bir selam verdi ve kız kardeşinin yanına gitti.</p>

  <p>O ana kadar Pentju saraya geri dönmüş olmalıydı. Ben doğu çölüne giderken, onun orada bir koruyucu olarak yerini almasını, ondan Prens’i büyük bir dikkatle izlemesini istedim. Pentju bunu yapmaya alışkındı ama Ankhesenamun, gittikçe artan bir sıklıkla, aslı astarı olmayan sebepler ya da itirazlarla, zamanın doğru olmadığını dile getirmeye başlamıştı. Ancak bu seferinde, Prens’i kendi bölmeme aldırdım. Tüm bir akşam boyunca,doktor onunla konuştu, onu koşturup zıplattı, bedenine dokundu, çeşitli sorular sordu. Tutankhamun, Ankhesenamun dışında başkalarının önünde incelenmekten memnun olmadığı için, benden oradan uzaklaşmamı istedi. Akşam Pentju benimle baş başa yemek yedi, leziz bir şekilde kızartılıp ızgaralanan ördek ve kaz vardı, bu Kap ’ın Çocukları olduğumuz yıllardan itibaren hepimizin en sevdiği yemek olmuştu. O akşam, Pentju'nun ne kadar yaşlandığını fark ettim: Çok daha güçsüzdü, yanak ve burnundaki damarlar iyice belirginleşmişti. Kadehimi onunkiyle tokuşturdum.</p>

  <p>"Doktor, kendi kendini iyileştir. Çok içiyorsun."</p>

  <p>"Kendimi zaten iyileştiriyorum!" diye şakayla karışık karşılık verdi. "Şarap bana geçmişi unutturuyor Mahu. Köşede bucakta kümelenen hayaletleri uzaklaştırıyor. Karım, çocuklarım, akrabalarım, Prenses Khiya." Dudağını ısırdı.</p>

  <p>"Ya Prens?" diye sordum.</p>

  <p>Pentju tekrar bölmeye baktı. Balkonda oturuyorduk, burası benim yemek yemekten zevk aldığım bir yerdi; kulak misafirlerinin yakın markajından da uzaktı.</p>

  <p>"Prens hasta mı? diye sordum.</p>

  <p>"Babasından daha çok değil." Pentju şarabını yudumladı.</p>

  <p>"Bacakları ağrıyor ve babasının sağlık durumunu miras almış. Olgunlaştıkça," Pentju elleriyle işaret etti, "omuzları genişleyecek, ama kalçaları da öyle. Şişkin bir göbeği ve babasınınki gibi bir göğsü olacak; elleri, el ve ayak parmakları ortalama insanınkinden daha uzun olacak."</p>

  <p>"Babası gibi mi?" diyerek araya girdim.</p>

  <p>Pentju, "Babası gibi," diyerek beni tasdikledi, "ama onunki kadar belirgin ya da aşikar değil."</p>

  <p>"Ya ruhsal durumu?"</p>

  <p>Pentju sessizce güldü. "Mahu, daha önce dile getirdiğim gibi, sana kalbin nasıl çarptığını, bağırsaklardaki kurdu neyin oluşturduğunu ya da bir hastalığın semptomlarını söyleyebilirim. Ama ya bir insanın ruhu? Daha da zoru, ya bir çocuğun ruh hali! O Khiya' -</p>

  <p>nın oğlu; onun yumuşaklığını miras almış. Aynı zamanda da Akhenaten ’in oğlu." Sıkıştırılmış, tuzlanmış kesmikten yapılma sert bir peynir parçasını aldı ve kokladı. "Çok lezzetli," diyerek derin düşüncelere daldı. Bir dilim kesti.</p>

  <p>"O babasının oğlu mu?" diye ısrar ettim.</p>

  <p>"Yine bir polis ... " Pentju iç çekti. "Hep aynı soru. Evet, o Akhenaten ’in oğlu. Eğitimli yoldaşlarımın ifade edecekleri üzere kanın hızlı akması ve ruh hali değişimleri yaşıyor, ki bu da ona saldırgan bir hal veriyor. Yaşlandıkça nöbetler yaşayabilir, hastalıklara yakalanabilir."</p>

  <p>"Bir varise sahip olabilir mi?"</p>

  <p>"Oğlan daha sekiz yaşında." Pentju yüzünü buruşturdu. "Penisi, erkekliği geleceğin konusu. Bunu yapamaması için bir sebep göremiyorum."</p>

  <p>"Babası gibi olabilir mi?" diye sordum.</p>

  <p>"Hayır, hiç kimse Akhenaten gibi olamaz." Pentju hafifçe güldü. "Bu sorunun yanıtı büyük oranda gelecek bir kaç yılda saklı. Thebes’e geri dönme zamanı geldi; Burada, Aten hakkındaki her şey unutulmalı."</p>

  <p>"Ya Ankhesenamun?" diye sordum.</p>

  <p>"O, kaybettiğin bir oyun Mahu." Penju masanın karşısına doğru, dişini diliyle temizleyerek uzandı. "Oğlan geliştikçe, Ankhesenamun'un onun üzerindeki etkisi de büyüyecek. Bu konuda, Ankhesenamun'u öldürmek dışında, yapabileceğin hiçbir şey yok!"</p>

  <p>Bugün hala merak ederim: Pentju'nun tanısını daha yakından mı dinlemeliydim? Ankhesenamun ölse ve Tutankhamun başka birisiyle evlense ne olurdu? Ankhesenamun babasının ve Akhmin ekibinin diğer üyelerinin gölgelerince korunmaktaydı. Her şeye zarar veren bir yapıda oluğu aşikardı. Mert’i kanatlan altına almıştı, genç kadın mükemmel bir güzellik sergilemekteydi. Ankhesenamun ve arnedeta, sinsi iki kaltak olarak, kısa süre içerisinde Djarka’nın bu güzel genç kadına beslediği ilgiyi fark ettiler.</p>

  <p>Kızın taleplerinin hiçbirisini geri çevirmediler, siyah saçlarını sık sık yarım daireler şeklinde yerleştirilmiş incilerle sınırlanmış, çok renkli cam işi bir fileyle topladılar. Mert’in bacak ve bileklerinde altın halhal ve bilezikler ışıldadı; muhteşem bir akik boğazlık boynunu vurguladı; güzel vücudu en saf keten cübbelerle süslendi; omzunda mor püsküllü bir şal, ayaklarında ise gümüş parmak arası sandaletler vardı. Ona yüzünü nasıl solgunlaştıracağını, yeşil sürme kullanarak gözlerini nasıl belirginleştireceğini öğrettiler, ona en pahalı parfümlerden hediye ettiler. Bizi sık sık akşam yemeğine çağırırlar, o iki civelek kız bir kenara oturur, Djarka ve benim Mert’in dikkatini üzerimize çekmek için verdiğimiz çabayı seyrederlerdi. Sonunda yarışma bir tarafın ağır basmasıyla sonlandı. Mert sessiz kaldı ama gözleriyle konuşabiliyordu. Seçilen Djarka'ydı. Askerı yolculuğa uzanan haftalar içerisinde daha da yakınlaştılar. Onları sık sık kendi dillerinde çene çalarken buluyordum ama Mert bir kez dahi Gri Şafak Vadisi'nde olan bitenden bahsetmemişti. Bunun yerine sessiz kalıyor, kafasını sallıyor, kendi kabuslarına geri çekiliyordu.</p>

  <p>"Bize anlatabileceği hiçbir şey yok mu?" diye sordum.</p>

  <p>Djarka büyük bir ciddiyetle onun bunu yapamayacağına yemin etti. "Katliam öncesi hayatını anımsıyor, ardından olanları da öyle ama onu sorguladığımda," omzunu silkti, "başka hiçbir şey bilmiyor; gözleri boş bir hal alıyor. Babasını ve erkek kardeşlerinin vadiye çıkışlarını anımsıyor. Onu da beraberlerinde götürmüşler; muhafızlık yapacaklar ve karşılığında da ödüllendirileceklenniş."</p>

  <p>"Nereye gidilirken muhafızlık yapacaklarmış?" diye sordum.</p>

  <p>Djarka, "Bilmiyorum," diye itiraf etti. "Çöle çıktıklarını hatırlıyor; bundan sonra, kendi deyimiyle, anımsadığı tek şey karanlık."</p>

  <p>Sonunda bu tür konuları konuşmamaya karar verdim.</p>

  <p>Oradan ayrılmadan bir gün önce, Nebamun ve Djarka fikrimi değiştirmeyi son bir kez denediler. Reddettim. Onlara Lord Ay' -</p>

  <p>dan aldığım en son mektuptan bahsetmedim. Bunu kendime sakladım. Ay, talebini saraysal terimlerle ifade etmiş, benim yolculuğumu ise onaylamadığını oldukça açık bir şekilde dile getirmişti. Dahası, diye eklemişti, vaziyetin tehlikeli olduğunu düşünmem durumunda, Kraliyet Efradı'nı hemen Thebes’e geri çekmeliydim.</p>

  <p>Ona krizin sonlandığını, dileğini de dikkate alacağımı söyleyecek bir ulak gönderdim.</p>

  <p>Peret’in ikinci ayının sekizinci gününün sabahında, seyahat birliğimiz Aten Şehri'nden ayrıldı: Kırk savaş arabası, atlı yük arabası dizini ve üç yüz paralı askerden oluşan bir birlik. Bu gruba, yüksek onaya eriştiklerinden emin olan üç kum sakininin yanı sıra, Djarka ve Mert de dahildi. İyi beslenmişlerdi, sarayda misafir olarak kaldıkları uzun sürenin ardından oldukça tombuldular.</p>

  <p>Seyahat bir kabusa dönüştü. Doğuya seyahat ettikçe, Kızıl Topraklar bir o kadar ıssız ve kurak bir hal aldı. Sıcaklık bunaltıcıydı.</p>

  <p>Bizi gün boyunca kum fırtınaları kavurdu; geceler boyunca ise dondurucu soğukla çevrelenip buz tuttuk. Her iki yanımızda yer alan yağmacı bandosu, herhangi bir zafiyetten faydalanmaya hazırdılar. Arada sırada taze et için avlanmak zorunda kalıyorduk, bir keresinde o vahşi göçebelerle çarpıştık. Gün boyunca askeri bir konvoy gibi hareket ettik; geceleri arabaları koruyucu yuvarlak bir halka şeklinde düzenledik. Seyahatin toplamda üç hafta süreceğini düşünmüştüm, bir vahadan diğerine dolaylı bir rota izleyecektik. Oysa bir ay aldı. Dalgalı çöl tavsamaya başlayınca, vadiye yaklaşmakta olduğumuzu biliyordum; kayıp giden ısı pusunun arasından katırtırnaklarını, kuru ağaçları ve kayalık çıkıntıları fark ettim. Fundalar ve ağaçlar, Gri Şafak Vadisi’nin girişindeki vahaya doğru uzanıyordu. Burası ürkütücü bir yerdi, kayaları ve uçurumları çöl zemininden filizlenmiş gibi görünüyor, renk değiştiriyordu, şafakta donuk griye bürünüyor, günün en sıcak amnda alev alev yanan kınmzı bir renk alıyor, gün ilerledikçe daha solgun bir tona bürünüyordu.</p>

  <p>Vadi ağzının hemen içerisinde yatan vahaya, güneş, renklerin o alevli patlayışı, günlerimizin işkencecisi uzak ufkun gerisine doğru kayarken, yaklaştık. Karanlık kanatlarını açtı, gece yırtıcılarının boğuk çığlıkları tarafından karşılandı. Kızıl Topraklar beni hep bunaltmıştır; o korkunç vadi tam bir kabustu: Kayalık uçurumları kumlar arasından yükselmekteydi, fırıl fırıl dönen toz bulutları kuru çalıları, katırtımaklarım ve kuru ağaçları kaplamıştı, hepsini birden gökyüzü karşısında simsiyah vurgulamaktaydı.</p>

  <p>Zemin ayaklarımızın altında gittikçe sertleşti, arabalarımız artık daha rahat ilerliyordu. Ağaçlarla çevrili vaha hoş bir tezat oluşturuyor, uzun çimenleri, taze çalıları ve dayanıklı palmiye ağacı korusuyla parıldıyordu. Tüm bu tazeliğin kaynağı bir yeraltı pınarıydı. Taze su ve yabani çiçek kokusu bizim için en güzel kokulu parfümden daha hoştu.</p>

  <p>O gece kamp kurduk. Arabalar çember oluşturacak tarzda dizildi, at hatları vahayı akşam karanlığından şafağa kadar çevreleyen yırtıcı hayvanları uzak tutmak için küçük ateş dizinleriyle korundu. Oraya erişip çadır ve sayvanlanmızı kurarken bile, katliamın korkunç işaretlerine tanık olduk: kemikler, kafatasları, iskeletlerin geriye kalanı, ok uçları, kargı uçları, kırık bir kama ve çiğnenmiş küçük deri parçaları. Baktığımız her yerde, çalıların altları, ağaç gölgeleri ya da küçük su birikintileri çevresindeki kayalarda, bulunan bu tür artıklar bize ruhların yakıldığı ve ölülerin bizimkinin ötesindeki bir karanlıkta alevlere atıldığı bir hayaletler yerinde olduğumuzu anımsattı. Mert durgundu. Djarka’ya sıkıca yapışarak, nefesinin gerisinden bir şeyler mırıldanıyordu. Kamp sınırımızın gerisinde, aslanların çirkin, öksürüğü andıran kükremeleri ve sırtlanların kan donduran homurtuları yankılandı.</p>

  <p>Muhafız başı akşam yemeğimi yarıda keserek, benden kendisine daire şeklinde dizdiğimiz araba hattındaki geçici kapıda eşlik etmemi talep etti. Bu adam bir Nubian, tekerlekli her aracı uzun yolculuk boyunca sürekli olarak lanetleyen bir piyadeydi; şimdi arabalardan tekinin tekerine eliyle vuruyor ve böylesi bir savunma için Tanrı ’ya yüksek sesle teşekkür ediyordu. Vagonlar üzerinde dikilen okçulara bağırarak alevli oklarını atmalarını emretti.</p>

  <p>"Bunun nedenini size göstereceğim lordum. Emekli olmadan önce bunu görmelisiniz."</p>

  <p>Alevli oklar bırakıldı, okçular tek bir noktaya odaklanmışlardı. Karanlıktan gelen o korkunç homurtular arttı. Düşen okların ışığında kısa bir an için yırtıcı yaratıkları gördüm: Bunlar büyük ağır kafaları olan azman sırtlanlardı, uzun burunları ve güçlü çeneleri vardı; kırmızı gözlerle bakıyorlardı, yeleleri karanlıkta sanki boyunlarını çevreleyen birer tasma gibiydi.</p>

  <p>Paralı asker, "Burayı bir katliam yeri olarak benimsemişler," diye fısıldadı. "Lordum, sürü halinde saldırmaları durumunda aslanlardan çok daha tehlikelidirler."</p>

  <p>"Niye saldırsınlar ki?"</p>

  <p>"Buraya cesetler yüzünden geldiler," diye mırıldandı. "Aynı zamanda millerce mesafede bulunan tek su kaynağının etrafını çevirdik. At ve eşeklerimizin taze etlerinin yanı sıra, kamp ateşlerinden yükselen yiyeceğin kokusunu aldılar Lordum Mahu." Yüzü endişeyle çarpıldı. "Burada uzun süre kalmamalıyız."</p>

  <p>Kapıda karanlığa bakarak öylece dikildim, ense kökümde terim ürperiyordu. Bu sırtlanlar hakkında çok şey işitmiştim, çizgili ve güçlüydüler, bir lokma yiyecek arayışı içerisinde Ölüler Şehri'ne sessizce giren ya da kasabanın kenarında sinsi sinsi dolaşan kuzenlerinden çok daha tehlikeliydiler. Bu yaratıklar, leşçil olmanın yanı sıra, acımasız avcılardı. Çöl gözcülerinin aktardıkları hikayeleri anımsadım: bu çirkin yaratıkların günler boyunca takip ettikleri yaralı bir adamın kan konusunu nasıl aldıklarına, kamp ateşlerinin ve silahların, çit ve kayalıkların bazen hiçbir caydırıcı etkisi olmadığına dair hikayeler. Atların ve midilli sürüsünün kampa daha yakın bir yere taşınmasını emrettim ve muhafızları iki katına çıkarttım. Kampı daha iyi şekilde savunacak bir yol bulan kişilere ödül vaat ettim. Gelen öneriler sadece küçük ateş hatlarının sayılarını artırmak ve kamp sınırının gece boyunca aşılmayacağına dair sıkı emirler yayınlamakla sınırlı kaldı. İnsanlar gruplar halinde uyuyacaklardı, zaman gündüz dahi olsa, hiçbir devriye üç kişiden az olmayacaktı, içlerinden teki okçu olacaktı.</p>

  <p>Ertesi sabah insan artıklarını toplama işine giriştik. Vadinin uzak köşesine gözcü ve yük arabaları yolladım, geriye kemik ve kafatası, giysi kalıntılarıyla tepeleme dolu sepetler eşliğinde geri döndüler. Bulunanları hürmetin yanı sıra çevreyi arındırma maksadıyla yaktık. Şafak vaktinden önce çalışmaya başladık, gün ortasının sıcak saatlerinde dinlendik ve işimize karanlık çökene kadar devam ettik. Vadi uzun ve dik yamaçlıydı, her iki tarafta mağaralar uzanıyordu, hepsi de katırtırnağı ve çalı yığınları arkasına gizlenmişti, her birisi içinde hayatta kalan erkek, kadın ve çocuklardan ve onların hayvanlarından arta kalanları barındırıyordu.</p>

  <p>Gözcülerden teki beraberinde bir sepet kafatası getirdi, hepsi de çocuklara aitti, aynı zamanda aralarında onların oyuncaklarının acıklı artıkları da mevcuttu. Cenaze ateşleri sadece o iğrenç yerin temizlenmesi maksadıyla canlı tutulmadı; alevler ve duman gün boyunca bizi uzaktan seyreden sırtlanları da bizden uzak tutmaya yaradı. Arada sırada başları yere eğilmiş halde kampa yaklaşıyorlardı, burunları neredeyse yere sürtüyordu, gerilip ileri atılmadan önce etrafta uzun ve rahat adımlarla yürüyorlar, sadece ok yağmuru ya da yağa batırılmış yanar kumaşlarla uzaklaştırılabiliyorlardı. Geceleri daha cesur oluyorlar, daha yaklaşıyorlardı; üçüncü gece arabalara saldırdılar, muhafızlardan tekini kaptılar, çığlıklar atan adamı karanlığa doğru çektiler. Adam için, orada dikilip korkunç bağırışlarını, yırtıcı yaratıkların kesik kesik gelen havlayışlarını ve adamı parçalara ayıran güçlü çene seslerini dinlemekten başka yapabileceğimiz hiçbir şey yoktu. Arabalardan uzak köşede ateşler yaktık; okçulara arada sırada alev oklarını geceye doğru yağmur halinde fırlatmaları emredildi.</p>

  <p>Adamlarım huzursuzlandı. Vadi rahatsız edici, kasvetli bir yer, sinsi sinsi dolaşan canavarlar ve huzursuz ruhlar dehliziydi.</p>

  <p>Akşamın geç saatlerinde kayalar el dokunulamayacak kadar kızgındı ve tepemizde, yaşanabileceklere dair meşum bir uyarı olan, büyük tüylü akbabalar daireler çiziyordu. Dördüncü günde, sırtlanlar sabahın erken saatlerinde saldırdı. Devriyelerden teki diğerlerinden ayrıldı. Sepetlerle uğraşan üç adam, vadinin hemen içerisinde, vahşice saldıran bir grup sırtlanın tuzağına düştü, her şey o kadar hızlı gelişti ki onlara yardımcı olmamız neredeyse imkansızdı. Askerler isyankar bir hal aldı. Üzerlerinde dolaşan, meşum sessizlikten nefret ediyorlar, bu güçlü yaratıkların gün içerisinde de saldırıya geçecek kadar cüretkar olabileceklerinden korkuyorlardı. Hafta sonunda geri dönüş hazırlıklarının yapılmasını emrettim. Şaşırtıcı hiçbir şey keşfetmemiştim, sadece olan biteni anlayabilecek kadar kanıt toplamıştım.</p>

  <p>"Toplamda," yazman gibi oturan, kucağına bir papirüs sayfası açmış Djarka’ya yazdırdım, "burada yaklaşık dört yüz ölü ruh var: erkekler, kadınlar, çocuklar, askerler, yazmanlar ve subaylar. Bunlara, Meryre’nin Memphis'den gelen maiyeti haricinde, Buhen ve Thebes'ten gelen mülteciler de dahil. Yanlarında askerler-büyük olasılıkla hepsi de Atenci olan paralı askerler-varmış.</p>

  <p>Yük arabalarını, savaş arabalarını ve hayvan sürülerini, Apiru muhafızlarına bağımlı kalarak, buraya topladılar. Thebes 'ten gönderilen, en azından bir savaş arabası birliği, okçu ve kıdemli piyadelerden oluşan bir güç tarafından korunarak, kuzeye, Sinai'yi geçerek Canaan’a geçmeyi hedeflediler."</p>

  <p>Djarka, "Bunu nereden biliyorsunuz?" diye sordu.</p>

  <p>"Arabalarından tekinin tekerini bulduk, büyük olasılıkla kendileri hayatta kalma savaşı verirken kırılmıştı. Bu katliama, Lord</p>

  <p>Ay’ın emri doğrultusunda, General Nakhtimin başkanlık etti. Bulunan ok başlarının büyük çoğunluğu, çeşitli araba birliklerini destekleyen Kushite okçularına ait. Ayrıca imparatorluk maiyetinin üyelerinden tekinin başörtüsünü de bulduk. Her şey General Nakhtimin’in hedeflediği şekilde olmadı; Atenciler mücadele ettiler.</p>

  <p>Saldırı vadinin yakınında başladı. İçlerinden bazıları çöle kaçtı, burada ya kendiliklerinden öldüler ya da peşlerine düşenler ya da kum sakinleri tarafından öldürüldüler. Geriye kalanlar vadiye sığındı, mağaralarda gizlendiler. Nakhtimin’in ordusu orada günler boyu kalmış olmalı; firarileri avladılar; gözcüler onların kamp ateşi ve hela çukurlarını buldular."</p>

  <p>"Ya Meryre?"</p>

  <p>"Sanıyorum ki Meryre ve bir grup asker, büyük olasılıkla paralı asker ve yazmanlar, katliamın başında kaçtılar. Nehire çok daha dolaylı bir yoldan ulaşmadan önce saklanmış olmalılar."</p>

  <p>Sözlerim bir haykırışla kesildi, bu daha çok yas tutan bir kadının ağıtını andırıyordu, kampın diğer ucundan yankılanan, kalpten gelen, ince ve tiz, elem yüklü bir çığlıktı. Arkama döndüm. Mert yere diz çökmüş, saçlarını çekiştiriyor, göğsünü yumrukluyordu.</p>

  <p>Sessizce bize yaklaşmış, çömelip söylediklerimizi dinlemişti. Keşke Djarka onu görmüş olsaydı, hiçbir yorum yapmadı, artık bu kadının sürekli varlığına alışmıştı. Mert’i Ma'at etkiliyordu; söylediklerime dair gerçekler kadının hafızasını karıştırmıştı. Djarka yazı tepsisini bir kenara bıraktı ve onu rahatlatmak için koşturdu, yere çömeldi, kollarını kadının omuzlarına doladı. Mert en az bir saat boyunca diz çökmüş olmalıydı, bir ileri bir geri sallanıyordu, gözleri kapalıydı, yanakları gözyaşından sırılsıklamdı. Hizmetkar ve muhafızlar, onun çığlıklarıyla paniğe kapılmış bir halde, büyük bir aceleyle yaklaştılar. İçlerinden tekine değerli afyonumuzdan ufak bir parçayla birlikte bir tas şarap getirmesini emrederek, hepsini oradan uzaklaştırdım. Djarka ona bunları verip içirdi ve Mert, hıçkırıklar arasında, anlatmaya başladı.</p>

  <p>O, babası ve iki erkek kardeşi Apiru gözcülerinin bir parçasıydılar. Verilen görevi hiç tereddütsüz kabul etmişlerdi, kendilerine büyük ödüller taahhüt edilmiş, Atencilerle aralarındaki arkadaşlık bağlarıyla iyice güçlenmişlerdi. Mert’e göre, Lord Tutu halkını Buhen kalesinden çıkartmış ve yolda onlara Thebes 'ten gelenler de katılmıştı. Thebes’in millerce kuzeydoğusundaki bir vahada bir araya gelmişlerdi, Apiru da onlarla burada buluşmuştu.</p>

  <p>Mert en az dört yüz kişiden, bir hayvan sürüsünden, paralı askerler tarafından korunan, erzaklarla yüklü yük arabalarından bahsetti. Gri Şafak Vadisi'ne gelmişler, Meryre ve onlara eşlik eden diğer grupla birleşmişlerdi. İyi bir ruh hali içerisindeydiler, Mısır'dan ayrılmaya, Sinai'yi geçmeye ve Canaan’a gitmeye kararlıydılar. Lord Tutu, Canaan doğumluydu; Mısır’a düşman olan prenslerin yanı sıra Hitit Kralı'nın koruması altında, yeni ülkelerinde kendi Tanrılarına ibadet edebileceklerine inanmıştı.</p>

  <p>Kamptaki atmosfer neşeliydi. Atenciler zulümden kurtulacaklarına gerçekten de inanmışlardı. Bir çoğu Canaan’da liderlerinin, Akhenaten’in, bir kez daha ortaya çıkacağı umuduna sarılmışlardı. Kamp ateşinde sürekli olarak bunlar konuşuluyordu. Aynı zamanda Lord Ay’ın verdiği sözlere de büyük güven beslemişlerdi. Korktukları tek şey, Sinai’nin madenlerini koruyan Mısırlı devriyelerin yanı sıra, Horemheb yönetiminde, Memphis'den gelen askeri birliklerdi. Ancak Lord Ay, onlara bir askeri maiyet sözü vermişti. Beş günlük bir bekleyişin ardından bu sonunda geldi: savaş arabası birlikleri, Nubian okçu birliği ve Thebes’in dışındaki imparatorluk maiyetlerinin tekinden Menfyt piyadeler.</p>

  <p>General Nakhtimin, kendi varlığı ve bayrağının görülmesinin, bu grubun Mısır'dan güvenli bir şekilde ayrılması için yeterli olduğuna büyük bir ciddiyetle yemin etmişti. Oldukça samimiydi, Meryre ve Lord Tutu'yla sanki yakın birer arkadaş ve müttefiklermiş gibi konuşuyordu. Vadiye vardıkları o günün geç saatlerinde katliam başladı. Kamp akşam yemeği için hazırlanmıştı. Bir ok yağmurunun ardından, savaş arabaları birbirleriyle yarışarak içeri girmiş, onları piyadeler takip etmişti. Atencilerden bazıları ayağa kalkıp savaşmıştı; Lord Tutu ve ruhban grubu vadinin derinliklerine doğru kaçmışlardı.</p>

  <p>"Ya Meryre?" diye sordum. "Baş Ruhban?"</p>

  <p>"O, o akşam orada değildi." Mert gözlerini sildi. "Bu doğru: Biz, Apiru gözcüleri, vahanın yanında kaldık. Lord Meryre’nin maiyeti çöle çıkmak için her gün güneş batmadan hemen önce bizden ayrılırdı."</p>

  <p>Djarka, "Kurban etme işlemi için," diyerek dikkatle baktı.</p>

  <p>"Yani bu şekilde kaçtılar," diye fısıldadım. "Yanlarına erzak alarak, silahlı bir şekilde uzaklaşmış olmalılar."</p>

  <p>Djarka, "Sen nasıl kurtuldun?" diye sordu.</p>

  <p>"Vahada saklandım. Şimdi hatırlıyorum. Bir çalının altındaydım, yüzüm toprağa gömülüydü. Ölü taklidi yapıyordum.</p>

  <p>Nakhtimin’in askerleri geldi. Yağmalamaya ve cesetleri soymaya başladılar. Beni fark etmediler. Tüm gece boyunca orada yattım.</p>

  <p>Sabah Nakhtimin ağzını kapattığı vadiye girdi. Bir su tulumu, ekmek dolu keten bir bez ve kurutulmuş et şeritleri buldum. Çöle çıktım. Kum sakinleri beni buldu ve geri kısmını biliyorsunuz.</p>

  <p>Katliamın büyük bölümünü göm1edim ama," gözlerini kapattı, "o çığlıkları hiçbir zaman unutmayacağım: kadınlar, erkekler, çocuklar, benim öz akrabalarım. Bazıları uyuyordu. Diğerleri yemek kazanlarının başına toplanmıştı. Çoğu silahsızdı."</p>

  <p>"Ya paralı askerler?" diye sordum.</p>

  <p>"Çarpışanlar, karşı koyanlar onlardı." Yüzünü elleriyle kapattı ve hıçkırmaya devam etti.</p>

  <p>Djarka onu bizim sayvanımıza götürdü. Eğreti savunma hattımızın kapısında bana katılmadan önce onu rahatlattı.</p>

  <p>Arkamdan gelerek, "Buraya her ne için geldiysek, onu keşfettik mi?" diye sordu. "Buna değdi mi lordum, yani kemikleri toplamak ve ardından da yakınaya değdi mi?"</p>

  <p>Gittikçe kararmaya başlayan ışık altında çok daha korkunç görünen vadinin ilerisine baktım.</p>

  <p>Djarka, "Burada," diye ısrar etti, "daha önceden bilmediğiniz ne buldunuz? Belli ki Lord Ay, Atencilerden geriye kalan son kümeyi de ortadan kaldırmak istedi, dolayısıyla buraya güven içerisinde gelmelerini sağladı ve ardından da katlettirdi. Thebes’e geri dönecek ve onunla yüzleşecek misiniz Lord Mahu? Bu kimin umurunda olacak? Horemheb ve Rameses’in tüm bu yaşananların birer parçası olmaları için ödemeler yapılacak."</p>

  <p>"Rameses, belki," diye karşılık verdim. "Horemheb, hayır.</p>

  <p>Rameses doğruya doğru tam bir katildir ama Horemheb’in onuru vardır ve benim de öyle." Arkama döndüm. "Ben başka bir şey arıyorum Djarka. Bu vadi Apiru için kutsal, bunun için burada buluştular. Bunu içimde hissediyorum." Göğsüme vurdum. "Başka bir şey var. Ay’ın korktuğu bir şey."</p>

  <p>"Akhenaten’in, Hitit alayları ve Canaan paralı askerlerinin başına geçerek geri döneceğinden korkuyor."</p>

  <p>"Hayır, hayır." Başımı salladım. "Neden Nakhtimin’i buraya yolladılar?"</p>

  <p>Djarka sorumu yanıtlayamadı ama karanlık çökmeden hemen önce, en güçlü gözcü grubum geri döndü. Bana kayda değer bir şey getirecek olan herhangi bir gözcüye gümüş deben vereceğime söz vermiştim. Elleri boş döndüler ancak terli, merhametsiz suratlı liderleri önümde diz çökerken sırıttı.</p>

  <p>"Lordum, onu bulduk. Vadinin derinlerinde, kayalıkların yükseklerinde, gizli bir patika boyunda, çalılar tarafından gizlenmiş bir mağaranın girişinde."</p>

  <p>Adamı çekip ayağa kaldırdım.</p>

  <p>"Ya içerisi?"</p>

  <p>"Bir tapınak gibiydi lordum. Büyük bir mağara, ölüler oyuğu." "Daha başka ceset var mıydı?" diye sordum.</p>

  <p>Adam nefesini düzenlemeye çalıştı. "Tabutlar var," diye yanıtladı.</p>

  <p>"Tabutlar mı?"</p>

  <p>Adam, "Gömü yerleri," diye açıkladı. "Mağaranın duvarlarına oyulmuş, rafı andıran düz çıkıntılar mevcut, bunlara ketene sarılmış ve iplerle bağlanmış cesetler yatırılmış. Tekine dokundum; toz halinde ufalandı. Çeşitli resimler ve sanıyorum katliamdan kalma üç ceset var. Ben bu adamların öldürülmediklerinden şüpheleniyorum, daha ziyade yaralanmış ve ölmek için sürünerek oraya gitmişler. İçlerinden teki şunu takıyordu."</p>

  <p>Bana bir yüzük uzattı. Bunu parlayacak şekilde temizlemişti.</p>

  <p>Lord Tutu'nun yükselen güneşin altındaki hiyerogliflerini tanıdım. Eğer etraf kararmamış olsaydı ya da tehlikeli olacağına kanaat getirmeseydim, o mağaraya hemen giderdim. Ertesi sabah oradan ayrılacağımız emrini çoktan vermiştim. Orada bir gün daha kalacağımızı ifade ettiğimde, sözlerim büyük bir itirazla karşılandı. Yine de içim heyecandan kıpır kıpırdı. O mağarayı kontrol etmeli ve içinde ne olduğunu görmeliydim. İtirazını en yüksek sesle dile getiren kişi Djarka oldu, bunu ben onun riyakarlığından yorgun düşene kadar yaptı. Djarka’yı kolundan yakaladım ve çekerek kamp ateşinden uzaklaştırdım.</p>

  <p>"Bu mağaradan tüm yolculuk boyunca haberdardın, öyle değil mi?"</p>

  <p>"Ondan haberdardım ama nerede olduğunu bilmiyordum.</p>

  <p>Bu vadi benim atalarım için kutsal. Burayı kendi liderlerini gömmek için kullanıyorlar. Kutsal bir yer, kirletilmemeli ... "</p>

  <p>"İffetsizler tarafından," diyerek cümlesini tamamladım. "Amacım saygısızlık değil Djarka ama o mağaranın içini görmeliyim.</p>

  <p>LordAy’ın da aynı şeyi aradığını düşünüyorum; General Nakhtimin’in buraya gelme sebeplerinden teki de bu."</p>

  <p>Şafağı takiben vadiye güçlü bir maiyetle birlikte girdim.</p>

  <p>Yavaş ilerledik, rüzgarlı patikayı takip ettik, kayalık kenarlardan aşağı yuvarlanarak düşen şist parçalarıyla bile telaşa kapıldık.</p>

  <p>Vadi güneşi yakalamış gibiydi. Bulutlar halinde yükselen toz, burun ve ağızlarımızı tıkıyor, gözlerimize batıyordu. Tepemizde akbabalar turladı ve kayalık rampalarda uyuyan sırtlanları gördük.</p>

  <p>Vadi kenarında yüksekte çeşitli mağaralar mevcuttu, ancak gözcülerin keşfettiği mağara gözün zekice kandırılışıyla gizli kalıyordu.</p>

  <p>Arkanıza dönüp vadiye doğru bakmanız, insan yapımı patikayı görmeden önce kaya yüzeyini büyük bir dikkatle incelemeniz gerekiyordu. Dışarı çıkıntı yapmış düz bir kaya tabakasının gölgesinde yeşeren sağlam çalılık ve kaba diken öbeğine doğru ilerledim.</p>

  <p>Muhafızlara kamp kurmalarını ve ihtiyatlı olmalarını söyledim. Djarka ile birlikte taş çıkıntının üzerine tırmandık. Katırtırnağı sertti, kendimize yol açmaya çabalarken etimizi yırttı, hemen sonrasında geniş mağara girişi neredeyse bir sürpriz şeklinde önümüzde açıldı. İçeri girdim. Ilık karanlıkla birlikte bende sanki bir rüyadaymışım hissi uyandı, bu geride kalan güneş ışığının parıltısı karşısında büyük bir tezattı. Djarka beraberinde bir ateş tası getirmişti. Duvar oyuklarına sabitlenmiş demir kandilleri yaktık, mağara aydınlandı. Tek tarafta yerden tavana kadar bir dizi raf uzanıyor, bunlar ileride karanlıklar içerisinde kayboluyordu. Her bir rafta kefene sarılı cesetler yatıyordu. Bazıları, bedenleri sarmalayan kumaşın ve onları bağlayan ipin dokusuna bakıldığında, oldukça yeniydi; diğerleri birer toz yığını ve kemik kırığından öte bir şey değildi. Tutu'nun ve onun yardımcılarının iskeletleri mağaranın daha derinlerindeydi. Her birisini teker teker inceledim.</p>

  <p>Leşçiller tarafından dokunulmamışlardı, bedenleri kendiliklerinden çürümüştü, hala kemiklerinden sarkan et parçaları vardı. Deh şet veren bir manzara oluşturuyorlardı, özellikle de zamanında tam bir ihtişam adamı, Aten Şehri'ndeki Işık Lordu olan Tutu. Cesetlerden tekinin kafatasında bir delik vardı, muhtemelen ok girmiş olmalıydı. Tutu'nun sol kaburgalarındaki derin kesikler onun bu mağarayı daha önceden bildiğini, yaralanınca yardımcılarıyla birlikte gelip oraya saklandığını ve öldüğünü ispatlıyordu.</p>

  <p>Djarka, "Onları gömmeli miyiz?" diye sordu, sesi sanki boşluktan geliyordu. Meşalelerin ışığı altında diz çökmüştü; kutsal olarak nitelendirdiği bu yerde dua mı ediyor diye merak ettim.</p>

  <p>"Ağacın düştüğü yerde kalmasına izin ver." Bu bir atasözüydü. "Tutu burada ölmek istedi; bırak öyle kalsın."</p>

  <p>Tam oradan ayrılmak üzereydim ki, ayağım mağaranın zemini ve duvar arasındaki çatlağa saklanmış deri bir torbaya sürtündü. Çekip aldım ve içindekileri nazikçe boşalttım: Uzun bronz bir silindir kutu ihtiva ediyordu, bu bir tapınak arşivinde ya da yazı ofisinde bulunabilecek türdendi. Tıkacı açtım ve içindeki dokümanları sallayarak çıkarttım. İlki vadinin haritasıydı, şu anda içinde bulunduğumuz mağaranın yerini gösteriyordu. İkincisi doğu çölündeki patika ve kuyuların yerlerini gösteren detaylı bir plandı. Buna, madenlere muhafızlık eden Mısır garnizonlarının yanı sıra, Horus Yolu'ndan uzakta, Sinai boyunca uzanan rotalar da işaretlenmişti. Üçüncüsü basit notlar içermekteydi. Meşale ışığının altında Tutu'nun elyazısını ayırt ettim; daha önce onun elinden çıkan yeterli sayıda doküman görmüştüm. Bu doküman doğu Canaan'daki kasabaların bir listesi dışında yeni hiçbir şey içermiyordu. Ancak, dördüncüsü gerçekten çok şaşırtıcıydı. Tutu uzman bir yazmandı, yazıyı kumanda edişi sayesinde Akhenaten’in dikkatini çeken ilk kişi o olmuştu, ancak bu düzgün papirüs parçasında etrafı yapraklarla çevrili yaşlı bir adam dışında tek bir çizim dahi yoktu. Hayretle baktım. İlk başta gözlerimin bana oyun oynadıklarını düşündüm. Kağıdı Djarka’ya uzattım.</p>

  <p>"Neden," diye sordum, "yapraklarla çevrili yaşlı bir adam resmi, Lord Tutu açısından bu kadar önemli olsun? Bu onun aceleyle karalayıverdiği bir şey."</p>

  <p>Djarka kağıdı inceledi, sonra kafasını kaldırarak arkamdaki bir noktaya baktı. Ben de dönüp baktığımda, arkamdaki duvarda yer alan resimlere ve gizledikleri korkunç sırlara gözüm takıldı.</p>
</body>
</html>
