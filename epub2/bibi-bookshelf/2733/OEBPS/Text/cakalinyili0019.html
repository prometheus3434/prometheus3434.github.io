<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 9</h1>

  <p style="text-align: center;"><i>Akıntı yönünde seyahat ettik, harplarımız</i></p>

  <p style="text-align: center;"><i>ve lavtalarımız ellerimizde,</i></p>

  <p style="text-align: center;"><i>Bizler Memphis ’in beyaz duvarlarına bağlıyız.</i></p>

  <p style="text-align: center;"><i>Ptah’a, ışığın efendisine, söyleyeceğim,</i></p>

  <p style="text-align: center;"><i>Beni bu gece bağışla sevgilim.</i></p>

  <p style="text-align: center;"><i>Nehir çok geniş,</i></p>

  <p style="text-align: center;"><i><br /></i></p>

  <p style="text-align: center;"><i>Ptah onun kamıştan ağaçlığı</i></p>

  <p style="text-align: center;"><i>Leydi Neith de çiçek demeti.</i></p>

  <p style="text-align: center;">O <i>lotus tomurcuklarıyla süslenmiş bir taze tanrıça.</i></p>

  <p style="text-align: center;"><i>Neşelenen Altın Tanrıça!</i></p>

  <p style="text-align: center;"><i>Ülke onun güzelliğiyle daha da parlaklaşıyoı:</i></p>

  <p style="text-align: center;"><i>Memphis altın bir meyve kasesi</i></p>

  <p style="text-align: center;"><i>Ptah ’ın hoş yüzünün önüne yerleştirilmiş durumda.</i></p>

  <p><i><br /></i></p>

  <p><span class="ilkharf">F</span>lama ve çelenklerle süslü mavnalarımız burunlarını Memphis’in rıhtım boyuna doğru çevirirlerken, dümenci ünlü şarkıyı söyledi. Beyaz Duvarlı Şehir’in ünlü iskeleleri, rıhtımları ve tersaneleri Nereu Nefer, Güzel Sefer Yeri, olarak bilinirdi. Şehri çevreleyen yeşillik alanları geçtik, uzaktaki piramitleri güneş ışığı altında pembemsi bir altın renkte parlıyordu. Trompetler çalındı, büyük zillere vuruldu, kıyı boyunca uzanan kalabalıklar dümencilerin şarkılarını işitti ve onlara eşlik etti. Mavnalarımızın üzerine bir çiçek yağmuru indi, tütsü, çin tarçını ve buhur kokularının altında bataklık rayihası gizliydi. Ana rıhtım boyunda, Ay, Maya, Huy ve Kraliyet Çemberi'nin diğer üyeleri, bizi karşılamak için altın ve kırmızı renkli saçaklarla süslü bir sayvanın altına toplanmışlardı. Karaya çıkmadan hemen önce geriye baktım. Diğer savaş mavnalarının bir çoğu, tıpkı büyük şişman su böcekleri gibi, içeri girmeye hazır halde pozisyon almaktaydılar.</p>

  <p>Diğerlerinin arkasından basamakları tırmanırken, Pentju ’ya şöyle bir baktım, yalnızdı; sanki Prens Tutankhamun'u gözden kaçırmamak istercesine hafif açılı duruyordu. Mısır’ın ihtişamının varisi kendine ait küçük şemsiyesinin altındaydı, Tanrı'nın babası Ay’ın elini tutuyordu. Tutankhamun kar beyazı bir tunik giyinmişti, ayaklarında altın işlemeli sandaletler vardı, ince kolları gümüş halkalarla ve boynu da çok ağır olduğunu düşündüğüm akik taşı bir kolyeyle süslüydü. Ankhesenamun, gür peruğu başında, boynunda altın bir zırh, bedeni en kaliteli keten cübbelerle sarılı halde, bir tanrıça kadar güzel görünüyordu. Ay’ın solunda dikilmişti, büyükbabasının elini tutuyordu, diğer eli ise mavi ve kırmızı renkli bir yelpaze sallamakla meşguldü. Bakışları bakışlarımı yakaladı ve hınzırca göz kırptı.</p>

  <p>Ay, değişmemişti. Altın gerdanlıklar boynunda ışıldıyordu, esrarlı somurtkan suratı tetikteydi. Bana, kollarımı yüzüklü parmaklarıyla sıkıca kavrayarak, bir parfüm rüzgarı içerisinde hoş geldin öpücüğü verdi. Anında olan bitenden şüphelendim. Ay’ın etrafı yelpaze taşıyıcılar ve erkek uşaklarla çevriliydi, Kraliyet Çemberi'nin geri kalanından ayrı duruyor, kendi gücünü ve rütbesini Mısır’ın kral ve kraliçesi olacak küçük oğlan ve genç kadının ellerini tutarak vurguluyordu. Herkese onların kendi dölünden olduğunu hatırlatıyordu. Ay’ın omzundan geriye baktım. Djarka kalabalığın ardında dikiliyor, gözlerimle yüzleşmekten korkuyordu.</p>

  <p>Diğerleriyle merhabalaşmak için ilerledim: Huy, ardından Sobeck’in elini yakalamak için beni neredeyse yana doğru iteleyen Maya. Tabi ki, Horemheb günün kahramanıydı. Ay, onu resmi bir tarzda selamladı, ona cesaretin altın tasmasını ve yiğitliğin gümüş arılarını annağan etti. Kraliyet Çemberi'nin diğer üyeleri kendi şahsı tebriklerini iletmek için etrafına toplandılar, bu arada tören arabaları da hazırlanmaya başlanmıştı. Arabalar hazır olunca, şehir içerisinden Güney Firavun inciri’nin Hathor Tapınağı'na doğru vakur bir şekilde ilerledik, <i>ankh-tay'dan,</i> kutsal mıntıkadan geçtik, Kral Tapınakları'nı, Pedjet-she Havuzu'nu aştık, sonra Beyaz Duvarlar’ın Leydi Neith Tapınağı'nı ziyaret etmek için turladık, oradan da merkezi Ptah Tapınağı'na indik.</p>

  <p>Şehrin tümü tepemize çiçek ve yeşillik atmak, tüten tütsü kaplarını havaya kaldım1ak ve zafer şarkısını söylemek için oradaydı. Muzaffer generali tekrar alkışlamak için yeşil buğday ve arpa tarlaları boyunca, palmiye ağaçları arasından hızla koşturmadan önce, caddeler boyunca toplandılar. Arpa ve mısır dolu tahıl ambarlarını geçtik, bunlar her yuıttaşın bedava bir kap alabilmeleri için herkese açıktı, diğer yandan heyecanlı yurttaşların boğazlarını ıslatmaları için ucuz şarap ve bira satılan masalar da kurulmuştu. Ay, oldukça iyi bir iş başarmıştı. Mısır’ın en büyük şehirlerinden tekine Ma'at’ın geri döndüğünü göstermek istemişti.</p>

  <p>Barış kazanılmıştı. Artık uyum hüküm sürmekteydi.</p>

  <p>Ay, simsiyah Suriye kısrakları tarafından çekilen ilk arabadaydı. Horemheb hemen onun sağından gidiyordu. Onları, Kraliyet Çemberi üyelerinin yanı sıra, Horemheb’in yüksek rütbeli subaylarını taşıyan arabalar takip ediyordu. Hemen arkalarından sıralar dolusu esir ilerliyordu. Gaspçı ve kadını çırılçıplak soymuşlardı, bedenleri gübreyle kaplanmıştı ve öküzlerce çekilen bir çiftçi arabasına bindirilmişlerdi. Boyunlarında işledikleri suçların yazılı olduğu levhalar asılıydı. İlerlerlerken, insan kalabalığının alkışları protesto ulumalarına dönüştü: Kaya parçaları, çürük meyveler, kalabalığın yanlarında bulundurabilecekleri diğer her tür şey onlara atılıyordu. Her iki esir de birbirlerine sokulmuş halde oturdular, arkalarından ağır adımlarla hatlar boyunca esir ilerliyordu, boğazları boyunduruğa vurulmuş, elleri ve ayakları da kelepçelenmişti. Kutsal Yerler’in büyük, mavi mineli kapılarından geçip ilerledik, buraların bakır kaplamalı bahçe girişleri gong ve zil seslerine açıldı.</p>

  <p>Ptah Tapınağı'nda, Horemheb, güzel kokulu taç yaprakları ve tütsü rayihaları denizi arasında, Nefertiti'ymiş gibi davranan kadının ve bu vesile için seçilen bir dizi düşman subayının kafatasını ezdi. Esirlerin geriye kalanı, gaspçı da dahil olmak üzere, ulaklar buna benzer uygulamaların Thebes ve diğer şehirlerde de gerçekleştirileceğini ilan ederken, diz çökmeye ve olan biteni seyretmeye zorlandı. Cesetler ayaklarından tutulup sürüklenerek oradan uzaklaştırıldılar, zincirlerle duvardan aşağı sarkıtılmaya götürüldüler. Horemheb ve Ay, kalabalığın en son alkışını almadan ve Ankheperkere'ye, Firavun Tuthmosis III'ün kuleli duvarları oyma, bir kısmı kırmızı yeleli siyah renkli, diğerleri siyah yeleli kırmızı renkli aslanlarla süslü eski gezinme yerine gitmeden evvel, Ptah’a, Amun-Ra’ya ve Mısır’ın diğer büyük tanrılarına kurban adadı. Gaspçının kampının yanındaki Karanlıklar Evi'nde yaşayan, insan yiyen o canavarları anımsayarak titredim.</p>

  <p>Azametli kapılardan geçtiğimizde, resmi kutlama sonlandı.</p>

  <p>Hemen geri dönüşüme çok sevinmiş görünen genç Prens’i selamlamaya gittim. Asaletinin tümünü unutarak kollarıma atladı ve yüzümü küçük ellerinin arasına aldı, yanaklarımı sıktı ve burun ucumu öptü. Ona bir hediye getirip getirmediğimi sordu. Tabi ki getirmemiştim ama ona getirdiğimi söyledim ve uygun bir şey bulması için hemen Sobeck’e göz kırptım. Ankhesenamun yine inanılmaz derecede flörtçüydü, benimle geri dönen kahraman olduğum konusunda çeşitli alaycı yorumlar yaparak nazikçe eğlendi ve kendisinin de kollarıma koşmasını isteyip istemediğimi sordu.</p>

  <p>Ay, Horemheb ile yaptığı görüşmeyi yarıda kesti ve bana yaklaşmamı işaret etti. Djarka’ya bağırıp genç Prens’e dikkat etmesi ve onu güneşten uzak tutmasını söyleyerek Ay’ı görmezden geldim.</p>

  <p>Hala hafif keyifsiz görünen Djarka insanları iteleyerek kendisine kalabalık arasından yol açtı ama Ay ve Nakhtimin onunla Prens arasına girdiler.</p>

  <p>"Hiç zannetmiyorum lordum." Ay gümüş telkari yelpazesini açtı, bunu kuvvetli bir tarzda suratının önünde salladı.</p>

  <p>"Lordum," diye sert karşılık verdim, "ben Prens’in koruyucusu ve muhafızıyım. Onun kutsal huzuruna henüz döndüm. Onun güvenliği, sizin de bildiğiniz gibi, benim en başlıca kaygım."</p>

  <p>Ay, iç geçirdi ve daha yakınıma geldi. "Siz burada yokken bir takım değişiklikler oldu lordum Mahu; belki de bunları buradan uzakta bir yerde konuşsak çok daha iyi olur."</p>

  <p>İtiraz edecektim, ancak avlu tamamen Nakhtimin’in askerleriyle doluydu, bunlar deri zırhları ve kırmızı beyaz çizgili şapkaları olan piyadelerdi. Hiçbirisi Neferu, acemi asker değildi, bunlar Nakhtimin’in ülkelerini terk etmeleri ve askerliğe geri dönmeleri için rüşvet yedirdiği kır saçlı eski muhariplerdi.</p>

  <p>"Bir şeylerin değiştiği kesin Tanrı'nın Babası Ay." Gülümsedim. "Djarka, ben Tanrı’nın Babası Ay'la konuşurken, Prens’i her nereye götürülürse götürülsün takip et."</p>

  <p>O firavun faresi adam, o insan bedenindeki kobra, beni sarayın yan kapılarının tekinden soktu, koridorlardan geçirdi, her iki tarafta uzanan duvarlar tepeden tırnağa Tuthmosis I’in kahramanlıklarını öven manzaralarla doluydu.</p>

  <p>Ay, omzunun üzerinden, "Tam bir savaşçıymış," dedi. "Büyük bir övünç timsali."</p>

  <p>"Tıpkı etrafımızdaki tüm askerler gibi," diye yanıtladım.</p>

  <p>Ay, sarayın daha da derinlerine yürüdü. Bazen Mahu'nun,</p>

  <p>Güney’in Maymunu'nun her konuda sinsi ve kurnaz olduğu imajını vermek zorunda kalırım. Artık yaşlı bir adamım ve itiraf ediyorum. Aptalca hatalar yaptığım oldu ve o sabah yaptığım da öyleydi. Eski saray Ay’ın ve Nakhtimin’in askerleriyle doluydu.</p>

  <p>Avluları doldurup her bir girişi muhafaza altında tutmuş, geçitlere sıralanmışlardı. Ay beni tutuklamaya hazırlanıyordu. Küçük yazım odasına erişene kadar, en az üç yüz silahlı askerin arasından geçmiş olmalıydım. Bir kez odaya girdiğimizde, Ay oldukça nazik ve misafirperverdi, bir yandan gümüş bir kaseden meyve dilimleri sunar ve kadehleri kendi elleriyle şarapla doldururken, diğer yandan da bana oturmam için bir kamp taburesini işaret etti.</p>

  <p>O oturmadı, hemen yanı başımda dikildi, kafasını eğip bana oldukça üzgün bir tavırla baktı.</p>

  <p>"Büyük bir zaferdi Mahu," diye mırıldandı. "Gaspçının kadını katledildi! Onun ve diğerlerinin duvarlardan ya da kapı tepelerinden sallanan cesetleri, Kraliyet Çemberi'ne karşı entrika düzenlemek isteyenlere güçlü bir mesaj gönderecektir."</p>

  <p>"Meryre de o kadına eşlik edecek mi?" Kadehimi onun şerefine kaldırdım.</p>

  <p>"Tabi ki hayır." Ay, parmağını kadehinin ağzında gezdirdi.</p>

  <p>"Ben buraya geldikten dört gün sonra," diye devam etti, "Meryre ve maiyeti Albay Nebamun'un evinden kaçıp kurtuldu, bir mavnayı zaptetti ve ortadan kayboldu."</p>

  <p>"Bir insan avı başlatmayı düşünüyor musunuz?"</p>

  <p>"Bunu denedim ama ... " Ay özür dilercesine gülümsedi. "Serapları çöl boyunca kovalamaktan daha önemli yapacağımız şeyler var."</p>

  <p>"Ve sanıyorum ki," diye devam ettim, "Lord Tutu ve diğer Atenciler de Buhen kalesinden yok oldular, öyle değil mi?"</p>

  <p>"Çok zekice Lordum Mahu. Nasıl oldu da bunu tahmin ettiniz? Evet, kaçtılar ama onlar bize gerçek nitelikte bir tehdit içermiyorlar. Vatan haini olarak gösterildiler, orduları hezimete uğratıldı, Canaan'daki müttefikleri artık kırık birer kamıştan öte şeyler değiller."</p>

  <p>"Ya da kör birisi."</p>

  <p>"Oh evet." Ay’ın yüzü daha da üzgün bir görünüme büründü.</p>

  <p>"Lordum Aziru, Canaan'a diğer prenslere bir uyarı niteliğinde geri gönderildi. Mısır’a karşı ayaklananlar yok edileceklerdir. O</p>

  <p>kendi zevksiz sarayında tıpkı kapı önündeki kör bir dilenci gibi oturabilir. Hayal edip entrika kurabilir ama bir daha kesinlikle tehlike arz etmeyecektir."</p>

  <p>"Şu bahsettiğiniz değişiklikler de ne?" diye sordum. "Ben herkesin iyiliği için çabalarken, yokluğum süresince yaşanan değişimler?"</p>

  <p>"Hepimiz herkesin iyiliğini düşünüyoruz Lordum Mahu.</p>

  <p>Ama bunu diğerleriyle de tartıştım." Hızla konuşmaya devam etti.</p>

  <p>"Kraliyet Çemberi çok büyük. Daha sistemli, daha uyumlu olmalıyız. Çok daha net bir kumanda zincirimiz olmalı."</p>

  <p>"Yani benden bu birlikten ayrılmamı mı talep edeceksiniz? Prens'i kendi korumanız altına mı alacaksınız?"</p>

  <p>Ay, şarap kadehini masaya bıraktı, parmaklarını önden birbirine dayadı. "Daha zayıf görünüyorsunuz Mahu, yüzünüz çok daha sert. Kuzeye yaptığınız baskın sizi daha hassas yaptı. Evet, haklısınız. Belki de Lordum Mahu, birlikten ayrılma zamanınız gelmiştir. Zengin bir konağa ne dersiniz? Ya bereketli topraklara?" Aşağı doğru eğildi. "Belki genç bir eş edinirsiniz, bir aileniz olur? Devlet işlerini unutursunuz?" Ay şarap kadehini tekrar eline aldı.</p>

  <p>"Huy ve Maya da bu konuda hemfikir, öyle mi?"</p>

  <p>"Onlar Mısır'da nelerin yapılması gerektiğini görüyorlar."</p>

  <p>"Peki bu konu Lord Horemheb'le de görüşüldü mü?"</p>

  <p>"Zaman içerisinde olacak, zaman içerisinde olacak."</p>

  <p>"Bu tehlikeli değil mi?" diye sordum. "Benden emekli olmam, çekilmem isteniyor. Benden sonra kim gelecek? Huy mu?</p>

  <p>Ya da neden Pentju olmasın? Tek doktor o."</p>

  <p>Ay, hülyalı hülyalı bana baktı.</p>

  <p>"Peki kabul etmezsem," diye devam ettim, "ne olacak Lordum Ay? Ev hapsinde mi tutulacağım? Ya da belki de bir kaza yaşanır, ne dersiniz? Bana iyi gelmeyen bir şey yer ya da içerim."</p>

  <p>Ay olumsuz tarzda başını salladı, nefesinin gerisinden anlaşılmaz bir şeyler mırıldanıyordu.</p>

  <p>"Kraliyet Çemberi ahenkli bir ittifaka sokulmadı!" Ayağa kalkarak ters ve kaba bir şekilde konuşmaya başladım. "Çember ikiye bölündü: Horemheb ve kuzey ordusu; Lord Ay ve hayaleti andırır erkek kardeşi General Nakhtimin’in gözetimindeki, büyük bir maharetle Huy ve Maya tarafından desteklenen güney ordusu.</p>

  <p>Her iki kefe de eşit derecede dengede ama eğer Mahu karanlıklara gömülür ve siz genç Prens Tutankhamun'un sorumluluğunu ele geçirirseniz, o zaman dengeler sizin lehinize kayda değer derecede kayacak. Tabi ki," Ay’ın yüz ifadesini taklit ettim, "ben emekli olmayacağım, istifa ederek çiftçiliğe ya da başka bir şeye soyunmayacağını. Bu odadan çıkacağım ve Prens’i kendi himayeme alacağım."</p>

  <p>Ay kapıya doğru hareketlenerek itiraz edecek gibi oldu.</p>

  <p>"Ben olsam muhafız başına seslenmezdim lordum. Ben hayatımı Prens ve İki Diyar’ın iyiliği için kurban etmeye çoktan hazırım. Düşman kampına girdim. Sobeck'le birlikte, Lord Horemheb’e çok faydalı olan çeşitli bilgiler topladık."</p>

  <p>Ay, "Ve biz de tüm bu yaptıklarınızdan dolayı size minnettarız," diye mırıldandı. "Gerçekten öyle."</p>

  <p>"Gaspçının arşivlerini de bulup çıkarttım. Yoksa Prens Aziru'nunkini mi demeliydim?"</p>

  <p>Ay’ın yüzündeki hafif gülümseme yok oldu. Artık kapıya dayanıyordu, kolları arkadaydı, kafası da hafifçe geriye yatıktı.</p>

  <p>Bazı yönlerden bana Nefertiti'yi, kızını anımsattı: tetikte, dikkatli.</p>

  <p>"Savaş koşturmacası içerisinde," diye devam ettim, "bu tür kayıtlar kolayca yok edilebilirdi ama ben onları buldum. Bunlar hala benim mülkiyetim altında. Ah lordum Ay, Horemheb size bunu söylemedi, öyle değil mi? Ama bunun sebebi, o deri torbanın tam olarak ne muhteva ettiğini gerçek manada bilmemesidir. Sizin gaspçıya yazdığınız bir mektup buldum. Mührünüzü taşıyor. Ne diyordu? Kraliyet Çemberi adına yazdığınızı söylüyordunuz, onunla tanışmaları ve görüşmeleri için elçiler göndereceğinizi, benim Thebes 'ten bir mavnayla ayrılacağımı, bu mektubu götüren ulağın diğer detayların tümünü kendisine ileteceğini yazmıştınız. Mektubu şu cümleyle kapatıyorsunuz: "Mesaj önemli ama ulak hiç de öyle değil." Kimi gönderdiniz lordum Ay? Bahtsız bir yazmanı mı, kadersiz bir tüccarı mı? Yoksa bu paralı askerlerinizden biri miydi, bir izinle seyahat ediyor ve aynı zamanda kendi ölüm fermanı olan gizli bir mektup mu taşıyordu?"</p>

  <p>Ay, "Ben Kraliyet Çemberi adına yazdım!" diye yanıtladı.</p>

  <p>"Kimin verdiği yetkiyle?" diye sordum. "Diğerlerini de toplayacak ve bu tür yetkilerin size ne zaman verildiğini soracağız!"</p>

  <p>"Ama mektup hiç de kötü niyet taşımıyordu. Sadece olup bitecekleri ifade ediyordu, o kadar."</p>

  <p>"Hiç sanmıyorum lordum Ay. Ulağınız bizim Nil boyunca yapacağımız seyahatin detaylarını, Prens Tutankhamun'u Aten Şehri'ne götürdüğümüz bilgisini da beraberinde götürdü. Belki de sırf sizin bu mektubunuz yüzünden o saldırı başlatıldı."</p>

  <p>"Onlara bunu söylemedim. Bunun olmasını istemedim. Torunumu bir gaspçının ellerine bırakmazdım."</p>

  <p>"Hayır, bunu yapacağınızı düşünmüyorum ama siz, nasıl söylesem, gaspçı ve onun baş danışmanı Prens Aziru’ya duygudaşlıklarınızın ne yönde olduğunu gösteriyordunuz. Elçiniz de onlara, gaspçıya hiçbir şey ifade etmeyecek, ancak Prens Aziru ve gaspçıya danışmanlık edenlere çok şey anlatacak türden sözlü mesajlar taşıdı. Belki de bu, belirli bir zamanda, belirli bir takım olayların ardından, sadakatinizi değiştirebileceğinizi ima eden şeylerdi. İşte bu yüzden ulak idam edildi: Taşıdığı şey ondan çok daha önemliydi."</p>

  <p>Ay başını eğdi, bana büyük bir dikkatle baktı.</p>

  <p>"Bu hayal ürünü denebilecek derecede saçma," diye mırıldandı. "Size hiç kimse inanmayacak."</p>

  <p>"Dinleyecekleri kesin," diye yanıtladım. "Prens Aziru'nun neden kör edildiği ve hiç zaman kaybedilmeksizin Canaan sarayına geri gönderildiği sorularını ortaya atacağım. Onun burada kalmasını istemediniz, öyle değil mi? Onun Kraliyet Çemberi önünde boşboğazlık etmesine ya da hayatı ve güvenliği karşılığında bilgi vereceğini söyleyerek bir değiş tokuş pazarlığına girişmeyi denemesine göz yumamazdınız. Son olarak, Meryre'ye gelelim. Onun kaçışını siz mi organize ettiniz? Ve Buhen'deki Lord Tutu'nunkini de, öyle mi? Onların ayağınızın altında olmasını istemediniz. Olayların tümünün uygun bir şekilde unutulmasını istediniz." Tabureye tekrar oturdum ve şarap kadehimi aldım. "Bir de esirim var, ruhban Khufu. O da ilginç bir takım bilgilerin kaynağı olabilir. Sonra, suçlamalarını şu şekilde sürüp gidecek. Lordum Ay, Kraliyet Çemberi'ne başkanlık etti. Gruplardan teki, Meryre ve Atenciler, ciddi bir tehdit oluşturdu. Siz, ben ve Meryre, biliyoruz ki, Akhenaten'in Shabliler’i, sırf Meryre’nin kurbanı oynayabilmesi, bağırıp çağırarak destekçilerinin eski düzene sadık gizli bir topluluk tarafından katledildiklerini söylemesi için baş vurulan yalancı bir kılıftı.</p>

  <p>Siz hangi tarafa geçmeniz gerektiğini bilmiyordunuz. Horemheb'den korkuyor, Huy ve Maya’ya ise gerçek anlamda güvenmiyorsunuz, dolayısıyla Meryre'yi kendinize bağlamaya çalıştınız, onun torununuza el atmasına, gizli tutku ve hırslarını besleyip büyütmesine izin verdiniz. Onları sessizce desteklediniz ama onlara taraf olmadınız. Gaspçı, Delta’da boy gösterdi. Meryre ona katılmak istedi, dolayısıyla kuzeye gitmek için Kraliyet Çemberi'nin gönderdiği elçi olma bahanesini kullandı. Düşmanla zaten iletişim içerisindeydi, bunu nasıl yaptığını siz de biliyorsunuz, Yuvarlak Aten heykelleri ve oymaları içerisine gizli mesajlar yerleştirerek yolluyordu. Benim de, beraberimde Prens’i de götüreceğimi ümit ederek, kendisiyle birlikte gitmemi istedi; siz onu kaçırmak için planlanan gözü pek baskından habersiz bunu desteklediniz. Aynı zamanda da, Meryre’nin Buhen kalesinin Lord Tutu'nun destekçilerine verilmesi yönünde dile getirdiği taleplerine karşı çıkmadınız. Siz gizliden gizliye Prens Aziru ile de temas kurdunuz; anlaşılması güç bir mesaj gönderdiniz ama Aziru büyük olasılıkla satırlar arasında ima edilenleri anlayabilecek kadar zekiydi. Oturup beklediniz. Gaspçının mağlup edilmesi durumunda, kısa bir süre içerisinde Meryre ve grubundan kurtulacak, yeni sorunla, General Horemheb ve muzaffer askeri alaylarıyla uğraşmaya başlayacaktınız. Siz ve Nakhtimin bunu yapmaya da çoktan başladınız, öyle değil mi? Yeni alaylar yaratıp bunları Thebes’in dışına konuşlandırdınız. Tabi ki, bu konuda mide bulandıran tek bir sinek vardı, o da birisinin konuşma olasılığıydı ama siz bununla da başa çıkabilirsiniz. Tek bir sinek mi dedim?" diyerek gülümsedim. "İki demek istemiştim. Ben de ikincisiyim. Prens’in sorumluluğunu almak istiyorsunuz, dolayısıyla Mahu'nun emeklilik zamanı geldi.</p>

  <p>Beni öldürtmeye cesaret edemediniz; bu şüphe uyandırabilirdi ve sizin de bildiğiniz üzere, ben öldürülmesi zor bir insanım. Sobeck ve Djarka ile aranıza kan davası girmesini ya da General Horemheb’in merakını uyandırmayı istemediniz." Şarabımı yudumladım.</p>

  <p>Ay, bana doğru yaklaştı ve elini nazikçe omzuma yerleştirdi.</p>

  <p>Başımı kaldırıp baktığımda, bana sırıttığını gördüm.</p>

  <p>"Başka söyleyeceğin bir şey var mı Mahu?"</p>

  <p>"Evet lordum. Net düşünemiyorsunuz. Horemheb ve Rameses size, ben Prens’in gözetimini sürdürdüğüm sürece güveneceklerdir. Ben bu iki grup arasında denge kuruyorum. Onlar avluda olup bitenin farkına varacaktır." Ay’ın boynundaki altın makam tasmasını işaret ettim. "Şu anda üzerinizdeki her parça mücevher üzerine bahse girerim ki, Horemheb olayları çoktan General Rameses ile tartışmaya başlamıştır. Zafer töreninde ne kadar da göze çarptığınız, Prens’i kendinize yakın tutmakta ne kadar ısrarcı davrandığınız, Kraliyet Çemberi’nin benim Prens’in koruyucusu olduğuma dair verdiği kararı zorla nasıl gasp etmeye çalıştığınız. Bunlar şu anda konuşuluyordur."</p>

  <p>Ay, bir sandalyeye oturdu, dirsekleri kollarında dinleniyordu, parmakları da yüzünün önündeydi.</p>

  <p>"Ne yapacaksınız?" diye fısıldadım. "Beni tutuklayacak mısınız? Yoksa öldürecek misiniz? Emekliliğe mi zorlayacaksınız? Horemheb’in bunu kabul edeceğini düşünüyor musunuz?"</p>

  <p>"Benimle bir olacak mısın Mahu?"</p>

  <p>"Eğer Prens’in iyiliğine olacak şey buysa, çöldeki sırtlanlarla bile uyurum."</p>

  <p>Ay, başını arkaya attı ve güldü.</p>

  <p>"Biliyor musun Mahu, seninle yaptığım küçük sohbetlerden her zaman hoşlandım. Yaptıklarına ve ... " hafifçe güldü, "bildiklerine minnettarım."</p>

  <p>"Bu bizim küçük sırrımız olacak," diye karşılık verdim. "Aramızdaki bağ. Şimdi," ayağa kalktım, "önerim Lordum Ay," kolumu büktüm, "buradan kol kola çıkalım, iki iyi arkadaş, iki yakın müttefik gibi."</p>

  <p>Ay, elini uzattı.</p>

  <p>"Hoş geldin Güney’in Maymunu. Söylediklerine katılıyorum. Gel, dünyaya gülümseyerek, kol kola yürüyelim. Arkadaşlığımızı kutlayalım ve Kraliyet Çemberi'yle buluşmaya hazırlanalım."</p>

  <p>Ay, bir hilekar, bir şarlatan, kayanın altındaki zehirli bir yılan, güneşin tadını çıkartan bir kobraydı. Gece kadar karanlık bir kalbi, kama kadar keskin bir zekası vardı. Aynı zamanda çekici bir küstahlığa, her an ortaya çıkabilecek bir gülümseyişe de sahipti; o bir maskeyi atıp hemen diğerini takabilen bir adamdı. Bir kumarbazı andırıyordu ama zarları atıp ardından da kaybettiği için sızlananlardan değildi. Kazansın ya da kaybetsin, Ay, kumar cehenneminden çıkıp giderken hep gülümsedi ve bu kez de durum farklı değildi. Geçit boyunca birlikte yürüdük. Firavun'un aşağılık Asyalılar grubuna karşı kazandığı zaferleri resmeden, parlak mavi, altın rengi ve koyu kan kırmızısı duvar resimlerinden tekini incelemek için beni durdurdu. Atlar hoplayıp zıplıyordu, kuş tüyü süsleri rüzgar altında dimdikti, arabalar yere düşmüş yüzlerce düşmanın üzerinden akın ediyordu. Resim o kadar canlıydı ki, ne kadar uzun süreyle bakılırsa, yukarıda tutulan bayrakların artık salınmaya başladığından, trompetlerin heyecanlı gümbürtülerinin duyulduğundan bir o kadar emin olunuyordu.</p>

  <p>Ay, "Biz arkadaşız Mahu," diye fısıldadı. "Bu resme ve altındaki hiyerogliflere bak. Bunları benim için hecele."</p>

  <p><i>"User Maa Traa. Sete Eera-Ra'ınn</i> adaleti güçlüdür," diye tercüme ettim. "O Ra tarafından seçildi."</p>

  <p>"Ya bu?"</p>

  <p>Hiyerogliflerin geriye kalanının üzerinden de geçti: Siyah Topraklar için Kemet; Kızıl Topraklar için Deshet; Yukarı Mısır için Tashemau; Aşağı Mısır için Tahu. Tıpkı beni resimler arasında dolaştıran, koridora üşüşen muhafızlarla ilgilenmeyen bir öğretmen gibiydi. <i>Isu</i>'yu, ayinden sonra kurban olarak sunulan etin oynak yerini; Mısır’ın akbaba Mut, kertenkele Ashear, papirüs ağacı Awadj, kamış bitkisi Nkhd gibi yaratık ve bitkilerini işaret etti.</p>

  <p>"Tüm bunlar ne Mahu?" Eliyle işaret etti. "Muzaffer Firavun, Mısır’ın bitkileri, Nil’in Kara Toprağı ve çölün kavurucu kumları mı? Tüm bunlar Mısır krallığı, tanrıların sevgili ülkesi, güneş tarafından kutsanan, Nil tarafından yıkanan yer." Elini hararetli bir şekilde duvara vurdu. "Benim sadakatim buna; benim ruhum, benim Ka'm, benim rüyam bu. Kendimi, seni, kızımı, Prens’i ve Kraliyet Çemberi’nin tüm üyelerini Mısır’ın iyiliği için kurban ederdim."</p>

  <p>Ay’ın suratından olumsuzluk akıyordu. Gözleri sertti, dudakları ince birer çizgi halini almıştı. Yine de, tüm bunlara rağmen, ona güvenmedim.</p>

  <p>"Kuşkulu görünüyorsun Mahu?"</p>

  <p>"Sizin iddianızın tek bir eksiği var lordum."</p>

  <p>"Neymiş?"</p>

  <p>"Mısır için neyin en iyi olduğuna kim karar verecek?"</p>

  <p>Daha ağzını açma ve bana daha da yaklaşma şeklinden, "Mısır benim," şeklinde karşılık vereceğinden emindim; sonra farklı düşündü. Rahatladı, gülümsedi, omzumu sıvazladı ve beni dışarı çıkarttı.</p>

  <p>Avlu artık boştu. Horemheb ve Rameses maiyetleriyle birlikte uzaklaşmışlardı. Seyisler ve seyis yamakları arabaları götürüyorlardı. Bir kaç subay, saray mensubu ve ruhban çeşmenin yanında tembelce uzanmışlardı, ellerini serin suya daldırıyorlar, kollarını ve yüzlerini ıslatıyorlardı. Olayın ihtişamı, tıpkı dumanı gittikçe azalan bir tütsü gibi, geçmeye başlamıştı. Ay’a veda ettim.</p>

  <p>"Mahu!" Arkamdan seslendi. "Sarayda kalmayacak mısın?"</p>

  <p>"Hayır lordum. Albay Nebamun'un yanında kendimi daha güvende hissediyorum. Prens’in de oraya gönderilmesini talep edeceğim. Leydi Ankhesenamun'un ise nereye gideceği konusu tamamen sizin tasarrufunuzda."</p>

  <p>Ay, hemfikir oldu ve yürüyüp uzaklaştı. Nakhtimin gölgelerin arasından ortaya çıktı ve etrafındaki ekip subaylarıyla birlikte, Ay’a tapınak avlusundan dışarı eşlik etti. Sobeck ve Djarka’yı, Nil'den kazılan bir kanalı tepeden gören küçük bahçelerden tekinde buldum. Kanal yüzeyinde salınan lotus çiçeklerine çakıl atıyorlardı.</p>

  <p>Sobeck, "İlginç bir görüşme miydi?" diye sordu.</p>

  <p>"Lordum Ay'la yapılan her görüşme ilginçtir." Gülümsedim.</p>

  <p>"Djarka, nasıl oldu da Prens’i bu şekilde sahiplendi?"</p>

  <p>"Başka seçeneğim yoktu." Hizmetkarımın esmer suratı darda göründü, yanakları tıraşsızdı. Genelde düz taranan ve büyük bir dikkatle yağlanan siyah saçları yıkanmamıştı, gözleri tozdan ya da uyku eksikliğinden kıpkırmızıydı. "Ay Memphis’e tıpkı bir fırtına gibi girdi, askerleri her yerdeydi. Benim elimde ise sadece paralı asker birlikleri vardı. Horemheb ve Rameses yoklardı; kısa bir süre sonra Ay, çöplüğün öten horozu haline geldi."</p>

  <p>Bir ibibik, renk cümbüşü içerisinde kanalda tepemizden alçaktan süzüldü. Yanımızdaki sık bir çalılıkta, birdenbire yabanı bir tavşan hızla hareketlenerek, yerimden sıçramama sebep oldu.</p>

  <p>Sobeck, "Bu Horemheb’in fikri," diye mırıldandı. "Tavşanları seviyor; kana bulanmış saray şimdi bunlarla dolu. Görünüşe bakılırsa cücelerinin bunları kovalamaları gerekecek. Şu dedikoduyu dinleyip duruyorum: Horemheb karısını kilit altında tutuyomuş."</p>

  <p>Mutnojet’i, Nefertiti’nin kendisine kesinlikle benzemeyen kız kardeşini, o sessiz, zarif suratlı, Horemheb’in dikildiği yere tapımyor gibi görünen kadını ammsadım.</p>

  <p>"Ve?"</p>

  <p>Sobeck, "Kilit altında dururken yapılacak pek fazla bir şey yok," diye ters ters yanıtladı. "Bu iyi general için adil değil ama ikisi de kendilerine Sakkara'daki en güzel lahitleri hazırlıyorlar.</p>

  <p>Gidip onları görmelisin."</p>

  <p>"Bu lahitler neden ilginç olsun ki?"</p>

  <p>"Horemheb kendisini Firavun ya da onun varisi olarak addediyor." Sobeck’in gözleri ihtiyatlıydı. "Lahiti için sipariş edilen resimlere ve duvarlardaki oyma yazmalara bakılırsa, hayatının büyük çoğunluğunu Mısır’ı çok sayıdaki düşmandan korumakla geçirdiğini düşüneceksin. Söylemeye çalıştığım şey Mahu, bu senin insanların içyüzlerini anlamana yardımcı olacak."</p>

  <p>Djarka, "Diğerleri de ondan farklı değil," diye araya girdi.</p>

  <p>"Aten Şehri'nde terk edilen lahitlere bir bakın. Maya’nın kendininkine yazdığı şey neydi? 'Başladığımda iyiydim, bitirdiğimde ise harika.' O hala genç bir adam. Başımıza bela olacaklar, öyle değil mi?"</p>

  <p>"Başımıza bela olacaklar," diye tekrarlayarak hemfikir oldum, "ama henüz değil. Herkes herkesi izliyor, yerlerini kuvvetlendirmeye çalışıyor. Şimdi Meryre ve ekibi burada değil, söylenenler çok daha net olacak. Aten hakkında daha fazla konuşulmayacak ya da bu şehre bir daha dönülmeyecek, veya," diye ekledim, "Akhenaten’in Shabtiler'inden bir daha bahsedilmeyecek. Meryre nasıl kaçtı?"</p>

  <p>Djarka, "Bir gün buradaydı," diye yanıtladı, "ertesi gün gitmişti. Lord Nebamun 'un evinde hapsediliyordu, nehre yakındı.</p>

  <p>Muhafız sayısı azdı. Lord Ay’ın buraya varışından yaklaşık üç gün sonra, Meryre ve maiyeti ortadan kayboldu."</p>

  <p>"Buhen'den haber var mı?"</p>

  <p>Djarka, "Her şey aynı," diye yanıtladı. "Burası Aten Şehri'nden gelen mülteciler için toplanma yeri haline gelmişti. Tutu, buraya garnizon kumandanı aracılığıyla hükmediyordu. Sile'deki büyük zafere dair haberler işitilmeye başlandı; Tutu ve maiyeti oradan ayrıldı ve o günden sonra da bir daha görülmediler."</p>

  <p>Sobeck, "Nereye gidecekler?" diye sordu.</p>

  <p>"Nereye gidebilirler?" diye yanıtladım. "Onlar birer vatan haini ve ruhban olsun ya da olmasınlar, Kraliyet Çemberi onların kafalarına, canlı veya ölü, ödül koyacaktır. Kızıl Topraklar baştan sona taranacak. En çok Canaan ya da Hitit topraklarında güvende olacaklardır ama bekleyip göreceğiz."</p>

  <p>Sobeck son çakılını kanala attı ve ellerini öne doğru uzattı.</p>

  <p>"Yapabileceğim her şeyi yaptım; artık gitmeliyim. Thebes’de yapacak işlerim var Mahu." O çarpık gülümseyişiyle gülümsedi.</p>

  <p>"Eminim ki burada beni özleyen birileri olacaktır ama gözden uzak olan gönülden de ırak olur."</p>

  <p>"Sobeck, sana teşekkür etmedim ... "</p>

  <p>Beni omzumdan yakaladı. "Oh, endişelenme Mahu, edeceksin. Maya’ya veda edip gideceğim."</p>

  <p>Onun, silah arkadaşımın gidişini seyrederken üzüntü hissettim. Delta'daki tehlikeleri birlikte aşmıştık ve Sobeck bu konuda çok büyük bir rol oynamıştı; şimdi Doğu Thebes’in kenar mahallelerine, kendi şahsi krallığı olarak adlandırdığı yere dönmek istiyordu! Djarka ile birlikte Nebamun'un evine döndük. Yaşlı asker onun misafiri olacağımızdan çok hoşnut oldu. Ondan paralı askerleri örgütlemesini, Prens’i almasını ve ben geri dönene kadar ona göz kulak olmasını istedim.</p>

  <p>"Nereye gidiyorsunuz?"</p>

  <p>"Eski Arkadaşım Pentju'yu görmek istiyorum."</p>

  <p>Biraz araştırdıktan sonra, doktorun adak adamak için Ptah Tapınağı'ndaki Kızıl Mabet’e gitmeye karar verdiğini keşfettim.</p>

  <p>Şaşırdım. Pentju benim gibiydi: Tanrılara inanmayan birisi değildi, sadece onları rahatsız etmez ve onların da kendisini rahatsız etmeyeceğini umardı. Savaş Evi'nden kalın bir sopayla birlikte bir kama aldım, tapınağa doğru yola koyuldum. Bir an için sefil arka sokaklarda, karanlık tünellerden daha iyi olmayan, binalar arasına sıkışıp kalan kaba dar yollarda kayboldum. Sefalet ve pislik, sarayın lüksü ve zenginliği karşısında keskin bir tezat yaratıyordu. Horoz ve çaylak sürüleri ile sarı kuş grupları, sineklerin karanlık birer bulut halinde kaynaştıkları pisliklerin üzerinde gaga ve pençeleriyle kavga ederek, gürültülü bir şekilde toplandı. Pis kokulu, herhangi bir savaş kampı kadar tehlikeli yerler olan geçitleri gözler önüne serer şekilde yarı aralık duran köhne kapılardan geçtim. Ptah Tapınağı'na uzanan bazalt caddeye ulaşabildiğim için mutluydum. Mavi, sarı ve kırmızı mineli, haşmetli aslanların Üzerlerine yerleştirildiği portakal renkli duvarların arasına takılmış devasa kapılardan geçtim. Buraya yoğun bir kalabalık toplanmıştı: Kısa tunikleri içerisindeki köylüler ve parfümlü cübbeleri içerisindeki eşleriyle birlikte gelen şık asilzadeler. Merkezi avluda bir grup ruhban Ptah’ın havada süzülen heykeli önünde toplanmış, ilahilerini söylüyor ve tütsülerini yakıyorlardı:</p>

  <p><br /></p>

  <p><i>Lord, gökyüzünün çehresi.</i></p>

  <p><i>Sen tanrı şeklindesin...</i></p>

  <p><i><br /></i></p>

  <p>Tapınağa girip dumanlı meşale ışığına doğru ilerlemeye başlayınca, bir tapınak muhafızıyla karşılaştım ve ona kendimi tanıttım. Beni Adaklar Yazmanı'na, ibadet ve adaklarını ödemek için tapınağı ziyaret eden herkesin düzgün kaydını tutan bir ruhbana, götürmeyi kabul etti. Beni yakın mıntıkalardan dolaştırdı, ardından da günün erken saatlerinde infaz ve kurban edilişlerin gerçekleştirdiği avludan geçirdi. Burası hala heyecan kaynıyordu; toz bulutları zafer kutlamalarının ardından, hala havada asılı duran altın zerreleri gibi uçuşuyordu. Atölyelerden, okullardan, tahıl ambarlarından ve Tanrı'nın hizmetçilerinin evinden geçtik. Pentju'nun neden buraya gelmesi gerektiğini gerçekten merak ediyordum. Ptah’a karşı bir düşkünlüğü yoktu, Thebes’de de adak adamak için yeterli sayıda tapınak mevcuttu. Sonunda, verimli çayırlar arasında yer alan, etrafı palmiye ağaçlarıyla çevrili Kızıl Mabet’e ulaştık. Adaklar Yazmanı, Saflık Havuzu'nda banyo yaparken, Pentju'nun orada olduğunu onayladı.</p>

  <p>"Bir tek onu çok net anımsıyorum." Havuzdan çıktı, bir hizmetkar elindeki cübbeyi bedenine sarmak için büyük bir hızla koşturdu. "Lord Pentju en cömert olandı: Cenaze ruhbanlanmızdan tekine üç kilo gümüş bağışladı."</p>

  <p>"Bir cenaze ruhbanı mı?" diye sordum. "Adaklar kime yapıldı?"</p>

  <p>"Aten Şehri'nde kılıçtan geçirilen karısı ve ailesine."</p>

  <p>"Kılıçtan geçirilmek mi?"</p>

  <p>"Hayır, hayır." Yaşlı ruhbanın yüzü kırıştı. "Bu benim hatamdı.</p>

  <p>Hayır, ölen." Yüzünden akan su damlacıklarını sildi. "Ah, öyle miydi? Benimle gelin."</p>

  <p>Kızıl Mabet’e girdik, burası sanki içinde gizli bir ateş varmış gibi parlayan, kuvars taşlardan yapılandırılmış zarif bir binaydı, büyük bir zevkle koltuklarla döşenmiş karolu bir antreye girdik.</p>

  <p>Ortada akasya ağacından yapılma ahşap bir masa duruyordu, üzerinde altın tepeli bir sandık vardı. Ruhban bunu açtı ve tapınak adakları için kullanılan Hayat Kitabı'nı dışarı çıkarttı. Pentju en son kayda alınan kişiydi. <i>Khai-l</i> ya da katledildi kelimesinin ilk başta yazıldığını, ardından büyük bir aceleyle karalanıp "öldürüldü" kelimesiyle yer değiştirdiğini fark ettim. Kitaba yapılan kayıt aynı zamanda ruhbanın Şeytanın Çocuğu'na karşı nefret dolu bir metin yazdığını da taahhüt etmekteydi: 'Ur-sht, Aatiu' dan Baş</p>

  <p>Katledici, katliam evi.'</p>

  <p>"Bunu neden yapsın ki?" diye sordum.</p>

  <p>Sırf kazançla ilgilenen ruhban sadece etrafı kokladı.</p>

  <p>"Lord Pentju buraya," diye cırladı, "ben banyoya girmeden hemen önce geldi. Ben her gün dokuz kez banyo yaparım. Her neyse," sabırsızlandığımı fark ederek hızla anlatmaya devam etti,</p>

  <p>"onu buraya getirdim, bağışını yaptı ama gergin ve heyecanlı görünüyordu. Bana karısı ve ailesinin Büyük Kafir’in şehrindeki salgında nasıl öldüğünü açıkladı." Ruhban birdenbire korkaklaştı, parmakları dudaklarına gitti. "Lordum Mahu, demek istediğim ... "</p>

  <p>"Ne demek istediğin umurumda bile değil," diye yanıtladım.</p>

  <p>"Lord Pentju ne dedi?"</p>

  <p>"Bunu size anlatmamalıyım."</p>

  <p>Elimi cübbemin altındaki kamaya doğru kaydırdım ve sopamı çok daha sıkı kavradım.</p>

  <p>"Ama siz bir arkadaşsınız lordum Mahu. Gerçekte gizemli hiçbir şey yok. Lord Pentju ilahileri söyleyecek, dualar okuyacak, ailesine hastalık getiren şeytani ruhu lanetleyecek bir ruhban istedi."</p>

  <p>"Peki bundan sonra nereye gitti?"</p>

  <p>"Hayat Evi'ne gitmek istediğini söyledi. Bizim tıp okulumuz çok meşhurdur."</p>

  <p>Ruhbandan oraya nasıl gideceğimi öğrendim, Pentju'yu Hayat Evi tapınağındaki Tuzlar ve İksirler Odası'nda buldum. Diğer alimlerin arkasında oturuyor, doktorun bağırsakları boşaltmak için olgun bademlerin pelin ve tatlı birayla nasıl karıştırılacağını anlatışını dinliyordu. Dinleyicilerin büyük çoğunluğu uyuklamaktaydı. Pentju beni fark etmedi. Bir süre orada dikilip onu seyrettim.</p>

  <p>Genç bir adam, Meryre’nin arkadaşı ve yoldaşı iken, Pentju hep küstah ve kibirli, kendini beğenmiş bir dürüstlükle dolu olmuştu.</p>

  <p>Yıllar onu değiştirmişti: Uzun, çizgilerle dolu bir surat, etrafı kaygı kırışıklıklarıyla dolu gözler ve ağız, hafif kepçe kulaklar, aralıksız dalınan hayallerde kaybolmuş keskin gözler, hafif kamburlaşmış omuz. Sanki rahatsızmış gibi sürekli olarak kımıldıyor, karnını sıkı sıkı tutuyor ya da yüzünü kaşıyordu. Kalbi bir şeylerin yasını tutan, gergin, heyecanlı bir adam. Bu tür insanları daha önce de görmüştüm ya da en azından bu ruh halinde olanları. Sanki başka birisiyle paylaşamayacakları bir şeyler sebebiyle dikkatleri sürekli olarak dağılan, bir hayal dünyasında yaşayan kadın ve erkekler.</p>

  <p>Ben Pentju'yu her zaman büyük doktor unvanını kazanmanın yanı sıra servet biriktirmeye de inanılmaz istekli birisi olarak dikkate almıştım. Aten Şehri onun bu yönlerini tümden değiştim1İşti. Eşini, ailesini ve akrabalarını kaybetmişti. Salgın süresince onların yanlarında değildi, kendi şahsı konağında, bebeklik yılları boyunca Tutankhamun 'u doğrudan gözetim altında tutarak korunuyordu. Djoser ölmeden önce neden onun hakkında anlaşılmaz bir takım şeyler söylemişti? Ya da neden Meryre mektuplarında ona gönderme yapmıştı? Memphis’e yaptığım seyahat süresince, gasp çının kampında ele geçirilen her bir dokümanı, her bir papirüs sayfasını ve kil tableti incelemiştim. Meryre, doktorun da kendi davalarına katılacağını umarak, sık sık Pentju'dan bahsetmişti, ancak tüm yakarışlara rağmen Pentju bu konuya ilgisiz kalmıştı.</p>

  <p>Huy ve Maya da dahil olmak üzere diğerleri Aten kültünü reddetmeye, ancak Aten Şehri'ni Nil boyunda yer alan önemli bir yer haline getirmeye ilgi gösterirlerken, Pentju'nun tepkisi canı sıkkın bir aldırmazlık olmuştu.</p>

  <p>Yaşlı lektör ruhbanın beslenme ve belirli bir takım şifalı bitkilerin karın ve bağırsaklardaki etkileri üzerine yaptığı konuşma sonunda sonlandı. Pentju ayağa kalktı ve doğrudan bana doğru yürüdü.</p>

  <p>"Mahu, beni mi takip ediyorsun? Geldiğini gördüm." Yorgun yüzü gülümsemeye büründü. "Ama yapılan konuşmanın benden çok sana faydasının olacağını düşündüm."</p>

  <p>"Neden Ptah Tapınağı'na geldin?" diye sordum.</p>

  <p>"Çünkü buradaki Hayat Evi çok meşhur. Aslına bakılırsa, önemi bayağı da abartılmış durumda." Ellerini birbirine sürttü.</p>

  <p>"İnfaz duvarının önünden geçtim. Kızıl saçlı kadını koyun postuna büründürmüşler ve tabanlarından zincire vurup asmışlar.</p>

  <p>Gerçekten de," diye ekledi, "güzel saçları var. Aşağı doğru yüzünün etrafından bir peçe gibi sarkmakta. Orada dikildim. Gözlerimi yarı kapattım Mahu ve onun Nefertiti olduğunu düşündüm."</p>

  <p>"Ondan bu kadar mı nefret ettin?"</p>

  <p>"Hayır."</p>

  <p>"O zaman o senden nefret etti, öyle mi?</p>

  <p>Pentju beni odadan dışarı çıkarttı, içinde karo kenarlı bir süs havuzunun yer aldığı, yüksek duvarlarla çevrili bir avluya çıktık.</p>

  <p>Burası oldukça ıssız bir yerdi. Güneş ışığını, akşamın ilk serinliğini hissedebiliyordum. Havuzun etrafında sepetler dolusu acı baklalar vardı. Menner bir banka oturduk.</p>

  <p>"Ne zaman geleceğini Mahu, hep merak etmiştim. Sen bir maymunsun, biliyorsun. Kayana oturur etrafı seyredersin."</p>

  <p>"Ya Nefertiti?" diye ısrar ettim.</p>

  <p>"Akhenaten’in eşi." Pentju gülümsedi. "Onun büyük Kraliçe'si, Nefertiti!"</p>

  <p>"Senden nefret mi ediyordu?" diye sordum.</p>

  <p>"Benden Leydi Khiya yüzünden nefret ediyordu. Tüm bunların nasıl olduğunu biliyorsun Mahu."</p>

  <p>"Bana tekrar anlat," diye ısrar ettim.</p>

  <p>"Akhenaten, şehrini inşa etti." Pentju iç geçirdi. "Aten’e, Tek’e tapınırken kendini kaybetti. Yanılsamalar yaşamaya başladı, Kudretli, Her şeyi Gören Tanrı'yla sadece kendisinin doğrudan iletişim kurabileceğine inandı ve sonra bir adım daha ileri gitti. Tanrı'nın oğlunun kendisinde beden bulduğuna inandı, ki bu noktadan tanrı olduğuna inanma aşamasına gelmesi için yapması gereken sadece ufacık bir yolculuk kalmıştı. Nefertiti ona yardımcı olmadı. Kocasına şarap ve ilaç, haşhaş suyu verdi, tüm bunlar onun nüktedanlık ve keyfini altüst etti, onu hayali bir dünyada yaşamaya zorladı. Bazıları onu Büyük Kafir, diğerleri de deli adam olarak adlandırdı. O sadece uyuşturucuyla içine girdiği rüyalarda kaybolmuş bir idealistti. O Seçilmiş değildi. Nefertiti'ye, kendisiyle eş olmakta ısrar eden o kadına içerlemeye başladı ve tabi Nefertiti ona bir oğul da bahşetmemişti." Pentju öne doğru eğildi ve acı baklalardan tekine parmağıyla vurdu. "Leydi Khiya, Tutankhamun 'un annesi, ise farklıydı." Yüzünü benden sakladı ama sesindeki hıçkırığı yakaladım. "O küçük bir fare kadar yumuşaktı, oturur benimle çene çalardı. O kızıl saçlı kaltağın leydi Khiya’yı hiçbir zaman hamile kalamaması için iksir ve tozlarla beslediğini fark ettim. Leydi Khiya’ya yardım etmek istedim."</p>

  <p>"Ve seni küçük düşüren Nefertiti'den intikamını almayı, öyle değil mi?"</p>

  <p>"Evet, evet. O bana bunu yaptı." Pentju doğruldu. "Ama benim yardım etmek istediğim Khiya'ydı. Akhenaten onu ziyarete geliyordu; bunu sık sık yapıyor, rüzgarlar serinlediğinde, ikisi birden bahçede yürüyüşe çıkıyorlardı." Gülümsedi. "Khiya hamile kaldı. İlk başlarda Akhenaten, Nefertiti'nin öfkesinden korktu.</p>

  <p>Kısa bir süre boyunca Mahu," Pentju kafasını kaldırıp bana baktı, gözleri ıslaktı, "Akhenaten tekrar gençleşti. O nasıl birisiydi biliyorsun. Zekice bir fikre muhakkak takılan genç bir oğlan. Nefertiti'nin bebeğe ya da Leydi Khiya’ya zarar vereceğinden gerçek manada korkuyordu. Her ikisini de bana emanet etti ve ölmem durumunda," Pentju şakacı bir tavırla beni dürtükledi, "sorumluluğun sana bırakılacağına dair gizli emrini verdi." Omzunu silkti.</p>

  <p>"Khiya çocuğu doğururken öldü. Oğlana, paralı askerler tarafından korunan o konakta, duvarların ardında baktım, sonra salgın boy gösterdi, Aten Şehri'ni de tıpkı Mısır ’ın geriye kalanı gibi kasıp kavurdu."</p>

  <p>"Karın ve çocukların öldü mü?" diye sordum.</p>

  <p>Pentju, sanki gizli bir acıyı gizlemek istiyormuşçasına dudaklarını sıkarak doğruldu. "Karım, oğullarım, kızım, erkek kardeşim ve diğer iki akrabam salgının son günlerinde öldüler. O günlerde Nefertiti kendisini, ek hükümdar ilan ederek, tekrar Akhenaten’in şefkatine bırakmıştı." Pentju elindeki bir noktayı kaşıdı. "Akhenaten beni ziyarete geldi. Korkmuş, şüphede görünüyordu. Bana, kendisine bir şey alınası durumunda, geriye varisinin resmi koruyucusu olarak seni tayin ettiği bir takım dokümanlar bıraktığını söyledi.</p>

  <p>Sonrasını sen de biliyorsun."</p>

  <p>"Sonrasını filan bilmiyorum Pentju," diye çıkıştım. "Kısa bir süre önce, Delta' da hepimizin hayatına mal olabilecek bir savaş yaşandı. Bir gaspçı, Firavun olduğunu iddia etti, çünkü hiç kimse Akhenaten’e ne olduğunu bilmiyor."</p>

  <p>"Ama bunu ben de bilmiyorum. Oh, Nefertiti ya da hatta kızı Meritaten tarafından zehirlenmiş olabileceğine; cesedinin Aten Şehri'nde bir yerde saklı yattığına dair anlatılan hikayeleri ben de işittim. Bunu bir keresinde Meryre'ye, beni akşam yemeğine davet ettiğinde sordum. Oh, hiçbir zaman vatana ihanetten bahsetmedi ama bunun ipucunu verdi. Öğrendiğim tek bir şey var: Djoser ve Khufu, şu iki ruhban var ya? Onlar şehirden Akhenaten ile birlikte değil, sonrasında ayrıldılar; onun hazinesini bu ikisi almış olabilir. Buna dair herhangi bir ize rastladınız mı?"</p>

  <p>"Hayır, rastlamadık." Ona daha da yaklaştım. "Ama ben çok daha ilginç bir şey buldum. Sahte Firavun 'un kayıtlarını ele geçirdim. Çok ilginçtiler Pentju. Djoser, ölürken, senin bir şeyler bildiğinden bahsetti."</p>

  <p>"Bir vatan haininin saçmalıkları." Pentju heyecanlandı. "Ben yanlış hiçbir şey yapmadım. Meryre’nin planlarından oldukça uzak kaldım."</p>

  <p>"Öyle yaptığını biliyorum," diyerek onu yatıştırdım.</p>

  <p>"Pekala, nasılsa hepsi öldü."</p>

  <p>"Khufu dışında," diye mırıldandım.</p>

  <p>Pentju bana doğru döndü, yüzü çarpılmıştı, ağzı açıktı. "Khufu!" diye fısıldadı, ardından başını elleri arasına aldı ve sessizce hıçkırmaya başladı.</p>
</body>
</html>
