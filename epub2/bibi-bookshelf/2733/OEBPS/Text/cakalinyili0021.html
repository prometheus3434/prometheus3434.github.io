<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style11.css" rel="stylesheet" type="text/css" />
</head>

<body class="calibre">
  <p><br /></p>

  <p><br /></p>

  <p style="text-align: center;"><img alt="Batidan Gelen Iblis -logo" height="150" src="../Images/_lg.jpg" /></p>

  <h1>BÖLÜM 10</h1>

  <p>Bir süreliğine Pentju heyecanını kontrol altında tutamadı.</p>

  <p>"Neler oluyor?" diye sordum. "Khufu'nun hayatta kaldığından neden bu kadar endişe ediyorsun?"</p>

  <p>"O adam Ölüler Diyarı'nda yansa, Ebedi Ateş Çukuru'nda kavrulsa dahi umursamazdım." Pentju kafasını kaldırdı. "Tüm bunların sonlanmasını istiyorum Mahu. Mısır’ın bir Prensi var."</p>

  <p>"Neden Ptah Tapınağı'na geldin?" diye sordum.</p>

  <p>Pentju gözyaşlarını elinin tersiyle sildi. "Tutuklu muyum Mahu? Amun Mahkemesi'ne mi çağrılacağım, yoksa Kraliyet Çemberi'ne cevap vermek zorunda mı bırakılacağım? Lord Ay, polislerini bir araya topladı mı?"</p>

  <p>"Hayır." Bacaklarımı uzattım ve kendimi rahatlamaya zorladım. "Buradayım, çünkü ben Kap’ın Çocuğu Mahu'yum ve sen de öylesin."</p>

  <p>"Ne zamandan beri Mahu, avlanmak, şiir ve hizmetkarın Djarka dışında birisine önem vermeye başladın?" Pentju öne doğru uzandı, bir çiçek koparttı ve havuza atmadan önce onu kokladı. "Ve bu da yanlıştı," diye özür diledi. "Sen Prens için kaygılanıyorsun; işte bu yüzden sorularını yanıtlayacağım ya da yanıtlamaya çalışacağım."</p>

  <p>"İzin ver sana yardımcı olayım Pentju. Ptah Tapınağı'na adak adayarak bir ruhbana ödeme yapmak için geldin, çünkü burası</p>

  <p>Thebes'ten uzak, Lord Ay ve ekibinin meraklı gözlerinden ıraktı."</p>

  <p>Pentju itiraz etmedi.</p>

  <p>"Benim öğrenmek istediğim, neden ailenin katledildiğini ifade ettiğin. Neden bir Şeytan’ın Çocuğu'na lanetlenme metni yazılması için para verdiğin."</p>

  <p>"Ben ailemi katledilmiş kabul ediyorum Mahu. Ben onlarla ilgilenmeli, onları gözetmeliydim. Ben doktordum. Bir şeyler yapmalıydım ama Prens'i korumakla meşguldüm. Onları Aten Şehri'ne getirdim: İşte Şeytan'ın Çocuğu bu; aynı zamanda salgını da böyle adlandırıyorum."</p>

  <p>Yanıtlan çok basit ve yumuşaktı. Kelimeler ağzından öylece akıp dökülüyordu, dolayısıyla konuyu biraz daha deşelemenin boşa olacağını biliyordum. Ayağa kalktı.</p>

  <p>"Yani Khufu'yu yakaladın, öyle mi?" Uzanıp ellerimi tuttu.</p>

  <p>"Enteresan olabilir. Onu güvende tutmalısın."</p>

  <p>Pentju ayrıldı. Boşalmaya başlayan sokaklara geri döndüm.</p>

  <p>Kutlamalar artık sonlanmıştı. Meydanlarda bazı tapınak kızlan hala oyalanıyor, iki cüce cansız perakendeler atarken ağızlarından alev çıkartan bir hokkabazı seyrediyorlardı. Dilenciler çekirgeler gibi toplanmışlardı, şarap dükkanları ve tapınak çardaklarına gidip gelenlerin cömertliklerini sınamaya istekliydiler. Pazar polisi, ellerinde sopaları, subayları kışlalardaki sıkı düzenden kurtulup rahatlarken kendileri de kasabaya yönelen paralı asker güruhlarını ihtiyatlı gözlerle izliyorlardı. Delta’nın pis kokusunun ardından her zaman anımsayacağım türden yumuşak ve ılık bir akşamdı; yanan demirhindi tohumu ve tütsüsünün yanı sıra yemek dükkanlarının, ucuz parfümlerin rayihaları insanı hoş bir şekilde karşılayarak rahatlatıyordu. Ölüm Duvarı yakınındaki katliam evini geçtim, kızıl saçlı kadının ve onu destekleyen paralı asker subaylarının, koyun postuna bürünmüş, ayak tabanlarından zincirlerle asılan kadavralarına kısa bir an için baktım.</p>

  <p>Yoksul semtlerden uzak durdum. Saat çok geçti, sopam ve kamam dahi korunmama yetmeyebilirdi. Her iki yanına birer sıra bakır kafalı öküzün hakim olduğu ana caddeye çıktım. Her ulustan insan sağımdan solumdan akın etti, değişik dillerde konuşuyorlardı: çizgili cübbeli kum sakinleri, Libyalı çobanlar, Punt ve Kush'dan gelmiş tacirler. Ne zaman bir yere bir ordu toplansa, onları muhakkak tüccarlar da takip eder. Deniz kabuğu şeklindeki borularla donanmış ulaklar, hala Horemheb’in Delta'daki zaferinden bahsediyorlardı. Hikaye anlatanlar çoktan satışa hazırlardı, dinleyenlerine "gaspçıya karşı verilen muhteşem mücadelenin"</p>

  <p>canlı, net ve doğru anlatımlarını sunuyorlardı. Açıkgöz tacirlerden bazıları elinde sahte Firavun'un Kraliçe'sinden yolunan kızıl saçlardan bulunduğunu iddia ediyor, bunu ilgilenen herhangi birisine hatıra olarak satabileceğini söylüyordu. Bu insanların arasından sopamı sallayarak geçtim, düşüncelerim arasında kaybolmuştum.</p>

  <p>Yanıma bir oğlan yaklaştı. Tıpkı bir kurbağa gibi sıçrayıp duruyordu, elinde ise parlayan bir şey vardı. Gülümseyerek daha hızlı yürüdüm; o da aynısını yaptı, yüzünde hiç geçmeyen bir gülümseme vardı.</p>

  <p>"Ne var oğlum?"</p>

  <p>Yüzü kirliydi, siyah saçları o kadar yağlanmıştı ki kafasında diken diken duruyordu. Hareket ettiğinde, pis tuniği dar sokakların pis kokusunu yayıyordu. Sanki gitmek için birisini bekliyormuşçasına önümde bir aşağı bir yukarı dans edip duruyor, aralıksız olarak caddenin geldiğim yönüne bakıyordu. Tek elindeki bakır parçasını fark ettim, diğerinde ise bir gümüş ışıldıyordu.</p>

  <p>"Çok meşgulüm," diye hırladım. Hareketlendim ama çocuk da benimle birlikte dans ederek gelmeye devam etti. Sopamı kaldırdım. "Ne istiyorsun delikanlı?"</p>

  <p>"Bunu size vermemi söyledi."</p>

  <p>"Kim söyledi?"</p>

  <p>"Adam bana bunu size vermemi söyledi. Hatırlayacağınızı ifade etti." Oğlan gözlerini şaşı yaptı. "Evet, anımsayacağınızı söyledi." Doğrudan bana baktı. "Bana bir hediye vereceğinizi, sizin her zaman nazik birisi olduğunuzu belirtti. Benim gibi bir çocuk olmanın nasıl bir şey olduğunu bilirsiniz."</p>

  <p>Cüzdanımı açtım ve ateş gibi parlayan küçük bir yeşim taşı çıkarttım. Bunu Prens’e vermeye niyetliydim. Elimi uzattım, oğlan taşı kaptı ve bana bakır parçasını verdi. İlk başta baktığım şeye inanamadım. Hayretle bakmaya devam ettim, ardından da sanki akşam serinliği çökmüşçesine ürperdim. Bu bakır parçası bir tılsımdı, ışıldayana kadar parlatılmıştı, üzerinde Aten’in, Yuvarlak Güneş’in iki ebedi zirve arasından ihtişam içerisinde yükselişi resmedilmekteydi. Akhenaten’in tapındığı Tanrı’nın sembolü, Aten Şehri'ni seçme sebebi, yeni kurduğu şehri ihtişamlı ışınlarıyla aydınlatmak için güneşin kireç taşı yamaçlardan doğduğu yer. Tüm</p>

  <p>Mısır’ı değiştiren ve devrim ateşini besleyen sembol.</p>

  <p>Sendeledim, ayakta sallanıyordum, sanki bir saldın bekliyormuşçasına sopamı yarı kaldırdım. Tılsım her ne kadar cilalanmış olsa da, onun yıllarca eski olduğunu, seneler süren oğuşturma sebebiyle yıpranmaya başladığını rahatça söyleyebilirdim. Kulaklarımın, sanki etrafım gözle görülmez, engin bir kalabalıkla kaplanmışçasına uğuldadığının farkındaydım. Dengemi sağlamak için gözlerimi kapattım. Akhenaten o uzun, ciddi yüzü, badem şekilli gözleri, sivri kulaklarıyla oradaydı, kalın çıkık dudaklarında bir gülümseme vardı. Hemen arkasında, tıpkı gece görülen bir hayal gibi, Nefertiti, onun Kraliçe'si, benim kalbimin sahibi, o muhteşem saçları dalgalanarak, mavi gözleri haylazlıkla ışıldayarak dikiliyordu. Gözlerimi açtım. Oğlan yok olmuştu.</p>

  <p>"İyi misiniz? İyi misiniz?"</p>

  <p>Konuşanla yüzleşmek için döndüm. Bu o seyahat eden hokkabazlardan, büyücülerden, sihirbazlardan tekiydi, çelik beyazı saçları güneşten bronzlaşan yüzünü çerçeveleyecek şekilde ortadan ayrılmıştı, gözleri ışıl ışıldı, dudakları sarımsı dişlerini ortada bırakacak tarzda aralıktı. Boynunda kemik bir gerdanlık vardı, omzundan lekeli bir zürafa derisi sallanıyordu, deri bir etek dizlerine kadar uzanmaktaydı. Bel vermiş göbeğinin etrafında, zanaatı için gerekli aletleri taşıyan keselerin yer aldığı deri bir kemer dolanmaktaydı. Bu genç suratlı, ufak tefek, pörsük bir adamdı. Omzunu yakalamak için ilerledim ama nefesinin arkasından gülerek tepki gösterdi.</p>

  <p>"Endişeli misin lordum Mahu? Şimdi şaşkınlık içerisinde misin? Kimi araştırıyorsun?"</p>

  <p>Sopayı kaldırdım, anlamadığım bir dilde küfrederek elini hızla bana doğru savurdu, parmakları açıktı.</p>

  <p>"Sopanı kullanma lordum Mahu. İnsanlar bundan hoşlanmayacaklardır."</p>

  <p>Yanımızdan gelip geçenler durmaya ve bizi büyük bir merakla izlemeye başlamışlardı.</p>

  <p>"Ben sadece fakir ve zavallı bir dilenciyim," diye inledi.</p>

  <p>Midemin bulandığını hissettim. "Ne istiyorsun?"</p>

  <p>Sihirbaz, "Oğlanda küçük bir yeşim taşı var," diye yanıtladı, "dolayısıyla bize yeterli ödeme yapıldı. Mesajımız çok açık."</p>

  <p>"Ne mesajı?" diye sordum. Oturmak istedim. Ne olup bittiğini bilmek istedim. "Sizi kim gönderdi?"</p>

  <p>"Maskeli Kişi," diye fısıldadı.</p>

  <p>Artık yere çökmem lazımdı, kalbim çok hızlı atıyordu.</p>

  <p>"Maskeli Kişi mi?"</p>

  <p>Sihirbaz gözlerini kapattı.</p>

  <p><br /></p>

  <p><i>Gökyüzünün ışığında ne kadar da görkemlisin,</i></p>

  <p><i>Oh Yaşayan Aten, hayatın yaratıcısı</i></p>

  <p><i>Doğu dağlarından yükseldiğinde,</i></p>

  <p><i>Her bir bulutu güzelliğinle dolduruyorsun.</i></p>

  <p><i>Sen muhteşemsin, büyüksün ve ışın yayansın.</i></p>

  <p><i><br /></i></p>

  <p>"Çok güzel, çok güzel," diye mırıldandım. "Yani Aten' e adanan ilahiyi biliyorsun. Ancak eğer ben sen olsaydım, bunu burada bu kadar yüksek sesle söylemezdim. Seni Maskeli Kişi’nin gönderdiğini söylüyorsun ama sana şunu söyleyeyim, Maskeli Kişi öldü. Akhenaten artık hayatta değil."</p>

  <p>Sihirbaz, "Güneş bu sabah doğdu mu?" diye yanıtladı. "Bu gece batmayacak mı? Karanlıktaki ışığın yaşamasını sağlamayacak mı? Görkemini herkese göstermedi mi? O zaman onun öldüğünü nasıl söylersin? Hiç kimse ölmez Mahu. Aten yaşam Tanrısıdır, ölüm değil. Aten’in gözünde, hiç kimse ölmez."</p>

  <p>"Akhenaten öldü mü?" Adama daha da yaklaştım. "Seni gerçekten o mu gönderdi?"</p>

  <p>Sihirbaz, "Akhenaten öldü mü?" diye fısıldayarak tekrarladı.</p>

  <p>Hafifçe uzandı ve daha ben geri çekilemeden göğsüme dokundu.</p>

  <p>"Burada öldü mü Mahu? Burada, kalbinde?"</p>

  <p>Sihirbaz geri çekilirken, "Seni her kim gönderdiyse," diye yanıtladım, "ona benim kalbimde hiç kimsenin ölmediğini söyle. Peki ama neden şimdi ortaya çıktı? İlk başta neden bizi yalnız bıraktı?"</p>

  <p>Sihirbaz, "Bir ruhun saflaşması lazım," diye yanıtladı. "Etrafına, Memphis’in ihtişamına bak Mahu ve ağla, çünkü bir gün bu artık olmayacak. Sözünü tut. Efendine verdiğin sözü tut."</p>

  <p>"Prens hakkında mı?" diye yalvardım.</p>

  <p>Sihirbaz, başını sallayarak, "Sözünü tut," diye tekrarladı.</p>

  <p>Bir maymun kadar süratli bir şekilde koşturdu. Seslendim ama kalabalık içerisinde kayboldu. Ayağa kalktım ve başımı kaldırıp gökyüzüne baktım. Bir kaç saniye içerisinde, o kalabalık caddede, tüm geçmişim gözlerimin önüne akın etti: Hayalet ve hatıralar hiçbir zaman ruhumun uçsuz bucaksız mağaralarından uzak değildi, kalbime dadanmaya her an hazırlardı. Maskeli Kişi! Bu ismi Akhenaten’e prens olduğu, ona şekilsiz bir ucube gözüyle bakan babasının gözünün önünden uzak tutulduğu, insanların gözünde iğrenç bir şey olarak görüldüğü dönemde onunla ilk karşılaştığımda vermiştim. Ona Malkata Sarayı'nın ormanının dışında rastlamıştım, yükselen güneşe tapınıyordu ...</p>

  <p>Çok garip davranıyordum, nazik bir köylü kadını elimi kavradı, keskin gözlerinin etrafı tozdan kızarmıştı.</p>

  <p>"İyi misiniz efendim?"</p>

  <p>Cüzdanımı el yordamıyla yokladım ve hiçbir şeyim olmadığını geveleyerek yanımdaki en son gümüş parçasını da ona verdim. Karşıda, bir palmiye ağacının gölgesi içerisinde dimdik ayakta duran dar birahaneye gittim. Birahane sahibine bağırarak Lord</p>

  <p>Mahu olduğumu, ödemenin saray tarafından yapılacağını söyledim. Zavallı adam, ödü patlayarak, bana çatlak toprak bir testi ile oturmam için cafcaflı bir tabure sağladı. Çöktüm ve yaşadığım şokun geçmesini bekledim. Sanki bir savaşta çatışma içerisindeydim, oklar dolanıp duran tozlar arasından çıkıp üzerime geliyordu.</p>

  <p>Akhenaten! Yıllar önce, ilk karşılaştığımızda, bana lütuf simgesi olarak benzer bir tılsım vermişti, bu arkadaşlığımızın ilk yıllarında sık sık tekrarladığı bir hareketti. Kalbim yatıştı. Kafama her tür olasılık hücum ederken elimdeki tılsımı döndürdüm, döndürdüm. Bu Akhenaten tarafından mı gönderilmişti? Gerçekten hayatta mıydı? Gaspçıya karşı gerçekleştirilen adaleti görmek için şehre sessiz sedasız geri mi dönmüştü? Sihirbaz ruhun saflaştırılmasıyla ne demek istemişti? Açıklanacak çok şey vardı. Akhenaten karısı ve ailesi tarafından mı zehirlenmişti? Ya da Meryre tarafından? Yoksa çıldırmış ve ölmek için Kızıl Topraklar’a mı kaçmıştı? Orada öldürülmüş müydü? Yoksa kendisine bir tür huzur bulmuş, geriye kalan yıllarını karanlığa kaçarak sürdürmeye mi başlamıştı? Saltanatı on yedi yılın ardından bittiğinde sadece otuzlu yaşlarının ortalarındaydı. Akhenaten çok fazla içmiş ve gördüklerinden çok mu rahatsız olmuştu? Yine de, nasıl olmuş da tahtından vazgeçmişti? Nasıl iki tacı bırakmıştı? Hayalini unutmuş muydu? Oğluna karşı nasıl aldırmaz davranmıştı? Ve bu tılsımı neden bana yollamıştı? Ve de şu sihirbazı?</p>

  <p>Bira testisini yerine bıraktım ve elimdeki tılsımı ovaladım.</p>

  <p>Belki de tüm bu olanlar güçle alakalı değildi. Belki de Akhenaten ikimizin yakın arkadaş olduğumuz gençlik yıllarının samimiyetini anımsamıştı, ebeveynlerinden yoksun iki yalnız oğlan, ben o cadı kadının, Isithia Hala’nın kötü etkisinden kurtulduğum için mutluyken, o da babası tarafından reddedilmişti. Yani, son bir kez bakmak ve beni arabada bir kez daha görmek için geri mi gelmişti? Bira testisini kaldırdım. İçinde çok tatlı bir hunna şarabı vardı. Bunu büyük bir dikkatle yudumladım. Yoksa tüm bu olanlar ince bir şekilde hazırlanmış planın bir parçası mıydı? Ay, Meryre ya da sürüdeki diğer bir sırtlanın hilekar entrikası olabilir miydi?</p>

  <p>"Lordum Mahu?"</p>

  <p>Başımı kaldırıp baktım. Gökyüzünün aydınlığını arkalarına almış üç karanlık figür dikiliyordu; gözüm altına, yüzüklü parmaklardan yansıyarak gelen ışıltıya takıldı.</p>

  <p>"Lordum Mahu." Nakhtimin elini kaldırdı ve tabure getirmesi için dükkan sahibine parmaklarını şaklattı. Oturdu, alayından iki albay biraz arkasında dikiliyordu. Onlarla daha önce tanışmamıştım, yine de dikiliş tarzlarındaki tehdidi sezinledim, işitmeyecek kadar uzakta, ancak araya girip müdahale edebilecek kadar yakındaydılar.</p>

  <p>"Lordum Mahu?"</p>

  <p>"Bunu üç kezdir tekrarlıyorsunuz General Nakhtimin." Testiyi şerefine kaldırdım.</p>

  <p>"Burada ne yapıyorsunuz?"</p>

  <p>"Sırtlanları düşünüyordum General Nakhtimin. Ne kadar acımasız ve kurnaz olabileceklerini."</p>

  <p>Nakhtimin’in dudağı bir köpeğinki gibi büküldü. Erkek kardeşi Ay kadar yakışıklı değildi ya da kurnaz ama onu her zaman bir savaşçı olarak kabullendim. Sürekli sağa sola kayan gözleri ve dudaklarını ıslatmak için dışarı çıkan dili dışında, yumuşak yüzlü bir adamdı. Bana güneşin tadını çıkartan bir kertenkeleyi anımsattı. Casus olarak kullanabileceğim, önemsiz şahsiyetli, kolayca unutulabilecek türden yüze sahip bir adam. Bununla birlikte, tüm bu görünümüne rağmen, sırtlan sürüsünün tehlikeli bir üyesi. Bana, sinsiliği ya da küstah cazibesi haricinde, General Rameses’i anımsattı. Akhmin ekibinin şerefi ve sevgili erkek kardeşinin ilerlemesi için üst üste sayısız insanı öldürebilecek birisi. Şık giyinen bir adam; işli keten cübbeleri ve her parmağında ışıl ışıl parlayan, muhteşem yüzükleriyle bir çok açıdan tam bir saray züppesi. Sol bileğindeki yeşim bilekliği, sanki sürekli kanla lekelenmişçesine ellerine kızıl renkler yansıtmaktaydı.</p>

  <p>"Sırtlanlar mı lordum Mahu? Bir birahanede tek başınıza ne yapıyorsunuz? Burada güvende olduğunuzu mu zannediyorsunuz?"</p>

  <p>"Ben de sizin gibiyim General Nakhtimin, bir savaşçıyım."</p>

  <p>Kaşlarını çattı.</p>

  <p>"Ve biz savaşçılar, bizi gizli amaçlarına alet edebilmesi için, Tanrı’nın Eli'ne yakın tutuluruz."</p>

  <p>"Hangi Tanrı Lord Mahu?"</p>

  <p>Bira bardağımı onunkine tokuşturdum. "Herhangi bir Tanrı, siz seçin General Nakhtimin. Siz isimlendirin ve ben de ona ilahi söyleyeyim."</p>

  <p>"Sarhoş musunuz?"</p>

  <p>"Hayır, sadece sizin gibiler tarafından takip edildiğim için sinirliyim. Lord Ay'ın bunu yapması gerekmez."</p>

  <p>Albaylardan teki yaklaştı.</p>

  <p>"Köpeklerinize geri çekilmelerini söyleyin."</p>

  <p>Nakhtimin tek elini kaldırdı, parmaklarını sallıyordu. İki albay yürüyüp gittiler.</p>

  <p>"Biz sizi takip etmiyoruz Lord Mahu ama bir oğlanın ve sihirbazın yanında durduğunuzu gördüm. Oğlanı durdurmayı denedik ama," Nakhtimin ellerini cübbesine sildi, teni yağ içerisindeydi, tıpkı nehirden yeni çıkmış bir yılanbalığı gibiydi. Sizden ne istiyordu?"</p>

  <p>"Annenize selamlarımı söylememi istedi."</p>

  <p>Nakhtimin dudaklarını ıslatarak gözlerini kırptı. "Biz sizi arıyorduk lordum Mahu. Oh bu arada, General Rameses’in kızıl saçlı kaltağı becerdiği doğru mu? Kadının yatakta ne kadar çevik olduğuyla, kendisini memnun etmek için her şeyi yaptığıyla övünüyordu."</p>

  <p>"General Rameses’in cinsel alışkanlıkları beni ilgilendirmiyor. Beni aradığınızdan mı bahsetmiştiniz?"</p>

  <p>"Lord Ay," Nakhtimin birasını yudumladı ama büyük bir hızla da tükürdü, adama bağırarak elindeki en iyi palmiye şarabından getirmesini söyledi, "Lord Ay gaspçıyı Memphis’e ve oradan da Thebes’e getirmenin sağgörülü olup olmayacağmı merak ediyor. Belki de onu ve kaltağını Kızıl Topraklar’a gömmeliyiz, ne dersiniz?"</p>

  <p>"Hepimiz olayın önemini idrak ediyor olsak bile General</p>

  <p>Nakhtimin, siz aramızdaki en irfan sahibi kişi olmalısınız."</p>

  <p>"Benden hoşlanmıyorsun Mahu, öyle değil mi?"</p>

  <p>"Kendi kendine iltifat ediyorsun General. Benim aklımın ucundan dahi geçmiyorsun."</p>

  <p>Zorla yutkundu ve başını önüne indirdi, yeni kırılmış hurmaların saçıldığı yere baktı. Sonra kafasını kaldırdı.</p>

  <p>"Neden?" diye fısıldadı. "Ben seni hep takdir ettim Mahu. Benim erkek kardeşim gibisin. Bir kaç ilken var ama bunları da takip ediyorsun."</p>

  <p>"Ya siz General Nakhtimin?"</p>

  <p>"Benim hiçbir ilkem yok lordum Mahu. Senin gibi, ruhumun olduğundan da şüphedeyim." Gözlerini kırparak uzaklara baktı.</p>

  <p>Merakım uyanmıştı. Diğerleri de benim hissettiklerimi mi hissediyordu? Horemheb, Rameses, Maya ve Huy? Hepimiz de gücün bu çılgın hayalinde kayıp olmuş, bir kez onun parçası olunca da kurtulamamış mıydık?</p>

  <p>"Sizi aşağılamak amacında değildim General Nakhtimin."</p>

  <p>"Gücenmedim." Nakhtimin gülümsedi. "Sadece şunu söylemek istiyorum ki erkek kardeşim sürekli olarak bana kendisine değil size benzemem gerektiğini söyleyip duruyor. Şimdi, sizi neden arayıp durduğuma gelince. Bu haber tüm Memphis’de konuşuluyor, her bir kapıya muhafızlar yerleştirilmiş durumda. Akhenaten şehirde görülmüş!"</p>

  <p>Tılsımı daha sıkı kavrayarak, yüzümü kayıtsız tuttum.</p>

  <p>"Ama bu çok saçma," diye fısıldadım. "Bunun tek bir şartla olabileceğini biliyorsunuz General Nakhtimin. Onu Libya kadar uzak batıda ve barbarların ülkesi kadar uzak kuzeyde çeşitli yerlerde göreceğiz. Gemi güvertesinde, Büyük Yeşil’de, Horus Yolu boyunca araba kullanırken ya da Canaan’ın bazı şehirlerinde ihtişam içerisinde geçiş yaparken görülecek. Bizi lanetlemek için geri gelecek."</p>

  <p>"Bu farklı." Nakhtimin başını salladı. "Albay Nebamun'un dışında değişik kişilerce de görülmüş. Kuzeye giden yoldaki Mor</p>

  <p>Kapı'nın ötesinden bir birlik almış. Onun konağına saldıran paralı askerleri anımsıyor musun? Pekala, içlerinden bazıları kaçtı. Zafer geçit alayının ardından, Nebamun onların batı Kızıl Toprakları’nın sınırındaki bir kasabada saklandıklarını işitmiş. Şimdi, Nebamun evine yapılan saldırıyı kişisel bir yüzleşme olarak görüyor.</p>

  <p>Siz hep birlikte Delta’da meşgulken, o da bu şehri herhangi bir kaçak var mı diye arattı. General Horemheb onu başka bir şey düşünmeye sevk edebilmek için neredeyse boğazından tutup salladı.</p>

  <p>Eğer Nebamun kendi kan davasının peşine düşmüş olmasa, o askeri alaylar bir gün öncesinde hareket ettirilirdi."</p>

  <p>"Yani?" diye sordum.</p>

  <p>"Her neyse, zafer geçit töreninin ardından, Nebamun avına devam etti. O ve araba birliği atların dinlenmesi ve su almak için durdu. Bubastis ’e geri dönerlerken, bir grup hacı kuzeye doğru yol alarak geçip gitti. Kutsal bir kedi heykeli taşıyorlardı. Bu hacıların kendilerini kültlerine nasıl adadıklarını bilirsiniz: ilahiler ve şarkılar söyleyerek. Su çekmek için kuyunun yanında durdular. Memphis’de gördüklerinden dolayı heyecanlıydılar ve bunu aralarında tartışıyorlardı. Nebamun, Tanrıça Bastet’in heykeline bakmak için onların yanına gitti, kendisine teki kısa diğeri uzun boylu iki ruhban eşlik ediyordu. İkisinin de yüzlerini saklayan birer kedi maskesi vardı. Nebamun onları görmezden geldi ve kafileye ilerledi."</p>

  <p>"Yani onların suratlarını görmedi, öyle mi?"</p>

  <p>"Ah, gördü. Hacılardan teki ruhbanlara su takdim etti. İçmek için maskelerini çıkarttılar. Nebamun'un gözüne yüzlerden teki takıldı, adamın garip bir göğsü ve geniş kalçaları vardı ama aklına o an bir şey gelmedi. Ancak hacılar ilerleyip gittikten sonra gördüğü şeyi anlamlandırdı ve detayları anımsadıkça, gördüğü adamın Akhenaten, Mısır’ın eski Firavun'u olduğundan emin oldu."</p>

  <p>"Peşine düştü mü?"</p>

  <p>"Tabi ki düştü. Ama yoldan ayrılıp araştırmasını sürdürmek için kasabada durduğunda ve hacıları yakaladığında, bahsi geçen ruhbanın ortadan yok olduğunu fark etti. Ruhbanın değerli bir şeyi unuttuğu ve dolayısıyla da Memphis’e geri döndüğü bilgisini aldı.</p>

  <p>Nebamun bu ruhbanın, eski Firavun'umuzun, tanındığından şüphelendiğinden ve dolayısıyla da sıvışmaya karar verdiğinden emin."</p>

  <p>"Yani şehir baştan aşağıya araştırıldı, öyle mi?" diye sordum.</p>

  <p>"Çok fazla yaygara yaratmadan her ne yapılabilirse o yapıldı." Nakhtimin ayağa kalktı. "Lord Ay, sizi bulup haber vermemi istedi." Bir bardak hurma şarabı tutan terli birahane sahibini elini sallayarak uzaklaştırdı ve adama doğru bir bakır deben attı.</p>

  <p>"Artık istemiyorum. Arkadaşıma ver."</p>

  <p>Nakhtimin eğilip selam verdi ve beni şarabımla baş başa bırakarak çıkıp gitti.</p>

  <p>Telaş yüklü meydanın karşısına baktım ve kendi kendime gülümsedim. Akhenaten'le paylaştığımız ve hakkında düşünebileceğim uzun yıllarımız vardı. Ataları sürülerini Mısır’ın zenginliğinde otlatmak için önlerine katarak Canaan' dan aşağı inen annesi Baş Kraliçe Tiye’nin gizli öğretisinden dolayı Aten’e, her şeye gücü yetene, gözle görünmeyen Tanrı ’ya ibadet etmeye nasıl da başlamıştı. Diğerleri Aten'e ibadetin babasının saltanatı süresince zaten var olduğunu, bu ibadetin Karnak'taki Amun-Ra ve Thebes 'deki Luxor Tapınakları'nın gittikçe büyüyen gücüne karşı gelmek için atılan siyasi bir adım olduğunu iddia etmekteydiler. Yine de diğerleri bunu her ikisinin bir karışımı olarak sürdürdüler, ancak büyüyüp dinledikçe, istediğini yapabilmiş olması durumunda onu daha doğumunda öldürtecek ruh halindeki babası tarafından reddedilip aşağılanan genç adamın bir görüşle nasıl inanılmaz derecede etkilendiğine şahit oldum. Akhenaten’in Amun-Ra ruhbanlarının elinde maruz kaldığı aşağılanmayı düşündüm. Milyonlarca Yıl Konakları'ndan nasıl uzaklaştırılmış ve Büyük Ev’de diğerleriyle kaynaşmasına nasıl da izin verilmemişti. Akhenaten’in kendisini Aten’e adayışı en basit haliyle bir intikam mıydı? Sırf çamurun havalandığını görmek için suyu mu karıştırıyordu? Memphis 'deki o akşam hayret ettim. Akhenaten’in gölgesi hala her şeyin üzerine asılıydı; kişilik ve politikaları hala Mısır ülkesine hakimdi. İstediği şey bu muydu? İnsanların kendisinin bir zamanlar bu dünyada var olduğunu, bilinmezden gelmeyeceklerinden emin olmak mıydı?</p>

  <p>Ruhbanlardan teki onu, "Fesatçıların Başı," olarak tanımlamıştı. "Fesatçıların ve yalancıların başı." Benim oğlum yok ama olsaydı ona hayatta öğrendiğim tek gerçek dersi öğretirdim: Çocukken neysek, erişkinken de oyuz; çocukken bize nasıl davranılırsa, büyüdüğümüzde biz de diğerlerine öyle davranırız. Oh, peruklarımızı takarız ve görev zincirlerimizi boyunlarımıza geçiririz. Altın, gümüş ve değerli taşlarla yüklü güzel cübbelerimize bürünür, dolayısıyla göz kamaştıran imgeler halinde ışıldarız.</p>

  <p>Ama kalp süslenemez. O değişmez, sadece öğrendiği şeyi yansıtır.</p>

  <p>O akşam, tozlu bir palmiye ağacının altında ucuz hurma şarabı yudumlayarak otururken, Akhenaten hakkında gerçek ve doğru olan her şeyin benim için de gerçek olduğunu fark ettim; bu ikimiz arasındaki bağdı. Küçüklük yıllarımda, bir Kap Çocuğu iken, Firavun'un Baş Elçisi, büyük Hotep bana gerçekte babamın oğlu olmadığım yönünde alay ederek sataşmıştı. Belki de bu durum babamın benimle neden o kadar az ilgilendiğini, beni neden kalbi karanlıkta sivrilmiş bir kadın olan Isithia Hala’nın o netameli ellerine bıraktığını açıklıyordu. Eğer kayıtlar doğruysa, o benim öz annemi mezara sürükleyen ve bana, bir çocuğa, her tür gizli gaddarlıkla eziyet etmek kadar diğer hiçbir şeyden tat almayan bir kadındı. Büyüdüğümde, ona yaptıklarının hepsini teker teker ödettirdim. Sobeck’e onu ve gizli gizli buluşup birlikte olduğu o Kraliyet Cariyesi'ni ele verenin halam olduğunu söyledim. Sineklerin, ki bu onun hayatta dayanamadığı bir şeydi, halamla birlikte gömülmeleri emrini verdim. Aynı zamanda mumyacılara onun kalbini yakınalarını söyledim, ki böylece Ölüler Diyarı'nın Koridorları'nda sonsuza kadar gezinmek zorunda kalsın.</p>

  <p>Ay’ın beni Kraliyet Çemberi'nden nasıl sürmeye çalıştığını düşündüm, buna neden direndiğimin bilincindeydim. İlk başta</p>

  <p>Prens’e, benimle daha önce olan bitenler arasındaki canlı bağa sadakatim geliyordu. İkincisi-evet, bir sebep daha vardı, bu beni sorgulayanlara anlattığım bir şeydi, çok basit, çok kolay anlaşılır, neredeyse çocukça. Doğru, gidecek başka bir yerim ve yapacak başka bir şeyim yoktu ama hepsi bu değildi. Doğru sebep meraklı oluşumdu. Ben tıpkı Pazar yerinde boş boş gezinen ve yaşanan en dramatik kavgayı seyreden bir adam gibiydim. Aşağılamalar uçuşur, sırlar ortaya dökülür, kıskançlıklar su yüzüne çıkar ve her ne kadar bunun sizinle bir alakası olmasa da, yine de bu oyuna hapsolur kalırsınız; kalıp ne olacağını görmek istersiniz.</p>

  <p>Palmiye şarabımı bitirdim ve sopamı kavrayarak Ptah’ın kollan göğsünde kavuşturulmuş, görmeyen gözleri Siyah Topraklar'a bakar haldeki oyulmuş figürlerinin hakim olduğu büyük bahçe kapısından şehri terk ettim. Köylülerin çoğu da oradan ayrılmaktaydı, dükkanlar ve Pazar yerleri kapanmıştı. Hepsi de içtikleri şarap ve biraların ardından uykuluydu, kalpleri ise ülkenin Büyük Kişi'lerinin yaptıklarına dair şaşkınlıkla doluydu. Aralarındaki konuşmaları, Akhenaten’in geri döndüğüne dair dedikoduları dinledim. Büyük Kafir onları yalnız bırakmayacaktı! Ondan sanki batıdan gelen şeytanı bir ruh, kasvetli bir hayaletmiş gibi bahsettiler. Kendi kendime gülümsedim. Efsane ve hikayeler çoktan doğmaya, doğrular yavaş yavaş çarpıtılmaya başlanmıştı.</p>

  <p>Nebamun'un sayfiye konağına, Nil’in kıyısına oturtulan ama buna rağmen Nil'den uzun çimenler, çalılar ve ağaç dallarıyla yalıtılan o şık eve yaklaştım. Artık tamamen sakin görünüyordu, gaspçının paralı askerlerinin gerçekleştirdiği o çılgın saldırıyı, zafere ne kadar yaklaştıklarını anımsadım. Nebamun da muhakkak tüm bu yaşananları unutmamıştı. Askeri alaylarının üyeleri ağaçların arasında kamp kurmuştu, tıpkı benim kamp ateşinin etrafındaki askerlerim gibi hala günün olaylarını kutlamaktaydılar. Yüzbaşıları beni selamlamak için ayağa kalktı, şehirde tek başıma gezindiğimden dolayı incinmişti, bana bunun güveli bir şey olmadığından yakındı. Onunla hemfikir oldum. Avlu girişindeki iki büyük minderi işaret etti. Nebamun, olan bitenin dehşetini anımsatmak için, her ikisinin önüne de birer kafatası yerleştirmişti.</p>

  <p>Adama etrafı gözetlemesini söyledim, askerlerin çoğunluğunun gölgelerde uzandıkları avluya girdim. Yüzbaşı koşturarak peşimden geldi, Ay’ın maiyetinin Prens’i nasıl geri getirdiğinden bahsetti. Onu ve Djarka’yı eski odalarında buldum. Albay Nebamun zafer ziyafetinde hala mevcuttu ve kahyası ta ki beni yalnız bırakmasını doğrudan yüzüne söyleyene kadar etrafımda dolandı durdu. Tutankhamun merhabalaşmak için yanıma geldi, sürekli olarak bir ayağından diğerine sıçrayarak dans ediyordu, küçük kolları ise yukarı uzatılmıştı. Djarka’nın morali hala bozuk görünüyor ve özür dilercesine bakıyordu. Ona konunun sonlandırıldığını söyledim.</p>

  <p>"Lord Ay’a karşı gelemezdin," diyerek endişelerini giderdim. "Belki de seni yalnız bırakmamalıydım ama başka çarem yoktu. Şimdi gel, yiyecek ve içecek bir şey ister misin?"</p>

  <p>Djarka mutfağa indi, yiyecek ve şarapla geri döndü, Prens’e de elma suyu getirmişti. Oturup Tutankhamun'un yaptığı gevezeliği, ardı arkası kesilmez som yağmurnnu dinledim. Büyük Savaş'ta kaç kişi öldürmüştüm? Ben Büyük Bir Savaşçı mıydım?</p>

  <p>Ona savaşın nasıl yürütüldüğünü gösterebilir miydim?</p>

  <p>Onun oyuncak askerlerini ve arabalarını düzenledim, o meyve suyunu içip susamlı kekini kemirerek yuvarlak gözlerle beni seyrederken, ona olabilecek en kötü tanımlamayı yaptım. Djarka’yı bir yana çektim ve ona, Prens hiçbir şeyin ya da hiç kimsenin farkında değilmiş gibi görünürken, Prens’te yaşanan o trans benzeri halin bir kez daha tekrarlayıp tekrarlamadığını sordum.</p>

  <p>Djarka başını olumsuz anlamda salladı. Ondan <i>shet</i> kutusunu, benim ve Tutankhamun 'un ilgisini çeken o küçük kara kaplumbağalarını, getirmesini istedim, bunları Thebes'ten getirmiştim.</p>

  <p>Oğlan onları sevmişti. Kabuklarını değişik renklerde boyamıştım.</p>

  <p>Aramızda paylaştığımız bir sır vardı. Her kaplumbağa Kraliyet</p>

  <p>Çemberi'nin bir üyesinin adıyla adlandırılmıştı: Horemheb, Rameses, Meryre, Tutu, Huy ve Maya. En sonuncusu en şişman olanıydı. Tutankharnun bunun komik olduğunu düşündü ve sık sık parmaklarının gerisinden kıkırdadı. Küçük şeylerin yerde sürünmelerini seyrettim.</p>

  <p>"Lordum?"</p>

  <p>"Evet Mahu Amca?"</p>

  <p>"Meryre ve Tutu nerede? İki kaplumbağanız eksik."</p>

  <p>"Onları boğdum." Tutankhamun ayağa kalktı, elleri iki yanından aşağı sallanıyordu. Bakışlarımı yakalamış olmalıydı, çünkü alt dudağı sarktı ve titremeye başladı. "Onlar vatan hainiydi,"</p>

  <p>diye açıkladı. "Artık Kraliyet Çemberi’nin üyesi değillerdi, dolayısıyla onları havuzda boğdum ve bahçeye gömdüm."</p>

  <p>Sert bir şekilde başını iki yana sallayan Djarka’ya baktım.</p>

  <p>"Hata mı yaptım Mahu Amca?"</p>

  <p>Tam evet diye karşılık verecektim ki, savaşta öldürdüğüm ya da gecenin karanlığında sessiz ve hızlı bir şekilde doğradığım tüm o adamları düşündüm. Kollarımı ileri doğru uzattım. Bana doğru koştu.</p>

  <p>"Onlar sadece iki kaplumbağaydı," diye fısıldadım.</p>

  <p>"Onlar vatan hainiydi," diye sert bir şekilde yanıtladı. "Onlar seni öldüreceklerdi Lord Mahu."</p>

  <p>Kaplumbağalar sağa sola doğru ilerlerlerken, Senet adlı oyun için oyun tahtası ve taşları düzenledim, Prens’in göz kapakları ağırlaşana kadar onunla bu oyunu oynadım. Djarka onu kucaklayıp aldı ve yatağına götürdü, ben de evin diğer yanına dolandım.</p>

  <p><br /></p>

  <p><span class="ilkharf">N</span>ebamun'un kahyası bana Khufu'nun odasının yakın gözetim altında tutulduğuna dair güvence verdi. Esire zorluk yaratılmamış, ona ilk olarak kahyanın tattığı yiyecek ve içecekler verilmişti. Kapıyı açıp içeri baktım. Khufu yatağına uzanmış, domuz gibi horluyordu.</p>

  <p>Nebamun geriye hafif sarhoş döndü, boynunda çiçeklerden yapılma bir kolye vardı, kulağının arkasına bir lotus yerleştirilmişti, ziyafete davetli her bir misafirden yükselen parfüm eriyip üzerine sinmişti, dolayısıyla tıpkı bir tapınak kızı gibi kokuyordu.</p>

  <p>Kendisine subaylarından ikisi yardım etmekteydi, onu sarhoş halde bir tabureye tünediği, bir testi bira için bağırdığı koridora çıkartan da bu adamlardı. Elindeki küçük kutuyu açtı.</p>

  <p>"Bak Mahu." Yaşlı asker tehlikeli bir şekilde sallandı. "Bana ne verdiklerine bak."</p>

  <p>Bu mücevherlerle süslü altın bir cesaret tasmasıydı, Nebamun'u "Yiğitlikte Öncü" ilan ediyordu. Bunu tekrar kutuya koydu ve benden içki içerken kendisine eşlik etmemi istedi. Bir kez daha savaşı kendine göre aktardı, Horemheb’in zaferinin ihtişamından ve benim, onun ifadesiyle, bundaki büyük önemimden bahsetti.</p>

  <p>Nebamun gerçek bir askerdi, hem kendisi hem de üstlerini alaya alan komik hikayeler evinin gerçek kaynağıydı. Ziyafet hakkında da gevezelik etti: Geriye kalanların ziyafete hala devam ettikleri sonucuna vardım.</p>

  <p>"Ama," Nebamun burnunun yanına vurdu, "davranışlarıyla göstermeye çalıştıkları kadar sarhoş değiller. Senin yarın, şafaktan hemen önce, bir av partisi için kendilerine katılmanı istiyorlar, ne dersin?"</p>

  <p>"Çünkü bizim hep yaptığımız şey bu, bugüne kadar hep yapmış olduğumuz şey, Kap Çocukları, Kraliyet Çemberi olarak: Çöle, kulakların, gözlerin, yazmanların bulunmadıkları o yere gideriz."</p>

  <p>Nebamun, "Ben de öyle düşünmüştüm," diyerek hemfikir oldu. <i>"Saati</i>'yi, gaspçıyı tartışmak istiyorlar."</p>

  <p>"Senin gerçek Firavun'u gördüğün söyleniyor?"</p>

  <p>"Ben onu Gerçek Firavun olarak adlandırmadım." Nebamun ayıldı. "O <i>benim</i> Gerçek Firavun'um değildi. Akhenaten’i bir an için gördüm ve bu konuda doğruyu söylüyorum." Pannağını bana doğru salladı ve Nakhtimin’in bana aktardığı hikayenin aynısını anlattı.</p>

  <p>"Ama emin misin?"</p>

  <p>"Önemsiz bir şans işte," diye geçiştirdi. "Bu nasıl bir şeydir bilirsin Mahu. Bir şeyi görürsün, ilk başta gerçekten ne olduğunu anlamaz ya da fark etmezsin. Aklın başına sonradan gelir." Başını salladı. "İçmiyordum. Ne gördüğümün farkındayım. Uzun boylu, kemikliydi, göğsü çıkıktı, göbeği torba gibiydi, kalçaları genişti ama tüm bunların ötesinde uzun ve zayıf parmakları vardı, o gözler, yüz hattı, uzun bir çene. Turkuvaz bir tespih çekiyordu.</p>

  <p>Onunla bir kez Thebes’te yan yana dikilmiştim." Gülümsedi. "Ya da belki de onun önünde burnumu yere dayadığımı söylemeliyim.</p>

  <p>Büyük değişiklikler yapmakla meşgul bu adamı inceleme fırsatını o zaman yakalamıştım. Ben yüzleri anımsarım. Onunkini de anımsıyorum. Dilerdim ki onu yakalamış olayım ama ... " Omzunu silkti.</p>

  <p>"Yanılmış olamaz mısın?"</p>

  <p>Nebamun gülümsedi. "Hayır, hayır lordum. Ay, gerçeği araştırmaya çoktan başladı. Gaspçı ve suç ortakları, paralı asker yüzbaşılarından bazıları da dahil olmak üzere, Khebt’e götürüldü ve işkenceye tabi tutuldu."</p>

  <p>"Lordum Ay sabırsızdır."</p>

  <p>Nebamun, "Kendi işkencecisini beraberinde getirdi," diye yanıtladı. "Usernu'yu."</p>

  <p>Osiris Tapınağı'ndan gelen Şef İşkenceci’nin unvanını anımsadım. Bu adam Ay’ın yardakçılarından tekiydi, Sırlar Evi’nin altındaki korkunç zindan ve odaları idare etmişti.</p>

  <p>Nebamun, "Senin bunu bildiğini düşünmüştüm," diye kelimeleri uzatarak konuştu. "Sırlar Evi senin sorumluluğunda değil miydi?"</p>

  <p>"Öyle sanıyordum," diye hemfikir oldum. "Bu Lord Ay'la aramda basit bir rekabet konusu ama anlaşmaya vardık. Ben onun işine burnumu sokmuyorum, o da kesinlikle benimkine. Peki, bu işkenceciler ne öğrendi?"</p>

  <p>Nebamun bir işaret parmağını ve bir de baş parmağını kaldırdı, sanki küçük bir şey ölçüyor gibiydi. "Minicik altın külçeleri," diye mırıldandı. "Ama kesin olan tek bir şey var. Ay’ın öğrendiklerine göre-ki o tüm bunları Kraliyet Çemberi'ne zaten anlatıyor, hiç birisini gizlemiyor-Akhenaten Canaan’da görülmüş. Onun hala orada olduğuna inanıyorlar. Peki, bu konuda ne düşünüyorsun?"</p>

  <p>"Doğru olabilir," diyerek tasdikledim. "Ama eğer Meryre sahtekarlarla işbirliği yapabiliyorsa, aynı şeyi Lord Ay da yapabilir."</p>

  <p>Yaşlı albay kaşlarını çattı.</p>

  <p>"Sana güveniyorum Albay."</p>

  <p>Öne doğru uzandı ve sevecen bir tavırla dizime vurdu.</p>

  <p>"Sen de polis olmana rağmen hiç de kötü bir yoldaş değilsin Mahu."</p>

  <p>"Ya," diye devam ettim, "Ay, aynı oyunu oynamaya karar vermişse? Yani Akhenaten’in hala hayatta olduğu dedikodularını etrafa yayıyorsa. Bu, ortak bir düşmanla karşı karşıya gelmeleri için, Kraliyet Çemberi'ni tekrar bir araya getirecektir."</p>

  <p>Nebamun kafasını kaşıdı. "Ben sadece bir askerim Mahu.</p>

  <p>Hayır, aslında bu sadece bir bahane. Senin ne demek istediğini anlıyorum. Eğer Mısır güçlüyse, benim gibiler onun düşmanlarını öldürecektir."</p>

  <p>"Ben buradan ayrıldıktan sonra," diye konuyu değiştirerek sordum, "Meryre nasıldı?"</p>

  <p>"Çok sessiz." Nebamun göz kırptı. "Evet, çok sessiz, baskı altında bile denebilir. Her ne kadar ona ruhban sürüsüyle görüşme hakkı tanımış olsam bile, silahlı hizmetkarlarının ondan olabildiğince uzak tutulmalarını da garanti altına aldım. O ... " Nebamun dudaklarını ileri doğru uzattı, "sanki bir şey beklediğini ya da dinlediğini düşünebilirdin. <i>Permet cha</i>’ya bakmak için iznimi istedi."</p>

  <p>"Bir kütüphanen mi var?" diye sordum.</p>

  <p>"Sadece küçük bir tane. Dokümanlar, kitaplar, sağdan soldan toparladığım şeyler. Okumayı severim Lord Mahu. Senin de bir şair olduğunu biliyorum."</p>

  <p>"Peki Meryre ne istedi?"</p>

  <p>"Amnett'le, Ölüler Ülkesi'yle ilgilendiğini söyledi. Ona tekrar sordum. Aynı yanıtı verdi. Ölüler Ülkesi'ni görmek istedi."</p>

  <p>"Ne demek istediğini anladın mı?"</p>

  <p>Nebamun omzunu silkti. "Ruhbanları bilirsiniz. Ondan bundan çene çalıp dururlar. Bunda hiçbir sakınca görmedim. Kütüphane evin arkasındaki küçük bir odadır. Karanlık ve kurudur, el yazmalarını tutmak için uygun bir yerdir. Oraya bir tek ben ve kedim girer; fareleri yakalamak için orada yaşar."</p>

  <p>"Ya Meryre’nin kaçışı?"</p>

  <p>Nebamun yüzünü astı. "Bu nasıl bir şeydir bilirsin lordum</p>

  <p>Mahu. Tanrı'nın Babası Ay geldi, çok kibirli davranıyordu ama sonra ben oradan ayrıldım. Uygun adım ilerleme emri almıştık ve gitmeye hazırdım. Bir gece önce Meryre ve maiyeti buradaydı, ertesi gün ise gitmişlerdi."</p>

  <p>"Kaçmalarım Lord Ay’ın ayarladığını mı düşünüyorsun?"</p>

  <p>"Bu aklıma geldi ama Lord Horemheb'den de şüphelendim."</p>

  <p>Nebamun sırıttı. "Belki de Lord Ay, Meryre’nin işkenceye maruz kalmasını istememiştir? Nasıl olsa ... " Nebamun ayağa kalktı, bira testisini düşürdü, bunu hemen yakaladım ve masaya koydum.</p>

  <p>"Teşekkür ederim. Buna rağmen," kapıya yürüdü, "Aten kültünün baş ruhbanlarından teki bir yana, Kraliyet Çemberi üyelerini infaz etmek çok utanç verici olurdu. Her neyse, ben yatmaya gidiyorum."</p>

  <p>Bir süre bekledim, sonra evin arkasında Nebamun'un kütüphanesi işlevini gören ikinci kattaki küçük odaya indim. Kahyaya yağ lambalarını getirmesini söyledim. Bunları yaktım. Bir köşede uyuyan kedi ayağa fırladı ve krallığını sessiz adımlarla turladı. Burası tipik bir asker odasıydı, her şey düzenli bir şekilde dosyalanıp yerleştirilmişti. Parşömenler kalın sertleştirilmiş sazlardan yapılma küfelerde tutulmaktaydı. Kapağı kaldırdığımda havaya yükselen toza bakılırsa bunlara haftalardır dokunulmadığı belliydi. Her birisi büyük bir dikkatle etiketlenmiş diğer papirüs rulolarının yerleştirildiği raflara doğru yürüdüm. Cilalı firavun inciri tahta yine oldukça kalın bir toz katmanıyla kaplıydı. Bir lambayla yaklaşarak, tozun üzerinde iz yakalayana kadar her bir çıkıntıyı inceledim. Dokümanı çekip aldım. Oldukça rasgele bir tarzda rulo yapılmıştı; Meryre’nin baktığı doküman buydu. Bunu masaya yaydım ve oldukça büyük bir hayal kırıklığına uğradım, çünkü bu sadece bir haritaydı. Tepesindeki hiyeroglifler bunun</p>

  <p>Aauaaul-ShetAiu'nun, Gizli Kapı ve Yollar Tanrıları’nın malı olduğunu göstermekteydi, bu Mısır, Canaan ve Sinai’nin derme çatma bir tarzda yapılandırılan haritası için oldukça görkemli bir başlıktı. Çeşitli şehirlerin yanı sıra Nil de açıkça şekillendirilmişti, Büyük Yeşil kuzeye doğru uzanıyordu, Hitit ve Mitanni toprakları da Sinai yarımadası ve Horus Yolu'nun yanı sıra betimlenmişti.</p>

  <p>Yağ lambasını hareket ettirdiğimde, Meryre’nin Aten Şehri’nin yerini işaretlediğini fark ettim.</p>

  <p>"Bunu neden yaptı?" diye sordum.</p>

  <p>Kütüphaneyi bir kez daha gözden geçirdim ama hiçbir şey bulamadım. Mutfağa indim, uykulu gözlü aşçılara yemek salonuna kömürde kızartılmış, Üzerlerine şifalı bitkiler serpiştirilmiş biftek, taze ekmek ve bir testi şaraptan oluşan hafif bir yemek getinnelerini söyledim. Gittim, bir tekme savurarak Khufu'yu uyandırdım. Uykuluydu, söyleyeceklerini ağzında geveliyordu, ona yıkanmasını ve bir şeyler yemek üzere benimle buluşmasını söyledim. Kısa bir süre sonrasında yağ lambalarının ışığında yemeklerimizi yiyorduk. Khufu çok açtı, o kadar hızlı atıştırıyor, şarabı o kadar kana kana içiyordu ki, ona dikkatli olmasını söyledim.</p>

  <p>Durdu, ağzı doluydu.</p>

  <p>"Sözünüzü tutacak mısınız Lord Mahu?"</p>

  <p>"Hayatın, uzuvların ve güvenliğin garanti altında," diye yanıtladım. "Buna yer ve gök üzerine yemin ederim. Sana para verilecek, ihtiyacın olan erzakları alacaksın ve dünyada kendi yolunu çizmene izin verilecek. Şimdi, söyle bana Khufu, bu olduğunda nereye gideceksin?"</p>

  <p>Sertçe yutkundu.</p>

  <p>"Ya da izin ver daha açık olayım. Eğer Meryre'yi takip etmek istiyor olsaydın, nereye giderdin?"</p>

  <p>Şarap kadehine baktı. "Eğer," diye geveledi, "eğer gitmem gerekseydi, Doğu Köyleri'nden tekine seyahat ederdim."</p>

  <p>Meryre’nin incelemekte olduğu haritayı anımsadım.</p>

  <p>"Ardından da kuzeye doğru mu ilerlerdin?"</p>

  <p>Khufu başını sallayarak onayladı. "Doğuya git, sonra Medjay'lardan kaçmak için kuzeye yol al, çölü geç ve Canaan’a gir, işte bizim gibiler için en güvenli yer orası. Hitit sarayında kendimize hala sığınacak bir yer buluruz ama bu tehlikeli olacaktır. Prens Aziru artık tam bir kırık saz, yakalanmamız için başımıza ödül de konulacaktır. Ancak, ben onlara katılmayacağım." Kasvetli bir tavırla bana baktı." Beni serbest bıraktığınızda Lord Mahu, güneye, Kush’a gideceğim. Kendime küçük bir kasaba tapınağı bulacağım ve hayatımı orada huzur içerisinde noktalayacağım."</p>

  <p>"Meryre Ölüler Ülkesi ile ne demek istedi? Uzak Ufuk'tan bahsetmiyor muydu?"</p>

  <p>"Onun Ölü Denizi hakkında konuştuğunu işittim, bu gelip geçici bir göndermeydi, burası kuzey Canaan'daki büyük bir göldür. Suyu o kadar tuzludur ki içinde tek bir hayat barındırmaz, etrafı acımasız çöllerle çevrilidir. Yerli halkın iddiasına göre iki büyük şehir, Sodom ve Gomora, bir zamanlar araziyi yakıp kavuran ve suyunu da tam bir zehire çeviren o ateşle yok edilmeden önce oradaymışlar."</p>

  <p>"Söyleyeceğin başka bir şey var mı?"</p>

  <p>Khufu başını olumsuz anlamda salladı.</p>

  <p>"Ya Akhcnaten’in Canaan’da görüldüğüne dair dolaşmakta olan şu dedikodular?"</p>

  <p>"Sizin de söylediğiniz gibi lordum Maim, bunlar dedikodu.</p>

  <p>Bir araştırma yapıldı. .. "</p>

  <p>Masada ileri doğru uzandım, bıçağım Khufu'nun gözlerinden sadece bir kaç santimetre mesafedeydi.</p>

  <p>"Lordum Mahu, doğruyu söylüyorum. Neden yalan söyleyeyim ki? Prens Azim araştırdı ama hiçbir şey bulamadı; işte sahtekar da bu yüzden ortaya çıktı." Derin bir nefes aldı. "Ben, tıpkı Djoser gibi, Savaş Konseyi'nin dışında bırakıldım. Sanırım, başarılı olmaları durumunda gerçek Akhenaten’in ortaya çıkacağını ümit ediyorlardı. Benim görevim gaspçının Gerçek Firavun olduğunu ifade etmekti, bundan ne daha azı ne de fazlası benden beklenmemekteydi."</p>

  <p>"Söyle bana." Bıçağı geri çektim. "Djoser, Horus Yolu boyunda öldürüldü ama ölmeden hemen önce ağzında doktor Pentju, Meryre’nin bu doktoru kendi entrikasının içine çekmekte ne kadar istekli olduğu hakkında bir şeyler geveledi. Pekala, Pentju ger çekten de çok güçlü bir adam, iyi bir doktor ama neden komplocular onunla bu kadar çok ilgilensinler?"</p>

  <p>Khufu "O Kraliyet Çemberi'nin üyelerinden birisiydi, öyle değil mi?" diye kekeledi. "Prens Tutankhamun 'un muhafızı, annesinin de arkadaşıydı."</p>

  <p>Onu, gözlerinden gelip geçen o korku işaretini yakaladım.</p>

  <p>Tek pişmanlığım ise o gün onu orada konuşmaya daha fazla zorlamamış olmamdır.</p>

  <p>"Bana anlatmanı istiyorum." Bıçağı geri bıraktım ve odanın papirüs kalemli ve mürekkep hokkalı yazma paletini yerleştirdiğim diğer ucunu işaret ettim. "Oraya gitmeni ve Aten Şehri’nin parçalanmaya başladığı andan itibaren bildiğin her şeyi yazmanı istiyorum." Bileklerini sıkıca yakaladım. "Her şeyi bilmek istiyorum. Oldukça iyi uyudun. Açlığın giderildi ve göbeğine de yeterince şarap girdi. Bekleyeceğim."</p>

  <p>Khufu ayağa kalktı ve hızla yürüdü.</p>

  <p>Bu doküman hala bende. Onu hep yakınımda tuttum: şimdi izin verin Khufu kendi hikayesini aktarsın.</p>
</body>
</html>
