<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="75" id="page75"></span><st c="0">Askerler</st><span><st c="9">22, Salı</st></span></h1>
		<p><span><st c="18">M</st></span><st c="20">üdürün oğlu öldüğünde orduda gönüllü askermiş, bu yüzden de müdür okuldan çıktığımızda her zaman askerlerin geçişini izlemek için ana caddeye çıkar. </st><st c="169">Dün bir piyade alayı geçerken elli çocuk bandonun etrafında hoplayıp zıplamaya, cetvelle çantalarında tempo tutarak şarkılar söylemeye başladı. </st><st c="313">Biz de bir grup halinde kaldırımda duruyor, seyrediyorduk: daracık giysileri içine sıkışmış, kocaman bir parça ekmeği dişleyen Garrone; o iyi giyimli, devamlı giysilerindeki tüyleri silkeleyen Votini; babasının ceketini giymiş olan, demircinin oğlu Precossi; Calabrialı, küçük duvarcı, kızıl saçlı Crossi; sert suratlı Franti; hatta topçu yüzbaşının oğlu, hani şu bir çocuğu arabanın altından kurtaran, şim</st><span epub:type="pagebreak" title="76" id="page76"></span><st c="719">di koltuk değnekleriyle yürüyen Robetti. </st><st c="761">Franti topallayan bir askerin yüzüne güldü. </st><st c="805">Ama hemen bir adamın elini omzunda hissetti, döndü: Müdürdü.</st></p>
		<figure>
			<img src="image/img07.jpg" alt="" />
		</figure>
		<p><st c="865">“Bana bak,” dedi ona müdür, “sırada yürüyen, ne intikamını alabilecek ne cevap verebilecek bir askerle alay etmek eli kolu bağlı bir adama hakaret etmek gibidir: Alçaklıktır bu.” Franti gözden kayboldu. </st><st c="1069">As</st><span epub:type="pagebreak" title="77" id="page77"></span><st c="1071">kerler ter ve toz toprak içinde, dörder dörder geçiyor, tüfekleri güneşte parıldıyordu.</st></p>
		<p><st c="1159">Müdür konuştu: “Askerleri sevmeniz gerekir, çocuklar. </st><st c="1214">Onlar bizim koruyucularımız, yarın yabancı bir ordu ülkemizi tehdit edecek olsa bizler için ölüme gidebilecek insanlardır. </st><st c="1337">Onlar da çocuktur, sizden birkaç yaş büyüktürler; onlar da okula giderler, tıpkı sizler gibi onların da aralarında yoksulu da vardır, zengini de, İtalya’nın dört bir yanından geliyor onlar da. </st><st c="1530">Bakın bir, yüzlerinden anlaşılıyor bu neredeyse: Sicilyalısı, Sardinyalısı, Napolilisi, Lombardialısı, hepsinden de geçiyor. </st><st c="1655">Bu eski bir alay, 1848’de savaşmış olanların alayı. </st><st c="1707">Bu askerler onlar değil, ama bayrak aynı bayrak. </st><st c="1756">Sizler doğmadan yirmi sene önce o bayrak uğruna, ülkemiz için ne çok insan can verdi!”</st></p>
		<p><st c="1842">“İşte bayrak,” dedi Garrone. </st><st c="1872">Gerçekten de biraz ötede, askerlerin başları üzerinde ilerlemekte olan bayrak görülüyordu.</st></p>
		<p><st c="1962">“Şöyle yapın çocuklar,” dedi Müdür, “üç renkli bayrağımız geçerken ellerinizi alnınıza götürüp öğrenci selamınızı verin.”</st></p>
		<p><st c="2084">Bir subayın taşıdığı epeyce solmuş ve yırtılmış, direğine madalyalar asılmış bayrak önümüzden geçti. </st><st c="2186">Hep birlikte elimizi alnımıza götürdük. </st><st c="2226">Subay gülümseyerek bize baktı, eliyle selamımıza karşılık verdi.</st></p>
		<p><st c="2290">“Aferin size, çocuklar,” dedi arkamızdan biri. </st><st c="2338">Dönüp baktık ki yakasına Kırım Savaşı gazilerine verilen mavi nişanı takmış bir ihtiyar, emekli subay.</st></p>
		<p><span epub:type="pagebreak" title="78" id="page78"></span><st c="2440">“Aferin size,” dedi, “güzel bir şey yaptınız.” Bu sırada bir sürü çocuğun etrafını sardığı alay bandosu caddenin sonundan dönüyor, yüzlerce neşeli haykırış savaş marşı gibi boruların çınlayışına eşlik ediyordu.</st></p>
		<p><st c="2651">“Aferin size,” dedi bir kez daha ihtiyar subay, bizlere bakarak, “küçükken bayrağa saygı duyan, büyüdüğünde onu savunmasını da bilecektir.”</st></p>
	</section>
	<div id="charCountTotal" value="2791"></div></body>
</html>
