<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="422" id="page422"></span><st c="0">32 Derece</st><span><st c="10">16, Cuma</st></span></h1>
		<p><span><st c="19">M</st></span><st c="21">illi bayramdan sonra geçen beş gün içinde sıcaklık üç derece arttı. </st><st c="89">Şimdi tam yaz havasındayız, herkeste bir yorgunluk başladı, herkes baharın verdiği o pembe rengini yitirdi, boyunlar ve bacaklar inceldi, başlar sarkar, gözler kapanır oldu. </st><st c="263">Sıcağın bayağı bir dokunduğu, yüzü balmumuna dönen zavallı Nelli arada bir başı defterinin üstünde, derin derin uykuya dalıyor, ama Garrone öğretmen onu görmesin diye hep önüne açık, dik bir kitap koyuyor. </st><st c="469">Crossi kabağa benzer kızıl kafasını sıraya öyle bir dayıyor ki başı gövdesinden kopmuş da oraya bırakılmış gibi görünüyor. </st><st c="592">Nobis çok kalabalık olduğumuzdan ve havayı kirlettiğimizden şikâyet ediyor. </st><st c="668">Of! </st><st c="672">Şu aralar ders çalışmak öyle bir gayret gerektiri</st><span epub:type="pagebreak" title="423" id="page423"></span><st c="721">yor ki! </st><st c="730">Bizim evin camlarından o güzel ağaçlara bakıyorum, öyle koyu bir gölge yapıyorlar ki koşa koşa oraya gidesim geliyor, sıraların arasında böyle tıkış kakış kalmak zorunda olmaktan bir hüzün ve öfke çöküyor içime. </st><st c="942">Ama sonra okuldan çıktığımda benzim soluk mu diye bakmak üzere hep beni gözeten, ödevimin her sayfasında, “Devam edebilecek misin?” diyen canım annemi görünce canlanıyorum. </st><st c="1115">Her sabah altıda derse gitmem için beni uyandırdığında da, “Ha gayret bakalım! </st><st c="1194">Fazla gün kalmadı artık, sonra serbestsin, serin serin dolaşırsın kır yollarının gölge yerlerinde,” diyor. </st><st c="1301">Evet, tarlada yakıcı güneşin altında ya da nehirlerin kör eden, yakan beyaz çakıllı kumları arasında, cam fabrikalarında yüzleri gaz alevine eğik halde bütün gün kımıltısızca durarak çalışan çocukları bana hatırlatmakta gayet haklı; hepsi de bizden daha erken kalkıyor, tatilleri de yok üstelik. </st><st c="1597">Ha gayret, o zaman! </st><st c="1617">Bu konuda da Derossi herkesten önde, ne sıcaktan etkileniyor ne de uykusu geliyor, o sarı bukleleriyle her zaman çakı gibi, neşeli, kışın nasılsa aynı öyle, yorulmadan çalışıyor, sesiyle havayı serinletiyormuşçasına etrafındaki herkesi de uyanık tutuyor. </st><st c="1872">Hep uyanık ve dikkatli olan iki kişi daha var: Uyumamak için ha bire yüzüne iğne batıran, ne kadar yorgun olup sıcak basmışsa dişlerini o kadar sıkıp gözlerini öğretmeni yemek istiyormuşçasına koca koca açan şu inatçı Stardi ile tanesini iki kuruşa sattığı minik minik kibrit kutusu desenleriyle süslü kırmızı kâğıttan </st><span epub:type="pagebreak" title="424" id="page424"></span><st c="2191">yelpazeler yapmakla meşgul, iş bitirici Garoffi. </st><st c="2240">Ama içimizde en mert olanımız Coretti, babasına odun taşımakta yardım etmek için beşte kalkan Coretti!</st></p>
		<p><st c="2342">Okulda, saat on bir olduğunda gözlerini açık tutamaz oluyor, başı göğsüne düşüveriyor. </st><st c="2430">Yine de şöyle bir silkiniyor, ensesine tokatlar atıyor, çıkıp yüzünü yıkamak için izin istiyor, yanındakilere kendini sarstırıp çimdikletiyor. </st><st c="2573">Ama bu sabah artık dayanamayıp kurşun gibi bir uykuya daldı. </st><st c="2634">Öğretmen ona yüksek sesle, “Coretti!” diye seslendi. </st><st c="2687">Duymadı. </st><st c="2696">Sinirlenen öğretmen bir kez daha, “Coretti!” dedi. </st><st c="2747">O zaman Coretti’nin evine komşu oturan kömürcünün oğlu ayağa kalkıp, “Beşten yediye kadar yük taşıdı,” dedi. </st><st c="2856">Öğretmen onu rahat bıraktı, yarım saat daha dersine devam etti. </st><st c="2920">Sonra Coretti’nin sırasına gidip yüzüne yavaş yavaş üfleyerek onu uyandırdı. </st><st c="2997">Öğretmeni karşısında görünce Coretti korkuyla geriledi. </st><st c="3053">Fakat öğretmen onun başını ellerinin arasına alıp saçlarından öperek, “Sana kızmıyorum, oğlum,” dedi. </st><st c="3155">“Seninki tembellik uykusu değil ki, yorgunluk uykusu.”</st></p>
	</section>
	<div id="charCountTotal" value="3209"></div></body>
</html>
