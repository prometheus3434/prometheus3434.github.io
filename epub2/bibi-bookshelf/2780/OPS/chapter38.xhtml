<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="149" id="page149"></span><st c="0">Vittorio Emanuele’nin </st><br /><st c="23">Cenaze Töreni</st><span><st c="36">17, Salı</st></span></h1>
		<p><span><st c="45">B</st></span><st c="47">ugün saat ikide sınıfa girer girmez öğretmen Derossi’yi çağırdı, o da masanın yanına geçip yüzünü bize döndü ve o duru sesini gitgide yükseltip yanakları al al olarak, ateşli bir tonda okumaya başladı: “Dört yıl önce bugün, tam bu saatte, İtalya’nın ilk kralı II. </st><st c="311">Vittorio Emanuele’nin naaşı Roma’daki Pantheon’un önüne varıyordu; o kral ki yedi devlete bölünmüş, yabancılar ve zorbaların baskısı altında kalmış büyük İtalyan yurdunun bağımsız ve özgür tek bir devlet olarak yeniden doğduğu yirmi dokuz yıllık saltanatının ardından, cesaretle, sadakatle, tehlikeler karşısında gözü peklikle, zaferler karşısında bilgelikle, talihsizlikler karşısında sebatla seçkin ve müreffeh kıldığı yirmi dokuz yıllık sal</st><span epub:type="pagebreak" title="150" id="page150"></span><st c="754">tanatının ardından vefat etmişti. </st><st c="789">Çelenklerle yüklü cenaze arabası Roma’yı çiçek yağmuru altında, başta generaller alayı, çok sayıda bakan ve prens, ardından sıra sıra gaziler, bayraklar ormanı, üç yüz şehrin delegeleri, bir halkın gücü ve şanını temsil eden ne varsa hepsinin oluşturduğu İtalya’nın dört bir yanından koşturan uçsuz bucaksız, kederli bir kalabalığın sessizliği içinde katettikten sonra cenazenin defnedileceği yüce mabedin önüne varıyordu. </st><st c="1212">Tam şu anda on iki zırhlı asker tabutu arabadan alıyordu. </st><st c="1270">Tam şu anda İtalya ölen kralına, onu onca sevmiş olan eski kralına son kez elveda diyordu; askerine, babasına, tarihinin en bahtlı, en mübarek yirmi dokuz yılına elveda diyordu. </st><st c="1448">Büyük ve görkemli bir andı bu. </st><st c="1479">Herkesin bakışı, ruhu, tabut ile yola dizilmiş seksen subayın taşıdığı İtalya ordusunun seksen alayının yarıya indirilmiş bayrakları arasında titreşmekteydi; İtalya orada, binlerce ölüyü, kan göllerini, en kutsal şanlarımızı, en mukaddes fedakârlıklarımızı, en korkunç acılarımızı hatırlatan o seksen simgedeydi çünkü. </st><st c="1798">Zırhlı askerlerce taşınan tabut geçti ve o anda herkes birden, yeni alayların bayraklarına, Goito’nun, Pastrengo’nun, Santa Lucia’nın, Novara’nın, Kırım’ın, Palestro’nun, San Martino’nun, Castelfidardo’nun eski yıpranmış bayraklarına eğilerek selam verdi; seksen siyah örtü indi, yüz madalya tabuta vurdu ve herkesin kanını donduran öyle büyük ve anlaşılmaz bir ses çıkardı ki hep bir ağızdan binlerce insan sesi, “Elveda, iyi </st><span epub:type="pagebreak" title="151" id="page151"></span><st c="2225">yürekli kral, yiğit kral, sözünün eri kral! </st><st c="2269">Güneş İtalya’nın üzerinde parladıkça halkının yüreğinde yaşayacaksın,” dermiş gibi oldu. </st><st c="2358">Bayraklar gururla göğe yükseldikten sonra Kral Vittorio ölümsüz şanına kavuştu.</st></p>
	</section>
	<div id="charCountTotal" value="2437"></div></body>
</html>
