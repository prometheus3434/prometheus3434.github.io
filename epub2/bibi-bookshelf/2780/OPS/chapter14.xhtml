<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="58" id="page58"></span><st c="0">Kömürcü ile Beyefendi</st><span><st c="22">7, Pazartesi</st></span></h1>
		<p><span><st c="35">D</st></span><st c="37">ün sabah Carlo Nobis’in Betti’ye ettiği lafı Garrone hayatta etmezdi. </st><st c="107">Carlo Nobis burnu havada biri, çünkü babası zengin bir bey. </st><st c="167">Uzun boylu, siyah sakallı, ciddi mi ciddi, hemen her gün oğluna okula kadar eşlik eden birisi. </st><st c="262">Dün sabah Nobis sınıfın en küçüklerinden, bir kömürcünün oğlu olan Betti’yle kavga etti ve haksız olduğu için başka diyecek bir laf bulamadığından, ona bağırarak “Senin baban da kılıksızın teki,” deyiverdi.</st></p>
		<p><st c="468">Betti saçlarının dibine kadar kızardı, tek söz etmedi, ama gözlerine yaşlar doldu, eve dönüp babasına bu lafları aktardı, ufak tefek, kara kuru bir adam olan kömürcü de öğle yemeğinden sonra oğlunun elinden tutup öğretmene şikâyette bulunmak üzere </st><span epub:type="pagebreak" title="59" id="page59"></span><st c="717">okula geldi. </st><st c="730">Öğretmene şikâyette bulunurken herkes suspus olmuştu, her zaman olduğu gibi kapıda oğlunun paltosunu çıkarmakta olan Nobis’in babası adının geçtiğini işitip içeri girdi ve açıklama istedi.</st></p>
		<p><st c="918">“Bu işçi,” dedi öğretmen, “oğlunuz Carlo onun oğluna ‘Baban kılıksızın teki,’ dediği için şikâyete gelmiş.”</st></p>
		<p><st c="1026">Nobis’in babası kaşlarını çattı ve hafif kızardı.</st></p>
		<p><st c="1076">Sonra oğluna sordu: “Öyle mi dedin?”</st></p>
		<p><st c="1113">Oğlu –sınıfın ortasında, küçük Betti’nin karşısında başı eğik öylece durarak– yanıt vermedi.</st></p>
		<p><st c="1206">O zaman babası onu kolundan tutup Betti’nin iyice önüne çekerek “Özür dile,” dedi.</st></p>
		<p><st c="1289">Kömürcü “Yok, yok,” diyerek araya girmek istedi. </st><st c="1339">Ama Bay Nobis ona aldırmayıp oğluna bir kez daha, “Özür dile,” dedi, “dediklerimi tekrar et. </st><st c="1432">Babamın elini sıkmaktan onur duyacağı babana karşı ettiğim aşağılayıcı, düşüncesizce, soysuzca laftan dolayı senden özür dilerim.”</st></p>
		<p><st c="1562">Kömürcü “istemiyorum” dercesine kararlı bir harekette bulundu.</st></p>
		<p><st c="1625">Bay Nobis onu görmezden geldi ve oğlu gözlerini yerden kaldırmadan ağır ağır, cılız bir sesle “Babamın... </st><st c="1732">Elini sıkmaktan onur duyacağı... </st><st c="1765">Babana karşı ettiğim aşağılayıcı... </st><st c="1801">Düşüncesizce, soysuzca laftan dolayı... </st><st c="1841">Senden özür dilerim,” dedi.</st></p>
		<p><st c="1868">Bunun üzerine Bay Nobis kömürcüye elini uzattı, kömürcü de onun elini kuvvetle sıktı, hemen sonra oğlunu Carlo Nobis’in kollarına itti.</st></p>
		<p><span epub:type="pagebreak" title="60" id="page60"></span><st c="2004">“Bu ikisini aynı sıraya oturtmanızı rica ediyorum,” dedi Bay Nobis öğretmene. </st><st c="2083">Öğretmen de Betti’yi Nobis’in sırasına oturttu. </st><st c="2131">Onlar yerlerine geçtiklerinde Nobis’in babası selam verip çıktı. </st><st c="2196">Kömürcü yan yana oturan iki çocuğa bir süre düşünceli düşünceli baktı, sonra sıraya yaklaşıp bir şey söylemek ister gibi gözlerini sevgi ve üzüntü dolu bir ifadeyle Nobis’e dikti, ama bir şey söylemedi, okşamak ister gibi elini uzattı, ama cesaret de edemedi, iri parmaklarını çocuğun alnına şöyle bir sürmekle yetindi. </st><st c="2516">Sonra kapıya yöneldi, arkasını dönüp bir kez daha çocuğa baktı ve gözden kayboldu.</st></p>
		<p><st c="2598">“Bu gördüklerinizi aklınızdan hiç çıkarmayın, çocuklar,” dedi öğretmen, “yılın en güzel dersi bu oldu.”</st></p>
	</section>
	<div id="charCountTotal" value="2702"></div></body>
</html>
