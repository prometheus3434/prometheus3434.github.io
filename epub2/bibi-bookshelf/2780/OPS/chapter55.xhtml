<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="224" id="page224"></span><st c="0">Kör Gençler</st><span><st c="12">24, Perşembe</st></span></h1>
		<p><span><st c="25">Ö</st></span><st c="27">ğretmen çok hasta, onun yerine Körler Okulu’nda öğretmenlik yapmış olan dördüncü sınıf öğretmenini gönderdiler; hepsinin en yaşlısı o, saçları öyle beyaz ki başında pamuktan bir peruk var gibi görünüyor; konuşması da sanki hüzünlü bir şarkı söyler gibi, ama güzel, çok bilgili ayrıca. </st><st c="312">Sınıfa girer girmez bir çocuğun gözünün bandajlı olduğunu görerek yanına gitti ve neyi olduğunu sordu.</st></p>
		<p><st c="414">“Gözlerine dikkat et, yavrum,” dedi.</st></p>
		<p><st c="451">O zaman Derossi ona “Körler Okulu’nda öğretmenlik yaptığınız doğru mu, öğretmenim?” diye sordu.</st></p>
		<p><st c="547">“Evet, birkaç yıl boyunca,” diye cevap verdi öğretmen. </st><st c="603">Derossi de alçak sesle “Bize biraz anlatır mısınız?” dedi.</st></p>
		<p><span epub:type="pagebreak" title="225" id="page225"></span><st c="661">Öğretmen geçip kürsüsüne oturdu.</st></p>
		<p><st c="694">Coretti yüksek sesle “Körler Okulu, Nizza Sokağı’nda,” dedi.</st></p>
		<p><st c="755">“Sizler böyle kör, körler deyip duruyorsunuz,” dedi öğretmen, “sanki hasta, perişan, bilmem ne der gibi konuşuyorsunuz. </st><st c="876">Peki o kelimenin anlamını tam olarak anlayabiliyor musunuz? </st><st c="936">Bir düşünün. </st><st c="949">Körler! </st><st c="957">Asla hiçbir şey göremiyor olmak! </st><st c="990">Günü geceden ayıramamak; göğü, güneşi, ana babanı, çevrende bulunan, dokunduğun hiçbir şeyi görememek; daimi bir karanlığın içine dalmış olmak; toprağın derinliklerine gömülmüş gibi! </st><st c="1173">Gözlerini bir süre yumup sonsuza kadar böyle kalmak zorunda olduğunuzu bir düşünün bakalım; içinizi anında bir sıkıntı, korku sarıverir, direnmeniz olanaksız gibi gelir, bağıracak, delirecek, ölecek gibi olursunuz. </st><st c="1388">Oysa... </st><st c="1396">Zavallı çocuklar, Körler Okulu’na ilk kez girdiğinizde, teneffüs esnasında, her yandan keman ve flüt sesleri geldiğini, merdivenleri ağır adımlarla çıkıp inerlerken, koridorlarda ve yatakhanelerde rahat rahat dolaşırlarken yüksek sesle konuşup gülüştüklerini duyduğunuzda onların o talihsiz kimseler olduklarını hayatta söyleyesiniz gelmez. </st><st c="1737">Onları iyi gözlemlemek gerekir. </st><st c="1769">Körlüklerini belli bir rahatlık, neredeyse gururla taşıyan, gürbüz ve neşeli, on altı-on sekiz yaşlarında gençler vardır, ama bunların yüzlerindeki kırgın ve gururlu ifadeden bu talihsizliğe boyun eğmeden önce korkunç acılar çekmiş olduklarını anlarsınız. </st><st c="2025">Bir de diğerleri vardır, </st><span epub:type="pagebreak" title="226" id="page226"></span><st c="2050">solgun ve tatlı yüzlerinde tam anlamıyla bir boyun eğme görülür, hüzünlüdür bunlar, bazen gizli gizli ağladıkları da anlaşılır. </st><st c="2178">Ah, yavrularım benim! </st><st c="2200">Bunlardan bazılarının görme yetilerini birkaç gün içinde, bazılarının yıllarca cefa çekip korkunç bir sürü ameliyat geçirdikten sonra kaybettiğini, birçoğunun bu halde, kendileri için şafağı hiç olmamış bir gecede doğduğunu, dünyaya uçsuz bucaksız bir mezara girer gibi girdiğini ve insan yüzü nasıl bir şeydir hiç bilmediklerini bir düşünün! </st><st c="2543">Kendileri ve gözleri gören kimseler arasında bulunan o korkunç farkı böyle düşündükleri ve kendi kendilerine, ‘Bizim bir suçumuz yoksa bu fark neden var?’ diye sorup da işin içinden bir türlü çıkamadıkları zaman ne kadar acı çekmiş, ne kadar da çekiyor olmalılar, kafanızda bir canlandırın! </st><st c="2834">Yıllarca onların içinde yaşamış olan ben, o okulu, sonsuza kadar mühürlenmiş bütün o gözleri, görmeyen, yaşamayan bütün o gözbebeklerini hatırlayıp sonra da sizlere baktığımda... </st><st c="3013">Hepinizin de mutlu olmamanız olacak şey değil gibi geliyor bana. </st><st c="3078">Düşünün: İtalya’da yirmi altı bin civarında kör var. </st><st c="3131">Işığı görmeyen yirmi altı bin kişi, anlıyor musunuz; pencerelerimizin önünden geçmesi bile dört saat sürecek olan bir ordu!”</st></p>
		<p><st c="3255">Öğretmen sustu, çıt çıkmıyordu sınıfta. </st><st c="3296">Derossi, “Körlerin dokunma duyusunun bizimkinden daha gelişmiş olduğu doğru mu?” diye sordu. </st><st c="3389">Öğretmen, “Doğru,” dedi, “bütün diğer duyular daha keskindir onlarda, tam da, görme duyusunun yerini tutmak </st><span epub:type="pagebreak" title="227" id="page227"></span><st c="3497">zorunda olduklarından, aralarında, görenlerinkinden daha fazla ve daha iyi alıştırma yaptıkları için işte. </st><st c="3604">Sabahları yatakhanede bir diğerine sorar: ‘Güneş var mı?’ En hızlı giyinenleri de hemen avluya çıkıp güneşin sıcaklığını anlamak için ellerini havada hareket ettirir, sonra koşup müjdeyi verir: ‘Güneş var!’ Bir kimsenin sesinden boyuna dair bir fikir edinirler; bizler bir insanın ruhuna dair hükmümüzü gözlerinden veririz, onlarsa sesinden; ses tonlarını ve aksanları yıllarca hatırlarlar. </st><st c="3995">Bir odada birden fazla kişi olduğunu, aralarından bir teki konuşuyor, diğerleri kımıldamadan duruyorsa bile onlar anlarlar. </st><st c="4119">Dokunarak bir kaşığın az mı çok mu kirli olduğunu anlarlar. </st><st c="4179">Kız çocukları boyanmış yünü doğal rengindeki yünden ayırt edebilirler. </st><st c="4250">Yoldan ikili olarak geçerken hemen her dükkânı kokusundan anlarlar, bize koku falan gelmeyenleri bile. </st><st c="4353">Topaç çevirir, dönerkenki vızıltısından yerini şaşırmaksızın gidip yakalayıverirler. </st><st c="4438">Çember çevirir, bovling oynar, ip atlar, taşlardan ev yapar, görüyormuş gibi menekşe toplar, renk renk sazlardan çabucak ve güzelce altlık ve sepet örerler, dokunma duyularını bu kadar geliştirmişlerdir işte! </st><st c="4647">Dokunma duyuları görme duyularıdır onların; dokunmak, sıkmak, elleyerek şeylerin biçimini anlamak en büyük zevklerinden biridir. </st><st c="4776">Onları sanayi müzesine götürüp de orada istedikleri şeye dokunmalarına izin verildiğinde geometrik cisimlere, ev maketlerine, küçük aletlere ne şevkle atılıp her şeyi ellerine alarak nasıl yapıldığını görmek üze</st><span epub:type="pagebreak" title="228" id="page228"></span><st c="4987">re yoklamalarını, ovuşturmalarını, evirip çevirmelerini izlemek insanı pek duygulandırır. </st><st c="5078">Görmek derler onlar da buna!”</st></p>
		<p><st c="5107">Garoffi bu çocukların hesap yapmayı başkalarından daha iyi öğrendiklerinin doğru olup olmadığını sormak üzere öğretmenin sözünü kesti.</st></p>
		<p><st c="5242">Öğretmen cevap verdi: “Doğru. </st><st c="5273">Hesap yapmayı ve okumayı öğreniyorlar. </st><st c="5312">Kabartma harfli kendi özel kitapları var, parmaklarını üstünde gezdirerek harfleri tanıyor, kelimeleri söküyor, düzgün okuyorlar. </st><st c="5442">Zavallıcıklar, bir hata yaptıklarında nasıl da kızarıp bozardıklarını görmek gerek. </st><st c="5526">Yazıyorlar bile, mürekkep kullanmadan. </st><st c="5565">Kalın ve sert bir kâğıdın üstüne, özel bir alfabeye göre kabartılıp sıralanmış çok sayıda noktacıklar yapan metal bir kalemle yazıyorlar, bu noktacıklar da kâğıdın diğer yüzüne kabartı halinde o şekilde çıkıyor ki sayfayı çevirip parmaklarını bu kabartıların üstünde gezdirdiklerinde kendi yazdıklarını da, başkasının yazdıklarını da okuyabiliyorlar; kompozisyonlarını işte böyle yazıyor, aralarında işte böyle mektuplaşıyorlar. </st><st c="5994">Rakamları da aynı şekilde yazıp hesapları da aynı şekilde yapıyorlar. </st><st c="6064">Bizim gibi şunu bunu görüp dikkatleri dağılmadığından inanılmaz bir rahatlıkla kafadan hesap yapıyorlar. </st><st c="6169">Okunan şeyi dinlemeye ne hevesli olduklarını, nasıl dikkatli olduklarını, her şeyi nasıl da hatırladıklarını, yaşça küçük olanların bile dört-beş kişi bir sıraya oturup birbirine dönmeden birinci üçüncüyle, ikinci dördüncüyle, yüksek sesle ve hep bir </st><span epub:type="pagebreak" title="229" id="page229"></span><st c="6420">ağızdan konuşarak, tek bir kelimeyi bile kaçırmadan aralarında tarih ve dil konularında nasıl tartıştıklarını, kulaklarının ne denli keskin ve dinlemeye hazır olduğunu bir görseniz! </st><st c="6602">Sizi temin ederim, onlar sınavları sizden daha fazla önemsiyor, öğretmenlerine daha sıkı bağlanıyorlar. </st><st c="6706">Öğretmenlerini adımlarından ve kokusundan tanıyor, tek bir sözünün tınısından keyfi yerinde mi değil mi, durumu iyi mi kötü mü anlıyorlar; öğretmenleri onları yüreklendirip övdüğünde kendilerine dokunsun isterler, onlar da minnetlerini ifade etmek için öğretmenlerinin ellerine kollarına dokunurlar. </st><st c="7006">Birbirlerini de sever, iyi arkadaş olurlar. </st><st c="7050">Teneffüslerde aynı gruplar neredeyse hep bir aradadır. </st><st c="7105">Mesela kızlar okulunda öğrenciler çaldıkları enstrümana göre, kemancılar, piyanistler, flütçüler şeklinde birçok grup oluşturur, hiç de ayrılmazlar. </st><st c="7254">Birini sevdiler mi ondan kopmaları zordur. </st><st c="7297">Dostlukta büyük huzur bulurlar. </st><st c="7329">Birbirleri hakkında doğru değerlendirmelerde bulunurlar. </st><st c="7386">İyi ve kötüye dair açık ve derinlikli bir kavrayışa sahiptirler. </st><st c="7451">Mertçe bir davranış veya değerli bir hareketten bahsedildi mi kimse onlar kadar coşku duymaz.” Votini iyi enstrüman çalıp çalmadıklarını sordu.</st></p>
		<p><st c="7594">“Müziği tutkuyla severler,” diye yanıtladı öğretmen. </st><st c="7648">“Onların sevinci, hayatıdır müzik. </st><st c="7683">Küçük kör çocuklar okula girer girmez üç saat boyunca kımıldamadan ayakta durup çalan müziği dinleyebilirler. </st><st c="7793">Enstrümanlarını kolayca öğrenir, tutkuyla çalarlar. </st><st c="7845">Öğretmen birine müziğe yetenekli olmadığını söyle</st><span epub:type="pagebreak" title="230" id="page230"></span><st c="7894">di mi o kişi buna çok üzülür ama deliler gibi çalışmaya koyulur. </st><st c="7960">Ah, oradaki müziği bir duysanız; onları o başları dik, dudaklarında gülümseme, yüzleri alev alev, heyecandan titreyerek enstrümanlarını çalıp da kendilerini çevreleyen sonsuz karanlığın içinde onlara cevaben yayılan o armoniye kulak verirken adeta kendilerinden geçmiş halleriyle bir görseniz, müziğin Tanrısal bir avuntu olduğunu nasıl da hissederdiniz! </st><st c="8315">Öğretmen onlara, ‘Sen bir sanatçı olacaksın,’ dediğinde şenlenir, mutlulukla ışıl ışıl olurlar. </st><st c="8411">Onlar için müzikte bir numara olan, piyano ya da kemanda herkesten başarılı olan, kral gibidir; onu sever, sayarlar. </st><st c="8528">İki kişi arasında kavga çıksa ona giderler; iki arkadaşın arası bozulsa barıştıracak olan odur. </st><st c="8624">Enstrüman çalmayı öğrettiği en küçükler onu baba gibi görür. </st><st c="8685">Yatmadan önce herkes ona iyi geceler diler. </st><st c="8729">Ve sürekli müzikten söz ederler. </st><st c="8762">Gece geç vakit, hemen hepsi okuyup çalışmaktan yorgun düşmüş, yataklarına girip uykuya teslim olmak üzereyken bile alçak sesle hâlâ operalardan, öğretmenlerden, enstrümanlardan, orkestralardan konuşurlar. </st><st c="8967">Onlar için okumaktan ya da müzik derslerinden mahrum kalmak öyle büyük bir cezadır ki bundan büyük acı duyarlar, onları bu şekilde cezalandırmaya hemen hiçbir zaman cesaret edemez insan. </st><st c="9154">Bizim gözlerimiz için ışık neyse, onların kalpleri için müzik de odur.”</st></p>
		<p><st c="9225">Derossi onları ziyaret edip edemeyeceğimizi sordu.</st></p>
		<p><st c="9276">“Edebiliriz,” diye cevap verdi öğretmen, “ama siz, çocuklar, şimdilik gitmemelisiniz. </st><st c="9363">Daha sonra, bu </st><span epub:type="pagebreak" title="231" id="page231"></span><st c="9378">talihsizliğin boyutlarını olduğu gibi anlayacak, onun hak ettiği merhameti içinizde hissedecek duruma geldiğiniz zaman gidersiniz. </st><st c="9509">Üzücü bir görüntüdür bu, yavrularım. </st><st c="9546">Orada kimi zamanlar o gençlerin açık bir pencerenin önünde oturmuş, kımıltısız bir yüzle o sizin gördüğünüz kocaman yeşil ovaya, mavi güzel dağlara bakıyormuşçasına temiz havanın tadını çıkardıklarını görürsünüz... </st><st c="9761">Ve hiçbir şey görmediklerini, o muazzam güzelliği asla ve asla göremeyeceklerini düşününce sanki onlar o an kör olmuşlar gibi ruhunuza bir daralma gelir. </st><st c="9915">Bir de doğuştan kör olanlar vardır, dünyayı hiç görmemiş olduklarından hiçbir şeyin özlemini çekmezler, herhangi bir şeyin görüntüsüne sahip değillerdir çünkü, daha az merhamet uyandırır bunlar. </st><st c="10110">Fakat birkaç aydır kör olanlar vardır ki her şeyi halen hatırlamakta, yitirmiş oldukları şeyi bütünüyle kavramaktadırlar, en sevdikleri görüntülerin zihinlerinde her gün biraz daha karardığını, en sevdikleri insanların belleklerinde adeta ölüp gittiğini hissetmenin kederini daha derinden yaşarlar. </st><st c="10409">Bu çocuklardan biri bana bir gün tarifi imkânsız bir hüzünle, “Hiç olmazsa bir an olsun annemin yüzünü tekrar görebilsem, hiç hatırlamıyorum onun yüzünü!” demişti. </st><st c="10573">Anneleri onları ziyarete geldiğinde nasıl olduğunu anlamak için ellerini annelerinin yüzüne koyuyor, alnından çenesine, kulaklarına kadar dokunuyor, onu göremiyor oluşlarını kabullenmezcesine bıraksın, izin versin de onu bir kerecik görebilsinler diye adeta yalvarırcasına defalar</st><span epub:type="pagebreak" title="232" id="page232"></span><st c="10853">ca adlarını sesleniyorlar. </st><st c="10881">Niceleri, katı yürekli erkekler bile oradan ağlaya ağlaya çıkar! </st><st c="10946">Oradan çıktığımız zaman kendi durumumuz, insanları, evleri, gökyüzünü görüyor oluşumuz bir istisna, adeta hak etmediğimiz bir ayrıcalık gibi geliverir bize. </st><st c="11103">Ah, şundan eminim ki oradan çıktığında güneşin ışığının, annenin de yüzünün olmadığı tüm bu zavallı çocuklara azıcık olsun ışık vermek için kendi görme yetisinden birazını feda etmek istemeyecek bir tek kişi yoktur aranızda!</st></p>
	</section>
	<div id="charCountTotal" value="11327"></div></body>
</html>
