<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="129" id="page129"></span><st c="0">İrade</st><span><st c="6">28, Çarşamba</st></span></h1>
		<p><span><st c="19">B</st></span><st c="21">izim sınıfta, o küçük Floransalının yaptığı şeyi yapabilecek gücü olan bir tek Stardi var. </st><st c="112">Bu sabah okulda iki olay oldu: Garoffi, üç aydır aradığı üç adet Guatemala Cumhuriyeti pulu eklenmiş olarak albümü kendisine geri verildiği için sevinçten deliye döndü, Stardi de ikincilik ödülü aldı. </st><st c="313">Stardi, Derossi’nin ardından sınıfın bir numarası oldu! </st><st c="369">Herkes acayip şaşırdı buna. </st><st c="397">Ekimde babası onu o koca yeşil paltosuna bürünmüş olarak okula getirip herkesin önünde öğretmene “Çok sabırlı olunuz, anlayışı biraz kıttır da,” dediği zaman kim tahmin ederdi ki bunu! </st><st c="582">Baştan beri herkes odun kafalının teki diye görüyordu onu.</st></p>
		<p><st c="640">Ama o, “Ya başarırım ya da çatlarım,” demişti. </st><span epub:type="pagebreak" title="130" id="page130"></span><st c="688">Ve gece gündüz demeden başladı ölümüne ders çalışmaya; evde, okulda, gezmede, sıktı dişini, sıktı yumruğunu, öküz sabrı, katır inadıyla; ve böyle böyle, alay edenlere aldırmayıp rahatsız edenlere tekmeyi basarak, eze eze herkesi geçti o kalın kafalı. </st><st c="939">Matematiğin m’sinden anlamazdı, kompozisyon namına abuk sabuk şeyler karalıyordu, fiil çekimlerini aklında tutamıyordu; şimdiyse problemleri çözüyor, düzgün yazıyor, derslerde bülbül gibi şakıyor. </st><st c="1136">O tıknaz bedeninden, boyunsuz, dört köşe kafasından, kısacık ve koca koca ellerinden, boğuk sesinden bile belli oluyor o demir gibi iradesi. </st><st c="1277">Gazete parçasıdır, tiyatro ilanıdır, eline ne geçse çalışıyor, on lirayı bir araya getirdi mi gidip kendine bir kitap alıyor. </st><st c="1403">Şimdiden küçük bir kitaplık oluşturdu kendine ve keyfinin yerinde olduğu bir sırada beni evine götürüp kitaplığını göstereceğini kaçırdı ağzından. </st><st c="1550">Kimseyle konuşmuyor, kimseyle oynamıyor; her zaman sırasında oturmuş, sıkılı yumrukları şakaklarına dayalı, kaya gibi sımsıkı bir halde öğretmeni dinliyor. </st><st c="1706">Zavallı Stardi, ne çabalar sarf etmiş olmalı! </st><st c="1752">Bu sabah öğretmen, sabırsız ve keyifsiz olmasına rağmen, ona ödülünü verirken şöyle dedi: “Aferin Stardi, azmeden kazanır.” Ama o hiç de öyle gururlanmış gibi görünmüyordu, gülmüyordu bile, ödülüyle sırasına döner dönmez tekrar yumruklarını şakaklarına dayayıp eskisinden de daha kımıltısız, daha dikkatli bir hale büründü. </st><st c="2076">Ama en güzeli okul çıkışında oldu; onun gibi iri ve tıknaz, koca </st><span epub:type="pagebreak" title="131" id="page131"></span><st c="2141">suratlı ve gür sesli, hacamatçılık yapan babası onu bekliyordu. </st><st c="2205">Bu ödülü beklemiyordu, gözlerine inanamadı, öğretmenin onu ikna etmesi gerekti hatta; o zaman da keyifle gülmeye başladı, oğlunun ensesine bir şaplak indirip yüksek sesle, “Aferin be, helal olsun sana, aslan kabak kafalım benim!” dedi, bir yandan da şaşkın şaşkın, gülümseyerek bakıyordu ona. </st><st c="2498">Stardi hariç etraftaki bütün çocuklar gülümsüyordu. </st><st c="2550">O ise o koca kafasında yarın sabahki dersi düşünüyordu.</st></p>
	</section>
	<div id="charCountTotal" value="2605"></div></body>
</html>
