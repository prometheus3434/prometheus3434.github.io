<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="286" id="page286"></span><st c="0">Cavour Kontu</st><span><st c="13">29, Çarşamba</st></span></h1>
		<p><span><st c="26">C</st></span><em><st c="28">avour Kontu anısına dikilmiş anıtın betimlemesini yapman gerekiyor. </st><st c="96">Bunu yapabilirsin. </st><st c="115">Ama Cavour Kontu kimdi, bunu şimdilik anlayamazsın. </st><st c="167">Şunu bil, yeter: O uzun yıllar Piemonte başbakanlığı yaptı. </st><st c="227">Piemonte ordusunu Kırım’a gönderip Novara yenilgisiyle yerlere düşen askerî şanımızı Çernaya zaferiyle yeniden ayağa kaldıran odur; yüz elli bin Fransız’ı Alplerden indirip Avusturyalıları Lombardia’dan kovan odur; devrimimizin en parlak sürecinde İtalya’yı yöneten, o yıllarda vatanın birliğinin kutsal kuruluşuna parlak zekâsı, yenilmez azmi, insanüstü çalışkanlığıyla en büyük katkıyı sağlayan odur. </st><st c="630">Birçok general savaş meydanında korku dolu saatler geçirdi, ama o kabinesinde, o büyük eserinin depremdeki bir sarsıntıyla dayanıksız bina misali her an yerle bir olabileceği daha korkunç</st><span epub:type="pagebreak" title="287" id="page287"></span><st c="817">larını geçirdi. </st><st c="834">Mücadelelerle, tasalarla dolu, aklı yerle bir, yüreğine ölüm salınmış halde çıktığı saatler, geceler geçirdi. </st><st c="944">Bu devasa, fırtınalı çalışma da ömrünü yirmi yıl kısaltan şey oldu. </st><st c="1012">Onu toprağın altına atacak yüksek ateşlerle yanıp kavrulurken o hâlâ ülkesi için bir şeyler yapabilmek uğruna hastalığıyla umutsuzca boğuşuyordu.</st></em></p>
		<p><em><st c="1157">“Tuhaf,” diyordu ölüm döşeğinde kederle, “artık okuyamıyorum, okuyamıyorum.” Vücudundan kan alınıp ateşi yükselirken o vatanını düşünüyor, buyurganca, “İyileştirin beni, zihnim kararıyor, önemli işleri yerine getirebilmem için bütün yetilerime ihtiyacım var benim,” diyordu. </st><st c="1433">Artık ömrünün son anlarında, bütün şehir üzüntü içindeyken, kral da başucundayken o güçlükle “Size söyleyecek çok şeyim var, efendim, size gösterecek çok şeyim var, ama hastayım, yapamıyorum, yapamıyorum,” diyordu, umutsuzluk içindeydi. </st><st c="1670">Ateşli düşünceleri de dönüp dolaşıp hep devlete, bize katılan yeni İtalyan kentlerine, daha yapılması gereken onca şeye geliyordu. </st><st c="1801">Sayıklamaya başladığında, “Çocukları eğitin,” diye haykırdı soluk soluğa, “çocuklarla gençleri eğitin... </st><st c="1906">Ülkeyi özgürlükle yönetin.” Sayıklaması artıyordu, ölüm kol geziyordu üzerinde, o ise birtakım anlaşmazlıklar yaşadığı General Garibaldi’ye, henüz özgür olmayan Venedik ve Roma’ya sesleniyordu ateşli sözlerle; İtalya ve Avrupa’nın geleceğine dair geniş kapsamlı görüşlere sahipti; rüyalarında bir yabancı istilasını görüyor, ordu kuvvetleriyle generallerin nerede olduklarını soruyor, hâlâ bizler için, halkı için kaygılanıyordu. </st><st c="2336">Anlıyorsun değil mi, onun asıl üzüntüsü hayatını kaybedeceğini hissetmesi değil, ona halen ihtiyaç duyan, uğruna mucizevi bünyesinin ölçüsüz güç</st><span epub:type="pagebreak" title="288" id="page288"></span><st c="2480">lerini birkaç sene içinde tüketmiş olduğu vatanını bırakıyor olduğunu görmekti. </st><st c="2561">Boğazında savaş çığlığıyla öldü, ölümü de yaşamı kadar muazzam oldu. </st><st c="2630">Şimdi düşün biraz, Enrico, bize o kadar ağır gelen işimiz, acılarımız, hatta ölümümüz bile, yüreğinde koca bir dünyanın ağırlığını çeken o insanların zahmetleri, akıl almaz çileleri, korkunç ıstırapları karşısında nedir ki? </st><st c="2854">O mermer anıtın önünden geçerken bunu düşün, yavrum ve tüm yüreğinle “Zafer!” de ona.</st></em></p>
		<cite><st c="2939">Baban</st></cite>
	</section>
	<div id="charCountTotal" value="2945"></div></body>
</html>
