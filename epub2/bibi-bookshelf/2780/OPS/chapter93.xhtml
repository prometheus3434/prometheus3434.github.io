<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="432" id="page432"></span><st c="0">İşçilere Ödül Dağıtımı</st><span><st c="23">25, Pazar</st></span></h1>
		<p><span><st c="33">K</st></span><st c="35">ararlaştırdığımız üzere işçilere ödül dağıtımını izlemek için hep birlikte Vittorio Emanuele Tiyatrosu’na gittik. </st><st c="149">Tiyatro 14 Mart’ta olduğu gibi süslenmiş ve kalabalıktı, ama içeridekilerin hemen hemen hepsi işçi aileleriydi; salon şan okulunun erkek ve kız öğrencileriyle doluydu; bunlar Kırım’da düşmüş askerler için bir marş okudular, öyle güzeldi ki bittiğinde herkes ayağa fırlayıp el çırparak tezahürat yaptı, onlar da baştan okumak zorunda kaldı. </st><st c="489">Hemen sonra ödül kazananlar belediye başkanının, valinin ve kitap, banka hesap cüzdanı, diploma ve madalya dağıtan birçok başka kişinin önünden sıra sıra geçmeye başladılar. </st><st c="663">Salonun bir köşesinde annesinin yanına oturmuş küçük duvar</st><span epub:type="pagebreak" title="433" id="page433"></span><st c="721">cıyı gördüm, başka bir tarafta da müdür, onun arkasında da ikinci sınıf öğretmenimin kızıl kafası vardı. </st><st c="827">İlk olarak akşam okulunun resim, kuyumculuk, oymacılık, taşbaskı, bir de marangozluk ve duvarcılık öğrencileri sıralandı; sonra ticaret okulu öğrencileri, ardından aralarında büyük alkışla karşılanan ve gülüşen, hepsi de şık giyimli kimi kızların, işçi kızların bulunduğu Müzik Lisesi öğrencileri. </st><st c="1125">Son olarak akşam ilkokulu öğrencileri sıralandı, işte o zaman tören tam anlamıyla seyre değer hale geldi. </st><st c="1231">Her yaştan, her meslekten, her kılık kıyafetten öğrenciler geçiyordu; kır saçlı adamlar, imalathanelerden çocuklar, kocaman siyah sakallı işçiler. </st><st c="1378">Küçükler umursamazdı, büyük adamlar biraz çekingendi, insanlar en yaşlılarla en gençleri alkışlıyordu. </st><st c="1481">Ama izleyiciler arasında bizim törende olduğu gibi gülen kimse yoktu. </st><st c="1551">Bütün yüzler dikkatli ve ciddi görünüyordu. </st><st c="1595">Ödül kazananlardan birçoğunun karısı ve çocukları salondaydı, babasının sahnenin önünden geçtiğini görünce yüksek sesle adını seslenen ve kahkahalar atıp eliyle onu işaret eden küçük çocuklar vardı. </st><st c="1794">Köylüler, hamallar geçti. </st><st c="1820">Bunlar Boncompagni Okulu’ndandılar. </st><st c="1856">Cittadella Okulu’ndan babamın tanıdığı bir ayakkabı boyacısı geçti, vali ona diploma verdi. </st><st c="1948">Onun ardından iriyarı, dev gibi bir adamın geldiğini gördüm, gözüm onu bir yerlerden ısırıyordu... </st><st c="2047">Küçük duvarcının ikincilik ödülü alan babasıydı bu! </st><st c="2099">Onu çatı katında, hasta oğlunun başucunda gördüğüm zamanı hatırladım, hemen oğlunu </st><span epub:type="pagebreak" title="434" id="page434"></span><st c="2182">salonda aradım, zavallı küçük duvarcı! </st><st c="2221">Işıl ışıl gözlerle babasını izliyor, duygularını gizlemek için de tavşan suratı taklidi yapıyordu. </st><st c="2320">O anda bir alkış tufanı koptuğunu işitip sahneye baktım: Yüzü yıkanıp temizlenmiş, üzerinde iş elbiseleriyle küçük bir baca temizleyicisi vardı sahnede ve belediye başkanı elinden tutmuş, onunla konuşuyordu. </st><st c="2528">Baca temizleyiciden sonra bir aşçı geldi. </st><st c="2570">Sonra Raineri Okulu’ndan bir belediye çöpçüsü gelip ödülünü aldı. </st><st c="2636">Yüreğimde nedir bilmediğim bir duygu vardı, bütün bu emekçilere, derdi tasası bol aile babalarına bu ödüller nelere mal olmuştur, yorgunluklarına ne yorgunluklar katmıştır, onca ihtiyaç duydukları uykularından ne saatler kesmiştir, üstelik ders çalışmaya alışık olmayan zihinleri, çalışmaktan bodurlaşmış koca koca elleri ne çabalar sarf etmiştir, düşününce büyük bir sevgiye, büyük bir saygıya benzer bir şey duyuyordum içimde! </st><st c="3065">Atölyede çalışan bir çocuk geçti, babasının bu vesileyle ona kendi ceketini ödünç verdiği görülüyordu ve ceketin kolları sarkmaktaydı, o kadar ki ödülünü alabilmek için sahnede kollarını kıvırmak zorunda kaldı çocuk, birçok kişi de güldü bu duruma, ama bu gülüş alkışlarla hemen bastırıldı. </st><st c="3356">Sonra kel kafalı, ak sakallı bir ihtiyar geldi. </st><st c="3404">Bizim okuldaki akşam okuluna katılan topçu askerleri, sonra vergi memurları, okullarımızda görev yapan belediye bekçileri geçti. </st><st c="3533">Sonunda akşam okulu öğrencileri Kırım’da ölenler için bir marş daha okudular, ama bu kez öyle içten gelerek, kalplerinin ta </st><span epub:type="pagebreak" title="435" id="page435"></span><st c="3657">en derininden gelen öyle güçlü bir sevgiyle okudular ki insanlar neredeyse alkışlayamadı bile artık, herkes duygulanmış halde, çıt çıkarmaksızın ağır ağır dışarı çıktı. </st><st c="3826">Birkaç dakika sonra sokak iyice kalabalıklaştı. </st><st c="3874">Tiyatro kapısının önünde, elinde kendisine ödül olarak verilen kırmızı ciltli kitabı, etrafı kendisiyle konuşan beylerle çevrili baca temizleyicisi vardı. </st><st c="4029">Birçok kişi sokağın bir yanından öbürüne birbiriyle selamlaşıyordu – işçiler, çocuklar, bekçiler, öğretmenler. </st><st c="4140">İkinci sınıf öğretmenim iki topçu askerinin arasında sokağa çıktı. </st><st c="4207">Ve kucaklarında çocuklarıyla işçilerin karıları görülüyor, çocuklar da minicik ellerinde babalarının diplomalarını tutmuş, insanlara gururla gösteriyorlardı.</st></p>
	</section>
	<div id="charCountTotal" value="4364"></div></body>
</html>
