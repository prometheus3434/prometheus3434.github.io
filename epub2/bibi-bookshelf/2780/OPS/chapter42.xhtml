<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="169" id="page169"></span><st c="0">Haset</st><span><st c="6">25, Çarşamba</st></span></h1>
		<p><span><st c="19">V</st></span><st c="21">atan hakkında kompozisyonu herkesten iyi yazan yine Derossi oldu. </st><st c="87">Oysa Votini birincilik ödülünü alacağından öyle emindi ki! </st><st c="146">Biraz kendini beğenmiş olup üstüne başına fazla titizlense de Votini’yi severdim ben ya, şimdi onun sıra arkadaşı olduğumdan, Derossi’ye nasıl haset dolu gözlerle baktığını görünce gıcık oluyorum ona. </st><st c="347">Onunla yarışmak istiyor, çalışıyor ediyor ama hiçbir şekilde onu geçemiyor; Derossi her konuda ondan on kat üstün, Votini de anca avucunu yalıyor. </st><st c="494">Carlo Nobis de Derossi’ye haset ediyor, ama içinde öyle bir kibir var ki tam da bu kibrinden bunu belli etmiyor. </st><st c="607">Votini ise kendini ele veriyor, evindeki koşullardan yakınıyor, öğretmenin sürekli ona haksızlık ettiğini söylüyor; </st><span epub:type="pagebreak" title="170" id="page170"></span><st c="723">Derossi sözlülerde her zaman olduğu gibi anında ve doğru cevaplar verdiğinde Votini’nin suratı mahkeme duvarına dönüyor, başını öne eğip duymazdan geliyor veya zoraki gülüyor ama o da yalandan. </st><st c="917">Herkes de bunu bildiğinden, öğretmen Derossi’yi övdüğünde bütün sınıf dönüp hasetten çatlayan Votini’ye bakıyor, küçük duvarcı da tavşan suratı yapıyor ona. </st><st c="1074">Mesela bu sabah tam bir işkence oldu. </st><st c="1112">Öğretmen sınıfa girdi ve sınav sonuçlarını açıkladı:</st></p>
		<p><st c="1164">“Derossi, on üzerinden on, birincilik ödülü senin.” Votini gürültüyle hapşırdı. </st><st c="1245">Öğretmen ona baktı, bunu anlaması zor değildi.</st></p>
		<p><st c="1291">“Votini,” dedi, “haset yılanının içine girmesine izin verme. </st><st c="1353">Beyni kemiren, yüreği bozan bir yılandır o.”</st></p>
		<p><st c="1397">Derossi hariç herkes ona baktı; Votini cevap vermek istedi, veremedi; yüzü bembeyaz olup taş kesti. </st><st c="1498">Sonra öğretmen ders işlerken küçük bir kâğıdın üstüne büyük harflerle, “Ben birincilik ödülünü iltimas ve haksızlıklarla kazananlara haset etmem,” diye yazmaya koyuldu. </st><st c="1667">Derossi’ye göndermek istiyordu bu notu. </st><st c="1707">Bense bu arada Derossi’nin yakınındakilerin kulaktan kulağa fısıldaşarak aralarında bir işler çevirmekte olduklarını, bir tanesinin kalemtıraşla kesip büyük bir madalya biçimine soktuğu kâğıdın üstüne kara bir yılan çizdiklerini görüyordum. </st><st c="1948">Votini de bunu fark etti. </st><st c="1974">Öğretmen birkaç dakikalığına dışarı çıktı. </st><st c="2017">Derossi’nin yakınındakiler hemen ayağa kalkıp sıralarından çıkarak kâğıttan madalyayı </st><span epub:type="pagebreak" title="171" id="page171"></span><st c="2103">törenle Votini’ye sunmaya geldiler. </st><st c="2139">Tüm sınıf çıngar çıkmasını bekliyordu. </st><st c="2178">Votini zangır zangır titremeye başlamıştı bile. </st><st c="2226">Derossi bağırdı:</st></p>
		<p><st c="2242">“Verin şunu bana!”</st></p>
		<p><st c="2261">“Tabii, böylesi daha iyi,” dediler, “bunu ona vermesi gereken sensin.”</st></p>
		<p><st c="2332">Derossi madalyayı aldı, parça parça etti. </st><st c="2375">Tam o sırada öğretmen geri geldi ve derse devam etti. </st><st c="2429">Benim gözlerim Votini’deydi, kor gibi kıpkırmızı kesilmişti; küçük kâğıdı dalgınlıkla yapıyormuş gibi usulca aldı, gizliden top haline getirdi, ağzına attı, kısa süre çiğnedikten sonra sıranın altına tükürdü... </st><st c="2640">Sınıftan çıkarken biraz kafası karışmış durumdaki Votini, Derossi’nin önünden geçtiği sırada kurumuş olan kâğıdı numaradan yere düşürdü. </st><st c="2777">Nazik Derossi de onu yerden alıp Votini’nin çantasına koydu, çantanın kayışını bağlamasına da yardım etti. </st><st c="2884">Votini yüzünü kaldırmaya cesaret edemedi.</st></p>
	</section>
	<div id="charCountTotal" value="2925"></div></body>
</html>
