<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="146" id="page146"></span><st c="0">Güzel Bir Ziyaret</st><span><st c="18">12, Perşembe</st></span></h1>
		<p><span><st c="31">İ</st></span><st c="33">şte bu benim için yılın en güzel perşembelerinden biri. </st><st c="89">Saat tam ikide Derossi ve Coretti yanlarında minik kambur Nelli’yle bize geldiler. </st><st c="172">Precossi’nin gelmesine babası izin vermedi. </st><st c="216">Derossi’yle Coretti hâlâ gülüyorlardı; yolda sebzecinin oğlu, hani şu kolu felçli, kızıl saçlı Crossi’ye rastlamışlar, satmak üzere kocaman bir lahana taşıyormuş, lahananın parasıyla da gidip kalem alacakmış, babası Amerika’dan yazıp çok yakında döneceğini söylediğinden keyfi pek bir yerindeymiş. </st><st c="514">Vay be, beraber iki saat ne güzel vakit geçirdik! </st><st c="564">Derossi ve Coretti sınıfın en neşeli iki kişisi, babam bayıldı resmen onlara.</st></p>
		<p><st c="641">Coretti’nin üzerinde çikolata renkli kazağıyla kedi tüyü şapkası vardı. </st><st c="714">Hep bir şeyler yapmak, orta</st><span epub:type="pagebreak" title="147" id="page147"></span><st c="741">lığı karıştırmak isteyen, içi içine sığmayan, tez canlı biridir. </st><st c="807">Sabah erkenden yarım araba dolusu odun taşımıştı sırtında, yine de evin içinde dört döndü, her şeyi inceleyip ha bire konuştu, sincap gibi çevik ve atikti, mutfağa geçtiğinde aşçıya on kilo odunu kaça aldığımızı sordu, babası kırk beş kuruşa veriyormuş. </st><st c="1061">Hep babasından, babasının 49. </st><st c="1091">alayda asker olup Prens Umberto’nun birliğinde yer alarak Custoza Savaşı’nda çarpıştığından bahsediyor; öyle de güzel bir anlatışı var ki! </st><st c="1230">Odunlar arasında doğup büyümüş olmasının hiçbir önemi yok. </st><st c="1289">Babamın da dediği gibi, zarafet onun kanında, yüreğinde var. </st><st c="1350">Derossi de çok eğlendirdi bizi. </st><st c="1382">Coğrafyayı bir öğretmen kadar iyi biliyor, gözlerini kapayıp anlatıyordu:</st></p>
		<p><st c="1455">“İşte, şu an bütün İtalya gözlerimin önünde, İyon Denizi’ne kadar uzanan Apeninler, dört bir yanda akan nehirler, beyaz kentler, körfezler, mavi koylar, yeşil adalar”; işte böyle, haritadan okuyorcasına hızlı hızlı, sırayla tam adını söylüyordu her yerin; böyle başı dik, sarı sarı lüleleri, kapalı gözleriyle, altın yaldızlı düğmeleri olan mavi giysilerine bürünmüş, heykel gibi dimdik ve güzel görünümüyle hayran kalmıştık hepimiz ona. </st><st c="1894">Kral Vittorio’nun ölüm yıldönümü dolayısıyla sonraki gün okuması gereken neredeyse üç sayfayı bir saatte ezberlemişti. </st><st c="2013">Nelli de onu hayranlık ve sevgiyle izliyor, siyah kumaştan önlüğünün kenarını ovuşturarak hüzünle parlayan gözleriyle gülümsüyordu. </st><st c="2145">Bu ziyaret beni çok mutlu etti, zihnimde ve yüreğimde bir şeyler, adeta ışıltı</st><span epub:type="pagebreak" title="148" id="page148"></span><st c="2223">lar bıraktı. </st><st c="2237">Giderlerken, zavallı Nelli’yi, koluna girip onu hiç görmediğim kadar güldürerek evine kadar götüren iri ve güçlü kuvvetli öbür ikisinin arasında görmek de ayrıca hoşuma gitti. </st><st c="2413">Yemek odasına döndüğümde kambur soytarı Rigoletto tablosunun yerinde olmadığını fark ettim. </st><st c="2505">Nelli görmesin diye babam ortadan kaldırmıştı.</st></p>
	</section>
	<div id="charCountTotal" value="2551"></div></body>
</html>
