<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="420" id="page420"></span><st c="0">İtalya</st><span><st c="7">14, Salı</st></span></h1>
		<p><span><st c="16">B</st></span><em><st c="18">ayram günlerinde vatanını şöyle selamla: “İtalya, vatanım, babamla annemin doğduğu ve gömüleceği, yaşayıp ölmeyi umduğum, çocuklarımın büyüyüp öleceği, soylu ve aziz toprak; güzel İtalya, yüzyıllardır yüce ve şanlı, birkaç yıldır birleşmiş ve özgür; dünyaya Tanrısal dehaların nice ışığını yayan, uğruna nice yiğitlerin alanlarda, nice kahramanların darağaçlarında can verdiği; üç yüz şehrin ve otuz milyon evladın yüce anası; ben, seni henüz anlamayan ve tam olarak tanımayan evladın, seni tüm ruhumla sayıyor ve seviyorum, senden doğduğum ve kendimi senin oğlun addettiğim için gururluyum. </st><st c="610">Senin görkemli denizlerini, yüce Alplerini seviyorum, ulu anıtlarını ve ölümsüz anılarını seviyorum, şanını ve güzelliğini seviyorum, güneşi ilk kez gördüğüm, senin adını ilk kez duyduğum o aziz par</st><span epub:type="pagebreak" title="421" id="page421"></span><st c="808">çan gibi seni her şeyinle sayıyor ve seviyorum. </st><st c="857">Tek bir sevgi, eşit bir minnetle seviyorum sizi, değerli Torino, yüce Cenova, âlim Bologna, büyüleyici Venedik, kudretli Milano; eşit bir evlat saygısıyla seviyorum sizi, kibar Floransa, müthiş Palermo, engin ve güzel Napoli, muazzam ve ebedi Roma. </st><st c="1106">Seni seviyorum, mukaddes vatan! </st><st c="1138">Ve ant olsun ki bütün evlatlarını kardeşlerim gibi seveceğim, yaşayan büyüklerine de ölmüş büyüklerine de daima kalbimde saygıyla yer vereceğim, çalışkan ve dürüst bir yurttaş olacak, sana layık olmak için, güçlerimi bir gün sefaleti, cehaleti, haksızlığı, suçu senin yüzünden silip hakkının ve gücünün görkemi içinde huzurla yaşayabilmen ve büyüyebilmen yolunda kullanarak kendimi yüceltmeyi sadakatle amaç edineceğim. </st><st c="1558">Ant olsun ki üzerime düştüğü gibi, aklımla, kolumla, kalbimle, tevazu ve coşku dolu olarak sana hizmet edeceğim ve gün gelip kanımı ve canımı senin uğruna vermem gerekirse, göklere senin aziz ismini haykırıp mübarek bayrağına son öpücüğümü göndererek kanımı verecek ve öleceğim.”</st></em></p>
		<cite><st c="1837">Baban</st></cite>
	</section>
	<div id="charCountTotal" value="1843"></div></body>
</html>
