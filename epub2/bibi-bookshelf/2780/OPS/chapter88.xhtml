<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="417" id="page417"></span><st c="0">Ordu</st><span><st c="5">11, Pazar. </st><st c="17">Milli bayram. </st><br /><st c="31">Garibaldi’nin ölümüyle yedi gün ertelendi.</st></span></h1>
		<p><span><st c="73">C</st></span><st c="75">astello Meydanı’na, iki büyük kanat halinde açılmış halkın arasında ordu komutanının önünden geçit yapan askerlerin törenini izlemeye gittik. </st><st c="217">Onlar bando mızıka eşliğinde geçerken babam bana birlikleri ve bayrakların şanını, zaferlerini anlatıyordu. </st><st c="325">Önden üç yüz kişi kadar, siyah giyinmiş, istihkâm ve topçu subayı çıkacak askerî akademi öğrencileri, asker ve öğrencilerin coşkulu ve rahat zarafeti içinde geçti. </st><st c="489">Onların ardından piyadeler geçti: Goito ve San Marino’da çarpışmış olan Aosta Tugayı, Castelfidardo’da çarpışmış Bergamo Tugayı, dört alay, peş peşe bölükler, kan rengi çiçeklerden çift sıra upuzun çelenkleri andıran, iki uçtan uzanıp salınarak kalabalığın arasından geçen binlerce kır</st><span epub:type="pagebreak" title="418" id="page418"></span><st c="774">mızı nefte. </st><st c="787">Piyadelerden sonra savaşın işçileri olan, siyah tüyden sorguçlu, al rütbe şeritli istihkâm askerleri ilerledi; onlar geçerken arkalarından izleyicilerin başları üzerinde upuzun, dimdik yükselen yüzlerce tüyün ilerlemekte olduğu görülüyordu: Dağ birlikleriydi bunlar, İtalya’nın kapılarını savunanlardı, Calabria tarzı şapkaları, dağlarındaki çimenlerin renginde, capcanlı yeşil tören üniformalarıyla hepsi de uzun boylu, pespembe, güçlü kuvvetliydi. </st><st c="1237">Dağ birliklerinin geçişi sürüyordu ki kalabalığı bir ürperti sardı ve Porta Pia geldiğinde Roma’ya giren ilk askerler olan piyadeler, esmer, çevik, canlı, dalgalanan sorguçlarıyla eski on ikinci tabur, meydanı sevinç nidalarına benzeyen keskin boru sesleriyle inleterek kara bir dalga seli gibi geçti. </st><st c="1539">Fakat onların bu seslerini de sahra topçularını duyuran kesik kesik ve tok bir ses bastırdı, sonra üç yüz çift atın çektiği, yüksek cephane arabalarına oturmuş, sarı şeritli, yakışıklı askerler ile sarsılıp çınlar, toprağı sarsarken destekleri üstünde ışıldayan bronz ve çelikten uzun mu uzun toplar geçti. </st><st c="1846">Sonra o ağır iş gören, kaba görünümleri içinde yavaş, ağır, güzel, iriyarı askerleri, güçlü kuvvetli katırlarıyla insan ayağının çıkabildiği her yere korku ve ölüm salan dağ topçuları çıktılar öne. </st><st c="2044">Ve son olarak, güneşte miğferleri, dimdik mızrakları, rüzgârda bayraklarıyla gümüş ve altın parıltılar saçan, havayı tıngırtı ve kişnemelerle dolduran, Santa Lucia’dan Villafranca’ya on savaş meydanında ortalığı kasıp kavuran o güzelim Cenova süvarileri </st><span epub:type="pagebreak" title="419" id="page419"></span><st c="2298">alayı geçti doludizgin. </st><st c="2322">“Ne kadar güzel!” diye haykırdım. </st><st c="2356">Babamsa bu sözlerimden dolayı neredeyse azarladı beni, dedi ki: “Orduyu güzel manzara diye görme. </st><st c="2454">Tüm bu güç ve umut dolu gençler yarın öbür gün vatanımızı savunmak için çağrılabilir, birkaç saat içinde de toplarla, yaylım ateşleriyle hepsi paramparça olabilir. </st><st c="2618">Ne zaman bir bayramda ‘Yaşasın ordu! </st><st c="2655">Yaşasın İtalya!’ diye bağırıldığını duyarsan, geçip giden alayların berisinde cesetlerle kaplı, kan gölüne dönmüş bir arazi gelsin gözünün önüne, işte o zaman ‘Yaşasın ordu!’ sözü yüreğinin daha derininden gelecek, İtalya imgesi sana daha derin, daha yüce görünecektir.”</st></p>
	</section>
	<div id="charCountTotal" value="2925"></div></body>
</html>
