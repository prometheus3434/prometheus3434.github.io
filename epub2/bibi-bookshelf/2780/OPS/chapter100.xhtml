<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="465" id="page465"></span><st c="0">Elveda</st><span><st c="7">10, Pazartesi</st></span></h1>
		<p><span><st c="21">S</st></span><st c="23">aat birde hepimiz sınav sonuçlarını öğrenip karnelerimizi almak için son kez okulda toplandık. </st><st c="118">Yol, büyük salonu dahi istila eden velilerle doluydu, birçoğu sınıflarda öğretmen kürsüsünün dibine kadar doluşmuştu. </st><st c="236">Bizim sınıfta da duvarla ilk sıralar arasındaki alanı olduğu gibi dolduruyorlardı. </st><st c="319">Garrone’nin babası, Derossi’nin annesi, demirci Precossi, Coretti, Bayan Nelli, sebze satıcısı hanım, küçük duvarcının babası, Stardi’nin babası, daha önce hiç görmediğim başka birçok kişi vardı; her yanda sanki bir meydandaymışız hissi veren bir mırıltı, bir kaynaşma duyuluyordu. </st><st c="601">Öğretmen içeri girdi. </st><st c="623">Büyük bir sessizlik oldu. </st><st c="649">Elinde bir liste vardı, hemen okumaya başladı: “Abatucci, geçti, yetmiş üzerinden alt</st><span epub:type="pagebreak" title="466" id="page466"></span><st c="734">mış; Archinti, geçti, yetmiş üzerinden elli beş.” Küçük duvarcı geçmişti, Crossi geçmişti. </st><st c="826">Sonra öğretmen yüksek sesle okudu: “Derossi Ernesto, geçti, yetmiş üzerinden yetmiş, birincilik ödülü.” Orada bulunan ve hepsi de onu tanıyan bütün veliler, “Bravo, bravo Derossi,” dediler, o da sarı buklelerini savurarak, o rahat ve güzel gülümseyişiyle, eliyle kendisini selamlayan annesine baktı. </st><st c="1126">Garoffi, Garrone, Calabrialı geçmişlerdi. </st><st c="1168">Sınıfta kalan üç-dört kişi vardı, bunlardan bir tanesi ağlamaya başladı, çünkü kapıda duran babası ona tehditkâr bir işarette bulunmuştu. </st><st c="1306">Fakat öğretmen o babaya, “Hayır bayım, bağışlayın,” dedi, “ille ortada bir kabahat bulunmayabilir, çoğu zaman şanssızlık da bir sebep olabilir. </st><st c="1450">Burada da durum öyle oldu.” Sonra okudu: “Nelli, geçti, yetmiş üzerinden altmış iki.” Annesi ona yelpazesiyle bir öpücük gönderdi. </st><st c="1581">Stardi yetmiş üzerinden altmış yediyle geçmişti, ama bu güzel notu duyunca bile yüzü gülmedi, yumruklarını şakaklarından çekmedi de. </st><st c="1714">En son da güzelce giyinip taranmış halde gelmiş olan Votini’nin adı okundu, geçmişti. </st><st c="1800">Son ismi de okuduktan sonra öğretmen, “Çocuklar, son kez bir araya gelmiş bulunuyoruz,” dedi. </st><st c="1894">“Bir yıl beraber olduk, şimdi de iyi arkadaşlar olarak ayrılıyoruz, öyle değil mi? </st><st c="1977">Sizlerden ayrıldığıma üzülüyorum, sevgili yavrularım.” Durdu, sonra yeniden söze başladı: “Ara sıra sabrım taştıysa, ara sıra istemeden de olsa haksızlık ettiysem, fazla sert davrandıysam beni bağışlayın.” – “Hayır, hayır,” dedi velilerle </st><span epub:type="pagebreak" title="467" id="page467"></span><st c="2216">çok sayıda öğrenci, “hayır, sayın öğretmenim, asla.” – “Beni bağışlayın,” diye tekrarladı öğretmen, “ve beni sevin. </st><st c="2332">Önümüzdeki sene benimle olmayacaksınız, ama sizi yine göreceğim, daima kalbimde olacaksınız. </st><st c="2425">Görüşmek üzere, çocuklar!” Bunları söyledikten sonra aramıza geldi, herkes sıralarının üzerinden ona ellerini uzattı, kolundan, ceketinin uçlarından tuttu; birçok kişi onu öptü, elli ses birden, “Görüşmek üzere, öğretmenim!” – “Teşekkür ede</st><span epub:type="pagebreak" title="468" id="page468"></span><st c="2665">riz, öğretmenim!” – “Sağlıcakla kalın!” – “Bizi hatırlayın!” dedi. </st><st c="2733">Öğretmen sınıftan çıktığı sırada müthiş duygulanmış görünüyordu. </st><st c="2798">Hepimiz paldır küldür çıktık. </st><st c="2828">Diğer tüm sınıflar da çıkıyordu. </st><st c="2861">Kadınlı erkekli öğretmenlerle vedalaşan, aralarında selamlaşan çocuklarla velilerin karmaşası, müthiş şamatası sardı ortalığı. </st><st c="2988">Şapkası kırmızı tüylü öğretmen hanımın tepesine dört-beş, etrafına yirmi çocuk üşüşmüş, soluk aldırmıyorlardı kadına; “küçük rahibe”nin şapkasının yarısını yırtmış, siyah giysisinin düğmeleriyle ceplerine bir düzine çiçek demeti iliştirmişlerdi. </st><st c="3234">Birçok kişi tam da o gün ilk defa koltuk değneklerini bırakmış olan Robetti’yi kutlamaktaydı. </st><st c="3328">Her yanda, “Seneye görüşürüz!” – “Yirmi Ekim’de görüşmek üzere!” – “Sonbahara görüşürüz!” sözleri duyuluyordu. </st><st c="3439">Biz de vedalaştık. </st><st c="3458">Ah, o an bütün o tatsızlıklar nasıl da unutuluyordu! </st><st c="3511">Derossi’yi her zaman o kadar kıskanmış olan Votini kollarını açıp ona doğru atılan ilk kişi oldu. </st><st c="3609">Ben de küçük duvarcıyla vedalaşıp tam bana son kez tavşan suratı taklidi yaptığı esnada onu öpüverdim, canım dostum benim! </st><st c="3732">Precossi’yle vedalaştım, son piyangosunda ödül kazandığımı bildirip bana köşesi kırık küçük bir çini kâğıt tutucu veren Garoffi’yle vedalaştım, diğer herkese elveda dedim.</st></p>
		<figure>
			<img src="image/img14.jpg" alt="" />
		</figure>
		<p><st c="3903">Zavallı Nelli’nin Garrone’ye bırakmamacasına sarılışını görmek güzeldi. </st><st c="3976">Herkes Garrone’nin etrafına doluştu ve ona, o mert, aziz çocuğa dokunup sarılarak, kutlayarak “hoşça kal Garrone, hoşça kal, görü</st><span epub:type="pagebreak" title="469" id="page469"></span><st c="4105">şürüz” sözleriyle doldurdular etrafı; babası da orada hayretler içinde bakıyor ve gülümsüyordu. </st><st c="4202">Sokakta sarıldığım son kişi Garrone oldu, göğsündeyken hıçkırığımı bastırdım, beni alnımdan öptü. </st><st c="4300">Sonra babamla anneme koştum. </st><st c="4329">Babam sordu: “Bütün arkadaşlarınla vedalaştın mı?” “Evet,” dedim. </st><st c="4395">“Haksızlık ettiğin biri varsa git ve seni bağışlamasını, bunu unutmasını rica et. </st><st c="4477">Yok mu öyle biri?” – “Yok,” dedim. </st><st c="4512">“O halde elveda!” dedi babam, duygulanmış bir sesle, okula son bir kez bakarak. </st><st c="4592">Annem de yineledi: “Elveda!” Bense hiçbir şey diyemedim.</st></p>
	</section>
	<div id="charCountTotal" value="4648"></div></body>
</html>
