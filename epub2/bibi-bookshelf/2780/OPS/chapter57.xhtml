<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="236" id="page236"></span><st c="0">Sokak</st><span><st c="6">25, Cumartesi</st></span></h1>
		<p><span><st c="20">B</st></span><em><st c="22">u akşam öğretmenin evinden dönerken seni camdan izliyordum. </st><st c="82">Bir kadına çarptın. </st><st c="102">Yolda yürürken daha dikkatli ol. </st><st c="135">Orada da görevleri vardır insanın. </st><st c="170">Evde adımlarını ve hareketlerini ölçüp biçiyorsun da aynısını herkesin evi olan sokakta neden yapmıyorsun? </st><st c="277">Bunu aklında tut, Enrico. </st><st c="303">Ne zaman yolda düşkün bir ihtiyara, bir garibana, kucağında çocuk olan bir kadına, koltuk değnekli bir engelliye, yük altında iki büklüm olmuş bir adama, yas giysileri içinde bir aileye rastlarsan saygı gereği onlara yol ver. </st><st c="529">Yaşlılık, sefalet, anne sevgisi, hastalık, yorgunluk, ölüm karşısında saygılı davranmalıyız. </st><st c="622">Üzerine araba gelen birini ne zaman görsen, çocuksa kenara çek, büyükse uyar; ağlayan bir çocuğa neyin var diye sor her zaman, bastonunu düşüren bir ihtiyara bastonunu yerden alıp ver. </st><st c="807">İki çocuk kavga ediyorsa </st><span epub:type="pagebreak" title="237" id="page237"></span><st c="832">onları ayır; bunlar iki adamsa oradan uzaklaş, yüreği inciten ve katılaştıran öyle bir kaba kuvvet gösterisine seyircilik etme. </st><st c="960">Ve iki polisin arasında bir adam elleri bağlı halde geçtiğinde kalabalığın zalim merakına kendi merakını katma: Masum da olabilir o adam. </st><st c="1098">Yarın öbür gün senin evinden de çıkabilecek, belki ölüm döşeğindeki bir hastayı taşıyan bir hastane sedyesi ya da cenaze alayı karşına çıktığında arkadaşınla konuşmayı ve gülmeyi kes. </st><st c="1282">Okullarından ikişerli halde çıkan bütün o çocuklara saygıyla bak: körler, dilsizler, raşitikler, yetimler, terk edilmiş çocuklar; düşün ki bu geçen, insanlığın talihsizlik ve merhamet yanıdır. </st><st c="1475">Tiksindirici veya gülünç bir rahatsızlığı olan birinin o yanını görmezden gel. </st><st c="1554">Yolda giderken yanan bir kibrit görürsen mutlaka söndür, birinin canına mal olabilir. </st><st c="1640">Sana yol soran olursa her zaman nazikçe yanıt ver. </st><st c="1691">Kimseye gülerek bakma, gerekmedikçe koşma, bağırma. </st><st c="1743">Sokağa saygı göster. </st><st c="1764">Bir halkın terbiyesi her şeyden önce sokaktaki hal ve hareketlerinden belli olur. </st><st c="1846">Sokağında kabalık olan yerin evinde de kabalık vardır. </st><st c="1901">Sokakları iyi incele, yaşadığın şehri iyi incele; yarın uzaklara savrulacak olursan, onu, kendi şehrini, onca yıl senin dünyan olmuş olan, annenin yanı başında ilk adımlarını atmış, ilk heyecanlarını yaşamış, zihnini ilk düşüncelere açmış, ilk arkadaşlarını edinmiş olduğun küçük vatanını belleğinde canlı tutmuş olduğun, düşüncelerinde bütünüyle canlandırabildiğin için memnuniyet duyacaksın. </st><st c="2295">O senin için bir anne oldu: Seni eğitti, sevdi, korudu. </st><st c="2351">Onu sokaklarında, insanlarında iyi incele ve sev; ona hakaret edildiğini duyarsan da, savun onu.</st></em></p>
		<cite><st c="2447">Baban</st></cite>
	</section>
	<div id="charCountTotal" value="2453"></div></body>
</html>
