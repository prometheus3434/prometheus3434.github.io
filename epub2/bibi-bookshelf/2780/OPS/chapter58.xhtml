<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="241" id="page241"></span><st c="0">Akşam Okulları</st><span><st c="15">2, Perşembe</st></span></h1>
		<p><span><st c="27">D</st></span><st c="29">ün babam beni bizim Baretti İlkokulu’nun akşam okullarını görmeye götürdü, bütün ışıklar yanıyordu ve işçiler girmeye başlamıştı. </st><st c="159">Vardığımızda müdür ve öğretmenlerin bayağı bir öfkeli olduklarını gördük, az önce pencerelerden birinin camı taş atılıp kırılmıştı çünkü. </st><st c="297">Hademe dışarı fırlayıp oradan geçen bir çocuğu yakalamıştı ama o sırada evi okulun karşısında bulunan Stardi ortaya çıkıp, “O yapmadı. </st><st c="432">Kendi gözlerimle gördüm, taşı Franti attı, bana da ‘Söylersen yaktım çıranı!’ dedi. </st><st c="516">Ama ben korkmuyorum,” dedi. </st><st c="544">Müdür de Franti’nin okuldan temelli kovulacağını söyledi. </st><st c="602">Bir yandan da okula ikişer üçer giren işçilere bakıyordu, şimdiden iki yüzden fazla kişi girmişti içeri. </st><st c="707">Akşam </st><span epub:type="pagebreak" title="242" id="page242"></span><st c="713">okulunun ne denli güzel olduğunu hiç görmemiştim! </st><st c="763">On iki ve üstü yaşta çocuklar, elinde defter kitap işten dönen sakallı adamlar vardı; marangozlar, yüzleri kararmış ateşçiler, elleri harçtan beyazlaşmış duvarcılar, saçları una bulanmış fırıncı çırakları vardı ve içerisi vernik, deri, zift, yağ, her türden mesleğin kokularıyla doluydu. </st><st c="1051">Top ve ağır silah imal eden bir grup işçi de, başlarında bir onbaşıyla, asker üniforması içinde geldi.</st></p>
		<p><st c="1153">Hepsi hızlıca sıralarına geçti, bizim ayaklarımızı koyduğumuz tahtayı kaldırıp hemen başlarını eğerek işe koyuluyorlardı. </st><st c="1276">Kimileri ellerinde açık defterleriyle gidip öğretmene bir şeyler soruyordu. </st><st c="1352">O genç ve güzel giyimli öğretmenin, “küçük avukat”ın kürsüsünün etrafını üç-dört işçinin sardığını, onun da kalemiyle düzeltmeler yaptığını gördüm; bir de o topal öğretmen vardı, olduğu gibi kırmızı ve mavi boyaya bulanmış defteri elinde olan badanacıyla gülüşüyordu. </st><st c="1620">Öğretmenim de oradaydı, iyileşmiş, yarın sınıfa dönecekti. </st><st c="1679">Sınıf kapıları açıktı. </st><st c="1702">Dersler başladığında herkesin nasıl da gözlerini öğretmene dikerek dikkatle dinlediğini görünce bayağı şaşırdım. </st><st c="1815">Üstelik müdürün dediğine göre çoğu geç kalmamak için eve gidip bir parça yemek bile yememişti ve karınları açtı. </st><st c="1928">Ne var ki yarım saat dersten sonra küçükler uykuya teslim oluyordu; bir tanesi başını sıraya dayayıp uykuya dalıyor, öğretmen de kalemle kulağını gıdıklayıp onu uyandırıyordu.</st></p>
		<p><span epub:type="pagebreak" title="243" id="page243"></span><st c="2103">Ama büyükler öyle değildi, uyanıktı onlar, ağızları açık, gözlerini bile kırpmadan dersi dinliyorlardı; bizim sıralarda bu koca koca sakallı adamları görmek bana pek tuhaf geliyordu. </st><st c="2287">Üst kata da çıktık ve kendi sınıfımın kapısına koştum; benim yerimde pos bıyıklı, eli sargılı bir adam gördüm, belki de bir makinenin başındayken yaralanmıştı eli; yine de yavaş yavaş yazmayı öğreniyordu. </st><st c="2492">Ama en hoşuma giden, küçük duvarcının yerinde, tam da onun sırasında, onun köşesinde babasının, o dev gibi duvarcının oturduğunu görmek oldu; adam oracığa sıkışıp dertop olmuş halde, yumrukları çenesinde, gözleri kitabında, nefes bile almadan dikkatle okuyordu. </st><st c="2754">Tesadüf de değildi bu, okula geldiği ilk akşam müdüre “Müdür bey, bana tavşan suratlımın yerine oturma zevkini bahşeder misiniz lütfen?” diyen kendisi olmuştu; oğlu için hep öyle diyor da...</st></p>
		<p><st c="2944">Babam sonuna kadar orada tuttu beni, sonra yolda kucaklarında çocuklarıyla kocalarını bekleyen birçok kadın gördük, çıkışta da değiş tokuş yapıyorlardı: işçiler çocukları kucaklarına alıyor, kitaplarla defterler de kadınlara verilip eve bu şekilde gidiliyordu. </st><st c="3206">Yol birkaç dakikalığına insanlar ve seslerle doldu. </st><st c="3258">Sonra her şey sessizliğe büründü, tek gördüğümüz uzaklaşıp giden müdürün uzun ve yorgun karaltısı oldu.</st></p>
	</section>
	<div id="charCountTotal" value="3361"></div></body>
</html>
