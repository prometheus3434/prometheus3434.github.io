<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="53" id="page53"></span><st c="0">Ölüleri Anma Yortusu</st><span><st c="21">2, Çarşamba</st></span></h1>
		<p><span><st c="33">B</st></span><em><st c="35">ugün ölülerimizi anmaya ayrılmış bir gün. </st><st c="77">Bugün siz çocukların hangi ölüleri hatırlayıp anmanız gerektiğini biliyor musun, Enrico? </st><st c="166">Sizler, siz gençler, çocuklar için ölen kişileri. </st><st c="216">Niceleri öldü ve ölmeye devam ediyor bu uğurda! </st><st c="264">Ömrünü çalışmakla tüketen nice babayı, yavrularının rızkını sağlayabilmek için mahkûm oldukları yoksunluklarla tükenip kara topraklara zamansız giren nice anneyi hiç düşündün mü? </st><st c="443">Kaç erkeğin kendi çocuklarını sefalete düşmüş görüp çaresizliğe kapılarak kalbine bıçak sapladığını, kaç kadının yavrusunu kaybedince kendini sulara attığını, kederden öldüğünü ya da aklını kaçırdığını biliyor musun? </st><st c="660">Bugün bütün bu ölen kişileri düşün işte, Enrico.</st></em></p>
		<p><em><st c="708">Ayrılmaya yüreği elvermediği öğrencilerine olan sevgisi uğruna okulda kendini paralamaktan gencecik yaşında ince </st><span epub:type="pagebreak" title="54" id="page54"></span><st c="822">hastalığa tutulup ölen nice öğretmeni düşün; çocukları tedavi etmek için cesaretle meydan okudukları bulaşıcı hastalıklardan ölen doktorları düşün; batan gemilerde, yangınlarda, kıtlıklarda, en tehlikeli anda son parça ekmeği, son cankurtaran simidini, alevlerden kurtaracak son halatı çocuklara bırakan, küçük bir masumu hayatta tutan fedakârlıklarından dolayı mesut bir şekilde son nefesini verenleri düşün. </st><st c="1232">Böyle ölenler sayısızdır, Enrico; her mezarlıkta bu mübarek insanlardan yüzlercesi bulunur; bir an olsun bu çukurlardan kalkabilselerdi, uğruna gençlik zevklerini, yaşlılık huzurunu, sevgilerini, akıllarını, yaşamlarını feda ettikleri bir çocuğun adını haykırırdı her biri; yirmisindeki gelinler, gücü kuvveti zirvesinde erkekler, seksenlik ihtiyar kadınlar, delikanlılar, çocuk yaştaki kahraman, karanlıkta kalmış şehitler... </st><st c="1659">Öyle yüce, öyle seçkin kimselerdir ki bunlar, dünyanın bütün çiçeklerini mezarlarına koysak yine az gelir. </st><st c="1766">Ah çocuklar, öyle seviliyorsunuz ki! </st><st c="1803">Bugün bu ölenleri şükranla an ki, bu Ölüleri Anma Yortusu’nda henüz ardından ağlayacak kimsen olmadığı için talihli olan sevgili oğlum, seni seven ve senin için didinen herkese karşı daha iyi, daha sevecen olasın!</st></em></p>
		<cite><st c="2016">Annen</st></cite>
	</section>
	<div id="charCountTotal" value="2022"></div></body>
</html>
