<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="282" id="page282"></span><st c="0">Küçük Duvarcı Hasta Yatağında</st><span><st c="30">28, Salı</st></span></h1>
		<p><span><st c="39">Z</st></span><st c="41">avallı küçük duvarcı ağır hasta. </st><st c="74">Öğretmen onu ziyarete gitmemizi söyledi. </st><st c="115">Garrone, Derossi ve ben toplanıp ona gitmeye karar verdik; Stardi de gelecekti ama öğretmen bize Cavour Anıtı’nı tasvir ödevi verdiğinden, o daha net bir tasvir yapabilmek için gidip anıtı yerinde görmesi gerektiğini söyledi. </st><st c="341">Öylesine, sırf denemek için şu pis kendini beğenmiş Nobis’i de çağırdık, o da tabii “Hayır,” dedi, başka da bir şey demedi. </st><st c="465">Sonra Votini, belki de elbisesine kireç bulaşır korkusuyla, affını diledi. </st><st c="540">Çıkışta, saat dörtte gittik. </st><st c="569">Bardaktan boşanırcasına yağmur yağıyordu. </st><st c="611">Yolda Garrone durup ağzı ekmek dolu, “Ne alalım?” dedi, cebindeki iki kuruşu şıngırdatarak. </st><st c="703">Herkes iki kuruş verdi, üç tane </st><span epub:type="pagebreak" title="283" id="page283"></span><st c="735">iri portakal aldık. </st><st c="755">Çatı katına çıktık. </st><st c="775">Kapıda Derossi madalyasını çıkarıp cebine koydu. </st><st c="824">Nedenini sordum. </st><st c="841">“Bilmiyorum,” dedi, “hava atar gibi olmasın öyle... </st><st c="893">Madalyasız girmek daha uygun olur gibime geldi.” Kapıyı çaldık, babası açtı, o dev gibi adam. </st><st c="987">Yüzü altüst olmuştu, korkmuş gibi görünüyordu. </st><st c="1034">“Siz kimsiniz?” diye sordu. </st><st c="1062">Garrone yanıtladı: “Biz Antonio’nun sınıf arkadaşlarıyız, ona üç tane portakal getirdik!” – “Ah, zavallı Tonino,” diye haykırdı duvarcı, başını sallayarak, “korkarım ki artık portakallarınızı yiyemeyecek!” Ve gözlerini elinin tersiyle sildi. </st><st c="1304">Bizi içeri aldı. </st><st c="1321">Tavanı eğimli bir odaya girdik, küçük duvarcıyı gördük orada, küçük bir demir yatakta uyuyordu. </st><st c="1417">Annesi yüzünü ellerine gömmüş, kendini yatağa bırakmıştı; şöyle bir dönüp baktı bize. </st><st c="1503">Bir kenarda boya fırçaları, kazma ve harç eleği asılıydı; hastanın ayaklarına da duvarcının alçıdan beyazlaşmış ceketi örtülmüştü. </st><st c="1634">Zavallı çocuk zayıflamış, o sivri burunlu yüzü bembeyaz olmuştu, kesik kesik soluk alıyordu. </st><st c="1727">Ah, sevgili Tonino, öylesine iyi yürekli ve neşeli, küçük arkadaşım benim, nasıl içimi acıttı böyle, yine o tavşan suratı taklidini yaptığını görmek için neler vermezdim, zavallı küçük duvarcı! </st><st c="1921">Garrone yastığa, yüzünün yakınına bir portakal koydu. </st><st c="1975">Koku onu uyandırdı, portakalı hemen aldı, ama sonra elinden bırakıverdi ve gözlerini Garrone’ye dikti. </st><st c="2078">“Benim,” dedi beriki, “Garrone, tanıdın mı beni?” O ise belli belirsiz gülümsedi, ufacık elini yataktan güçlükle kaldırıp Garrone’ye </st><span epub:type="pagebreak" title="284" id="page284"></span><st c="2211">uzattı, Garrone de bu eli elleri arasına alıp yanağına dayayarak, “Cesaret, cesaret, küçük duvarcı, hemen iyileşecek, okula döneceksin, öğretmen de seni benim yanıma oturtacak, ne güzel değil mi?” Fakat küçük duvarcı cevap vermedi. </st><st c="2443">Annesi hıçkırıklara boğuldu. </st><st c="2472">“Ah benim zavallı Tonino’m! </st><st c="2500">Benim zavallı Tonino’m! </st><st c="2524">Öyle akıllı, öyle iyi yürekli ki Tanrı onu yanına almak istiyor!” – “Sus be!” diye bağırdı duvarcı ona, çaresizlikle, “Allah aşkına sus, yoksa aklımı kaçıracağım!”</st></p>
		<figure>
			<img src="image/img10.jpg" alt="" />
		</figure>
		<p><st c="2687">Sonra bitkin bir halde bize dönüp “Gidin, gidin çocuklar, teşekkürler, gidin, burada ne yapacaksınız ki? </st><st c="2793">Teşekkür ederim, hadi evinize gidin,” dedi.</st></p>
		<p><st c="2836">Çocuk gözlerini yumdu, ölü gibi görünüyordu.</st></p>
		<p><st c="2881">“Herhangi bir şeye ihtiyacınız var mı?” diye sordu Garrone.</st></p>
		<p><span epub:type="pagebreak" title="285" id="page285"></span><st c="2941">“Hayır, iyi yürekli yavrum, teşekkür ederim,” dedi duvarcı, “Evinize gidin siz.”</st></p>
		<p><st c="3022">Bunu söylerken bizi sahanlığa doğru yöneltti ve kapıyı arkamızdan kapattı. </st><st c="3098">Ama merdivenlerin daha yarısını inmemiştik ki adamın, “Garrone! </st><st c="3162">Garrone!” diye seslendiğini işittik. </st><st c="3199">Üçümüz birden hızla yukarı geri çıktık. </st><st c="3239">“Garrone!” diye bağırdı duvarcı, yüzündeki ifade değişmiş halde, “senin adını söyledi, iki gündür konuşmuyordu, senin adını söyledi, seni istiyor, hemen gel. </st><st c="3397">Ah, yüce Tanrı’m, hayra alamet olsa bu!” – “Hadi görüşürüz,” dedi Garrone bize, “ben kalıyorum.” Ve babayla hemen eve atıldı. </st><st c="3523">Derossi’nin gözleri yaşlarla dolmuştu. </st><st c="3562">“Küçük duvarcı için mi ağlıyorsun?” dedim ona. </st><st c="3609">“Konuşmuş, iyileşecek demek ki.” – “Bence de öyle,” dedi Derossi, “ben onu düşünüyordum... </st><st c="3700">Garrone’nin ne kadar iyi, ne güzel ruhlu olduğunu düşünüyordum.”</st></p>
	</section>
	<div id="charCountTotal" value="3764"></div></body>
</html>
