<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="291" id="page291"></span><st c="0">İlkbahar</st><span><st c="9">1, Cumartesi</st></span></h1>
		<p><span><st c="22">B</st></span><st c="24">ir Nisan! </st><st c="34">Sadece üç ay daha. </st><st c="53">Bu sabah yılın en güzel sabahlarından biri oldu. </st><st c="102">Okulda mutluydum, çünkü Coretti yarın değil, öbür gün kralın gelişini onu tanıyan babasıyla birlikte izlemeye gidişine beni de davet etmişti, annem de aynı gün beni Valdocco Caddesi’ndeki çocuk yuvasını ziyarete götüreceğine söz vermişti. </st><st c="341">Mutlu oluşumun bir sebebi de küçük duvarcının daha iyi olmasıydı, dün akşam öğretmen geçerken uğrayıp babama, “Gayet iyi, gayet iyi,” demişti. </st><st c="484">Sonra, güzel bir ilkbahar sabahıydı bu. </st><st c="524">Sınıfın camlarından masmavi gökyüzü, bahçedeki tomurcuklarla kaplı ağaçlar, pencereleri olduğu gibi açık evler, önlerinde yemyeşil saksı ve vazolar görülüyordu. </st><st c="685">Öğretmen gülmüyordu, aslında o hiç </st><span epub:type="pagebreak" title="292" id="page292"></span><st c="720">gülmez, ama keyfi yerindeydi gene, o kadar ki alnının ortasındaki o düz çizgi neredeyse görünmez olmuş, şakalar yapıp tahtada bir problem anlatıyordu. </st><st c="871">Açık pencerelerden gelen o güzelim taze toprak ve yaprak kokusuyla dolu, insana çıkıp kırlarda dolaşma isteği getiren bahçe havasını teneffüs etmek hoşuna gitmiş gibi görünüyordu. </st><st c="1051">Öğretmen ders anlatırken yan sokaktan bir demircinin örsün üstünde demir dövdüğü, karşı evden bebeğini uyutan bir kadının ninni söylediği duyuluyordu. </st><st c="1202">Uzakta, Cernaia Kışlası’nda borular çalınıyordu. </st><st c="1251">Herkes, Stardi bile mutlu görünüyordu. </st><st c="1290">Bir anda demirci daha güçlü vurur, kadın daha yüksek sesle ninni söyler oldu. </st><st c="1368">Öğretmen ara verip kulak kabarttı. </st><st c="1403">Sonra camdan dışarı bakarak ağır ağır, “Gülümseyen gökyüzü, ninni söyleyen bir anne, çalışan namuslu bir adam, ders çalışan çocuklar... </st><st c="1539">İşte bunlar güzel şeyler,” dedi. </st><st c="1572">Sınıftan çıktığımızda herkesin neşeli olduğunu gördük, herkes dört günlük tatil öncesindeymiş gibi birbiri ardına ayaklarını kuvvetle yere vuruyor, şarkılar mırıldanarak yürüyordu; öğretmenler şakalaşıyor, şapkası kırmızı tüylü öğretmen çocukların ardı sıra genç bir kız öğrenci gibi hoplayıp zıplıyor, çocukların anne babaları aralarında gülüşerek sohbet ediyordu, Crossi’nin sebze satıcısı annesinin sepetlerinde demet demet o kadar çok menekşe vardı ki bütün salonu mis gibi kokularla dolduruyordu. </st><st c="2074">Annemin sokakta beni beklediğini görmekten hiç bu sabahki kadar mutlu olmamıştım. </st><st c="2156">Ona doğru koş</st><span epub:type="pagebreak" title="293" id="page293"></span><st c="2169">tuğumda bunu kendisine de söyledim: “Mutluyum. </st><st c="2217">Bu sabah beni bu kadar mutlu eden ne ki acaba?” Annem gülümseyerek güzel mevsim ve temiz vicdandan öyle olduğunu söyledi.</st></p>
	</section>
	<div id="charCountTotal" value="2338"></div></body>
</html>
