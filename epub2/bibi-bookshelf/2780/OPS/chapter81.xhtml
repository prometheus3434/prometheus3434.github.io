<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="346" id="page346"></span><st c="0">Fedakârlık</st><span><st c="11">9, Salı</st></span></h1>
		<p><span><st c="19">A</st></span><st c="21">nnem iyi kalplidir, Silvia Abla’m da onun gibidir, aynı onunki gibi yüce ve incelikli bir kalbi vardır onun da. </st><st c="133">Dün akşam öğretmenin uzun olduğundan herkese temize çekmesi için bir kısmını verdiği ayın öyküsü “Apeninlerden Andlara”nın bir bölümünü temize çekiyordum ki Silvia ayakuçlarında içeri girip usulca ve hızlı hızlı, “Benimle annemin yanına gel,” dedi. </st><st c="382">“Bu sabah aralarında konuştuklarını duydum. </st><st c="426">Babamın bir işi kötü gitmiş, canı sıkkındı, annem de onu yüreklendiriyordu. </st><st c="502">Dardayız, anlıyor musun? </st><st c="527">Paramız kalmadı. </st><st c="544">Babam durumumuzu düzeltmemiz için birtakım fedakârlıklar yapmamız gerekeceğini söylüyordu. </st><st c="635">Şimdi bizim de birtakım fedakârlıklar yapmamız gerekiyor, öyle değil </st><span epub:type="pagebreak" title="347" id="page347"></span><st c="704">mi? </st><st c="708">Hazır mısın? </st><st c="721">Pekâlâ, şimdi annemle konuşuyorum, sen de başınla onaylayıp ne diyorsam onu yapacağına şerefin üzerine söz veriyorsun ona.” Bunları söyleyip elimden tuttu ve beni düşüncelere gömülmüş bir halde dikiş diken annemize götürdü; sedirin bir köşesine ben, diğerine de Silvia oturdu ve hemen, “Dinle anne,” dedi, “seninle konuşmam lazım. </st><st c="1052">İkimizin de seninle konuşmamız lazım.” Annem şaşırarak bize baktı. </st><st c="1119">Silvia söze başladı: “Babam parasız kaldı, değil mi?” – “Ne diyorsun sen?” diye karşılık verdi annem kızararak. </st><st c="1231">“Yok öyle bir şey! </st><st c="1250">Nereden çıkarıyorsun bunu şimdi? </st><st c="1283">Kim söyledi bunu sana?” – “Biliyorum işte,” dedi Silvia kararlılıkla. </st><st c="1353">“Hem dinle şimdi, anne: Biz de bazı fedakârlıklarda bulunmak zorundayız. </st><st c="1426">Mayıs sonunda bana bir yelpaze alacağın sözünü vermiştin hani, Enrico da boya kutusu bekliyordu; artık bir şey istemiyoruz, boşa para harcanmasını istemiyoruz; böyle de mutlu oluruz biz, anlıyor musun?” Annem konuşmaya çalıştı ama Silvia, “Hayır, böyle olacak,” dedi. </st><st c="1694">“Biz kararımızı verdik. </st><st c="1718">Babamın parası oluncaya kadar da ne meyve ne de başka bir şey istiyoruz, çorba yeter bize, sabah kahvaltıda ekmek yeriz, böylece zaten çok olan mutfak masrafını azaltmış oluruz ve sana söz veriyoruz, bizi bir şekilde hep mutlu göreceksin. </st><st c="1957">Öyle değil mi, Enrico?” Ben de “Evet,” dedim. </st><st c="2003">“Bir şekilde hep mutlu,” diye yineledi Silvia, bir eliyle annemin ağzını kapatarak “ve giysi ya da başka konuda yapılacak başka fedakârlıklar varsa seve seve ya</st><span epub:type="pagebreak" title="348" id="page348"></span><st c="2163">pacağız, hediyelerimizi de satarız hem, ben her şeyimi veririm, sana ben hizmet ederim, böylece ev dışından kimseyi çalıştırmamış oluruz, ben bütün gün seninle çalışırım, istediğin her şeyi yaparım, her şeye varım! </st><st c="2379">Her şeye!” diye haykırdı kollarını annemin boynuna atarak, “yeter ki babamla annemin canı sıkılmasın artık, yeter ki ikinizi de sizi çok seven, sizin için hayatını verebilecek Silvia’nızla Enrico’nuzun yanında eskiden olduğu gibi huzurlu, keyifli göreyim yine!” Ah! </st><st c="2645">Annemi hiç bu sözleri duyduğu sıradaki kadar mutlu görmemiştim; bizi hiç o şekilde, hem ağlayıp hem gülerek, tek kelime edemeden alnımızdan öpmemişti daha önce. </st><st c="2806">Sonra Silvia’yı konuyu yanlış anladığına, neyse ki durumumuzun onun sandığı gibi kötü olmadığına ikna etti ve bize yüz kez teşekkür etti, bütün akşam da babam eve gelene kadar çok neşeliydi, sonra ona her şeyi anlattı. </st><st c="3025">Ağzını bile açmadı zavallı babacığım! </st><st c="3063">Ama bu sabah sofraya oturduğumuzda... </st><st c="3101">Büyük bir zevkle büyük bir üzüntüyü bir arada duydum içimde. </st><st c="3162">Peçetemin altında boya kutumu buldum, Silvia da kendi peçetesinin altında yelpazesini.</st></p>
	</section>
	<div id="charCountTotal" value="3248"></div></body>
</html>
