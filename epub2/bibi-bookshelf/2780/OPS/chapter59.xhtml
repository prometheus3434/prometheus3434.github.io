<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="244" id="page244"></span><st c="0">Kavga</st><span><st c="6">5, Pazar</st></span></h1>
		<p><span><st c="15">B</st></span><st c="17">öyle olacağı belliydi. </st><st c="40">Müdür tarafından kovulan Franti intikam almak istedi ve okul çıkışı bir köşede Stardi’nin, her gün Dora Grossa Sokağı’ndaki okulundan almaya gittiği kız kardeşiyle geçmesini bekledi. </st><st c="223">Silvia Abla’m okulundan çıktığında her şeyi görmüş, eve korku içinde döndü. </st><st c="299">Şöyle olmuş: Kulağına yatırdığı naylon şapkasıyla Franti ayakuçlarına basa basa Stardi’nin arkasından koşmuş, ona sataşmak için de kız kardeşinin saç örgüsünü çekmiş, öyle de kuvvetlice çekmiş ki kız neredeyse tepetaklak yere yuvarlanacakmış. </st><st c="542">Kızcağız çığlığı basmış, abisi de arkasını dönmüş. </st><st c="593">Stardi’den daha uzun ve daha güçlü olan Franti düşünüyormuş: “Tek kelime etsin de bakalım, ağzını burnunu </st><span epub:type="pagebreak" title="245" id="page245"></span><st c="699">kırıyor muyum kırmıyor muyum.” Ama Stardi bir an olsun düşünmeden o ufak tefek ve tıknaz haliyle bu azmanın üstüne atıldığı gibi var gücüyle yumrukları indirmeye başlamış. </st><st c="871">Ama gücü yetmiyor, attığından daha fazlasını da yiyormuş. </st><st c="929">Sokakta sadece kızlar varmış, kimse onları ayıramıyormuş. </st><st c="987">Franti onu yere çalmış, ama o hemen ayağa kalkıp tekrar girişmiş, bunun üzerine Franti de kapıyı yumruklar gibi vurmuş da vurmuş; bir anda Stardi’nin kulağının yarısını koparmış, bir gözünü morartmış, burnunu kanatmış. </st><st c="1206">Stardi’yse oralı olmamış, “Beni gebertsen de sana bunu ödeteceğim,” diye kükremiş. </st><st c="1289">Franti tekme tokat dalmış, altta kalan Stardi de kafa atıp tekmeler savuruyormuş. </st><st c="1371">Camdan bakan bir kadın, “Aferin ufaklık!” diye bağırmış, başkaları da, “Çocuğa bakın, kız kardeşini nasıl da koruyor!”, “Ha gayret!”, “Çak hadi şöyle, esaslısından!” diye. </st><st c="1543">Franti’ye de şöyle bağırıyorlarmış: “Zorba, kalleş!” Franti ise iyice azıp çelmeyi taktığı gibi Stardi’yi yere düşürmüş, tepesine binmiş: “Pes mi!” – “Hayır!” – “Pes mi!” – “Hayır!” Ve Stardi fırlayıp yeniden ayağa kalkmış, Franti’yi belinden tutup öfkenin de verdiği bir kuvvetle kaldırıma sererek bir dizi göğsüne gelecek şekilde üstüne çöküvermiş. </st><st c="1894">“Hey, şu hainin elinde bıçak var!” diye bağıran bir adam bıçağı Franti’nin elinden almak üzere koşmuş. </st><st c="1997">Ama artık iyice kendinden geçmiş durumda olan Stardi iki eliyle Franti’nin kolunu kavradığı gibi yumruk halindeki elini öyle bir ısırmış ki bıçak elinden düşmüş, </st><span epub:type="pagebreak" title="246" id="page246"></span><st c="2159">eli de kanamaya başlamış. </st><st c="2185">O sırada etraftan yetişenler onları ayırmış, ayağa kaldırmışlar; pestili çıkmış olan Franti tabana kuvvet kaçmış, yüzü çizikler içinde, bir gözü morarmış –ama galip gelmiş– olan Stardi’yse orada, ağlayan kız kardeşinin yanında kalmış, birkaç kız da yere saçılmış kitaplarla defterleri topluyormuş. </st><st c="2483">“Aferin ufaklığa,” diyormuş etraftakiler, “Kız kardeşini iyi savundu ha!” Ama Stardi zaferinden çok çantasının derdindeymiş, eksik veya hasar görmüş olan var mı diye tek tek kitaplarıyla defterlerini yoklamaya koyulmuş hemen; kirlenenleri giysisinin koluyla temizlemiş, kalemini iyice bir gözden geçirmiş, her şeyi yerli yerine koymuş, sonra her zamanki sakin ve ciddi haliyle kız kardeşine, “Hadi gidelim hemen, dört işlemli bir problemim var bugün,” demiş.</st></p>
	</section>
	<div id="charCountTotal" value="2941"></div></body>
</html>
