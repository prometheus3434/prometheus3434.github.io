<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="461" id="page461"></span><st c="0">Son Sınav</st><span><st c="10">7, Cuma</st></span></h1>
		<p><span><st c="18">B</st></span><st c="20">u sabah sözlü sınav olduk. </st><st c="47">Saat sekizde hepimiz sınıftaydık, sekizi çeyrek geçe bizi dörder dörder büyük salona çağırmaya başladılar, içeride yeşil örtüyle kaplı büyük bir masa, masanın çevresindeyse müdür ve aralarında bizim öğretmen de bulunan dört öğretmen vardı. </st><st c="287">Ben ilk çağrılanlardan biriydim. </st><st c="320">Zavallı öğretmen! </st><st c="338">Bu sabah onun bizi gerçekten sevdiğini öyle anladım ki. </st><st c="394">Öbürleri bize sorular sorarken onun gözleri sadece bizim üzerimizdeydi; cevap verirken kararsız kaldığımızda huzursuzlanıyor, güzel cevap verdiğimizde rahatlıyor, her şeyi dinliyor, elleri ve başıyla adeta, “Güzel,” – “Hayır,” – “Dikkat et,” – “Daha yavaş,” – “Hadi, cesaret,” dercesine bin türlü işaret yapıyordu. </st><st c="709">Konuşa</st><span epub:type="pagebreak" title="462" id="page462"></span><st c="715">bilse bize her şeyi fısıldardı. </st><st c="748">Onun yerinde birbiri ardına tüm öğrencilerin babaları olsaydı daha fazlasını yapamazlardı. </st><st c="839">Ona herkesin içinde on kez, “Teşekkür ederim,” desem yeriydi. </st><st c="901">Öbür öğretmenler bana, ”Güzel, gidebilirsin şimdi,” dediklerinde gözleri mutluluktan ışıl ışıldı. </st><st c="999">Babamı beklemek üzere hemen sınıfa döndüm. </st><st c="1042">Hemen hemen herkes daha oradaydı. </st><st c="1076">Garrone’nin yanına oturdum. </st><st c="1104">Neşem keyfim yoktu, hem de hiç. </st><st c="1136">Son kez beraber vakit geçiriyoruz diye düşünüyordum. </st><st c="1189">Garrone’ye dördüncü sınıfı onunla okumayacağımı, babamla Torino’dan gitmek zorunda olduğumu daha söylememiştim, henüz hiçbir şey bilmiyordu o. </st><st c="1332">Koca kafasını sıraya eğip oracıkta iki büklüm olmuş halde, boğa gibi boynuyla uzun boylu ve iriyarı bir adam olup kendi gibi ciddi ve dürüst bir havası olan babasının makinist giysili bir fotoğrafının etrafına süslemeler yapıyordu. </st><st c="1564">Böyle eğik halde, önü biraz açılmış gömleğiyle dururken çıplak ve sağlam göğsünde Nelli’nin annesinin, oğlunu koruduğunu öğrendiğinde ona hediye ettiği küçük altın haçı gördüm. </st><st c="1741">Ama eninde sonunda ona gitmek zorunda olduğumu söylemem gerekiyordu. </st><st c="1810">Söyledim de. </st><st c="1823">“Garrone, bu yıl babam Torino’dan temelli ayrılıyor.” Garrone benim de gidip gitmeyeceğimi sordu, “Evet,” dedim. </st><st c="1936">“O zaman dördüncü sınıfı bizimle okumayacaksın?” dedi. </st><st c="1991">“Hayır,” dedim. </st><st c="2007">Bunun üzerine bir müddet bir şey söylemeden durup resmini çizmeye devam etti. </st><st c="2085">Sonra başını kaldırmadan sordu:</st></p>
		<figure>
			<img src="image/img13.jpg" alt="" />
		</figure>
		<p><span epub:type="pagebreak" title="463" id="page463"></span><st c="2116">“Üçüncü sınıftaki arkadaşlarını ileride hatırlayacak mısın?” – “Evet,” dedim, “hepinizi, ama seni... </st><st c="2218">Herkesten de çok. </st><st c="2236">Seni kim unutabilir ki?” Binlerce şey söyleyen sabit ve ciddi bir bakışla bana baktı ve tek söz etmedi, yalnız diğeriyle resim yapmayı sürdürüyormuş gibi yapıp sol elini bana uzattı, bu güçlü ve namuslu eli iki elimle sıktım. </st><st c="2462">O anda içeriye hızla, yüzü al al olmuş haldeki öğretmen girip alçak ve neşeli bir sesle, hızlı hızlı, “Aferin size, şu âna dek her şey iyi gidiyor, kalanlar da aynen böyle devam etsin, aferin çocuklar! </st><st c="2664">Haydi cesaret! </st><st c="2679">Çok mutlu oldum,” dedi ve mutluluğunu gösterip bizleri eğlendirmek için hızla çıkarken ayağı takılmış </st><span epub:type="pagebreak" title="464" id="page464"></span><st c="2781">da düşmemek için duvara tutunuyor numarası yaptı: Bir kere bile güldüğünü görmediğimiz o hem de! </st><st c="2878">Durum öyle tuhaf göründü ki gülmek yerine herkes şaşkın kalakaldı; herkes gülümsedi, kimse gülmedi. </st><st c="2978">Yani, neden bilmem ama, bu çocuksu sevinç hareketi bende hem acıma hem de şefkat uyandırdı. </st><st c="3070">Bu sevinç ânı onun biricik ödülüydü işte, dokuz aylık iyiliğinin, sabrının, hatta sıkıntılarının karşılığıydı! </st><st c="3181">İşte bunun için onca zaman zahmet çekmiş, onca zaman hasta hasta gelip ders vermişti, zavallı öğretmenim! </st><st c="3287">Onca sevginin, onca ilginin karşılığında bizden istediği buydu işte, başka bir şey değil! </st><st c="3377">Şu an bana öyle geliyor ki onu yıllar boyunca her hatırlayışımda o benim gözümde hep bu hareketiyle kalacak ve yetişkin bir adam olduğumda o hâlâ hayatta olur da karşılaşacak olursak, ona bu hareketinin yüreğime dokunduğunu söyleyecek, beyaz başına bir öpücük konduracağım.</st></p>
	</section>
	<div id="charCountTotal" value="3650"></div></body>
</html>
