<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="79" id="page79"></span><st c="0">Nelli’nin Koruyucusu</st><span><st c="21">23, Çarşamba</st></span></h1>
		<p><span><st c="34">D</st></span><st c="36">ün zavallı Nelli kamburcağızı da askerleri izlemekteydi, ama adeta “Ben asla asker olamayacağım!” der gibiydi hali. </st><st c="152">İyi biridir kendisi, çalışkandır da; ama öyle cılız ve solgundur ki... </st><st c="223">Zar zor nefes alır üstelik. </st><st c="251">Parlak siyah kumaştan uzun bir önlük giyer hep. </st><st c="299">Annesi siyahlar giyen, ufak tefek, sarışın bir kadındır, oğlu diğer çocuklarla beraber o kargaşa içinde çıkmasın diye her zaman çıkışta onu almaya gelir ve okşar bir de. </st><st c="469">İlk günler, kambur olmak talihsizliğine uğramış olduğundan birçok çocuk onunla dalga geçiyor, sırtına çantalarıyla vuruyorlardı, ama o, oğlunun arkadaşlarının maskarası olduğunu öğrenip de üzülmesin diye annesine hiçbir şey söylemiyordu; onunla alay ediyorlardı, o ise alnını sıraya dayayıp ağlıyor, tek kelime etmiyordu.</st></p>
		<p><span epub:type="pagebreak" title="80" id="page80"></span><st c="790">Ama bir sabah Garrone ayağa fırladı ve dedi ki: “Nelli’ye ilk ilişene öyle bir şamar atacağım ki olduğu yerde üç kez dönecek!” Franti ona kulak asmadı, şamarı yedi, olduğu yerde de üç kez döndü arkadaş ve o andan sonra bir daha Nelli’ye ilişen olmadı. </st><st c="1043">Öğretmen Garrone’yi yanına, ayrı sıraya oturttu. </st><st c="1092">Arkadaş oldular. </st><st c="1109">Nelli, Garrone’ye sevgiyle iyice bir bağlandı. </st><st c="1156">Okula girer girmez hemen Garrone geldi mi diye gözleri onu arar oldu. </st><st c="1226">“Hoşça kal, Garrone,” demeden de çıkmazdı. </st><st c="1269">Garrone de ona aynı şekilde davranıyor. </st><st c="1309">Nelli kalemini veya kitabını sıranın altına düşürürse Garrone eğilip kitabı veya kalemi ona geri uzatıyor, sonra da eşyasını çantasını koymasına ve paltosunu giymesine yardım ediyor. </st><st c="1492">Bu yüzden de Nelli onu çok seviyor, gözünün içine bakıyor ve öğretmen onu övdüğü zaman kendisi övülüyormuşçasına mutlu oluyor. </st><st c="1619">Herhalde Nelli sonunda annesine her şeyi, ilk günlerdeki alayları, ona çektirdikleri şeyleri, sonra da onu savunan ve ona sevgi gösteren arkadaşını anlatmış olmalı ki bu sabahki olay yaşandı.</st></p>
		<p><st c="1810">Son dersin bitmesinden yarım saat önce öğretmen ders programını müdüre götürmem için beni gönderdi; ben ofisteyken siyahlar giymiş sarışın bir kadın, Nelli’nin annesi içeri girdi ve şöyle dedi:</st></p>
		<p><st c="2004">“Müdür bey, oğlumun sınıfında Garrone adında bir çocuk var mı?”</st></p>
		<p><st c="2068">“Var,” dedi müdür. </st><st c="2088">“Onu bir dakikalığına buraya getirtebilir miydiniz acaba, kendisine bir şey diyeceğim.”</st></p>
		<p><span epub:type="pagebreak" title="81" id="page81"></span><st c="2175">Müdür hademeyi çağırıp sınıfa gönderdi, bir dakika sonra da sıfıra vurulmuş kocaman kafası, pek şaşkın haliyle Garrone kapıdaydı. </st><st c="2306">Kadın onu görünce koştu, ellerini çocuğun omuzlarına koydu ve başına ardı ardına öpücükler kondururken bir yandan da “Oğlumun arkadaşı, zavallı yavrumun koruyucusu sen misin, o iyi yürekli, mert çocuk sen misin?” diye sordu.</st></p>
		<p><st c="2530">Sonra heyecanla ceplerini, çantasını karıştırdı, hiçbir şey bulamayınca boynundan ucunda küçük bir haç takılı zincirini çıkarıp Garrone’nin boynuna, kravatının altına taktı ve ona, “Bunu al, benim hatırıma, sana minnettar olan ve senden hayır dualarını eksik etmeyecek olan Nelli’nin annesinin hatırına tak, sevgili oğlum,” dedi.</st></p>
	</section>
	<div id="charCountTotal" value="2860"></div></body>
</html>
