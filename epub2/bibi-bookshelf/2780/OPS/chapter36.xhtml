<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Çocuk Kalbi</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="143" id="page143"></span><st c="0">Demircinin Oğlu</st></h1>
		<p><span><st c="16">E</st></span><st c="18">vet, ama Precossi’ye de saygı duyuyorum ben, hatta ona, o ufak tefek, solgun, iyi yürekli ve hüzünlü bakışlara sahip, hep ürkek bir havası olan, herkese hep “afedersin,” diyecek kadar çekingen, her zaman hasta, ama yine de derslerine çok çalışan demircinin oğlu Precossi için “saygı duyuyorum” lafı bile az kalır. </st><st c="332">Babası içip içip eve sarhoş döner hep, hiç nedensiz döver onu, elinin tersiyle vurduğu gibi kitaplarını defterlerini havaya savurur; çocuk okula yüzü gözü morluklar içinde, kimi zaman da yüzü şişmiş, gözleri ağlamaktan kan çanağına dönmüş halde gelir. </st><st c="584">Ama asla ve asla kimse ona babasının onu dövmüş olduğunu söyletemez.</st></p>
		<p><st c="652">“Baban dövdü seni, değil mi?” der arkadaşları ona.</st></p>
		<p><span epub:type="pagebreak" title="144" id="page144"></span><st c="703">O ise babasına halel gelmemesi için, “Bu doğru değil! </st><st c="758">Doğru değil!” diye bağırır hemen.</st></p>
		<p><st c="791">“Bu kâğıdı sen yakmamışsındır,” der öğretmen ona, yarısı yanmış ödevini göstererek.</st></p>
		<p><st c="875">“Yok, ben yaktım,” diye cevap verir o da, titreyen sesiyle, “yanlışlıkla ateşe düşürdüm de.”</st></p>
		<p><st c="968">Oysa biz, o ödevini yaparken sarhoş babasının bir tekmeyle masayı ve lambayı devirdiğini gayet iyi biliriz. </st><st c="1077">Precossi bizim binada, öbür merdiven tarafındaki çatı katında yaşıyor; kapıcı kadın her şeyi anneme anlatıyor; kız kardeşim Silvia bir gün terastan, dilbilgisi kitabı almak üzere para istediği için babası onu merdivenden aşağı tepetaklak fırlatınca çığlık çığlığa bağırdığını işitmiş. </st><st c="1362">Babası içer, çalışmaz, ailesi açlık çekiyor. </st><st c="1407">Zavallı Precossi, kaç kere okula aç acına geliyor da, Garrone’nin ona verdiği bir parça ekmeği ya da birinci sınıftaki öğretmeni olan şapkası kırmızı tüylü öğretmen hanımın ona getirdiği elmayı gizli gizli kemiriyor!</st></p>
		<p><st c="1623">Ama asla, “Açım, babam bana yiyecek bir şey vermiyor,” da demez.</st></p>
		<p><st c="1688">Babası kimi zaman, yolu okulun oradan geçecek olursa, o beti benzi atmış, bacaklarının üstünde zar zor duran, sağa sola bakan, saçları gözlerinin önüne düşmüş, şapkasını ters takmış oğlunu okuldan alıyor; babasını yolda gördüğü anda baştan ayağa bir titremedir alıyor zavallı çocuğu, ama yine de gülümseyerek koşuyor ona doğru, babasıysa o anda onu görmeyip başka bir şey düşünür gibi görünüyor. </st><st c="2085">Za</st><span epub:type="pagebreak" title="145" id="page145"></span><st c="2087">vallı Precossi! </st><st c="2104">Yırtık defterlerini yeniden dikiyor, ders çalışmak için kitap ödünç alıyor, gömleğindeki yırtıkları iğnelerle tutturuyor; su geçiren koca botları, yerleri süpüren pantolonu, kollarını dirseklerine kadar kıvırdığı, üzerine çok bol gelen kocaman ceketiyle beden eğitimi dersindeki halini görmek içler acısı. </st><st c="2410">Ama çalışıyor, çok çaba sarf ediyor; evde rahat, huzurlu bir ortamda çalışabilse sınıf birincisi olurdu. </st><st c="2515">Bu sabah bir yanağında tırnak iziyle geldi okula, herkes de ”Baban yaptı, değil mi, bu sefer inkâr edemezsin, baban seni bu hale soktu. </st><st c="2651">Müdüre söyle, polise haber versin,” dedi. </st><st c="2693">Ama o, kıpkırmızı olmuş yüzüyle ayağa fırlayıp öfkeden titreyen sesiyle, “Bu doğru değil!” diye bağırdı, “Doğru değil! </st><st c="2812">Babam beni asla dövmez!” Fakat sonra, ders esnasında gözlerinden yaşlar dökülür oldu sırasına, birisi ona baktı mı da belli olmasın diye gülümsemeye zorluyordu kendini. </st><st c="2981">Zavallı Precossi! </st><st c="2999">Yarın Derossi, Coretti ve Nelli bize gelecekler, ona da gel demek istiyorum. </st><st c="3076">Birlikte bir şeyler yemek, ona kitaplar hediye etmek, onu eğlendirmek için evin altını üstüne getirmek, ceplerine meyveler doldurmak, onu bir kez olsun mutlu görmek istiyorum; zavallı Precossi, öyle iyi yürekli, öyle cesur ki!</st></p>
	</section>
	<div id="charCountTotal" value="3302"></div></body>
</html>
