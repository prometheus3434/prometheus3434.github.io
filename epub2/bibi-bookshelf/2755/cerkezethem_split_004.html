<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cerkezethem</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:52f069ae-8842-4092-b4ab-63d7e68d2652" name="Adept.expected.resource"/></head>
	<body class="calibre">
<h1 class="h1baslik" id="calibre_toc_1"><br class="chapter"/><br class="chapter"/><br class="chapter"/>Teşekkür Borcum</h1>
				<p class="normal">Selahattin Duman'la çok uzun yıllar beraber çalıştım <span class="ideitalik">Sabah</span>'ta. Haftalık <span class="ideitalik">Star</span> dergisini yayımlarken, doğrusu bu ya, beni tarihe itekleyen o olmuştur. Gazeteye haftalık ek olmaktan çıkan ve ücretli haliyle yüz binlerin üstünde satan <span class="ideitalik">Star</span> şimdi temel kaynaklardan biri olarak aranıyor. Selahattin Duman'la bir arada olmanın keyfini Mete Akyol, Nebil Özgentürk ve diğerleriyle paylaştım. "Duman"lı bir dünya herkese nasip olmaz. Ama bana nasip oldu, spor yazarı Ergun'u tarih yazarı yaptı. Daha ne yapacaktı ki?</p>
				<p class="normal">Desteğini bu kitabımdan yine esirgemedi.</p>
				<p class="normal">Omuzlarıma yüklediği tarih sorumluluğunu hâlâ taşıyorum; meslek hayatımın en güzel yıllarını bana yaşattıkları için onu ve tabii ki Zafer Mutlu'yu da her zaman sevgiyle anacağım.</p>
				<p class="normal">Elbette yararlandığım tüm kaynak sahiplerine teşekkür borcum var. Bununla bitmiyor. Tarih kültürünün belli başlı noktalarında her zaman buluştuğum öğretici ve bilgilendirici Mete Tunçay'ın kitaplarını ve yazılarını onun tarihsel anıtı <span class="ideitalik">Tarih ve Toplum</span>'u hep şükranla anacağım. Bana kuvvet verdiler.</p>
				<p class="normal">Zeki Sarıhan'ın <span class="ideitalik">Çerkez Ethem</span> ve diğer eserleri teşekkür borcumun içinde yer alıyor. Olumlu ve olumsuz tüm Ethem Bey kitaplarını yazanlar da bu teşekkürümün kapsamındadır.</p>
				<p class="normal">Emel Akay karanlığa ışık tutan bir araştırmacı oldu. Hem ona hem de Türkiye Sosyal Tarih Araştırma Vakfı'na müteşekkirim.</p>
				<p class="normal">Sıtkı Hoca, devamlı başvuru mekânlarımdan biridir. Sıtkı Hoca'nın Aslıhan'daki kitabevinde çok mola verip, çok kaynaktan yararlandım. Sağ olsun.</p>
				<p class="normal">Aramızda olmayanları unutmayan biriyim. Bana bilgilerini, hatıralarını takdim eden, kültürlerini karşılıksız sunan ve destekleyenlere ancak rahmet dileyerek teşekkür edebiliyorum. Sevgili meslektaşım değerli gazeteci Halit Çapın, Ethem Bey ve Milli Mücadele dönemine ilişkin çalışmalarımda hep yardımcı olmuştu.</p>
				<p class="normal">Ertürk Akşun konunun ve kitabın isim babasıdır. Yelda Cumalıoğlu'yla birlikte bana yazma şevki verdiler. Bu değerli iki dostuma şükran duygumu ifade etmek isterim.</p>
				<p class="normal">Meslektaşım ve dostum Orhan Gökdemir'le çeşitli dönemlerde yollarımız hep kesişti. Orhan'ın bilgeliği her kitabımda bana rehber olmuştur. Teşekkür ederim Orhan.</p>
				<p class="normal">Gelelim bizim tarafa... On yedi yıldır yardımcım olan Sema Ok, benimle uğraşmaktan kendi kitaplarını yazamıyor. Ama söz, yeni çalışmasında bu defa o bana teşekkür edecek.</p>
				<p class="normal">Osmanlıca metinlerin kitaba kazandırılması için çaba gösteren Fazıl Mecit ve Sema Ok'u burada unutmuyorum. İkisi de sağ olsun...</p>

		</body>
</html>