<html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>cerkezethem</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta content="urn:uuid:52f069ae-8842-4092-b4ab-63d7e68d2652" name="Adept.expected.resource"/></head>
	<body class="calibre">
<div class="chapter">
				<p class="normal"> </p>
				<p class="normal"> </p>
				<p class="h2baslik">Yeşil Ordu Talimatnamesi</p>
				<p class="normal">Yeşil Ordu Cemiyeti'nin (Örgütünün) talimatı, daha doğrusu tüzüğü pek saklı gizli değildir. Necip Haplemitoğlu, Türk İnkılap Tarihi Enstitüsü Arşivinde bulunan beyannameler ve talimatnamelerden yararlandığını ifade etmişti. Talimatnamenin bazı bölümleri ayrıca Milli Mücadeleye katılmış bazı kumandanların da hatırat ve yazışmalarında yer almıştı. Hatırat sahipleri ile bir kısım yazarlar ise Yeşil Ordu talimatnamesinin bazı maddelerine kendi görüşlerine göre yer verip, yorumladılar.</p>
				<p class="normal">"Yakın Tarihimiz" dergisi birinci cildinin üçüncü sayısında (15 mart 1962) ve dördüncü sayısında ( 22 Mart 1962) nizamname,beyanname ve talimatnameye yer vermiştir.</p>
				<p class="normal"> </p>
				<p class="normal">l-Asya'nın saf ve nezih ahlak ve ma'işetini emperyalist ,kapitalist namları altındaki edeni gasp ve gareti Avrupai reda'et ve safapatla ihlal etmek için her vakitten ziyade şerefe taarruz eden ve hulul-i müslihane ile de bu ifsat ve tahakkümü zavallı Asya halkına infaz ve teşmile çalışan bugünkü asker, tüccar ve politikacı Evrupa'nın bu yoldaki mesaisine karşı durarak Asya'daki ahlaki ve insani bir maişet ve şarkta da şarkın kendisine mahsus olan nezahat ve saffeti ahlakı tezpit ve siyanet edecek bir ittihat vücuda getirmek gayesi ile çalışan eshab-ı efkrın vücuda getirecekleri silsile-i mesa-i ve saffeti ictihada Yeşil Ordu adı verilmiştir.Yeşil Ordu, ihtikar ve hırsızlık demek olan sermayeyei ibadullah arasındaki ağır ve elim fakr-ü servet ihdas eden temellükleri, insanların saltanat, tahakküm, nüfuz-i hudut ve iktisadi gayeleriyle birbirlerini kırmaları ve tüccar Evrupa'nın muhtakir ve sarraf diplomatları elinde halk-ı cihanın birer oyuncak ve birer esir olmasını istilzamdan başka neticeler vermeyen, her muharebe ve askerliği nefretle karşılar ve bunlarla mücadele eder.</p>
				<p class="normal">Yeşil Ordu'nun bütün safları ve bütün mesaisi bu noktaya çevrilmiştir. Beşerin saadeti ve buna mevsul olmak üzere gayet samimi bir Asya halk ittihadı, Yeşil Ordu'nun yeşil cihad bayramında şu cümleyi aynen menkuş bilmelidir. Asya Asyalılarındır. Asya artık kapılarını muharebe, sermaye, ihtikar, sunuf ve ihtiras facialarına ebediyen kapanmıştır.</p>
				<p class="normal">Yeşil Ordu bir Merkez-i Umumi ile vilayet, liva merkezi olan şehirlerde, kaza merkezi olan kasabalarda, nahiye ve köylerde müteşekkil heyet-i merkeziyelerle idare olunur.</p>
				<p class="normal">Merkez-i Umumi 25 ve şehirler ve kasabalardaki merakız 11, nahiye ve köy merkezleri azami yedişer arkadaştan teşekkül eder.</p>
				<p class="normal">Bütün merakizde reis yoktur. Aza, mütesavi hukuka malik arkadaşlar müzakereleri idare için her müzakereye mahsus edilmek üzere aralarından birini lüzum görürlerse reis tayin ederler.</p>
				<p class="normal">Merkez-i Umumi, üç ayda bir Heyet-i Umumiye mukarreratını tatbik ve takip idare için aralarında dört zatı seçer. Bunlara Heyet-i Fa'ale denir. Heyeti Umumiye onların lüzum görüşüne göre içtima eder.</p>
				<p class="normal">Şehir, kasaba, nahiye ve köy merkezleri de üçer arkadaştan mürekkep bir heyet teşkil edebilirler.</p>
				<p class="normal">8'den 39.maddeye kadar olan maddeler bir cemiyet talimatından çok tüzük maddelerini andırır. Ancak bu maddelerde Yeşil Ordu'nun özelliklerini ortaya koyan ve uyulması mecburi kısımlar da bulunur. Bu maddeler yükümlülük anlamında bir cemiyet üyesinin değil de bir teşkilat üyesinin yapısını belirler. Burada, sosyal olduğu kadar siyasi bir yapı ile mücehhez bir üye tarifi vardır. Konumu ve sorumlulukları itibariyle tüzükten çok talimata bağlanmış teşkilat mensuplarından söz edilmektedir.</p>
				<p class="normal">Yeşil ordu üyeleri kadar yöneticileri de bazı esaslara uymak durumundadır. Mesala her merkezin 15 günde bir rapor hazırlaması ve bu raporu sadece şehre değil, köylere de gönderilmesi veya bu raporların mahremiyeti yani gizliliğinin merkez yöneticilerine bırakılması gibi. Raporda neyin açık neyin gizli olduğunu bu yöneticiler tespit edecektir.</p>
				<p class="normal">38. Madde inkılap zamanı gelince nelere dikkat edilmesi gerektiği hususunda önemle durmaktadır. Hareketin adi bir hırsızlığa,şakavete açıması talan ve yağmaya dönüşmemesi için teşkilat mensuplarından azamı bir dikkat ve çaba beklenmektedir.edilecek</p>
				<p class="normal">34. Madde belirtilen maddelerin dahili bir nizamname ürünü olduğunu ifade etmekte, inkılap icraatı sırasında genel merkezin ayrıca bir nizamname ile yönlendirici olacağı ifade edilmektedir.</p>
				<p class="normal">32. Maddede teşkilat üyelerinden servet sahibi olanların bu mefkureye inanmanın gerektirdiği incelik içinde olmalarına temas edilmekte, "Orduya girmek girişimindeki ciddiyeti servet ve sermayesinden Ordu'ya edeceği fedakarlıkla başlar" denilmektedir.</p>
				<p class="normal">Oysa sadece 11. madde değil, diğer bazı maddeler de "Sermaye" tabirinin içinde yer alan servet ve akar sahiplerinden söz edilmektedir. Kimin iyi kimin kötü sermaye sahibi olduğu konusunda açık bir ifade yer almamaktadır. Ancak 11. maddede köylüleri çalıştırıp ezenler arasında komisyonculardan, tellallık yapanlardan, sarraflardan, arazi ve değirmen işletenlerden, özetle insanlık dışı kazanç elde edenlerden söz edilmektedir.</p>
				<p class="normal">Peki bu durumda "iyi servet sahibi"nin tespitini kim yapacak ve kişi orduya nasıl alınacak? Talimatnamede "tetkik"ten söz edilmektedir. Yani tavsiye söz konusudur. Kimler yapacak? Yukarıda sıralanan kasabalar, nahiyeler ve köylerdeki zevat.</p>
				<p class="normal">Anlaşıldığı kadar bir çeşit Balotaj söz konusudur. Geriye ne kaldı?</p>
				<p class="normal">Talimatname, "ruhen ve fikren yükselmiş kişiler" diyor. Yani işçiler, köylüler, memurlar, öğretmenler, doktorlar ve bilumum sanatkarlar. Buraya koymadığımız, çok sayıda meslek sahibi "Yeşil Ordu"nun ruhen ve fikren yükselmiş kişileri"dir. Ruhen ve fikren yükselmese de sermaye olarak yükselen de ordudan sayılabilecektir, yeter ki servetini teşkilatın dışında tutmasın.</p>
				<p class="normal">Talimatların 15. maddesi bir nevi "Hücre"leşmeye gidiştir:</p>
				<p class="normal">"Merkezler haricinde arkadaş bulup fikir ve teşebbüs ordusunu çoğaltmak en mühim iştir. Namusuna, fikrine ehemmiyet olunacak herkes madde 11 de tasrih olunan sunuf içinde de bulunsa gayelerimize sadık kalacağına heyeti merkeziyece kanaatte bulunmak kaydıyla erat reyanına alınırlar."</p>
				<p class="normal">16.madde bunun nasıl olacağını şöyle belirtiyor:"Alınacak her ferdin efrattan birer rehberi iki şahidi bulunur. Onlar başkasını tanımaz. Kayıt için numara usulü konulmuştur. Daha sonra fertlerin birbirini anlaması için Parola usulü olduğu belirtiliyor."Yeşil Ordu'ya mensup her fert parola ile kendisine verilecek numarayı mukaddesatından bilecektir.</p>
				<p class="normal">21. madde de idam var... Çünkü yemin de var. Talimatın dışına çıkanlar ya da yoldan çıkanlar, şahitlerin ifadesi ile idam edilebiliyor. Çünkü 22. madde belirtildiği gibi "her merkezin ehemmiyetine göre ikiden ona kadar fedaisi ve icra adamları bulunur. Bunlar doğrudan merkeze bağlıdır. Fedailer bölük, tabur halinde içtima ederler. Takım sancakları yeşildir."</p>
				<p class="normal">26 ve 27. maddeler de fedailere (süvari ve piyade) ayrılmıştır:</p>
				<p class="normal">"Fedailer askerlik etmiş pişkin babayiğitlerden tercih edilir. Fedai yazıldığı günden itibaren bir mavzerle 300 fişek bulundurur.</p>
				<p class="normal">Yeşil Ordu Talimatının sonuç kısmı da şöyle demektedir:</p>
				<p class="normal">"Alem büyük bir inkılap karşısındadır. Avrupa'da bir kısım efadıl "Sosyalizm mesleki dairesinde garbın medeniyet perdesi altındaki cinayetleri yıkmak, ortadan kaldırmak için "Burjuvazi" denilen muhtekir ve muhterislerle mücadele ediyor. Bunların en büyük gayesi çok zenginlerin taşkın safahatları ile fukara takımının yoksulluktan mütevellit safahatlarına bir had tayin etmektir. İslamiyet ve Şer-i Muhammedi esası ta 1300 sene evvel zekat, fitre, kurban gibi vecibat ile vaaz etmiş olduğundan Müslümanlar bu alemin inkılabından mutazarrır değil müstefit olacaklardır. Bunun içindir ki, teşkilatımızın bir umdesi de Sosyalizm harekatından istifade etmek ve onlara muavenet etmektir. Her heyeti merkeziyede bu umdeyi nazar-ı ehemmiyette tutacak ve inkılabın tümüyle vusulüne kadar zekat, fitre, kurban gibi şeriatın hakk-ı fakr olmak zere zenginlere tahmil ettiği vecibeleri suret-i mukayesede cem ederek say'ü amelini kaybetmiş olanlara tevzi edilecektir.</p>
				<p class="normal"> </p>
				<p class="sagnormal">ASLINA UYGUNDUR. <br class="chapter"/>26-1.1337(1921) </p>

		</div>
		</body>
</html>