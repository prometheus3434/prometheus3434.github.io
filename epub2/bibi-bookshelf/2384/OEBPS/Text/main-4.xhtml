<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight: bold;">23. Bölüm: Beyaz Zeminde</span>&nbsp;<span style="font-weight: bold;">Kırmızı Güller</span></h1>

  <p>"Ne cehenneme ağzını bağlamadın onun?!" diye bağırdı Öyvind. "Kafayı mı üşüttün sen! Git hemen yap bunu, gerisini ben hallederim!"</p>

  <p>"Ama..."</p>

  <p>"Acele etsene lanet olası!"</p>

  <p>Yeniden çatının öteki tarafına gittik emekleyerek. Jonny kendine gelmişti, umutsuzca kurtulmaya çabalıyordu ama boşunaydı. Villanın aşağısındaki en dik dönemeçte yaklaşan bir arabanın ışıklarını görebiliyorduk.</p>

  <p>"Amcan olabilir mi?" diye fısıldadı Asha.</p>

  <p>"Hayır. O yalnız gelmez. Geldiğinde yanında daha başka arabalar da olacaktır. Ya da ormanın içinden gelirler. Bunun için de çok erken."</p>

  <p>Elsa’nın çığlıkları bir anda kesildi. Çok tatsız bir şeydi bu. Sanki birisi ses tellerini kesmiş gibi. Acaba Ulf... Hayır. Böyle şeyleri getirme aklına!</p>

  <p>Araba bahçeye girer girmez farları söndü. Bu sayede aşağıda olan her şeyi görebiliyorduk ama kendimiz iyice karanlığın içindeydik. Araba aniden durdu, Lise Svendsen dışarı fırladı. Yanında çeşitli fotoğraflardan tanıdığım bir adam vardı. Tor Leirvik. Aynı anda Öyvind’in merdivenlerden aşağı indiğini duyduk.</p>

  <p>"Seninle konuşmamız gerek!" Lise soluk soluğaydı, sanki bütün yokuşu koşmuş gibiydi.</p>

  <p>Öyvind onu duymazdan geldi. "Tor? Tanrım, ne kadar çok zaman geçti!"</p>

  <p>Sesinde ilk kez bir güvensizlik duyuyordum. Maskesinde bir çatlak açılmıştı. Şimdi ne olacak? diye düşündüm.</p>

  <p>"İçeri girip oturalım biraz," dedi Tor. "Umarım bir yudum kahven vardır."</p>

  <p>Öyvind öksürüp boğazını temizledi. "Kusura bakmayın... Ne yazık ki hiç uygun bir zaman değil! Elsa hasta." "öyle mi, o zaman ben gidip..." Lise yaklaşmak istedi ama Tor onu yakalayıp geri çekti. "Burada yanlış giden bir şeyler var! Söylemiştim zaten!"</p>

  <p>Öyvind borsacı tavırlarını takınmaya çalıştı. Ama zordu. Sesi onu ele veriyordu. "Tamam, tamam. Şimdi biraz sakin olalım. Elsa telefon ettikten sonra Oslo’dan buraya bütün yol boyunca deli gibi araba sürdüm. Canım çıktı ve Elsa da iyi değil. Dediğim gibi, kusuruma bakmayın ama hiç misafir ağırlayacak havada değilim şu anda!"</p>

  <p>Tor Lise’nin kulağına bir şeyler fısıldadı. Arabaya geri döndüler, Öyvind merdivenlerden indi, onlara doğru yöneldi. Şimdi ne tür bir oyun oynayacağını merak ediyordum. Uydurduğu gerekçelerin saçmalığını kim olsa anlardı. İki eski dostu geliyordu ve onları kapıdan içeri sokmuyordu! Onlara gerçeğin bir kısmını anlatacak kadar riskli bir oyuna girişebilir miydi? Şimdiden içeride davetsiz konuklarının olduğunu fısıldayabilir miydi? Bu saçma yalanları söylemeye zorlandığını anlatabilir miydi?</p>

  <p>Bu soru bu olayda yanıtını asla öğrenemediğimiz sorulardan biri oldu, çünkü aynı anda ormanın içinden Ulrikke Knevangen çıktı. Bu kez üzerinde daha uygar bir giysi vardı, siyah bir eşofman takımı giymişti.</p>

  <p>"Eski dostların sığınacak bir yer bulamaması ne kadar kötü," dedi. "Ama Tavle Bostanı’nın ufaklığının pastası da kahvesi de var! Dik dur Öyvind Lange, bırak ne olursa olsun! Tanrı her şeyi görür ama ben ve başkaları da bir iki şey gördük." Dosdoğru Öyvind Lange’nin yanına yürüdü. Bu kadarı yeter artık, diye düşündüm. Yukarıdan seslenip Vagle’yi öldürdüğü bıçağın yanında olabileceğini söyleyecektim! Ama yaşadığım sürece unutmayacağım tuhaf bir şey oldu o sırada. Ulrikke Öyvind’in yanına ulaştığında adam diz üstü çöktü, kollarını ona doladı. Acılı hıçkırıklarını şimdi bile hatırlayabiliyorum. İşte şimdi maskesi düştü, diye düşündüm o zaman.</p>

  <p>Ulrikke onun saçlarını okşadı.</p>

  <p>Ve ardından ölümcül olay gerçekleşti. Şerif Tom Gundersen’i asla bağışlamayacağım! Ernst Amca aracılığıyla ona verdiğim öğüdü hiç umursamamaya karar vermişti. Birden gecenin içini cehennem sirenleri doldurdu. Kendimi kenara attığımda vadiden aşağı doğru inen bir araba konvoyu gördüm.</p>

  <p>Yeniden dönüp baktığımda Öyvind Lange ortadan kaybolmuştu. Ulrikke kollarını uzatmış, heykel gibi duruyordu. Aşağıda camlar kırıldı, mobilyalar devrildi.</p>

  <p>"Neler oluyor şimdi?" Asha’nın yüzü korku doluydu. Sanırım ben de ondan farklı değildim.</p>

  <p>"Aman tanrım!" dedim. "Bütün ev silah dolu! Şayet şu şerif olacak salak herif... Ulrikke onu ele geçirmişti. Kucağında küçük bir okul çocuğuna çevirmişti. Artık her şeyin bittiğini anlamıştı Öyvind Lange! Ve şimdi..."</p>

  <p>Şimdi olaylar o kadar hızlı gelişiyordu ki düşünmeye bile zaman bulamıyordum. Yanlış. Ortalığın kan gölüne dönmesini engellemem gerektiğini düşünmüştüm. Ya da düşünmedim mi? Emin değilim. Asla emin olamayacağım. Ama polis raporlarında ve mahkeme belgelerinde böyle yazdığı kesin. Fillip Moberg (16) kan dökülmesini engellemek için elinden geleni yaptı.</p>

  <p>Biraz önce Öyvind ve Ulf’ün oturduğu misafir odasından zayıf sesler geldiğini duydum. Mobilyalar itiliyordu. Devrilmiyordu, itiliyordu. Ve Öyvind’in güçlü ellerinin pervazı yakaladığını görür görmez dışarı bu yoldan çıkmak zorunda olduğunu anladım. Geldiğinde kullandığı yol. Çatının üzerinde koştum, hava deliğinin üzerine eğildim. Omzuna asılı bir silahla neredeyse insanüstü bir kuvvetle kendini yukarı çektiği sırada gerilen yüzünü gördüm. Benim farkıma vardığında sanki gözlerinin önünde dünyanın bütün borsa kurları düşüşe geçmiş ve düşmeyi sürdürüyor gibi oldu. Kapağı parmaklarının üzerine kapadım, üzerine bastım, kenarında zıpladım, kemiklerin sesini duydum, sonra ağır çekim filmlerdeki gibi gürültüyle odanın içine düştü, sonra kafasının arkası cam masaya çarptı, beyaz duvarlarda büyük, kırmızı güller belirdi.</p>

  <p><a id="bookmark2"></a></p>
</body>
</html>
