<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight:bold;">13. Bölüm: Ernst Amca İdareyi Ele Alıyor</span></h1>

  <p>Ernst Amca’nın iki yüzü vardır. İki türlü davranır yani. Çoğunlukla sakin, neredeyse uyuşuk bir gazetecidir. Derginin ondan istediklerini yapar. Ama bir konuya kendini adamakıllı kaptırdıysa o zaman çok daha dediğimdedik biri olur çıkar. O zaman gözü hiç kimseyi görmez, hatta doğrudan kabalaşır bile. Başka bir deyişle binlerinin beni ezmeye çalıştıklarını hissettiğimde ben nasıl davranıyorsam öyle denebilir. Ve daha pazartesi sabahı uyandığımda amcamın gece saatlerini vites değiştirmeye kullandığı çok açıkça belli oluyordu. Beni uyandırdığında saat daha beş buçuk olmamıştı, sersem gibiydim.</p>

  <p>"Pilini pırtını geçir üstüne Fillip! Bu şeytanları bana göstereceksin!"</p>

  <p>Doğrulup oturdum. "Kimi?"</p>

  <p>Sabırsız bir tavırla yorganı üzerimden çekti. "Jonny. Ulf. Doğru onların üzerine gidiyoruz. Kararımı verdim."</p>

  <p>Yatmaya gitmeden önce son yaptığımız şey stratejiyi tartışmak olmuştu, ikimiz de Asha’nın bu kartları tek başına çaldığını düşünmüyorduk. Ama bildiğimiz şeylerle polise gidecek miydik yoksa şimdilik bunu erteleyecek miydik? Demek amcam şimdilik bunu ertelemeye karar vermişti.</p>

  <p>"Gundersen’e bunlarla gitmek işleri karıştıracak," diye sözlerini sürdürdü. "O zaman kredi kartlarını ona vermek zorunda kalacağız ve başlangıçta tek elimize geçen saatlerce sorgulanmak olacak. Buna zamanımız yok. Dışarıda bir şeylerin olacağına dair kötü bir duygu var içimde! Ayrıca bizim yapacak başka hiç işimiz de yok. Basın toplantısında şimdiden bildiklerimizden daha fazlası açıklanmayacak. Yani Hâkon Leirvik’in salınmayacağım söyleyecekler. Artık Kruuse’yi öldüren her kimse onun henüz serbest dolaştığına neredeyse yüzde bin beş yüz eminim. Ve ayrıca tehlikeli biri olduğuna!</p>

  <p>"Ulf veya Jonny" deyip pantolonumu ayağıma geçirdim. "Pekâlâ onlar olabilir. İkisi de vahşi. Uyuşturucu bağımlısı.’ Günün ilk tabut çivisini yaktı, anında felaket bir öksürük krizine yakalandı. Öksürmesi bittiğinde ben çoktan banyoya girmiş dişlerimi fırçalamıştım. "Evet, onlar olabilir elbette. Neredeyse yüzde yüz kesinlikle bildiğimiz tek şey onların da o akşam dışarıda oldukları. Olanlarla onlar arasında doğrudan bir bağlantı olduğu." Sonra ekledi: "Şayet onlar değilse bile bu gizemin anahtarını ellerinde tutuyor olabilirler. Hatta belki kendileri bile bunun farkında değillerdir. O zaman onlar da..."</p>

  <p>"Tehlike bölgesinde olabilirler," diye tamamladım. "Öyle! Ve senin onlar hakkında anlattıklarından çıkardığıma göre bu ikisi öyle çok parlak stratejistler değiller. Gerçekte neler olduğu konusunda bir şeyler biliyorlarsa ya da bir şeyler tahmin ediyorlarsa nelere kalkışabileceklerini düşünmek hiç de zor değil."</p>

  <p>"Üçü," dedim. "Asha’yı da unutma. Onun da çekmecedeki en keskin bıçak olduğunu sanmıyorum. Sen şantaj olasılığını düşünüyorsun değil mi?"</p>

  <p>"Bu da bir olasılık. Aklımızın bir köşesinde tutmamız gereken felaket tehlikeli bir olasılık! Hazır mısın?"</p>

  <p>Başımı salladım. "Asha mı? Yoksa Ulf ve Jonny mi?" "Bu kadar erken saatte Kristin’in evine gidemeyiz. Üstelik... içimde bir şey oğlanların Asha’yı banka kasası olarak kullandıklarını söylüyor. Polisin, eşyalarını kurcalamasına epey alışkın oldukları çok kesin."</p>

  <p>Asha da öyle olmalı, diye düşündüm, ama söylemedim. Bunun yerine, "Anlamadığım bir şey var," dedim. "Kruuse’nin kartlarıyla ne halt etmeyi düşünüyorlardı?"</p>

  <p>Ernst Amca ön koltuğa oturup arabayı çalıştırdı. "Şayet doğru bağlantıların varsa çalıntı kredi kartları için çok iyi para alabilirsin Fillip. Böyle şeylerde uzman insanlar var. Bunun da kendi pazarı var yani. Doğru hileleri biliyorsan ne kadar engellenmiş olursa olsun çalıntı kartlardan epey bir para çekebilirsin."</p>

  <p>"Ama Kruuse'nin kartları bunlar. Sen kendin söyledin el yaktıklarını!"</p>

  <p>"Bu konuda epey kafa yordum." Yoldan dönüş yaptı. "Ve ne sonuca vardın?"</p>

  <p>"Kartları aldıklarında işlerin ne kadar kızışacağını biliyor olmaları çok küçük bir olasılık. Ama elbette - pekâlâ o kadar salak da olabilirler. Bunu anlamanın tek bir yolu var, o da onlarla bu konuyu konuşmak. Sence o teknede mi yaşıyorlar?"</p>

  <p>"Herhalde," dedim. "En azından Jonny’nin evinde annesi ve babasıyla yaşamadığından epey eminim."</p>

  <p>Ona cumartesi gecesi olanları anımsattım.</p>

  <p>"Doğru. Babasının adı ne?"</p>

  <p>"Per Vagle."</p>

  <p>"Ve temiz bir sopa yedi öyle mi?"</p>

  <p>"Bundan emin olabilirsin!"</p>

  <p>"Asha ile bütün bunlar olduktan sonra mı olmadan önce mi konuştu?"</p>

  <p>"Önce."</p>

  <p>"Emin misin?"</p>

  <p>"Eminim elbette. Ben oradaydım. Arada bir de eve uğradı çünkü."</p>

  <p>Merdivenlerdeki tartışmayı anlattım.</p>

  <p>"Bildik hikaye," diye mırıldandı. "Ne yazık ki. Çocuğu doğru yola sokmak için canlarını dişlerine takıyorlar, sonunda birbirlerini görmeye bile dayanamaz oluyorlar."</p>

  <p>"Neredeyse benim ailemden söz ediyormuş gibisin." "Ama ben hiç de öyle bir şey yapmıyorum. Onlar senin yüzünden birbirlerinden ayrılmadılar ve bunu bal gibi de biliyorsun. Üstelik seninle bir iki şey hakkında anlaşmıştık sanıyordum."</p>

  <p>"Pardon," dedim.</p>

  <p>Sıra sıra teknelerin durduğu yere döndü. "Büyük bir yelkenli mi?"</p>

  <p>"Biraz daha ileride."</p>

  <p>"Bunu söylemekten nefret ediyorum, ama seni yanımda götürmek zorundayım. Kartlarımı yanlış insanlara açma riskini alamam. Ayrıca teknedekiler iki kişiden fazlaysa... O zaman onları bir şekilde oradan uzaklaştırmamız gerek."</p>

  <p>"Gücün ne durumda?" diye sordum. "Jonny’nin babasını pataklamakta hiç sorun yaşamadıklarını da unutma." Endişeliydim.</p>

  <p>Dudağını büktü. "Bu konuya hiç kafanı takma sen," dedi.</p>

  <p>Tekneyi işaret ettim.</p>

  <p>Amcam başını salladı. "Küçük, güzel bir tekne gerçekten!" Güverteye atladı, ben de peşinden.</p>

  <p>"Ulf? Jonny?" Amcam kamara kapısına bir tekme attı.</p>

  <p>Hiçbir tepki yoktu. Aşağı eğildi. "Kilitli! Yere çömel Fillip. Ayakta durma!"</p>

  <p>Dediğini yaptım. Güverteye oturdum.</p>

  <p>"Birileri geliyor mu?"</p>

  <p>Çevreme bakındım. Tek insan yoktu. Hareket eden tek araba otelin önündekiydi. "Hayır," dedim.</p>

  <p>Arkamda bir gürültü duyduğumda Ernst Amca’nın bugün gerçekten tepesinin attığını düşündüm. Kısa bir süre sonra kamarayı altüst ettiğini duydum.</p>

  <p>Ama hiç insan sesi yoktu. İçeride değillerdi. Bir an için Hong’un kafesinin ikinci kat pencerelerinden birinde bir hareket sezdim. Birisi yana çektikten sonra yerlerine geri dönen perdeler.</p>

  <p>Arkamdaki duvara vurdum.</p>

  <p>"Ne var?"</p>

  <p>"Gel gidelim buradan," dedim.</p>

  <p>"Sen git arabaya otur! Benim işim birazdan bitiyor!"</p>

  <p>Dediğini yaptım. Saat neredeyse altı buçuk olmuştu. Ne kadar da sessizdi! Cep telefonunu buldum, Ida’ya bir SMS gönderdim. Okuldan sonra buluşmamızı önerdim. Hemen yanıt vermesi beni şaşırttı.</p>

  <p>Tamam! Reidun’un pastanesi, saat 3.</p>

  <p>Bütün gece yatağında uyanık yatıp beni mi düşünmüştü? Hayal kurmaya izin vardı elbette ama tam bir sabah kuşu olması olasılığının çok daha büyük olduğu sonucuna vardım. Şimdi mutfağında oturmuş kahvaltı ediyordu mutlaka. Bu düşünce aklıma gelir gelmez ne kadar acıktığımın farkına vardım. Ekmek ve kahvaltılıkları buldum. Ocağı açtım, tavaya iki yumurta kırdım.</p>

  <p>Kapı hızla açıldı, amcam şoför koltuğuna atladı. "Neyle uğraşıyorsun sen?"</p>

  <p>"Kahvaltı hazırlıyorum!" dedim. "Başka ne yapayım?" "Burada kahvaltı edemeyiz herhalde, değil mi?" "Öyleyse sen de başka bir yere sür arabayı! Rıhtımın ucuna gidelim. Orada fiyorda karşı güzel manzara var."</p>

  <p>Motoru çalıştırdı. "Manzara mı? Bugün romantik mi takılıyoruz?"</p>

  <p>"İlgini çeken bir şey buldun mu?"</p>

  <p>"Benim yumurtamı iki taraflı kızart! Yok. Yalnızca pis elbiseler. Bir-iki DVD çalıcı ve araba radyoları. Herkesin kullandığı türden şeyler."</p>

  <p>"Şırınga?"</p>

  <p>"Yok, henüz oraya kadar varmamışa benziyorlar. Ağızlıklar. Eski, pis mısır koçanları. Boş ilaç kutuları. Bir testi ev yapımı kötü şarap. Ne cehenneme gitmiş olabilirler?"</p>

  <p>"Her yere," dedim. "Arabaları var sonuçta."</p>

  <p>"Doğru söylüyorsun. Benim tek merak ettiğim kulaklarına bir şeylerin ulaşıp ulaşmadığı şimdiye kadar."</p>

  <p>"Daha ne kadar zaman merak edeceksin bunu?"</p>

  <p>"Ne demek istiyorsun?"</p>

  <p>"Kristin’e ne zaman telefon edebilirsin?"</p>

  <p>"Yarım saat sonra."</p>

  <p>Kahvaltımızı ettik. Pencerenin dışında deniz birkaç yüz milyar kum taneciğini yıkıyordu. Bir tepecikle doldurma bir alanın arasında küçük bir koya girip çıkıyordu dalgalar. Denizin açıklarında bir yaban ördeği sürüsü vardı. Üzerlerinde kendini rüzgara bırakmış bir martı uçuyordu. Çöpler ve doğa, diye düşündüm ağzımdakini çiğnerken. Çelişkiler. Çirkin ve güzel içiçe geçmiş. Buralardaki başka her şey gibi.</p>

  <p>"Ida ve annesi Konusunda ne tür bir izlenim edindin?" dedi amcam birden.</p>

  <p>"Ida mı? îyi kız denilenlerden. Okulu iyi bir notla bitirip dosdoğru üniversiteye başlayacak türden bir kız. Doktor. Dişçi. Avukat. Klasik müzik dinliyor ve senin asla yazmadığın türden kitaplar okuyor."</p>

  <p>Amcam güldü. "Ama yine de benim adımı duymuş öyle mi?"</p>

  <p>"Babasında senin bütün kitapların varmış. Bu yüzden olmalı."</p>

  <p>"Sevimli adammış!"</p>

  <p>"Sevimli adam Moss’ta yaşıyor. Aynı zamanda kendisi Hâkon Leirvik’in oğlu."</p>

  <p>"Hım. Şimdi burada olmaması biraz tuhaf değil mi?" "Niye ki? İhtiyarın ziyaretçi kabul etmesi yasak nasıl olsa."</p>

  <p>"Tamam ama, yine de."</p>

  <p>"Bunun nedenini öğrenebilirim bakarsın." "Saat üçte Ida ile buluşacağım."</p>

  <p>Amcam ıslık çaldı. "Öyleyse senin söylediğin kadar da iyi bir kız olamaz. Peki ya annesi?"</p>

  <p>"Ne diyeceğimi bilemiyorum. İyi birine benziyor ama aynı zamanda... Belki de benim kapıları dinleyen insanlara karşı önyargım vardır. Mimar." Sonra Ida’nın odasının duvarında gördüğüm resim aklıma geldi. "Buralardan olmalı. Ya da buraya gençken taşınmış. Her neyse, onun Öyvind Lange ve Knut Kruuse’yle çekilmiş bir fotoğrafını gördüm. Kollarını ikisine dolamış. Mutlu suratlar. Onların iyi arkadaş olduklarını söylüyor Ida. Babasıyla da iyi arkadaşmışlar." "Knut Kruuse’nin düşkünlükleri Edmund’a da bulaşmış," dedi amcam. "Körkütük sarhoştu. Bu konuda hiçbir yerde bir şey yazmıyordu elbette ama zilzurna içmiş."</p>

  <p>"Ne kadar çok ayyaş var burada," dedim. "Sana da öyle gelmiyor mu?"</p>

  <p>Amcam yanıt vermedi. Saatine baktı, cep telefonunu kaptı. Uzun süre çaldırdı. Sonunda: "Kristin? Benim, Ernst. Bu kadar erken telefon ettiğim için özür dilerim ama bir durum çıktı, seninle konuşmam gerekiyor, Ash... Ellen’le ilgili. Ne? Evet, birazdan açıklayacağım ama lütfen gidip onu da getir. Evet, çok önemli!" Gözlerini devirdi.</p>

  <p>"Hemen kartlarla yüzleştirmemelisin onu!" diye fısıldadım.</p>

  <p>Amcam kızgın bir şekilde hayır der gibi başını salladı. "Ne? Emin misin? Sakin ol. Sakin ol diyorum sana! Evet, evet, evet. Saat dokuz gibi ofisine uğrayacağım, o zaman her şeyi açıklarım."</p>

  <p>Telefonu kapadı.</p>

  <p>"Saat dokuzda neyi açıklayacaksın ona?"</p>

  <p>"Ne bileyim ben," dedi yorgun bir sesle. "Ellen’in odasında olmadığını söylüyor. Bütün gece hiç eve gelmemiş gibi görünüyormuş."</p>

  <p>"Niye öyle diyor? Asha eve döndüğünde oradaydım ben."</p>

  <p>"Bilmiyorum," dedi yalnızca. "Ama en yakın tahmin Asha’nın senin ne yapmaya çalıştığını anlamış olması. Ve de dehşete kapıldığı. Ulf ve Jonny’nin geceyi her zamanki yerlerinden başka bir yerde geçirmeyi seçmiş olmalarının nedenini de açıklayabilir bu. Bakalım ofisine gittiğimde Kristin ne diyecek. Şayet kızın aslında saat birde eve geldiği konusunda bir şey söylemezse o zaman yalan attığına karar vereceğim. Bu durum ikimiz için de çok rahatsız edici olacak! Sen arkanda hiç iz bırakmadın değil mi?"</p>

  <p>"Yok," dedim. "Niye gece yarısı kartların yerinde olup olmadığını kontrol etsin anlayamıyorum! Yorgunluktan ölüyordu!"</p>

  <p>Yani kartların değil de ertesi gün için biraz paranın peşinde değilse şayet, diye düşündüm korku içinde.</p>

  <p><a id="bookmark4"></a></p>
</body>
</html>
