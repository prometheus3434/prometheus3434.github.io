<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 style="text-align: center;"><span style="font-weight:bold;">14. Bölüm: Per Vagle</span></h1>

  <p>Sekiz buçuğu beş geçe Per ve Lena Vagle’nin kapısını çaldık. Çalar çalmaz açıldığına göre pencereden bizi görmüş olmalılardı. Kırk yaşlarında, dudaklarında oldukça somurtkan bir anlatım olan şişmanca bir kadın açtı kapıyı.</p>

  <p>"Benim adım Ernst Moberg," diye konuşmaya başladı amcam.</p>

  <p>"Gazeteci mi?" Tükürür gibi konuşuyordu kadın.</p>

  <p>"Evet, Yeni Polisiye Dergi’den geliyorum."</p>

  <p>"Demek öyle yapıyorsunuz!"</p>

  <p>"Lena Vagle siz misiniz?"</p>

  <p>"Dinleyin beni! Kaba davranmak zorundayım ama lütfen beni rahat bırakır mısınız? Tam şimdi gazetecilerle konuşmak için ne zamanım ne de halim var. Zaten yeteri kadar..."</p>

  <p>"Bunun farkındayım," dedi amcam. "Ama bence söyleyeceklerimi biraz dinlemeniz gerekiyor. İlk önce buraya gelmekle size bir hizmette bulunuyorum. Aslında şimdi şerifin yanında olmalıydım. Şayet işlerin bu sırayla gelişmesini tercih ediyorsanız elbette hemen oraya gidebilirim. Ama Gundersen geldiğinde peşinde bütün Akersgata ekibini de getirmek isteyecektir. Sizi hiçbir şekilde zorlamak istemiyorum ama işlerin durumu böyle."</p>

  <p>"Aman ne harika!" dedi kadın acılı bir sesle. "Yani şimdi benden vebayla kolera arasında seçim yapmamı istiyorsunuz öyle mi?"</p>

  <p>Amcam gülümsedi.</p>

  <p>"Girin içeri!" dedi kadın yorgun bir tavırla. "Yeni Polisiye Dergi de neymiş?"</p>

  <p>İçeri girdik. "Eşiniz de evde mi?"</p>

  <p>"Hayır, işte. Bundan dolayı da çok memnun olmanız gerekir. Bu çocuk da kim? Mutfakta oturalım, temizlik yapıyordum."</p>

  <p>"Benim fotoğrafçım," dedi amcam. "Gördüğünüz gibi yanında makinası yok. Buradan herhangi bir fotoğraf çekmeyeceğiz. Şayet isterseniz dışarıda da bekleyebilir."</p>

  <p>"Yok, yok, sorun değil! Kahve ister miydiniz?"</p>

  <p>"Hayır teşekkürler!" dedi amcam ikimiz için de. "Gelmemizin nedeni Jonny. Evde mi?"</p>

  <p>Kadın hayır der gibi başını salladı, çelik bir termostan kendine kahve doldurdu. "Burayı artık evi olarak gördüğünü sanmıyorum. Bir haftadan fazladır görmedim onu. O zaman da şöyle bir uğrayıp çamaşırlarını yıkadı. Şimdi ne işler karıştırmış yine?"</p>

  <p>Amcam duraksadı. "Sizin de çok iyi anlayacağınız gibi Oslo’dan buraya Barkvik’teki küçük suçları araştırmaya gelmedik," dedi sözcüklerini seçerek. "Buraya Wilhelm Kruuse cinayeti nedeniyle geldik."</p>

  <p>Kadın gerildi. Kahve kupasını ağzına doğru götürürken bir anda öyle bir durdu ki kahveden birazı mutfak taşlarına döküldü. "Ne diyorsunuz siz!" diye fısıldadı.</p>

  <p>"Sakin olun Bayan Vagle. Her şey içeri alman adamın doğru adam olduğu yolunda. Ama Jonny ve Ulf’ün olay yerinde olabileceği yolunda birtakım bilgiler aldım. Bunlar benim polise aktarmak zorunda olduğum bilgiler. Ve gün içerisinde bunu yapacağım. Jonny de Ulf de, hatta belki Ellen Alsaas da önemli tanıklar olabilirler. Ne yazık ki bu konuda yapılabilecek hiçbir şey yok. Gundersen’in ofisindekiler tarafından sorguya çekilmeleri gerekecek. Ve sizinle sonuna kadar dürüst olacağım! Yapmak zorunda oldukları tek şey bu. ilk önce sizinle konuşmak istememin nedeni çalıştığım iş. Ben polisiye haberleri hazırlıyorum. Karnımı bununla doyuruyorum. Ve sonra bir şey daha var Bayan Vagle! Oğlunuz gibi çocuklarla genelde aram iyidir. Ben de onun yaşındayken başım dertten kurtulmazdı. Tom Gundersen böyle birisi değil. Bunu biliyorum çünkü daha önce bir iki başka durumda onunla karşılaştım."</p>

  <p>Ustaca manevra, diye düşündüm. Çünkü şimdi kadın Tom Gundersen’in bu kasabada adaletin güçlü eli olma konusundaki bütün yanlışlarını sıralamaya girişmişti. Şerifin küçük oğlanı daha komşunun bahçesinden elma çalacak yaştayken nasıl tartakladığını anlattı. "Jonny melek sayılmaz," diye ekledi. "Buralarda olan her türlü karanlık işte parmağı olan Ulf de öyle! Sonra Ellen, zavallıcık..."</p>

  <p>Sözlerini yarım bırakıp yere dökülen kahveyi bir bezle sildi. "Siz ne öğrendiniz peki çocukların orada... Leirvik’in evinin yakınlarında olduğunu gösteren yani?"</p>

  <p>"Ne yazık ki bunu size anlatamam, yasalar bana izin vermiyor," diye yalan attı amcam. "Ama altını çizerek söylüyorum ki katilin yakalandığına inanmamak için en küçük bir neden yok. Ulf ve Jonny tanık olarak konuyla bağlantılılar." "Evet," dedi kadın. "İşlerin buraya kadar gelmesi beni hiç şaşırtmıyor."</p>

  <p>"Nerede olabilecekleri konusunda bir fikriniz var mı?" dedi amcam. "Biraz acil bir durum."</p>

  <p>"Hayır," dedi kadın. "Tekne..."</p>

  <p>"Orada değiller! Cep telefonu numarası var mı sizde..." Hayır der gibi başını salladı.</p>

  <p>"O tekne kimin peki?" dedim.</p>

  <p>Kadın şaşırmış gibi bana baktı. "Ulf’ün."</p>

  <p>Şimdi ben herhalde en az onun kadar şaşkın görünüyordum ki ekledi: "Bu uzun bir hikaye. O tekne bir evden, normal bir aileden geriye kalan tek şey. Ulf’ün anne ve babası çok ani öldüler; bir kaza oldu. Ulf her şeyi har vurup harman savurdu ama tekneden ayrılamıyor. Aslında Jonny’yi bulaştırdığı bütün o şeylerden dolayı ondan nefret etmem gerekirdi ama elimden gelmiyor. Aslında içinde kötülük yoktur. Ya da... içinde çoğumuzda olduğundan daha fazla kötülük yoktur. Ama on beş yaşında ailesinden herkesi kaybederse insan... İki de kardeşi vardı. Evleri yandı kül oldu. Koruyucu bir ailenin yanına yerleştirildi ama bir işe yaramadı. Ulf ile başa çıkamadılar. Kimse onunla başa çıkamıyordu. Yanında kalmaya hiç kimse dayanamıyor. Jonny’den başka hiç kimse. Bir de Ellen."</p>

  <p>"Nerede olabilecekleri hakkında bir tahmininiz de mi yok?" dedi amcam. "Kulübeler? Başka..."</p>

  <p>"Canlarının istediği kulübelere ve evlere dalıp çıkarlar," dedi kadın bitkin bir sesle. "Size yardımcı olamayacağım." Sonra ekledi. "Benim kendime bile bir hayrım yok artık!"</p>

  <p>Amcam öksürdü. "Özür dilerim. Sizce kocanızın bir fikri olabilir mi?"</p>

  <p>"A, elbette," derken sesine acılı bir ton gelmişti. "Fikirden bol ne var onda!" Sonra kendini topladı. "Ama artık gitmelisiniz Moberg! Ve Per’den de uzak durun. Jonny hakkında benden daha fazlasını bilmiyor." Sesini alçalttı. "Büyük olasılıkla çok daha azını biliyor."</p>

  <p>"Şimdi ne yapıyoruz?" dedim arabaya geri döndüğümüzde.</p>

  <p>"Per Vagle’ye gidiyoruz elbette. Çok değişik fikirleri olan insanları severim!"</p>

  <p>"Çabucak tepesi atan bir adam. Nerede çalıştığını biliyor musun?"</p>

  <p>Amcam arabayı çalıştırdı, bir numara tuşladı. "Bunu bulmak o kadar da zor olmasa gerek." Telefon açıldı. "Evet, selam, yine ben arıyorum. Baksana, Per Vagle sıradan bir iş gününde nerede olabilir? Hım. İyi! Ellen’den bir haber yok mu henüz? Tamam. Açık konuşmak gerekirse başı epey dertte. Bu yüzden onunla bir an önce bağlantı kurmamız çok önemli! Ellen... Evet, elbette ben onunla konuşurken sen de yanımızda olursun. Yok, yok, yok! Kartları masaya açacağım, ama Ellen karşıma gelmeden önce değil! Evet, hoşçakal!"</p>

  <p>Kıkırdadı. "Kartları açmak! İyi oturdu ama, değil mi?" Sonra birden ciddileşti. "Ellen cep telefonunu yanına almamış. Bu beni biraz endişelendiriyor."</p>

  <p>"Vagle ne iş yapıyormuş?"</p>

  <p>"İcra dairesinde çalışıyor." Arabayı vitese geçirdi. "Burada yaşayan insanlar farklı bir tür. Bakalım bu işin altından nasıl kalkacağız. Strand Caddesi 16. Bulabilecek misin?" Panelin üzerindeki haritayı işaret etti.</p>

  <p>Dediği yeri buldum. Bir iki dakika sonra otelden çok uzak olmayan büyük, beyaz boyalı, ahşap bir evin önünde park ettik.</p>

  <p>Amcam güldü. "Burada bütün kötülükler güzelce paketleniyor. Biliyor musun? Gücün kokusunu alabiliyorum! Fotoğraf makinanı yanına al!"</p>

  <p>Arabadan indiğimiz sırada arkamızda olan şeyler bize Per Vagle’yi de amcamın vergi dairesiyle olan sorunlarını da bir anda unutturuverdi. Lacivert bir Volvo kırmızı ışıkta durur durmaz arka kapısı açıldı. "Filliiip! Bana yardım etmelisin evlat. Şimdi şövalye, kurtarıcı, ne tür soylu şey varsa o olmalısın, çünkü inanmayacaksın ama Tavle Bostanı’nın küçük şişkosunu tutukladılar!"</p>

  <p>Ulrikke Knevangen arabadan dışarı fırladı. Banyo bonesi kafasındaydı ama bikininin yerine iri çiçekli bir elbise giymişti. Boynuma atladı. "Fillip, sevgili Fillip! Bir şeyler düşünüyorlar, bir şeyleri bildiklerini sanıyorlar ama o kadar az şey biliyorlar ve o bildikleri birazcık şeyi de hiç anlamıyorlar!" On kapıdan genç bir adam indi. Sırtını arabaya dayayıp kollarını kavuşturdu, sonra başını sallayıp amcama gülümsedi. "Bak sen, Moberg? Şimdi adımlarımı dikkatli atmalıyım ki Yeni Polisiye Dergi hakkımda hoş olmayan şeyler yazmasın, değil mi."</p>

  <p>Ulrikke yeniden kulağıma fısıldamaya girişti. O kadar sokulmuştu ki dilinin ıslak ucunu tenimde hissediyordum. "Ortalıkta kötülük kol geziyor evlat, ama ayağında senin küçük dostunun ayakkabıları yok!"</p>

  <p>"Kimse böyle bir şey düşünmüyor zaten," dedim alçak sesle.</p>

  <p>"Ben bekleyebilirim Ulrikke!" dedi Kruuse’nin cesedini bulan şerif yardımcısı Lars Holen olduğunu tahmin ettiğim adam.</p>

  <p>Ulrikke silkindi, adama bağırdı. "Ne kadar küçüksün ,ama ne kadar da şişiniyorsun. Seni tanıdığımdan beri hep böyle oldun!"</p>

  <p>Adam güldü, bir sigara yaktı. "Gel haydi, şu işi bir an önce bitirelim! Bir iki saatimizi alır."</p>

  <p>Amcam Ulrikke’ye kibarca selam verip kendini tanıttı. "Tablolarınıza büyük bir hayranlığım var!"</p>

  <p>"İhtiyar Wilhelm’in kafasını benim kopardığımı sanıyorlar!" dedi Ulrikke ciddi bir tavırla. "Ve dava çözülüyor! Evet, ben bunu söylüyorum!"</p>

  <p>Holen gözlerini devirdi.</p>

  <p>Ulrikke’nin davranışlarının ne kadarı saçma bir gösteriydi? Söylemesi güçtü. Resmi bir sorgu için çağırıldığını anlamayacak kadar aklını yitirmiş olduğundan çok kuşkuluydum. Birden ciddileşti. Holen’in yüzünü göremeyeceği bir şekilde duruyordu. Amcamın dosdoğru gözlerinin içine baktı ve alçak sesle, "Arkanda biri duruyor," dedi. "Ama başka yerlerde de duruyor. Özellikle de karanlık çöktüğünde."</p>

  <p>Sonra olduğu yerde dönüp arabaya gitti.</p>

  <p>Amcam arkasını dönmedi. Bana baktı. Başımı salladım. Arkasında kimse durmuyordu.</p>

  <p>Araba kapıları çarparak kapandı.</p>

  <p>"Ne demek istedi sence?" diye sordu amcam. "Hayal mi görüyor?"</p>

  <p>İşte o zaman gördüm. Hayır der gibi başımı salladım. "Hayır. Göründüğünden çok daha aklı başında onun."</p>

  <p>İkinci kattaki pencerelerden birinde Per Vagle durmuş aşağıya, bize bakıyordu.</p>

  <p>Resepsiyonda yaşlı bir kadın oturuyordu. İçeri girdiğimizde gülümsedi ama Vagle’yi sorduğumuz zaman bir anda ciddileşti.</p>

  <p>"Bugün kesinlikle rahatsız edilmemesi konusunda çok kesin emir verdi. Önemli bir toplantısı var."</p>

  <p>Amcam saatine baktı. "Bu kesinlikle doğru. Yalnızca önemli toplantının yaklaşık otuz saniye sonra başlaması dışında."</p>

  <p>Merdivenlerden hızla ikinci kata çıktık.</p>

  <p>Yaşlı kadın arkamızdan gönülsüz bir şekilde karşı çıktı, sonra arkamı döndüğümde telefonu eline almış olduğunu gördüm. Bu sahneyi filmlerde acaba kaç kez görmüştüm?</p>

  <p>Her biri kendi bilgisayar ekranının başında oturan üç kadının bulunduğu açık bir ofise geldik. Kadınlar dönüp bize baktılar. Amcam gülümsedi. "Hiç rahatsız olmayın! Vagle ile bir randevumuz var!"</p>

  <p>Hiçbir şey söylemeden işlerini sürdürdüler. Vagle’yle randevusu olan insanların gelmesine alışkın olduklarını tahmin ettim. Vergi bildirimi ve belediye bürokrasisiyle ilgili işlerde yalvarmaya, tehdit etmeye gelen küçük ve büyük vergi mükellefleri. İçimde Per Vagle’nin yalvarmalara ve tehditlere pabuç bırakacak türden bir adam olmadığına dair can sıkıcı bir duygu vardı. Başka bir deyişle tam yerini bulmuştu. Sağa dönüp dar bir koridora girdik. Koridorun sonunda Per Vagle elinde bir kahve kupasıyla kapı kenarına dayanmış duruyordu. Bize gülümsedi ama yeterince yakınına geldiğimizde gülümsemesinin gözlerine kadar ulaşmadığını gördüm. Sol şakağında büyük bir yara bandı vardı, çevresindeki derinin rengi de kırmızı, sarı ve mordu.</p>

  <p>Başıyla odayı işaret etti. "İçeri girin! Lena’yla konuştum."</p>

  <p>Kendimizi tanıttık. Hiç ilgilenmişe benzemiyordu. Sonuçta bizim kim olduğumuzu ve niye orada olduğumuzu çok iyi biliyordu.</p>

  <p>"Onları aramanın bir yararı yok," dedi yorgun bir tavırla. "Sık sık günlerce ortadan kaybolurlar. Arabayla. Tekneyle. Ne yazık ki yapacak hiçbir şey yok."</p>

  <p>Sırtı bize dönük pencerenin önünde durdu.</p>

  <p>"Sık sık onları arıyordunuz galiba," dedi amcam.</p>

  <p>"Ah, elbette," dedi acılı bir sesle. "Günün her saatinde şu aşağıdaki yollarda dolaştım durdum. Rahat edemiyorum. Kafamdan atamıyorum. Lena bunu yapabiliyor. Ama ben değil. Ve şimdi de Jonny’nin olay yeriyle bir bağlantısı olabileceğini söylüyorsunuz öyle mi Moberg?"</p>

  <p>"Evet. Bildiklerimi Gundersen’e anlattığımda onu arayanların sayısı epey yüksek olacak. Daha kesin söylemek gerekirse bu ülkedeki bütün polis güçleri!"</p>

  <p>Vagle ağır ağır başını salladı. "Cüzdan!"</p>

  <p>Amcam duraksadı. "Evet. Sanırım Kruuse’nin cüzdanını çalmışlar."</p>

  <p>"Bildiklerinizi Gundersen’e anlatacağınızı söylüyorsunuz. Ama Ulf ve Jonny’nin Kruuse’nin cüzdanını çaldığını sanıyorsunuz. Ne biçim bir mantık bu böyle?"</p>

  <p>"Bana bunu düşündürecek bir şey biliyorum," dedi amcam. "Herhangi bir saatte oralardaymışlar. Büyük olasılıkla Leirvik taksiye binip oradan ayrıldıktan sonra. Onlar ya da Ellen. Veya üçü birden."</p>

  <p>Per Vagle kahve kupasını pencere pervazına koydu. Titremekten bütün her yanının sarsıldığını fark ettim. "İnanılacak gibi değil," diye mırıldandı neredeyse kendi kendine. "Şayet bu gerçekten doğruysa... Bütün yaşamı boyunca talihsizlik yakasını bırakmadı, ama şayet doğruysa... İşte bu hepsini aşar. Bunun ne anlama geldiğini anlıyor musunuz? Siz ikiniz bunu anlıyor musunuz?"</p>

  <p>Benim de orada olduğumun farkına vardığına memnun olmuştum. Onun için söze karıştım. "Evet. O zaman kötü bir cinayete bulaşmış olur."</p>

  <p>"Öyle," dedi Vagle. "O zaman bütün suçluların kilit altında olduğu pis bir cinayete bulaşmış olur! Jonny cinayetle yargılanamaz. Böyle bir şey yapmadı. Ama bu davadaki her kuşkulu nokta alacağı cezanın dozunu arttıracaktır, şayet o cüzdanı çaldıysa."</p>

  <p>"Korkarım şimdiden cinayetin arkasındakinin Leirvik olmadığını gösteren epey bir şey var," dedi amcam. "Özellikle de Kruuse’nin son günlerde vasiyetnamesini değiştirmemiş olduğu ortaya çıkarsa."</p>

  <p>Vagle patladı:</p>

  <p>"Demek bunu duydunuz öyle mi? Öyleyse Kruuse’nin günlerinin sayılı olduğunu da duymuşsunuzdur. İnanın bana, bunun hiçbir önemi yok! Leirvik’in sarhoşken ne kadar dağıttığını siz görmediniz ben gördüm. Çabucak oluverir böyle Şeyler. Bir anda patlamıştır."</p>

  <p>"Ve sen de ben de Jonny ve Ulf kontrollerini yitirdiklerinde neler olduğunu gördük," dedim. "Seni öldürebilirlerdi. Cidden berbat görünüyordu!"</p>

  <p>Birden arkasını döndü, delici bakışlarla bana baktı. Sonra hızla yürümeye başladı. Şimdi de Per Vagle iyice kontrolden çıktığında neler olacağını amcamla birlikte göreceğiz, diye düşündüm ama tam karşıma geldiğinde bir anda durdu, tıslar gibi konuştu. "Hâkon Leirvik ölene kadar daracık bir yerde tıkılı kalacak! İçkisiz. Birasız. Orada ter dökecek, daha fazla dayanamayacağı noktaya gelene kadar ellerini oğuşturup bekleyecek! Umarım saatleri ve günleri çok ama çok yavaş geçer!" mükellefleri. İçimde Per Vagle’nin yalvarmalara ve tehditlere pabuç bırakacak türden bir adam olmadığına dair can sıkıcı bir duygu vardı. Başka bir deyişle tam yerini bulmuştu. Sağa dönüp dar bir koridora girdik. Koridorun sonunda Per Vagle elinde bir kahve kupasıyla kapı kenarına dayanmış duruyordu. Bize gülümsedi ama yeterince yakınına geldiğimizde gülümsemesinin gözlerine kadar ulaşmadığını gördüm. Sol şakağında büyük bir yara bandı vardı, çevresindeki derinin rengi de kırmızı, sarı ve mordu.</p>

  <p>Başıyla odayı işaret etti. "İçeri girin! Lena’yla konuştum."</p>

  <p>Kendimizi tanıttık. Hiç ilgilenmişe benzemiyordu. Sonuçta bizim kim olduğumuzu ve niye orada olduğumuzu çok iyi biliyordu.</p>

  <p>"Onları aramanın bir yararı yok," dedi yorgun bir tavırla. "Sık sık günlerce ortadan kaybolurlar. Arabayla. Tekneyle. Ne yazık ki yapacak hiçbir şey yok."</p>

  <p>Sırtı bize dönük pencerenin önünde durdu.</p>

  <p>"Sık sık onları arıyordunuz galiba," dedi amcam.</p>

  <p>"Ah, elbette," dedi acılı bir sesle. "Günün her saatinde şu aşağıdaki yollarda dolaştım durdum. Rahat edemiyorum. Kafamdan atamıyorum. Lena bunu yapabiliyor. Ama ben değil. Ve şimdi de Jonny’nin olay yeriyle bir bağlantısı olabileceğini söylüyorsunuz öyle mi Moberg?"</p>

  <p>"Evet. Bildiklerimi Gundersen’e anlattığımda onu arayanların sayısı epey yüksek olacak. Daha kesin söylemek gerekirse bu ülkedeki bütün polis güçleri!"</p>

  <p>Vagle ağır ağır başını salladı. "Cüzdan!"</p>

  <p>Amcam duraksadı. "Evet. Sanırım Kruuse’nin cüzdanını çalmışlar."</p>

  <p>"Bildiklerinizi Gundersen’e anlatacağınızı söylüyorsunuz. Ama Ulf ve Jonny’nin Kruuse’nin cüzdanını çaldığını sanıyorsunuz. Ne biçim bir mantık bu böyle?"</p>

  <p>"Bana bunu düşündürecek bir şey biliyorum," dedi amcam. "Herhangi bir saatte oralardaymışlar. Büyük olasılıkla Leirvik taksiye binip oradan ayrıldıktan sonra. Onlar ya da Ellen. Veya üçü birden."</p>

  <p>Per Vagle kahve kupasını pencere pervazına koydu. Titremekten bütün her yanının sarsıldığını fark ettim. "İnanılacak gibi değil," diye mırıldandı neredeyse kendi kendine. "Şayet bu gerçekten doğruysa... Bütün yaşamı boyunca talihsizlik yakasını bırakmadı, ama şayet doğruysa... İşte bu hepsini aşar. Bunun ne anlama geldiğini anlıyor musunuz? Siz ikiniz bunu anlıyor musunuz?"</p>

  <p>Benim de orada olduğumun farkına vardığına memnun olmuştum. Onun için söze karıştım. "Evet. O zaman kötü bir cinayete bulaşmış olur."</p>

  <p>"Öyle," dedi Vagle. "O zaman bütün suçluların kilit altında olduğu pis bir cinayete bulaşmış olur! Jonny cinayetle yargılanamaz. Böyle bir şey yapmadı. Ama bu davadaki her kuşkulu nokta alacağı cezanın dozunu arttıracaktır, şayet o cüzdanı çaldıysa."</p>

  <p>"Korkarım şimdiden cinayetin arkasındakinin Leirvik olmadığını gösteren epey bir şey var," dedi amcam. "Özellikle de Kruuse’nin son günlerde vasiyetnamesini değiştirmemiş olduğu ortaya çıkarsa."</p>

  <p>Vagle patladı:</p>

  <p>"Demek bunu duydunuz öyle mi? Öyleyse Kruuse’nin günlerinin sayılı olduğunu da duymuşsunuzdur. İnanın bana, bunun hiçbir önemi yok! Leirvik’in sarhoşken ne kadar dağıttığını siz görmediniz ben gördüm. Çabucak oluverir böyle Şeyler. Bir anda patlamıştır."</p>

  <p>"Ve sen de ben de Jonny ve Ulf kontrollerini yitirdiklerinde neler olduğunu gördük," dedim. "Seni öldürebilirlerdi. Cidden berbat görünüyordu!"</p>

  <p>Birden arkasını döndü, delici bakışlarla bana baktı. Sonra hızla yürümeye başladı. Şimdi de Per Vagle iyice kontrolden çıktığında neler olacağını amcamla birlikte göreceğiz, diye düşündüm ama tam karşıma geldiğinde bir anda durdu, tıslar gibi konuştu. "Hâkon Leirvik ölene kadar daracık bir yerde tıkılı kalacak! İçkisiz. Birasız. Orada ter dökecek, daha fazla dayanamayacağı noktaya gelene kadar ellerini oğuşturup bekleyecek! Umarım saatleri ve günleri çok ama çok yavaş geçer!"</p>

  <p><a id="bookmark5"></a></p>
</body>
</html>
