<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Agostino Tassi'nin İfadesi ve Tuzia Medaglia'nın Tanıklığı</p>

  <p style="text-align: right;">1612 Mart'ındaki Dava Konusu</p>

  <p style="text-align: right;">25 Mart 1611 Tarihindeki Kavganın Öyküsü</p>

  <p><br /></p>

  <p>Bir yıl sonra Agostino, "Olayın nasıl olduğunu size açıklayacağım," diye anlatacaktır.</p>

  <p>"O akşam Artemisia, Orazio'nun Cosimo Quorli'nin evine akşam yemeğine gittiğini ve gece yarısına kadar orada kalacağını sanarak, aşığı Girolamo Modenese'yi evine aldı. Ama tam çıkarken Orazio arkadaşlarıyla söyleşiye dalmıştı. Girolamo'nun eve gizlice girdiğini gördü. Hemen Antoniro'nun dükkanına gelmiş. Beni aramak için, orada buluşacaktık. Bana her şeyi anlattı ve evine kadar kendisine eşlik etmemi rica etti. Onarılması zor şeyler olmamasını dileyerek peşinden gittim. Girolamo'yu süpürge sapıyla eşek sudan gelinceye kadar dövdü. Yanındaydım. İki üç kez tam isabet ettirdi ve tabii adam tabanları yağladı... Onları ayırmak için araya girdim, kavganın kötüye gitmemesini istiyordum. Ama Girolamo bana bozuldu, haftalarca olaydan beni sorumlu tuttu. Bir sabah, sanırım Nisan başlarında, Quirinal Sarayı'na gitmek için acele ediyordum.</p>

  <p>Girolamo ve iki yamağı çevremi sardı, kılıçlarını çektiler. Kimse yaralanmadı. Ama kendimi savunmayı becermeseydim, beni öldüreceklerdi. Düellodan birkaç gün sonra kardinalin evinde ve onun emriyle rahip Bandino aracılığıyla barıştık; Girolamo'nun kardeşleri -veya yeğenleri- olduklarını söyleyen iki saldırgan da hazır bulundular."</p>

  <p>Bütün tanıkların, o gün orada olmadığını belirttikleri Artemisia, bu konuda mutlak sessizliğini koruyacaktır.</p>

  <p>Tassi'nin hiç tanımadığı bir adamın sopa yemesi ve kendisini ilgilendirmeyen bir nedenle yapılan düello, genç kızın öfkesini çekerken, babasının Agostino'ya teşekkür etmesini sağlayacaktır.</p>

  <p>Yaşamını tehlikeye atarak, arkadaşının öfkesini yatıştırıp onurunu koruyan, kendisine el uzatan bu dostun sadakati karşısında Gentileschi'nin minnettarlık duymakta haklı olduğunu anlatacaktır komşu Tuzia: Bu adam, tek başına, karşısındakine cezasını veremeyecek denli yaşlı olan bir babanın onurunu savunmuştur.</p>

  <p>Her iki erkeğin birbirine yaptığı karşılıklı yardım ve hizmetler onları ölünceye dek birbirine bağlıyordu. Tuzia şöyle diyordu:</p>

  <p>"Birkaç gün sonra, kızının namusunu her zamankinden daha çok kıskanarak, benden, onlarla birlikte bir ev kiralayıp kiralayamayacağımı sordu. Ben de konuyu kocamla konuşacağımı ve onu ikna etmeye çalışacağımı söyledim. Artemisia'ya duyduğum sevgiden dolayı bu düşünceyi uygun görüyordum. Kutsal Cumartesi günü kocam çıka-geldiğinde, Orazio ile karşılaştı. Bu tasarıdan konuştular.</p>

  <p>Via Croce'de bir ev bulundu ve hep birlikte oraya yerleşmeye gittik.</p>

  <p>Birbiriyle bağlantılı iki kata yayılmış bir daire. Gentileschi'ler altta yaşıyorlardı. Biz üstte. Ama bir kattan ötekine rahatça geçebiliyorduk. Orazio dışarı çıkarken kızını bana emanet ediyordu.</p>

  <p>Ya da beni ona göz kulak olmaya çağırıyordu. Kendisi evde yokken benden eve girip çıkanların adlarını ona aktarmamı istiyordu. Bir defasında, hangi nedenle olursa olsun, kızına ne erkeklerden ne de evlilikten bahis açmamamı buyurdu. Tersine onu bir manastıra girmeye, rahibe olmaya ikna etmemi istedi benden. Ama kızı, babasının boşuna vakit harcadığını söylüyordu bana. Rahibe olmasını öğütlediği her konuşmada kızı ona nefret besliyor ve onu can düşmanı olarak görüyordu."</p>

  <p>Agostino'nun salıverilmesi baba-kız arasında çarpışmaya ara vermek için bir işaret olmuştu sanki.</p>

  <p>Girolamo benimle evlenmek istiyordu, diye avunuyordu. Ustasıyla konuşmuş... Kardinal Bandino'nun hayır duasını istemeye gidecekti..</p>

  <p>— Ayıp, ayıp sana! Şerefsizce davranman bizi öldürüyor, kardeşlerini de beni de...</p>

  <p>Orazio'nun ağzında tek bir isim vardı: "Agostino Tassi". Artemisia da bu adı onun kadar sık kullanıyordu. Ama aynı vurguyla değil.</p>

  <p>Yaşamını yıkan, hayallerini yok eden bu kim olmadığını bilmediği kişiye karşı yalnızca babasının boyutlarını bilebileceği bir kin beslemekteydi.</p>

  <p>Girolamo'nun sevgisine yeniden, sonsuza dek nasıl kavuşabilirdi acaba? Güvenini nasıl kazanabilirdi? Kendisinin yüzünden yaşadığı olaydan sonra bu nasıl gerçekleşebilirdi? O utançtan, sopayla dövülme rezaletinden sonra nasıl?..</p>

  <p>Artemisia'nın taliplisi yüreğinin sesiyle konuşuyordu, sopa yemekten nefret ettiğini söylemiti. İşte Artemisia bundan kuşkuya kapılıyordu. Onun güzel gözlerini sevdiği kadar dayaktan da nefret ediyordu adam. Girolamo Modenese, Quorli'lerle, Tassi'lerle aynı karakterde değildi... Onların gururunu paylaşıyordu, evet ama, onlardaki dik kafalılık yoktu onda. Her tür sıkıntıdan, karmaşık işten kaçardı. Ayrıca cesaretini de çok çabuk yitiriyordu. Üç kez pencerelerde bakışmak, iki kez de kilisede buluşmak bir erkeği kendine bağlamak için yeterli değildi. Tuzia'nın sevecenlikle altını çizdiği gibi. Şimdi onu yeniden ve nasıl yakalamalı? diye sorup duruyordu kendi kendine Artemisia. Onu nasıl geri getirmeli? Beni isterken, babamın öfkesine nasıl karşı koyacağı konusunda onu nasıl ikna etmeli ki?</p>

  <p>İzlenecek davranışı ve başvurulacak yollan, Tuzia ile uzun uzun konuşarak ele alıyorlardı.</p>

  <p>Ona yardım eden ve onu kurtaran tek şey dostluktu. Dostluk ve resim.</p>

  <p>Artemisia, Suzanne ve İhtiyarlar adlı büyük tarihi tablosunu yeniden ele alarak işe koyulmuştu. Hüzün yaşamına yeniden giriyordu.</p>
</body>
</html>
