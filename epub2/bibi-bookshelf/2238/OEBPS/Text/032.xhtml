<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Venedik, Cannaregid Mahallesi</p>

  <p style="text-align: right;">İngiltere Büyükelçilik Sarayı</p>

  <p style="text-align: right;">28 Kasım 1627</p>

  <p><br /></p>

  <p>— Majestelerinin emriyle İtalya'ya bir koleksiyon satın almak için gönderildim! diye haykırdı Giulio. Lanier'in Venedik'teki işleri için kullandığı küçük bir salondaydılar.</p>

  <p>Öfkeden sapsarı kesilen İngiliz, masasının önünde ayakta duruyordu.</p>

  <p>— Kuşkusuz, Senyor Gentileschi, diyerek kabullendiğini belirtti dişleri arasından seslenerek. "Ama, benim iznimle. Niçin gelip bana sormadınız bunu?"</p>

  <p>Giulio, eli kılıcında, dosdoğru onun üstüne yürüyordu. Adımları avizeleri sarsıyordu. Otuz yaşlarında, çok yakışıklı bir adamdı. Ama, kaba saba çıkışması askerlerin sertliğini çağrıştırıyordu; bakışındaki açgözlü ifade ise para karşılığı iş gören birinin beklentisini yansıtıyordu.</p>

  <p>— Evet bunu yaptım! Siz Londra'dayken bana Cenova'da bulunduğunuz söylendi.</p>

  <p>— Kim tarafından?</p>

  <p>— Sir Thomas Gary, diye atıldı, "size, kardeşimle bana, işimiz için gerekli olan parayı vermenizi bildiren emri gönderen kralın adamı!"</p>

  <p>— Bana bunu yazdığını size söyledi ise... o zaman sizlerin de beni aradığınıza inanmak isterim.</p>

  <p>Bu acı olay, haklılığını kanıtlamaya kendini kaptıran Giulio'yu etkilemedi.</p>

  <p>— Sizin Venedik'te olduğunuzu bizler ancak Milano'da iken öğrendik, diyerek yanıtladı Giulio. "Daha güvenli olsun diye, Francesco, Ce- nova postasına bindi, bense, ta buraya kadar dört nala at sürdüm.</p>

  <p>Senyor Daniel Nys, sizin oradan tekrar yola çıktığınızı, bizimle buluşacağınızı söyledi. Ben de sizi izledim! Ama, Cenovada kimsenin sizin geleceğinizden haberi yoktu; poliçelerinizi bize vermeyi reddeden bankacınız dışında tabii. Giulio, tehdit dolu bir ifadeyle isyan bayrağını açtı: "Şimdiyse, bastal Bıktım be! Paramı ödeyin, tersi durumda..."</p>

  <p>Arkasındaki kapı açıldı: Artemisia kapıda gözüktü. Kardeşini, aşığıyla kapışmış görünce eşikte donakaldı. Giulio onu görmedi.</p>

  <p>— Tersi durumda n'olurmuş? diye yineledi Lanier. Genç adamın yüzünde kurnazca bir gülüş esip geçti.</p>

  <p>— Murano'dan gizlice aldığınız güzel tablolara hayran kaldım. Ve bütün o heykeller... Ne ganimet ama! Eminim bu hazine yoluma çıkan İspanyol dostları en üst düzeyde ilgilendirecektir...</p>

  <p>Giulio'nun omuzu üzerinden Lanier'in gözleri Artemisia'ya doğru kaydı.</p>

  <p>— Ben yokken kardeşini Nys'in evine mi aldın?</p>

  <p>— Onu kabul ettim, diye doğruladı. Görüştük. V Lanier sessizliğini korudu. On gün kadar önce, Giulio'nun Venedik'te ilk kez ortaya çıkışı Artemisia'yı hem şaşırtmış, hem sarsmıştı. Nikah töreninden bu yana kardeşini görmemişti. Yılları saymışlardı da, tam on beş yıl olmuştu!</p>

  <p>Francesca ve Manco ile Floransa'da kısa süre için karşı karşıya gelmelerinin çocuklarının ölümünün hemen ertesinde onlarla bir araya gelmesinin anısı taptazeydi onda. Giulio, gelmemesi gereken tek kişiydi.</p>

  <p>Onu kucaklarken, bir zamanların küçük çocuğuna sarılıyormuş gibi geldi Artemisia'ya. Onu soru yağmuruna tutmuştu. Babaları nasıldı?</p>

  <p>Neyin üstünde çalışıyordu? İngiltere'den hoşlanıyor muydu?</p>

  <p>Giulio, Orazio'nun, saraydaki yeriyle, Avrupa'nın bütün kralları üzerindeki etkisiyle, diplomatik alandaki başarılarıyla övünüyordu.</p>

  <p>Ama, duygularıyla ilgili daha fazla bilgi verememişti. Tersine, Artemisia bedence ve ruhça vermişti kendisini. Onu yeniden bulmanın sevinci içinde tüm sırlarını açmıştı ona. Ve tabii sevgilisininkileri de...</p>

  <p>Giulio, Lanier'ye buyurdu:</p>

  <p>— Şimdi bana beş yüz sterlinlik poliçeyi tahsil edeceksiniz!</p>

  <p>— Demek, kralın Cenova koleksiyonunun alımı için öngördüğü şeyi siz almayı kafanıza koydunuz... diye alay etti Nicholas.</p>

  <p>— Bu konuda haber vermenizi istiyorum, bu sizin sorumluluğunuz altında ve sizin emrinizle olmuştur...</p>

  <p>— Kasayı boşaltmanız mı? diye ti geçti İngiliz. Artemisia kızardı ve ürperdi. Lanier'i çok iyi tanıdığı için, alay etmesinin kardeşi açısından hiç de iyi olmayacağını biliyordu.</p>

  <p>Daniel Nys'in giz dolu depolarına Giulio'yu sokmakla işlediği hata, Artemisia'yı onu savunmakta alıkoyuyordu. Yine de onu savunmak istedi. Ona yardım etmeye çabalıyordu.</p>

  <p>Ama, Giulio'nun, Agostino Tassi soyundan -dantellerine, çizmelerine, centilmenlik kılıcına karşın- bir deli olduğunu kabul etmek zorundaydı doğrusu. Yanında müzik hocası olan bir deli. Cosimo Quorli tipi... Artemisia utanıyordu.</p>

  <p>— Elçimizle tartışmalıyım, diyerek Lanief olayı sonuca bağladı. Yarın gelin!</p>

  <p>Giulio ertesi gün geldi. Daha ertesi gün de geldi. Her gün geldi.</p>

  <p>Israrı, karşısındakiler! sinirlendirmekten öteye geçmiyordu..</p>

  <p>Nicholas onu hapse attırmayı düşünüyordu.</p>

  <p>— N'olur yapma, diye yalvardı Artemisia. Çok sinirlidir o, ama kötü bir şey yapmaz.</p>

  <p>— Nasıl "kötü bir şey yapmaz"? Ona verilen parayı yolculuğuna harcamış. Cenova'da beni ekmenin yollarını aramış. Mantova koleksiyonunu İspanya'ya teslim etmekle tehdit ediyor. Kralımızın parasını çalıyor...</p>

  <p>Belirsiz ve kararsız bir ifadeyle Lanier'i sözünü bitirmekten alıkoydu.</p>

  <p>Artemisia başını öne eğdi.</p>

  <p>— Evet biliyorum, dedi, "ama o benim kardeşim."</p>

  <p>Lanier'in Artemisia'ya duyduğu sevgi, öteki nedenleri bastırdı; sonunda Giulio'nun İtalya'da kaldığı süre içinde masraflarını karşılamayı kabul etti.</p>

  <p>— Poliçenizi alacaksınız Senyor Gentileschi. Sorumluluğu ben üstüme alıyorum... Şimdi gidip kendinizi başka yerde astırın!</p>

  <p>Giulio ikinci kez söyletmedi. Kışı rahatça Pisa'da geçirmeye gitti: kuzenleri Lomi'lerde. Amcası Amelio ise hayata gözlerini yummuştu.</p>

  <p>Francesco ise o süre içinde Cenova'da karışık işlerin peşine düşmüştü.</p>

  <p>Ailesinden birilerinin kabalık göstermesi Artemisia'yı sevgilisinin gözünde zor bir duruma düşürmüştü. Ama kardeşlerinin inatçı tutumlarına, kavgacı oluşlarına hayranlık duyabilirdi pekala. Giulio ve Francesca, eğer istediklerini elde etmeselerdi, Lanier'ye karşı silaha veya başkaca ihanet yollarına başvurabilirlerdi, Artemisia'nın bundan hiç kuşkusu yoktu. "Gentileschi çocukları" emeklerinin karşılığını almak sözkonusu olduğunda hiçbir engel karşısında geri adım atmazlardı, Satıcı, ajan, teslimatçı, baba-kız Gentileschi'lerin ev ekonomisi içinde işleri buydu zaten: Gelecek on yıl boyunca, Artemisia işleri Orazio ile paylaşacaktı. Ama iki ressam çocukları Roma-Paris veya Madrid saraylarına tabloların bedelini tahsil etmeye gönderdiklerinde, yularlarını elde tutmaya özen göstereceklerdi.</p>

  <p>Şimdilik, müdahaleleri atlatınca, Artemisia ve Nicholas, çağdaşlarının "yüzyılın işi" diye adlandırdıkları işe kendilerini yeniden verebilirlerdi.</p>
</body>
</html>
