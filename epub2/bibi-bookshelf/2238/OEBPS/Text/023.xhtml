<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Corte Savella Hapishanesi</p>

  <p style="text-align: right;">Agostino Tassi'nin Yargı Kararı</p>

  <p style="text-align: right;">27 Kasım 1612, Salı</p>

  <p><br /></p>

  <p>Davacı Orazio Gentileschi karşısında, ressam, Corte Savella'da ırza geçtiği savlanan ve yalancı tanık bulmaktan ağır cezada yargılanan Agostino Tassi lehine yargı kararı...</p>

  <p>"Çok Saygıdeğer Yargıç Hieronimus Felicius, davalıyı beş yıllık kürek cezası ile Roma'dan kovulmak cezaları arasında bir seçim yapmaya mahkûm etmiştir."</p>

  <p>"Sürgün edilmeyi seçme durumunda, Agostino Tassi, Kutsal Kitap üzerine yemin edecek ve her ne bahaneyle olursa olsun, bu sürgünü yaşayacak ve asla Orazio Gentileschi'den öç almaya çalışmayacak."</p>

  <p>"Orazio Gentileschi'nin Agostino Tassi tarafından öç amacıyla rahatsız edilme durumunda, Tassi iki yüz ecu'lük para cezasına çarptırılacaktır..."</p>

  <p>"Agostino Tassi bu gün salıverilecek ve kentin çıkışına götürülecektir."</p>

  <p>Mahkûmun... Lehine... diye söylenen garip karar... Bu kararın terimleri öteki yargı kararlarının örnek formülleriyle karşılaştırılınca şaşırmamak elde mi?</p>

  <p>Bütün öteki Roma davalarının akitlerinde, yargıçlar genelde suçlulara karşıdırlar. Burada ise zabıt katibi hiç tereddüt etmeden Agostino: Tassi için "jugementpro"(uygun karar) diye yazıyor!</p>

  <p>Bu niteleme mahkemenin duyduğu rahatsızlığı yansıtmıyor mu?</p>

  <p>Bu gibi durumlarda, usuller, suçlunun -eğer ırzına geçtiği kızla evlenemezse- ailesine drahoma parası ödemeye mahkûm edilmesini isterdi. Genç kızın yaşam boyu giderlerini karşılaması içindi bu.</p>

  <p>Burada mahkeme neden böylesi bir maddi tazminattan söz etmiyor acaba?</p>

  <p>Piskoposluk sınıfı üyesi Leilo Guidicciono'nun müdaheiesi -Artemisia'ya verdiği dört yüz ecu söz konusu- Agostino Tassi'nin kesesine fazladan bir el atma mı oluyordu? Ya da mahkeme.</p>

  <p>Agostino Tassi'yi ağır olmayan bir ceza vermeye mi özen gösteriyordu? Kim bilebilir: Agostino Tassi bir kez salıverildi mi bakalım Kutsal Kent'te kalacak mıydı? Koruyucularının gücü onu yasalardan değil, uygulanmalarından korumuş olmuyorlar mıydı?</p>

  <p>Roma'da, Toscana grandüklerinin mülklerine yerleşebilirdi, ya da Floransa Sarayı'na, veya Medicis'lerin villasına...</p>

  <p>Yargı kararlan sonuç olarak yargıçların ortaya koyduğu karşıtlar birliğine ihanet ediyordu. Hemen ertesi gün, yani 28 Kasım'da, yeniden yazılacaktı. Yargı kararı artık ne kürek cezasından, ne iki yüz ecu para cezasından, ne de Orazio Gentileschi'ye yapılabilecek baskı olasılığından söz ediyordu. Ceza onaylanmıştı; ama süreylede sınırlandırılmıştı: Beş yıl sürgünlük.</p>

  <p>Beş yıl boyunca, Agostino Tassi Sonsuz Kent'te hiçbir işte çalışamayacaktı. Belki de Papa'nın koruması altında Saint-Siege büyükelçiliklerin duvarları arasında, emin ellerde olabilirdi, ama meslek yaşamı, Roma göğündeki baş döndürücü yükselişi, kesin biçimde son buluyordu."</p>

  <p>Öfke içindeki Agostino, yavaşça, beddualar okuyan şu tehdidi savurdu, bundan böyle kazananlar arasına anlaşmazlık tohumları saçıyordu söyledikleri:</p>

  <p>"Gentileschi bugün istediğini yapabilir... Zaman gelecek, açım diye haykıracak! Zaman gelecek, kızının yardımını gereksinecek... Bakın, şuraya yazıyorum; Orazio kızına hiç acımadı ve bunu göstermekten de çekinmedi. İşte bu mutlak acımasızlık yüzünden, Tanrı ona cezasını verecek..."</p>

  <p>O an için, Agostino Tassi'nin mahkûmiyeti dünyaya Artemisia'nın suçsuz olduğunu ilan ediyor ve aileye onurunu iade ediyordu.</p>

  <p>Orazio, gururuna -Artemisia da haysiyetine- yeniden kavuşuyordu.</p>

  <p>Baba-kız Gentileschi'lerin zaferiydi bu!</p>

  <p>Kırk sekiz saat sonra Vatikan Mahallesi'nde kilise korosundan iki çocuk, Orazio'nun iki oğlu, nikah töreni için yapılan ayinde hizmet ediyorlardı.</p>
</body>
</html>
