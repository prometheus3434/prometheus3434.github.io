<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">1612 yılı Mart ayındaki duruşmada Artemisia Gentileschi'nin ilk ifadesi</p>

  <p style="text-align: right;">(4 ve 9 Mayıs günleri yaşanan olayların anlatısı)</p>

  <p><br /></p>

  <p>"Ertesi sabah, henüz yataktaydım, babam çoktan gitmişti. Merdivenlerde Tuzia'nın ayak seslerini duydum. Kapısını açıyordu. Aceleyle giyindim ve onun evine çıkan basamakları dörder dörder çıktım.</p>

  <p>"Agostino Tassi ile birlikte Papa'nın iaşe astsubayı Cosimo Quorli'yi de görünce Agostino'ya dönüp dedim ki: "Şu işe bakın! Bir de bu adamla gelebiliyorsunuz buraya ha?" Tabii, Cosimo'dan bahsediyordum. Agostino sakin olmamı söyledi. Ben de öyle yaptım zaten. O zaman Cosimo da bana Agostino'ya karşı kibar davranmamı tavsiye etti... Bu uyan beni fazlasıyla sinirlendirdi.</p>

  <p>Sözlerine devamla, öteki bazı insanlara kendimi nasıl verdiysem, Agostino'ya da öylece vermemi söyledi. Öyle öfkeliydim ki, onun gibi bir salağın sözlerini dinlemeyeceğimi söyleyerek tersledim.</p>

  <p>Defolup gitmesini rica ederek sırtımı döndüm. O zaman sözlerinin bir hata, bir gaf olduğunu şaka yaptığını söyledi. Sonuçta her ikisi birden çekip gitti. Ama Cosimo'nun sözleri beni çok sarsmıştı.</p>

  <p>Günlerce hasta oldum bu yüzden.</p>

  <p>"Babama hiçbir şey anlatmadığım halde, o her yerde benim sinirliliğimden yanıp yakıldı. Bundan faydalanan Tuzia birazcık hava almamın, gidip gezinmemin bana iyi geleceğini, evde böyle kapalı kalmanın bana yaramadığını söyleyiverdi.</p>

  <p>"Ertesi gün, Agostino küçük oğlu aracılığıyla Tuzia'ya, benimle mutlaka bu gece konuşması gerektiği haberini vermiş. Yaptığı yardımlar nedeniyle teşekkür etmek için, kızlarından birine giysi yapması için bir parça kumaş hediye ediyordu karşılığında. Tuzia bana haberi iletti ve ben şöyle yanıt verdim: "Ona gidip söyleyin, akşam vakti genç kızlarla konuşulmaz öyle."</p>

  <p>"Ertesi gündü, babam, gerçekten sağlığıma iyi gelecekse, Tuzia'nın beni gezintiye çıkarabileceğini söylemiş. Onu namuslu bir kadın sanarak, beni Saint-Jean-de-Latran'a götürmesi için izin vermiş.</p>

  <p>"Saint-Jean Kilisesi'ne gittiğimiz o sabah, herhalde bir gece öncesinden haberdar edilmiş olacaklar ki, Agostino ile Cosimo eve çıkagel-diler. Beni kent dışında bir eve götürmek konusunda Tuzia ile anlaştılar. Ben sinirlendim, kıra gitmek istemediğimi, beni rahat bırakmalarını söyledim.Onlar da çekip gittiler, biz de Saint-Jean-deLatran'a doğru yola çıktık."</p>

  <p>Artemisia bu geziyle ilgili haberi o iki kafadara Tuzia'nın değil de, bizzat babasının vermiş olabileceğini akıl edemiyordu.</p>

  <p>Agostino Tassi ile Cosimo Quorli'yi kızına gözkulak olmalarını istemekle Orazio'nun delilik edeceği kimin aklına gelir? Ne var ki, tanıklar bu konuda uyuşmakta. (Kardinaller Meclisi'nin salonunda çalışan bütün işçiler, Agostino Tassi'nin anlattıklarını doğrulayacaklardır.)</p>

  <p>Mayıs 1611. "O sabah, Gentileschi Quirinal Sarayı'na geldi, ben çoktan oradaydım, "diye anlatacaktır yargıçlara." Komşusu Tuzia ve kendi kızı Artemisia'nın Saint-Jean-de-Latran'a gittiklerini söyledi bana.</p>

  <p>Bu kiliseye gitmek için öyle ısrar etmişler ki, sonuçta Orazio bir şeylerden kuşkulanır olmuş... Kendisi pekala ne yapıp ettiklerini ne çevirdiklerini görmek için onlara eşlik edebilirmiş. Ama efendim, yapamazmış! Yeni sıvalı duvara ikinci kat sıva için işçilerine görev vermişmiş. İş beklemezmiş.</p>

  <p>Bense, henüz o günkü işimi hazır etmediğimden, Orazio benden onun yerine kızını korumak için benim yardıma gitmemi rica etti. Ben de oraya gittim..."</p>

  <p>Tassi'nin tanıklığından ne diye kuşkulanılsın ki?</p>

  <p>Raslantı bu ya, oldukça akla yatkın gözüküyor. Artemisia'nın Agostino'ya karşı ters davranmasını bilen Orazio, bu adamı kızının yanına gönderirken pek bir şeylerden kuşku duymuyordu. Agostino, dayak atma işinde, Gentileschi'nin onuru söz konusu olduğunda gösterdiği özveriyle bağlılığını kanıtlamıştı.</p>

  <p>Orazio'nun baştan göremediği şey belki de Agostino'nun şu kızını izletme işiyle ilgili olarak Cosimo'nun yardımlarını alacak olmasıydı.</p>

  <p>Gentileschi'nin şikayetlerini doğru kabul eden iş arkadaşları -uzun anlatmaları, korkuları, kaygıları sonucu- uzun süredir Artemisia'nın yanlış davranışları konusunda ikna olmuşlar, onun mahallede herkese dağıttığı zevklerden, şu Orazio'nun kulaklarına az buçuk fısıldadığı zevklerden kendilerine düşen payı almayı düşlemekteydiler sadece ve sadece.</p>

  <p>— Kız bana nasıl da benziyor, sen öyle görmüyor musun? diye soruyordu büyük kiliseye giderken.</p>

  <p>— Artemisia mı? Bilmem.</p>

  <p>— Yüzündeki bazı çizgiler... Gözleri... Kaşları... Benim kızım olduğunu bilsen ne derdin?</p>

  <p>— İnanmazdım! diye karşılık verdi Tassi kahkaha atarak. "Kendi kızını baştan çıkarmak bana çok büyük suç gibi gelirdi doğrusu!"</p>

  <p>— Şu yobaza da bakın! Peki Lut peygamber kızını nasıl dölledi dersin?</p>

  <p>Suçluluğa gelince, her ne olursa olsun, ahlaksız bir kadını beceren bir erkek zaten kendisi lekelenmiştir, diye alaya aldı Quorli, İsa'dan açımlamalar getirerek.</p>

  <p>— Günah işlemeyi bırak, bir de yanlışı olduğu yerde değerlendir! diye onadı Agostino.</p>

  <p>Yapı iskelesinde tek basınayken, Orazio Gentileschi, ıslak harç üzerine kardinalin dördüncü erdem dediği, sakinimi simgeleyen kadının hatlarını işliyordu. Ne bekliyordu? Ne umuyordu? Pek tuhaf elçisinden ne diye bu kadar korkuyordu? Arkadaşlarının kösnüllüğünü biliyordu: Tehlikenin boyutunu mu ölçemiyordu?</p>

  <p>Yoksa karanlık bir takım zevkler mi alıyordu bundan? Agostino'nun Artemisia'ya eğilimini anlamış mıydı ve ayrıca kızın kendisi için seçtiği aşığı cezalandırmak ve kovmak için Tassi'nin kıskançlığına mı güveniyordu yoksa?</p>

  <p>Orazio -Agostino'nun sevgisi ve Artemisia'nın nefretinde- her ikisinde de, hem ona hem ötekine karşı duyduğu sevgiye, kendi tutkusuna, her ikisine olan kendi takıntısına müthiş bir başından savma yolu bulmuş oluyordu.</p>
</body>
</html>
