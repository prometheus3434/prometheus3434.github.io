<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Venedik ve Mantova</p>

  <p style="text-align: right;">Aralık/1627 - Nisan/1628</p>

  <p><br /></p>

  <p>İşe bakın ki, Tanrı, Dük Vincenzo'nun Aralık ayında hastalanarak ölmesini istemişti. Varisi, Nevers Dükü, pek yakın bir zamanda tahtınıİspanya'nın emellerine karşı savunmak zorunda kalacaktı:</p>

  <p>Mantova her zamankinden çok daha fazla para sıkıntısı çekmekteydi ve tabloların satışını feshetmek arzusunun hiç zamanı değil gibiydi.</p>

  <p>Ama, eğer Lanier zahmetlerin sonuna geldiğini sanıyorsa, yanılıyordu. Evet, Mantova satıyordu. Ama Londra ödeme yapmıyordu ki!</p>

  <p>Nicholas Lanier'in İngiltere Kralı'nın bankacısından istediği para, Fransa'ya karşı verilen savaşı finanse etmeye ayrılan bütçeyi zor durumda bırakmış ve Londra'da kralın danışmanları arasında Mantova'dakine benzer bir kapışmaya yol açmıştı.</p>

  <p>O sırada, Birmingham, Re Adası'nın surlarını kuşatıyordu, İngilizlerin yoksunluk içinde kıvrandığı korkunç bir kuşatma. Eğer I. Charles XIII. Louis'yi yenmek istiyorduysa, yeni birlikleri seferber etmek, onları giydirmek, beslemek, silahlandırmak zorundaydı...</p>

  <p>"Nicholas Lanier'in bana gönderdiği eşyaların dökümü ve betimlenmesi," diye yazmaktadır İngiltere Kralının bankacısı, kendi dairesinden bir soylu kişiye yazdığı mektupta: Bu koleksiyonların satın alınması için gereken parayı nereden bulacağımı yalvarırım söyler misiniz!</p>

  <p>İki ya da üç bin sterlin söz konusu olsa, bu masrafa katlanabilirdik. Ama on beş bin sterlin! Eğer Majesteleri bu koleksiyonu almaya karar verirse, Milord Duke Buckingham'ın birliklerinin silah ve yiyecek gereksinimini karşılayamaz duruma düşürecektir. Böylesi bir durumda, ordularımızın yükünü biraz da olsa hafifletemeyecek ve onlar için gereken bu yardımı götüremeyeceğiz. "Ne yapacağımı bana bildirmenizi rica ediyorum sizden."</p>

  <p>Kralın imzasıyla kısacık bir yazılı emir bu ağır soruya yanıt verecekti:</p>

  <p>"Koleksiyonu satın alın!!"</p>

  <p>1. Charles, Re Adası'nı bir anda kaybediyordu. La Rochelle'i terk ediyordu.</p>

  <p>Dinin inançla ilgili resimleri yasakladığı tebasının, tabloya tapanlardan nefret eden bir halkın güvenini yitiriyordu.</p>

  <p>Eğer İngiltere yaşadığı bozgunu, araç-gereç ve yol-yordam eksikliğinden çok, Buckingham Dükü'nün savrukluğuna bağlayabilseydi, ulusu ve zaferi güzel eşyalara olan tutkusuna kurban eden bir hükümdardan bir dahaki sefere sakınırdı.</p>

  <p>Sanat, resim ve müzik, Artemisia Gentileschi ve Nicholas Lanier bu alanlarda başarılıydılar.</p>

  <p>Geriye, ustaların tuvalleri ve antik heykelleri denizlerden aşırıp, Fransız gemicilerinin ve İspanyol gemilerinin ele geçirme harekatlarında, korsanların yağmasından, Türklerin bordalarına yanaşmasından kaçırarak; fırtına ve deniz kazalarından sıyrılarak yollamak kalıyordu geriye... Serüven daha yeni başlıyordu!</p>

  <p>Artemisia, yaşamına birden giren Lanier gibi bir adamın karşısında yaşadığı güvensizlik duygusunu bir parça da olsun atmıştı.</p>

  <p>Artemisia kendisininkine benzeyen bir kararlılığa gömülmüş, projelerini gerçekleştirmek için elinde var olan sınırsız araçlar karşısında büyülenmiş halde, yalnızca ve yalnızca düşleriyle yaşıyordu... Roma'daki atölyede kapıldığı korkusunu, Nicholas Lanier'nin Artemisia Gentileschi'nin yaratıcı gücünü pekala yok edebileceği korkusunu unutuvermişti.</p>

  <p>Ama şunu da burada kabul etmek gerekiyordu ki, Venedik'e yerleştiğinden bu yana hiçbir şey üretmemişti. Tek bir tuval bile. Tek bir desen bile. Üç-beş kroki, üç taslak, ki Artemisia bunlara yetenek kalıntısının son bir gösterisi olarak bakıyordu. Lucrece ve Suzanne'a gelince, bunları Dükalık'ın koleksiyoncularına satmıştı ve Venedikli şairler şiirlerine konu ediyorlardı. Bu iki yapıt, Venedik'e gelişinden aylar önce yaratılmışlardı... Esin Perileri onu açıkçası terk etmişlerdi.</p>

  <p>Esinlenme neredeyse hiç yok gibi, ölü... Daha da beteri, Venedik'in görkemi düş gücüne seslenmiyordu ki!</p>

  <p>Artemisia birden şunun ayırdına varıyordu: Ticaret ve Bassano'nun tuvalleri, Daniel Nys'in evinde onca coşkuyla açılan tablolar -Titiano'nun Gömme Töreni ve Rahdlo'nın Kutsal Aile başlıklı tabloları onun görüşünü etkilemeyecek ve çalışmalarında hiçbir izleri olmayacak, yapıtlarına damgalarını vuramayacaklardı.</p>

  <p>Nicholas'ın orada olmadığı zamanlar, Artemisia Murano'nun deposunda birlikte seyrettikleri bazı tabloları ansımayı başarıyordu.</p>

  <p>Özellikle de Bakire Meryem'in Ölümü'nü. Ama, ah, Artemisia Caravaggio'nun, babasının üstündeki etkisini yeterince açık, berrak biçimde değerlendirebilseydi, hele Orazio'nun Cenova'dayken hayran kaldığı çalışmasını bugün, eski rakibinin araştırmalarından ayıran mesafeyi bir ölçebilseydi; kendi çalışmaları üzerinde karar verme yetisini hepten yitirecekti.</p>

  <p>Tuzağa yakalanmış ve bunu görebildiğini sanarak -Lanier'ye ve onun resim anlayışına bağlılığının ortaya çıkardığı ortak bir yaşamdı bu- çırpınıyordu.</p>

  <p>Bu durumda yitirdiği bağımsızlığı için pişmanlığın kırıntısını bile bulamıyordu kendisinde. Sevinç, arzu, ilgi, merak veya umut duygularını da bulamıyordu. Yalnızca ve yalnızca onda bütün görüntüleri silip süpüren aşk tutkusu vardı. "Ne önemi var?" diye düşündüğü oluyordu. Mutluluk Nicholas'yı sevmektir, onun düşünceleri, arzulan ve istekleriyle yaşama tutunmaktır... Evet, benim için mutluluk onun için var olmak ve onda erimektir..."</p>

  <p>Ne var ki, yeni düşünceler, garip düşler sarsıyordu içini, onu hiç terk etmeyen bir baş döngüsü duygusu. Ona öyle geliyordu ki, Venedik'in suları ile taşları arasındaki sınır, Nicholas'nın bedeniyle onunki arasındaki sınır, birbiri içinde erimiş, karışmıştı. Gondolda olsun, ayağı yere basarken olsun, sürekli sallantıda olduğu duygusuna kapılıyordu. Canı sıkılıyor, içi kararıyordu.</p>

  <p>Bazen, tüm yaşamı boyunca onda yer etmiş olan tutkuyu yeniden kendisinde arayıp bulmaya kalkışıyordu.</p>

  <p>Sandalı, lagünü geçerken, kanalların pamuk görüntüsündeki sislerine dalarken Artemisia Venedik'i seyre dalıyordu. Bakışları adacıkların kendini suya salan kütleleri üzerinde duruyor, gözü çan kulelerinin tepesindeki oka takılıyordu. O zaman Venedik'in gölgesiz göğüne karşı yapmayı düşlediği tabloların kompozisyonunu oturtuyordu. Zihninden, kubbelerinin hatlarını, eğimleri, gondolların ve mavnaların yol yol çizgilerini bir daha, bir daha yeni baştan yaratıyordu. Rıhtımı siyah-beyaza boyayan beyaz taşlar üstünde ışık oyunları kuruyor, Agostino Tassi'nin derslerini, geometri ve perspektif kurallarına hakim olabilmek için çok gerekli ve değerli eğitimini anımsıyordu... O zaman yüzünde aldırmaz bir gülümseyiş beliriyordu. Bir kanalın uzayıp gittiği hattı, alttan bakınca gözüktüğü biçimiyle bir insan başının duruşunu, kısa gibi gözüken bacağı inceliyordu..." Tamam, diyordu kendi kendine, "oldu." Gözlerini kısarak, o sırada çizeceği insanı düşünüyordu. Lucrece'in, örneğin kolunu görüyordu, intihara hazır bir Lucrece'in. "Tamam, belki biraz eli yukarı kaldırmak, bıçağın pozisyonunu ve fonu oluşturan ki maş katlarını değiştirmek gerekecek..."</p>

  <p>Roma'dayken, ilişkilerinin başlangıcında, Nicholas Lanier sürekli onu resim yaparken seyretmek isterdi. Bugün ise, onları tutku ve arzularından uzaklaştırabilecek ne varsa ortadan kaldırıyordu.</p>

  <p>"Yeterince çalıştın" diyordu yavaşça elinden kağıdını alarak. "Bu kadar çok resim yapma sen de!" diye fısıldıyordu kulağına, onu boyalarını hazırlarken, tozlan ezer, kolayı ve vernikleri karıştırırken gördüğü ender anlarda... "Bu kadar çok resim yapma sen de!.." Bu sözleri Agostino Tassi, Croce Sokağı'ndaki atölyede, tecavüz gecesi söylemişti. Nicholas'ın sevgisi için hoşuna giden her şeyi bırakıyordu. Havanlar, çanaklar, kazanlar, sanatıyla ilintili bütün araç-gereç, terk edilmiş olarak duruyordu. "Yeter bu kadar resim!"</p>

  <p>Zamanla, estetik arayışları ona bir başkasına, Caravaggio ya da Orazio Gentileschi'ye özgüymüş gibi gözükür oldu... Güzellik, sarsıcı, üzüntü verici bir bütünlük gibi gözüküyordu. Bir acı. Neredeyse bir vicdan azabı!</p>

  <p>— Ne düşünüyordun? diye soruyordu Nicholas ona, bakışları dalgınlaşınca.</p>

  <p>— Hep aynı şeyi... diyerek yavaşça içini çekiyordu... seni!</p>

  <p>Bu yanıtla yetiniyordu o da. Ne kendisinden, ne sevdiği kadından kuşku duyuyordu. Artemisia Gentileschi'yi beraberinde İngiltere'ye götürmeyi düşünüyordu.</p>

  <p>Yola çıkışlarından bir ay önce, 1628 yılının Mart ayında, Nicholas planlarını alt üst eden bir hata işledi. Artemisia'nın resim defterlerini karıştırdı. Ondaki bütün tabloları ele geçirme alışkanlığı ile tüm heykelleri, göz diktiği tüm eşyaları kurcaladı... Acaba Artemisia'nın başını mı döndürmüştü?</p>

  <p>Artemisia'nın sakladığı üç taslağı buldu... Bir gün Lucrece başlıklı tablosuna kaynak yapacağı üç kroki.</p>

  <p>Bunları pek beğenmeyen Nicholas, desenleri üç heykelcikle değiş tokuş etmişti. Daniel Nys'e ait olan üç Roma tanrıçası parçaları: Lanier'in Buckingham Dükü'ne ayırdığı özel bir sungu. Bu takas ona pahalıya patlayacaktı.</p>

  <p>— Desenlerimi sen mi aldın? diye haykırdı Artemisia. Onuru kırılmıştı ve üzgündü.</p>

  <p>— O kadar bağıracak ne var?.. Pek bir değerleri yoktu.</p>

  <p>Sevdiği kadının yüz ifadesi karşısında, Lanier, yaptığı işin ciddiyetini kavradı.</p>

  <p>— Artemisia, diye telaşlandı. "Artemisia, yalvarırım bağışla beni!"</p>

  <p>Ama, Nicholas sesini daha da yükselttiğinde, onun başını öne eğmesi Nicholas'ı daha da çok şaşırttı. O güne dek öylesine istekli bu başı, kadın yerlere dek vurabilirdi!</p>

  <p>— Taslaklarını vermekle seni kırmak istemedim, diye yalvardı. Onlara bu kadar önem verdiğini bilmiyordum...</p>

  <p>— Eğer erkek olsaydım, çalışmamı sahiplenmeye asla cesaret edemezdin!</p>

  <p>— Eğer erkek olsaydın, diye yanıtladı Lanier hafif bir neşeyle, "ben seni sevmezdim ki! Sadece birkaç kroki aldım senden."</p>

  <p>— Gölgeler vurulduğunda, planlar, şekiller kağıt üzerinde belirdiğinde, tablonun gerçekleştirilmesi artık bir çocuk oyuncağıdır.</p>

  <p>Görüngü -kurgu- her şeyi yapar sonrasın da! Senin Nys'e verdiğin bu üç taslakla kim olsa resim yapar!</p>

  <p>— Şu altı ay içinde seni resim yaparken görmedim hiç, bu desenlerle ilgileniyormuşsun gibi gelmedi bana... Düşündüm de, sen de olsan, Nys'e armağan ederdin, eğer bu armağan bize çok daha iyi şeyle getirecekse. Ona ne kadar çok ihtiyacımız var biliyorsun.</p>

  <p>Montena'nın Sezar'ın Dokuz Utkusu, Mantova'da kaldı. Dokuz Utku serisini almadığımız sürece hiçbir şey elde edemeyiz...</p>

  <p>Gonzague'ların koleksiyonunun en güzel parçaları yanında senin desenlerin ne ki?</p>

  <p>— Benim yapıtımı almaya kimsenin hakkı yok!</p>

  <p>— Ben bunu İngiltere Kralı'na hizmet için yaptım.</p>

  <p>— İngiltere Kralı umurumda bile değil! Ve sen...</p>

  <p>Başını yukarı kaldırdı.</p>

  <p>"Sen yalnızca kendi başarına hizmet ediyorsun!"</p>

  <p>Dargınlıkları kısa sürdü. Ama Venedik'te yeni bir yaşam başlangıcını da belirlemiş oldu: Artemisia, Akademiyle yeniden bağlantı kurdu, Murano Villası'ndan ayrıldı ve İngiltere Elçiliğini boşalttı. Lanier onun bu davranışını ihanet olarak duyunısuyordu. Ama nasıl düzeltmeliydi; çaresi neydi? Açıklama isteme girişimlerinin her seferinde, Artemisia, alaylı bir hayret içinde, neşeli gibi gözükerek, hiç anlaşılamayacak, sızılamaz bir halde öylece duruyordu.</p>

  <p>"Evet, kuşkusuz, Dona Ines'in portresini yapmayı kabul ettim.</p>

  <p>İspanya Kralının ajanının kızı söz konusu... Eee, ne diyeceksin?"</p>

  <p>Aralarındaki mesafe gün geçtikçe artıyordu...</p>

  <p>Venedik elçisi Isaac Wake 28 Nisan 1628 günü Londra'daki katibine, "Right Honourable My Singular Good Lord" diye yazıyordu.</p>

  <p>"26 Mart tarihli mektubunuzda, Bay Lanier'le ilgili olarak, aldığı tablolar konusunda, bu tuvalleri ve heykelleri getiren yük gemisi ve yola çıkış tarihine ilişkin, bana tebliğ edilen bir emir buluyorum."</p>

  <p>"Bu buyruğa yanıt olarak size, Bay Lanier'in bu alışverişin gerektirdiği tüm dikkat, özen ve çabukluğu gösterdiğini söylemeliyim. Tablolar, Londra'dan gelen Kaptan Thomas Brown komutasındaki Margaret adlı gemiye yüklendi.[...]</p>

  <p>"Ben yalnızca titizlik içinde Bay Lanier'nin emirlerine uymaktan öte bir şey yapmadım. Bu işte görevim şunlardı:</p>

  <p>İlk olarak: Dük'ü, tabloların maliyetini yükseltecek gümrüğün kaldırılması yönünde ikna ettim. Bu kolaylık sayesindedir ki, hiçbir masraf ödemedik.</p>

  <p>İkinci olarak: Doğrudan ben kendim, Bay Lanier ile birlikte, sandıkların iyi istiflenmiş olup olmadığını ve yükün tamamının her bir tehlikeye karşı korunmuş olup olmadığını denetlemek için gemiye bindim. Rastgele bırakılmış, tehlike altında olan herhangi bir şey görmedim. [...]</p>

  <p>Bay Lanier'ye gelince, efendimize şunu söyleyebilirim ki, nisan ayı sonunda buradan ayrılacak, İsviçre ve Lorraine'i aşıp, Brüksel'e ulaşacak.</p>

  <p>Grisons'lardan geçişinde kolaylık sağlaması için ona bir pasaport çıkarttırdım, ayrıca yanına dünyanın bu en tehlikeli bölgesinde ona eşlik etsin diye, hizmetkarım Olivier'i verdim. Ayrıca Bergame'dan güvenilir bir kılavuz getirttim. [...] Nihayet Bay Lanier'e onu Paduva'ya kadar çıkaracak olan kendi sığ su kayığımı verdim.</p>

  <p>Oradan arabayla Bergame'a geçecek. Daha sonra atla ve yalnız başına yola devam edecek. Yanında koleksiyonun en güzel parçalarını, özellikle Mantova Mağarası'nda bulunan Corregio'nun yapıtlarını götürüyor. Islak çalışılan bu etüdlerin uzun süre rutubete, tuza ve gemiyle geçişte deniz havasına dayanamamasından korkuyor.</p>

  <p>Umarım, bu mektup elinize geçtiğinde Bay Lanier İngiltere kıyılarından çok uzaklarda olmaz..."</p>
</body>
</html>
