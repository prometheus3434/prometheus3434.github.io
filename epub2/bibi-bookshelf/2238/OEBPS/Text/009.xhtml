<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Croce Sokağı</p>

  <p style="text-align: right;">Gentilescihi'lerin evi</p>

  <p style="text-align: right;">3 Mayıs 1611</p>

  <p><br /></p>

  <p>— Soyundun mu? diye sordu Orazio, belli belirsiz bir sesle.</p>

  <p>Ona bakmıyormuş gibi yapıyordu, kendi işiyle ilgileniyordu. Ama kapı sürgüsünü çekmiş ve atölye kapısı önüne bir sandalye yerleştirmişti. Bir köşede, ip üzerine atılmış bir çarşafın ardında soyunuyordu kızı. Korse kancalarını açtı çabucak, eteğinin ipini çözdü ve bir çarşafa sarınarak, sehpaya oturmak için koştu. O pozunu almadan Orazio'nun dönmeyeceğini biliyordu. Aralarında bu konuda anlaşmışlardı: Artemisia kendini hazır hissettiğinde ona seslenirdi. Öz babası önünde kendini çıplak sergilerken, utanma duygusuna alışmış mıydı acaba? Böylesi durumlarda her ikisi de mesleklerine özgü bir soğuk havaya bürünerek, etkilenmemiş gibi davranırlardı.</p>

  <p>Artemisia ona bu kadar kızgın olmasaydı, kuşkusuz ilk gençlik yıllarından beri bildiği şekliyle iç rahatlığı duyardı. Aynı suçu birlikte işlediklerinde, baba da kızı da, ressamlara modellerini soymayı yasaklayan Roma yasalarına birlikte karşı gelmiş oluyorlardı.</p>

  <p>Erkekler çıplak olarak mahallenin bütün ressamlarının evinde aynı biçimde modellik yapabiliyordu; ama Bacchante'ları, Suzanne'ları, Kleopatra'ları, resim tarihinin çırılçıplak kadın kahramanlarını temsil etmek için gerçek kadınlardan esinlenenlerin hali yamandı! Kadın teninin ince, zarif görünümü, kadınca çizgiler, delikanlıların anatomisine bakılarak, bu çizgileri biraz daha yuvarlatarak veya antik tanrıça heykelleri kopya edilerek verilebiliyordu. Şurası da kesindir ki, çok sayıda fahişe poz vermek için zamanlarını bol bol, para karşılığı bu işe vermeye hazır görünüyorlardı. Ama işin riskine bağlı olarak fiyatları akıl almaz derecede yüksekti ve güzellikleri de umulduğu kadar değildi. Demek ki bu durumda Orazio'nun elinin altında, paha biçilmez bir hazine yatıyordu. Kızının güzelliğini, hiç tanık olmaksızın, resme aktarabiliyordu.</p>

  <p>— Bir gün yakalanacaksın, dedi kara kara düşünerek Dua kürsüsüne diz çökmüştü. Orada Maria Magdalena, pozunda durmak zorundaydı.</p>

  <p>Babası bu söyleneni bir işaret gibi gördü ve ona yaklaştı.</p>

  <p>— Kehanet mi?</p>

  <p>Orazio'nun yüzünde bir gülümseyiş esti geçti. Artemisia'nın böyle çıplak halde kendisine teslim olduğu anlarda, birazcık neşelenir, eski zamanlardaki iyi haline bürünürdü. Mahrem yerlerine çarpmamaya çok dikkat ederdi; atölyeyi çok büyük ateşler yakarak, elinden geldiğince en iyi biçimde ısıtırdı. Kızın ona sağladığı bu iyilikten dolayı sonsuz minnet duyuyordu ona. Kıza gelince, çarpışmadan, ters düşmeden birbirlerini o dikkatle izledikleri bu ayrıcalıklı anların değerini bil1 meyi öğrenmişti sonunda. Sessizce resim yapan ustasını gözlemleyebildiği bu zamanlarda, her zamankinden çok bu samimi saatlerde daha fazla şey öğreniyordu. Ama bu gün Orazio ona sevgisiz ve acımasız. bir bakışla bakıyordu.</p>

  <p>— Kehanet mi? diye yineledi, aynı yapay neşeyle. "Yoksa tehdit mi?..."</p>

  <p>Bitiştirdiği ellerinde İsalı haç, Maria Magdalena haçın üstüne eğilmekteydi. Soruyu savuşturarak, alaylı yergiye geçti:</p>

  <p>— Sana her zaman üstünlük taslayacağım. Sana yasak olan bütün kadınları somut kılman için aynanın önüne geçip soyunmam yeterli.</p>

  <p>— Ne demek bu?..</p>

  <p>— Bu üstünlüğü kendime saklamayı düşünüyorum. Orazio'nun fırçası havada kalakaldı. Bu tümce, böylesine sakince söylenmiş bu sözler, son haftalarda başına gelenlerden çok daha fazla dokunuyordu ona. Ne demek istediğini biliyordu: Çıkarları çatışır, yollan ayrılırsa, resim alanında savaş ilanı demekti bu.</p>

  <p>— Peki, dedi yalnızca, gidebilirsin.</p>

  <p>Artemisia iki kez söyletmedi bile. Dua iskemlesini bıraktığı gibi kalktı. Bu kez Orazio, o atölyenin içinden geçerken gözleriyle izledi.</p>

  <p>Genç kızın ayağı çarşafa dolanıyor, örtünmeye çabalıyor, bedenini ondan saklıyordu: İnsanlığın ilk günahını işledikten sonra yaratıcısından kaçan Havva! Hatta giyinmek için bezleri ipe attığı zaman bile dönüp bir kez daha baktı kıza. O an onu parlak çıplaklığıyla gördü, şimdiye değin böyle görmemişti: göğüslerini, bir başkasına ait olacak olan nice sevdiği bu kadının, kızının karnını gördü.</p>

  <p>— Girolamo'yu görmeyi başarabiliriz mi? diye bağırdı Artemisia Tuzia'yi merdivende durdurarak.</p>

  <p>— Tanrıya şükür ki evet, gördüm Onu, Ama kolay olmadı, diye karşılık verdi hatun.</p>

  <p>— Ne söyledi size?</p>

  <p>— Size iade-i ziyaret yapacak.</p>

  <p>— Peki ne zaman?</p>

  <p>— Yarın sabah... Bizim eve gelecek... Babanız gittikten sonra. Benim kapıyı birilerine açtığımı duyar duymaz, yukarı çıkın siz.</p>

  <p>— Yarın sabah ha! Tanrı sizden razı olsun Tuzia!</p>

  <p>Via della Croce'deki ev daha öncekilerden pek farklı değildi. Zemin kat, bir terzihaneydi. Evin ön cephesi ise bir sabuncu dükkanına bakıyordu. Adres böyle verilirdi, zira o zamanlar Roma sokaklarında hiçbir yerde numara filan yoktu. Kapıdan geçer geçmez, çamaşırlığı sola alıp, bir (cortile)yi avluyu dönerek yükselen merdiveni çıkmak gerekiyordu. Birinci katta Gentileschi ailesi oturmaktaydı.</p>

  <p>Bu seferki evlerinde, sıra halinde beş oda vardı. Önce mutfak, sonra penceresiz oturma odası. Daha sonra da sokağa bakan iki büyük açmasıyla atölye geliyordu. Atölyeye bitişik iki yatak odası. Dip taraftaki Orazio ve üç oğlu içindi. Atölyeye bitişik olanı ise Artemisia'ya aitti.</p>

  <p>Tuzia'nın katında konuşulanlar üst kattan duyulmazdı, ama gidip gelenler, giriş kapısının sesi duyulurdu. Girolamo'nun Tuzia'nın evine yapacağı ziyareti pusuda bekliyordu Artemisia.</p>

  <p>— Yarın! dedi bir kez daha. Neşe ve şükran duyguları içerisindeydi.</p>

  <p>Tuzia konuşmaya yeniden başlamadan önce Artemisia sarılıp onu öptü.</p>

  <p>— Sizden saklayacak değilim, onu sokakta bulana kadar neler çektim... Nerdeyse koşturup durdum peşinden... Onu buldum, ama biraz soğuktu. Babanızın bana bu konuda söz verdiğini söyleyerek rahatlattım önce onu...</p>

  <p>— Bak bu doğru, eh, az biraz doğru, babam razı oldu gibi. Artık manastırdan filan söz etmiyor!</p>

  <p>— Yine de Girolamo Modenese'nin size göre biri olmadığı düşüncesini bende yok edemezsiniz... Yeterince iyi değil! Bu herifte ne buluyorsunuz bilmiyorum. .Meryem'in affına sığınarak, izin verirseniz size bir şey söyleyeyim, o adamın bacakları arasında bir şey yok... Oysa ki Bay Tassi öyle mi ya, bambaşka biri o! İşte size uygun bir erkek...</p>

  <p>— Ondan nefret ediyorum!</p>

  <p>— Ama neden canım?</p>

  <p>— Babama çalışan bir ispiyoncudur o!</p>

  <p>— Ailenizin şerefinden öte bir şey düşünmeyen ve yalnızca sizin onurunuzu savunan bir kibar bey.</p>

  <p>— Odamın kapısına kadar gelip nöbet tutmak için babamın adını ve dostluğunu kullanan bir ahlaksız.</p>

  <p>— Kavga sırasında edilen hakareti bağışlamayı bilen ve sizin Girolamo'nuzla soylu bir davranış gösterip barışan cömert ruhlu birisi.</p>

  <p>— Hayır, babamın güvenine daha iyi ihanet edebilmek için öve öve göklere çıkaran ikiyüzlünün teki!</p>

  <p>Tuzia şöyle bir içini çekti:</p>

  <p>— Ne karmaşık birisiniz siz!</p>

  <p>— Ya siz Tuzia, Quirinal Sarayı'ndaki karşılaşmamızdan bu yana aynı kişi misinizPdiye sürdürdü aynışiddetli tonda Artemisia. "Beni artık sevmiyorsunuz!"</p>

  <p>— Ah, ben mi sizi sevmiyorum? Yarın sabah babanız burada yokken, size bayılan birini evime alıyorum ve de sizi sevmiyorum öyle mi?</p>

  <p>Artemisia kederle gülümsedi.</p>

  <p>— Değiştiniz.</p>

  <p>— Hayır, siz uzatıyorsunuz! Agostino yakışıklı biri. Zengin. Ve üstelik dul... Sizin bir kocaya gereksiniminiz var: İyi ya ben de size onu buluyorum işte!</p>

  <p>— Ben Girolamo'ya söz verdim.</p>

  <p>— Ama babanız Agostino'yu tercih ederdi.</p>

  <p>— Ben Girolamo'yu seçtim, tamam mı?...</p>

  <p>— Eğer bir gün babanızın sizi evlendirmesine önem veriyorsanız yavrucuğum, onun gönlüne göre birini seçseniz iyi edersiniz!..</p>
</body>
</html>
