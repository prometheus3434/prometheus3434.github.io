<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Saint-Jean-de-Latran</p>

  <p style="text-align: right;">9 Mayıs 1611</p>

  <p><br /></p>

  <p>"Dünya halini sevmeyiniz... Dünya, tenin isteği kamçılamasıdır. Gözleriniz cinsel isteğin uyarıcısıdır, dünya yaşamın gururudur!"</p>

  <p>Günah çıkartma kulübesinin kafesi ardında böyle konuşuyordu rahip. Artemisia'yı kendini suçlu gördüğü hatalarından arındıracaktı.</p>

  <p>"Dünya halini sevmeyiniz, ne de dünyada var olanı, kızım. Tanrı aşkı, dünya sevgisiyle dolu olan kişide yoktur!"</p>

  <p>Ses karanlıktan geliyordu, havari Saint-Jean'ın sesi kendi adıyla anılan kilisenin altınları ve mermerleri altında fısıldıyordu sanki.</p>

  <p>Saint-Jean de Latran, Roma ve dünya katedrali, la prima chipsa dell'orbe catolico peygamber dönemi kiliselerinin, patrik bazilikalarının ilki. Günah çıkartmak için Artemisia'nın buraya kadar gelmesi raslantı değildi. Miraç bayramı arefesinde Saint-Jean'a yaptığı ziyaret, onun bütün günahlarını bağışlayacak, bir tövbe sağlayacak, günahını çıkaran rahibin zaman zaman onun için belirlediği geçici süreli cezaların tümünü yerine getirecekti.</p>

  <p>Çarmıha gerili İsa'yı gösteren resmin altında diz çökmüş, alnım kafese dayamış, coşku içinde dinliyordu Artemisia: "Arzuya karşı koyun kızım, işlenen günahın başlangıcındaki arzuya karşı koyun. Bazı şeylerden yoksun kalarak, oruç tutarak inan kendi bedenini terbiye etmeli..."</p>

  <p>Tuzia ve Artemisia'nın küçük kardeşi Francesco da, orada hücreler içinde küçük, kara lekeler gibi durmuş, koskoca kilisenin beş ayrı geçitini belirliyordu sanki. Org, günün bu dört büyük ayinini bildiren ilahiyi çalıyordu. Kilise şahmının her küçük kemeri arasındaki gümüş buhurdanlıklar yavaş yavaş sallanıyordu; üstlerine kakılmış değerli taşlar, ateş pırıltılarını buhurun mat beyazlığı içerisinde saçmaktaydı.</p>

  <p>Agostino'nun ona, eski çırağın suçlamalarını aktardığından bu yana Artemisia'nın içini bir sıkıntı kaplamıştı. Hafif bulantı, adını koyamadığı bir yanlışın verdiği sarsılmışlık duygusu; varlığının temelinde bir ağırlık, öyle bildik bir ağırlık ki, genç kız nedenini unutuyordu. Bazen kendinden ve duyduğu korkudan iğrenerek ürperiyordu. "Tanrı'nın öfkesini üstüme çekecek ne yaptım ki ben?"</p>

  <p>Sıçrayarak, suçlu olmadığına dair Meryem'i tanık gösteriyordu. Şu Scapellino denen adamla en ufak alışverişi asla olmamıştı! Pis saçları olan bir sığır, boş gezenin boş kalfası, model olarak yararlanmak amacıyla baba-kız Gentileschi'lerin uzun süre yanlarında alıkoydukları yetersiz biri. Resimlerine ya despot Goliath başı olarak, ya da İsa'nın cellatının yüzü için poz veriyordu. Artemisia'nın ona karşı koyacak büyük bir gücü olamazdı! Doğruyu söylemek gerekirse, onun alçakça emelleri, istekleri olduğundan hiç kuşkulanmamıştı kız. Şimdi çırağın övündüğü başarılarının, aklı başında kimselerin yanında hiçbir değeri yoktu. Yalnızca babasının aklı böylesi suçlamalara takılmış durumdaydı. Orazio'nun ruhu; Artemisia'nın ise bilinci. Suçlu! Babasına karşı gelmekten ve ihanet etmekten suçlu. Çünkü, babasının onaylamadığı şu evliliğin suç ortağı olmaktan suçlu onun karşısında. Onu terk etmeye çalışmakla da, ona ihanet etmekte.</p>

  <p>Suçluluk duygusu Artemisia'ya mihrap önlerine, ışığın ve tövbenin peşine düşürüyordu.</p>

  <p>Kuşkudan çıldırmış gibi, buhurdanlıkların baş ağrıtan kokusu içinde, orgun titreşiminde, İsa'lı haç resimlerinde ve onu çağıran şu ses karşısında yiyip bitiriyordu kendisini: Saint-Jean'ı örnek alıp Golgotha Tepesi'nde annesinin İsa'yı kendisine teslim ettiği yerde bütün gücüyle şöyle haykırıyordu: "... Size kızım, bütün insanlara, durumuna göre aramızdan herkese, bakir havariye kulak ver: Kendisini ten isteklerine kaptırmış olan sizler, bunun peşinde sürüklenmekten vazgeçin! Ve namuslu bir evlilikte pekala tensel isteklere başvuran sizler, tene boş verin, duygularınızdan vazgeçin"</p>

  <p>"Meryem Anamız, Tanrı'nın anası, diye dua etti Artemisia, ta yürekten seslenerek, babam beni evlendirmeye razı olsun, kurtarın beni!"</p>

  <p>Tuzia'nın tavsiye ve buyruklarından yoksun kalmıştı, onun dostluğu bugün Girolamo Modenese ile sözlü oluşuna ters düşüyordu ve Artemisia neyin iyi, neyin kötü olduğunu, ayıramaz durumdaydı.</p>

  <p>Masum olan neydi, hangisi düşüştü? Cosimo'nun son imalı sözleri, kabalığı, onu hepten kirletiyordu. Kendinden, yaptıklarından, saflığından kuşku duyar olmuştu sonunda.</p>

  <p>"Zira, diye sürdürüyordu rahip, eşler arasındaki sevgide kendini tutamayışa bir çare hazırlayan Tanrı, bu kutsal çare ile kötülüğün büyüklüğünü göstermiştir insana. Evet, elbette özlemini çektiğiniz evlilik gibi bir; evlilik iyidir, değil mi ki kutsanma söz konusu; ama kötülüğün olduğunu var sayan bir iyi şeydir, bu kötülük, şehvettir!</p>

  <p>Evlenmek, kızım, hoş görülen kuralsızlığa fren de koyar. Ama, ey sefil insanlığın büyük zayıflığı; yeterince üzülmediğimiz şey, evlilik bağının sınırları içerisinde tutunabilmeniz için karşılaşacağınız nice zorluk var. Bir kadının kendi kocasına duyduğu sevgi, öteki bütün erkekleri doyumsuzluğa götürmüyor mu? Bu türden dengesizliklerden kaçınmak için, evli insanlar namuslu bir şekilde yaşamak zorundadırlar, yani kendini duyuların doyurulmasına kaptırmaksızın... Yavrucuğum, bütün öteki kadınlardan daha mutlu olun ve teni hor görün, dünyasal olanı hor görün. Bu masumiyet durumunda kalmak için direnin ve böyle yaptığınızda Tanrı katında meleklerle eşit olacağınızı düşünün!"</p>

  <p>Günah çıkarma kafeslerinin üstünde çocuk yüzlü melekler küçük, beyaz kanatlarını açıyordu. Kornişler üzerinde yusyuvarlak çocuk yüzlü, yalancı mermerden bin putti ve kiliselerin kubbe anahtarları uçuşuyordu! Şahın kenarlarında, yüzlerce mumun ışığında dalgalanıp duran devasa bir halıda Cebrail, Seylan'a üstün geliyordu... Sancakların, altın kırmızısı halıların bezeme kıvrımlarında ve çiçek desenlerinde her şey titreşimler, ürperişler içindeydi kutsal ışığın soluğu karşısında.</p>

  <p>Sabahın aydınlık ışığında, altın yaldızlı tavan teknesi, mavi fon üzerine, papa armaları, döşemelerin geometrik deseni -yeşil mermerden eşkenar dörtgenler, kızıl damarlı somaki mermerden gül bezekler- kilise bütünüyle, bir fışkırma, gün ışığı sularında renk demetleri içinde bir patlamaydı sanki.</p>

  <p>İncecik beyaz ışık demetleri, dokunsan ele gelecek çiğlikte, yukarıdaki pencerelerden yağıyordu; yalnızca papanın ayin sırasında bulunacağı baş mihrap üstünde bir araya geliyorlardı. Şamdanlar, kollu şamdanlar ve içinde Saint-Pierre ile Saint-Paul'ün kafalarının bulunduğu, altından kutsal anmalıkları aydınlatan avizeler koro yerini kıvılcımlar yuvasına dönüştürüyordu. Burada her şey Artemisia'yı dünyadaki yerinden söküp alıyordu. Güç denen şeyi, huzur aramaya geldiği karanlık odacığa kadar her yerdeki kutsal gücü duyumsuyordu orada. Din adamının sesi ona yöneliyor, mırıldanışına bir makam veriyor, onu sözleriyle sarıp sarmalıyor ve dünyayla ilişkisini kesiyordu.</p>

  <p>"Ben kirletilmedim!" demeyiniz. Sanmayın ki Tanrı da siz unuttunuz diye sizin günahlarınızı unutacaktır. Tanrı babanın yüce tavsiyelerine karşı direnmeyin, bu tavsiyeleri sizden geri alırsa öfkeye kapılmayın!</p>

  <p>Zira Tanrı'nın gücüne başkaldırmak gururun Alasıdır ve tabii, desteğine karşı kafa tutmak da. Çok öğrenmeye, çok bilmeye çalışmayınız. Uyguladığınız sanat alanında yıpratıp gitmeyin kendinizi. Vazgeçin resim yapmaktan. Tanrı'nın selametinden öte başka bilim aramayınız. Başka her tür bilgi boşunadır."</p>

  <p>Artemisa, rahipten, içinde çekeceği eziyetleri, ne kadar oruç tutacağını belirten bağışlanma kağıdını alıp, küçük kilisede ayrı bir köşeye çekilip dualarını okuduktan sonra, kutsal şaraplı ekmek sunulan mihrabın orada, çapraz şahında, Francesco ile birlikte kendisini bekleyen Tuzia'nın yanına gitti. İşte bazilikanın bu bölümünün süslemelerini Papa VIII. Clement, 1600 yılında Cavalier d'Arpin ekibine yaptırmıştı. Bu ekip içinde Giovanni Baglione ve Orazio Gentileschi de vardı. Büyük bir ziyaretçi kalabalığı orada itişip duruyordu. Dindarlar, azizlerin azizi Peygamberin kutsal tasının saklı olduğu sandığın önünde seyre dalıyor, fresklerin altında oradan oraya geziniyor ve resimlerin konularını yorumluyorlardı. Kimselere susun demeden ayin başlamıştı koroda. İnsanlar yüksek sesle gevezeliğe, gezinmeye devam ediyordu. Artemisia da başını yukarı kaldırmıştı, pencereler arasındaki en yüksekte yer alan on iki havariden hangisinin babasının fırçasından çıktığını tahmin etmeye çalışıyordu.</p>

  <p>Orgun bulunduğu yere varınca Gentileschi'nin Saint Tbaddee'sini gördü, yarısı pileli bir giysi altında kalmıştı: Cosimo'nun şişman siluetiydi bu. Sonra Agostino'nun cart kırmızı kol ağızlan gözüne çarptı.</p>

  <p>İkisi de çapraz şahının sıraları arasında duruyordu. Meslektaşının üzerine eğilmiş olan Agostino'nun kel kafası, onun kulağına şaka gibi bir şeyler fısıldıyordu. Gözlerini birbirinden ayırmaksızın, gülüyorlardı.</p>

  <p>Bunu izleyen sahneden, Tuzia 1612 yılı Mart ayında vereceği ifadede ayrıntılı biçimde söz edecektir: "Saint-Jean'm orada, havarilerin önündeyken, Artemisia bağırdı: "Bakın!.. Agostino ve Cosimo orada!</p>

  <p>Haydi gidelim!" Ben de kabul ettim ve ayini beklemeden gittik.</p>

  <p>Dışarıda Artemisia elinden geldiğince çabuk yürümeye başladı. O iki adamı ekmek için neredeyse koşuyordu diyebilirim...</p>

  <p>Kaçış rahaç crfmöto: Saint Thaddee resmi önündeki durumu, Artemisia'yı kilisenin çıkış kapısına birkaç adımlık bir yerde tutmuş oluyordu. Orgun gümbürtüsü altından geçip binanın önündeki düzlüğe çıkması içinse yeterli olmuştu.</p>

  <p>Başını örten şalının iki ucunu kollarıyla birlikte çapraz kavuşturmuş halde, dilencilerin koltuk değnekleri, börek satıcılarının tepsileri ve sınır taşlan üstüne tünemiş yaşlı sepetçi kadınların sepetleri arasından kendisine hızla bir geçit açmıştı. Meydanın tozu toprağı içinde kaynaşıp duran bir yığın baldırı çıplak.</p>

  <p>Saint-Jean'ın iki çan kulesini, papanın kutsama locasını ve Papa V. Sixte'in büyük bir haçla taçlandırdığı, Mısır tanrısı Amon'un dikili taşını da ardında bırakarak yuvarlak alanı geçti. Başı önde, keçi sürüleri ve pencereleri deri panolarla örtülmüş, dörtnal giden altı atın çektiği ve yüksek rütbeli papazlara ait ağır, siyah, "kör gözlü" arabalar arasında koşuşturuyordu. Kendisini Saint-Marie-Majeure Kilisesi'ne götürecek olan Via Merulana Sokağı'na henüz dalıyordu.</p>

  <p>Oradan, Trinite-des-Monts Kilisesi'ne kadar, Felice Caddesi'ni kullanabilirdi. Biraz önce Tuzia onu bu yoldan götürmüştü. Elli dakikalık bir yol... Roma'nın büyük kiliselerini birbirine bağlayan bu sokak şebekesini papalar çok belirgin bir amaçla çizdirmişlerdi: Bir gün içerisinde, bu kutsal kentte, hac yeri olan yedi kiliseyi birden ziyaret edebilme imkanı veren bu yolculuğun yılda bir kez, özellikle karnaval döneminde yapılmasını Kilise zorunlu görüyordu. İman sahibi kişiyi Corso'nun putperest zevklerinden uzaklaştırmak; onları at yarışları ve balolarla uzaklara sürmek; karnavalın maskeli alaylarının yerine hac alaylarını koymak; daha bir baştan çıkarıcı, daha uçarı oyunlarla gelişen tiyatro coşkusunun yerine, dinsel törenlerin görkemini ve Roma mabetlerini koymak: Reform karşıtlarının büyük tasarısı işte bu yöndeydi.</p>

  <p>Böylece, Artemisia'nın daldığı Merulana Sokağı onun için İsa'nın havarisi Philippe'e söylediklerini somutlaştınyordu gözünde: "Benim yolum." Bu sözler Vicdanın Gerçeğe doğru yaptığı uzun yürüyüşü simgeliyordu. Kutsal kent çapında, melekle şeytanın kavgası. Roma çapında, ruhun bedene karşı verdiği savaş. "Cosimo ile Agostino, bizi hemen arkamızdan izliyorlardı," diye aktaracaktır daha sonra Tuzia.</p>

  <p>Hep birlikte girdikleri bu yol, ıssız ve çamurlu bir mahalleye dalıyordu. Kırsal bir alandı burası. Manastırların duvarları, dalgalı, engebeli, çok büyük bir arazi parçasını ortada bırakacak biçimde hendeklere gömülüp gidiyordu. Taşlar arasında elverişli alanlarda, şurada burada, tepecikler üzerinde, orta çağdan kalma pas rengi, parça bölük kule kalıntıları fırlıyordu. Yağmur yağacaktı. Koyun sürüleri otlar arasında, bir ağıl artıkları olarak çürümeye terk edilmiş kapkara kalaslar arasında otluyordu... Uzakta kara lekeler gibi gözüken çamlar arasında, Aurelien surlarına kadar göz alabildiğine uzanan alanda otlayan iri boynuzlu mandalar göze çarpıyordu.</p>

  <p>Fırtına belirtisi bir ışık, çayırları solduruyordu. Havada nemli toprak ve gübre kokusu vardı. Artemisia çakıllarda tökezliyor, yıkık duvar taşlarına çarpıyordu. Önü sıra horozlar, başıboş domuzlar yolu geçiyorlardı. Yamaçlarda, birden iki yanı selvili yollar ortaya çıkıyor, villaların gizlendiği gizemli koruluklara doğru tırmanıyordu.</p>

  <p>"Artemisia'nın küçük kardeşi Francesco, diye anlatacak Tuzia ifadesinde, ardımız sıra geliyordu. Cosimo ve Agostino çabucak ulaştılar ona. Ona çok iyi davrandılar, börek aldılar. Francesco onlarla konuşa söylese bana yetişti. Üçünün de aralarında konuştuklarını duymadım. Artemisia adımlarını sıklaştırmıştı. Öyle ki, bu şekilde koşmamasını bağıra çağıra söyledik ona!"</p>

  <p>"Sanırım, ona yaklaştım" diye kabullenecektir Agostino ve şöyle dedim: "Saint-Jean'a sabah vakti bu kadar erken gidecek ne var? Babanız sizi kollamam için beni gönderdi."</p>

  <p>Yüzü dönük olan Artemisia yanıt vermedi. Şimdi ikisi yan yana yürüyorlardı. Şalına sımsıkı sannmışti; Agostino da pelerinini rüzgara vermişti. Duvarlar sanki üstlerine kapanıyordu.</p>

  <p>— Bu ıssız mahallede başınıza bir şey gelebilir! diye üsteledi. Adımını ona uydurmuş, neredeyse yanı sıra koşuyordu. Ve başınıza gelebileceklerden her ikimiz de pişman oluruz, eğer babanıza önem veriyorsanız!</p>

  <p>Kız ona şöyle bir göz attı. Sessiz kaldı.</p>

  <p>— Benden böyle kaçmakla Artemisia, size anlatamayacağım kadar büyük acı veriyorsunuz bana... Tanrı bana bir çok sıkıntı verdi; ama hiçbirini, sizin bu sabah bana yüklediğiniz sıkıntı kadar acıyla taşımadım."</p>

  <p>Roma'da ona lo Smargiasso (şamatacı), lakabını kazandıran hatiplik yeteneğiyle kızın başını döndürüyor ve onu sözcüklere boğuyordu.</p>

  <p>— Ama, bana karşı en acımasız düşüncelere kapılmanızı bağışlıyorum. Sizin için gerçekten iyi olan, benim için az iyidir. Tüm bu tavırlarınıza karşın bu öylesine aziz bir duygu ki, sizde can bulan Tanrısal yapıtı yok etmenizi engellemek için canımı verirdim. Zira böyle kilise ortalarında erkeklerle buluşma sözleri vermekle, size yanaşmak isteyenlere teslim olmakla, babanızı kandırmakla siz kendinizi mahvediyorsunuz Artemisia.</p>

  <p>— Kimse, hiçbir zaman buluşma sözü vermedi, diye atıldı Artemisia.</p>

  <p>Agostino gülümsemesini gizledi: tepki vermişti ya, savaş başlıyor demekti. Kıza karşı açtığı bu savaşı kazanacaktı.</p>

  <p>— Sizde kötü niyet olmasaydı, niye kaçacaktınız ki? Suçlanacak düşüncelere kapılmasaydınız eğer, ne diye bana bu konudaki düşüncenizi açma durumunda kalasınız ki?</p>

  <p>O sokaktan Sainte-Marie-Majeure şantiyesine çıkıyorlardı.</p>

  <p>— ...İbadetinizi yerine getirmek için buraya gelenin yalnız siz olduğunuzu mu sanıyorsunuz?</p>

  <p>Hiç duraksamadan kilisenin ardına döndü, Kardinal Montalto'nun villasının köşesinden sağa döndü. Burada manzara değişiyordu.</p>

  <p>Daha dönemeçte, Roma bütün görkemiyle seriliveriyordu göz önüne.</p>

  <p>Mermer duvarlar, altı girişten gözüken çeşmeler, kurşuni bir gök yüzü altında bembeyaz ev, meyve yüklü portakal ağaçlan arasındaki antik heykeller, her şey bu görkem içerisine fırlatılıyordu. Artemisia bir ara Agostino ile arasında aralık bıraktı. Ama yeniden karşılaştıklarında Artemisia durdu:</p>

  <p>— Bence siz iğrenç birisiniz!</p>

  <p>Onları ayıran mesafeyi bir adımla kapatıp, yüzüne seslendi:</p>

  <p>— Beni rahatsız etmek için, babamın dostluğundan yararlanıyorsunuz!</p>

  <p>Hiç de hoş olmayan bir heyecanla titriyordu.</p>

  <p>— Nereye gitsem karşıma çıkıyorsunuz. Kiliselerde beni izliyorsunuz, günah çıkarma kulübelerine dek kovalıyorsunuz beni!</p>

  <p>Kız bağırdı:</p>

  <p>— Israrınız canımı sıkıyor! Saygısızlığınız beni rahatsız ediyor!</p>

  <p>Kabalığınız midemi bulandırıyor! Bu yolla benden asla bir şey elde edemeyeceksiniz!</p>

  <p>Sözlerin etkisi kesindi. Agostino ağzını açmadı. Ama şaşkınlık, öfke, heyecanın verdiği katılık, yüz çizgilerini bozuyordu. Bu da ona kaba sertliğe hakim olamayan bir yüz ifadesi veriyordu. Her ikisi de gergindi; bir süre birbirlerini süzdüler.</p>

  <p>— Beni rahat bırakın, yoksa çevirdiğiniz dolapları babama anlatırım.</p>

  <p>Agostino onu orada terk etti, öteki sokağa saparak şu sözlerle bıraktı onu:</p>

  <p>— Dikkatli olun!</p>

  <p>Tuzia ve Artemisia, Saint-Marie-Majeur Kilisesi'nden Croce Sokağı kadar onu gözden kaybettiklerini söyleyecekler, Cosimo'ya gelince, o da işten vazgeçecekti.</p>

  <p>"Ama eve geldiğimde," diyecek Artemisia ifadesinde, "Paskalya"da yapılacak kudas ayini kağıtlarını toplamak için beni bekleyen yöre kilisesinin papazlarını gördüm. Kapıyı açık bırakarak içeri girdiler.</p>

  <p>Agostino arkalarından içeri fırladı. Papazları görünce kafa tutmaya başladı, onları dayaktan geçireceğini falan söyledi."</p>

  <p>Artemisia, tanık olarak verdiği ifadesinde, papazların önünde, orada, Agostino'nun davranış biçimi konusunda görünüşte zararsız ayrıntıları katıvermekle ona korkunç bir tuzak kurmuş oluyordu.</p>

  <p>Kiliseden gelenlere saygıda kusur ettiğinin altını çiziyordu. Daha da beteri, Agostino'nun Paskalya'da pazar günkü kudas ayininde şaraplı ekmek almadığını söylüyordu, Paskalya ayini en temel görevlerdendir, Kilisenin farz kıldığı tek görev!</p>

  <p>Ayin masasında rahip, dindarlara bir tür belge, bir kağıt parçası veriyordu. Bu belgeyi elde edemeyenler cemaat dışı kalma tehlikesiyle karşı karşıyadır. Ya da odun ateşine giderler. Zira bu kağıt, inananlarla kafirleri birbirinden ayıran bir belgeydi.</p>

  <p>Agostino Tassi ile Artemisia arasında kızışan savaşta iki taraf da kendi silahını bilemekteydi...</p>

  <p>"... Sonra Agostino, din adamlarının gidişinden sonra o da gitti.</p>

  <p>Kendisine karşı çok kötü davrandığım, onu sevmediğim ve buna bir gün üzüleceğim konusunda yakındı durdu. Ben de 'Nasıl, ben mi üzüleceğim? Beni isteyen adam parmağıma alyansı geçirmelidir tamam mı?' dedim. Alyanstan söz ederken ona yüzüğümü gösterdim. Bana sırtını döndü. Ben de gidip atölyeme kapandım. O da çıkıp gitti."</p>
</body>
</html>
