<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Londra, Somerset Kilisesi</p>

  <p style="text-align: right;">Orazio Gentileschi'nin Cenaze Töreni</p>

  <p style="text-align: right;">7 Şubat 1639</p>

  <p><br /></p>

  <p>"Ölüm, ey ölüm!" Kraliçenin kilisesinde ilahiler söyleyen koro böyle seslenmektedir.</p>

  <p>Büyük, gergin bir örtünün ardına gizlenen müzisyenlerin soluğu, örtüleri iç karartıcı ürperişlerle titretmektedir.</p>

  <p>"Yaklaşın tabuta, yaklaşın," diyerek çağrıda bulunuyor bu sesler.</p>

  <p>"Bakın zavallı günahkarlar, gururunuzu seyredin bir."</p>

  <p>Henriette-Marie'nin Fransisken tarikatından on iki papazının ağır ağır yürüyen alayı, başşahında kurulmuş katafalkın çevresinde dönüyor. Döşemedeki geometrik çizgileri izliyor. Delices Malikanesi'ndeki siyah-beyaz döşeme taşlarını çağrıştıran mermerden gül bezekli döşemeyi izliyor. Kilisenin tavanı da Greenwich'teki evin büyük girişindeki yaldızlı dokuz tavan teknesini hatırlatıyor.</p>

  <p>Orada, Ban§ ve Sanatlar, yeşil, altın sarısı, mor karışımı bir senfoni, aynı Orazio'nun düşlediği gibi. Kompozisyonun tam ortasında, bulutları doyuran güneşin ışıklan içinde 'Barış' oturmakta. Işık, bir ses titreşimi gibi bütün tanrıların yüzleri üzerine yayılarak genişliyor.</p>

  <p>Uygulamadaki olağanüstü ustalık, simgelerin dünyasını, elle tutulabilen dünya ile uzlaştırmayı başarmış. Bu güzellik ne Orazio'nun fırçasının pek sevdiği şatafata, ne de Artemisia'nın mutlak isteği olan gerçekliğe: kan ve hayata ters düşüyor. Tavan, tek ve aynı gizil görüntüyü ölüm-süzleştiriyor: baba-kız Gentileschi'lerin gördüğü görüntüyü.</p>

  <p>Kilise korosunda, papazların kara renkli alayı yarım bir daire oluşturuyor. Her papaz sıraları gelince ressamın ölüsünü bekleyen yalancı mermerden iki ürkünç hayaleti simgeleyen heykellere yüzlerini dönerek duruyor.</p>

  <p>Orazio Gentileschi'nin cenaze törenindeki görkem, Somerset Kilisesi Mezarlığındaki istirahati, bir kraliçenin sunak taşı altında yer alacak olan mezar taşı, bütün bu tören, bu şatafat, ona ölümsüzlüğün kapısını açmakta. Ama artık bundan böyle ölümsüzlüğün ne önemi var ki? Koronun üstündeki tribünde yer alan Artemisia, gözünü tabuttan ayırmıyor. Deliler gibi sevdiği babasının, hocasının, ustasının, erkeğin ve yaratıcı kişinin yası içinde, kendi öcünün, öfkesinin ve kendi düşü^ nün yasında aynı zamanda.</p>

  <p>Mezarda, bu katafalkın gölgeliği altında Judith'in kılıçları, Yael'in çekici, Lucrece'in hançeri, Kleopatra'nın yılanları, Artemisia'nın kadın kahramanlarının öfkesi ve yaşamı donduruluyor. Yumuşamış, uzlaş-mış, barışçıl Artemisia, bağışlıyor, vazgeçiyor her şeyden.</p>

  <p>Kabus görüntüleri ve güzellik ülküsü Orazio ile birlikte kaybolup gidiyor. Onun ölümü, baba-kız Gentileschi'lerin ölüm çanı gibi.</p>

  <p>Artemisia, rakibi olan babasının uzaktan uzağa istek ve baskısıyla ancak resim yapabildiği zamanlardaki o gönülleri fethettiği yılların ateşini bir daha bulacak mı acaba?</p>

  <p>"Ama, yapıtları görmelisiniz" diye yazacaktır kısa bir süre sonra, "Kendi kendine yeten yapıtlar."</p>

  <p>Papazlar kollarını kaldırıyor, buhurdanlıklarını üç kez ölünün başı üstünde sallıyorlar. Beyaz bir duman. İskeletlerin, tırpan ve kum saatinin çevresinde haleler oluşturuyor. Tütsü, kiliseyi tümüyle kaplıyor...</p>

  <p>Peçesi altından hiçbir şey algılamıyor Artemisia. Tütsünün kutsal yayılımını, Tanrı'nın kokusunu bile duyamıyor. Ama giysilerine sinmiş terebentin kokusu, etekliğindeki tutkal kokusu, saçlarındaki reçine, yağlar, hülasalar, vernikler, derisindeki yağ, bütün bu kokular tenine, etine sızmış, iliğine, kemiğine dek işlemiş. O yalnızca bu kokuyu algılıyor, soluyor: Kesimin kokusunu. Orgun gümbürdeyişi, kilisenin önünde, bir ressamın cenazesi için sergilenen bu şatafatı protesto eden Puritenlerin haykırışları, hiçbir şey onun kafasında çalıp duran ezgiden alamaz onu: hafif bir ovma sesi, hafif bir gel-git; bezin, atkıların dokusunu tırtıklayan bir kılın sürtünme sesi; törpüleyen, gıcırdayan bir kıl. Tuval üzerindeki fırça bu... Bazen de bakır tıngırtısı, yuvarlak havan içindeki elinin tıkırtısı.</p>
</body>
</html>
