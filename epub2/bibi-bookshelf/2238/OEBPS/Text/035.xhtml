<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Napoli</p>

  <p style="text-align: right;">Temmuz 1629</p>

  <p><br /></p>

  <p>— Ben Napoli'yi sevmiyorum, dedi mırıltılı bir sesle Prudenzia.</p>

  <p>— Neden? diye sordu Artemisia. Napoli insanın düş gücünü aşar!</p>

  <p>Bir insan denizine kapılmış ana-kız, kolkola sürükleniyorlardı.</p>

  <p>Rutubetli, kestirme yollardan kendilerine bir geçit açmaya çalışıyorlardı. Ama, sayısız kilise önlerinde dört bir yana koşuşturup duran köylüler, dilenciler, serseriler ve İspanyollar onları birbirinden sıklıkla ayrı düşürüyorlardı.</p>

  <p>Yirmi kilometre çapındaki bir alan içinde tam dört yüz elli bin kişi.</p>

  <p>Avrupa'nın en kalabalık, İtalya'nın insan yoğunluğu en fazla olan, Paris'le kıyas kabul eden bir kent.</p>

  <p>Her iki kadını çembere alarak, çok daha fazla engeller oldu kalabalık.</p>

  <p>Birbirlerinden kopuyor, sonra yeniden bir araya geliyorlardı, sonra yine birbirlerini yitiriyor ve tekrardan buluyorlardı.</p>

  <p>Sonunda, birbirine dalan daracık sokakların örgüsünü terk ederek, Toledo Caddesi'ne çıktılar. Kent'in bu ana damarı İspanyollarınki gibi kasklı askerler, Madrid havalan estiren Napolili insanlarla kaynıyordu. Tıpkı bir karınca yuvası gibi. Ta başından ucuna dek, binlerce gezginle dolup dolup taşmaktaydı Napoli. Muazzam bir insan yığını. Atlısı, yayası, arabalısı, faytonlusu, işsiz güçsüz sürüsü, karşılıklı çarpışıp duruyorlardı. Kimisi yırtık pırtık giysili, kimisi poliseli yakalıklar, koca mantolar, pelerinler içinde saçları kulak ardı atılmış ve sivri sakallı kişiler...</p>

  <p>Bu kargaşanın ve taşkınlığın hayretlere düşürdüğü Artemisia, nereye bakacağını bilemiyordu. Çünkü patırtı içinde, kızıyla yeniden konuşmak ve duyduğu coşkuyu bir parça onunla paylaşarak onu rahatlatmak istedi!</p>

  <p>— Şu kiliselerden herhangi birine girsek? dedi soluk soluğa, oraları insan kalabalığından bambaşka bir biçimde görürsün... Kalabalık, kestirme yollardan, kıpır kıpır kiliselere dolanır. Sonra her yer değerli mermerlere bürünmüş olur! Mihrabın üstü, mezarlar, her yanda, her yanda alacalı, mat akik, somaki mermer, her türden mozaik, sanat başyapıtları görürsün yalnızca. Artemisia kendinden geçiyordu.</p>

  <p>Prudenzia doğrusu bu hayranlığı paylaşıyordu: Dosdoğru önüne bakıyordu, kimse çarpmasın, annesinden uzaklara düşmesin diye.</p>

  <p>Bu korkmuş çocuk yüzü karşısında, Artemisia sözlerine onu hala etkileyen şeyi eklemeye de dikkat etti: Bu ışıkla gölge; pırıltılı denizle gözleri yakan güneş, ve Vezüv'ün kapkara kütlesi arasındaki karşıtlıktı; sokakların aşırı sıcaklığı ve avlu içlerinin ıslak serinliği. Bu devasa manastır binaları ile çıkmaz sokaklarda üst üste, iç içe yığılı bitişik barakalar arasındaki zıtlıktı; bir yanda sarayla, öte yanda altı katlı ve çıkmalı büyük yapıların arasında kalan kulübeler...</p>

  <p>İnşaat halindeki evler, katedraller, manastırlar, İspanyol soylu sınıfının Napolili soylularla kıyasıya yarıştığı, mutlak monarşinin, tüccar burjuvazi ile boy ölçüştüğü müthiş bir şantiye alanı. İspanya ile olduğu kuşku götürmez biçimde ticaret yapan bir liman; ama aynı zamanda Doğu dünyası, İngiltere ve Hollanda ile de ticaret yapan bir liman. Öyle bir devlet ki, orada Roma'da olduğundan daha fazla rahip, keşiş, rahibe, diğer bir değişle ruhban sınıfı bulunmakta, onlara tanınan ayrıcalıkları son sınıra dek kullanmak kaygısıyla, Saray'a, Reale Sarayı'na ve Habsbourg'lara kafa tutmaktan çekinmemektedir. Bir de halk var tabii! Kırsal kesimden çok kalabalık sayılarda kente akan bir halk; öyle ki, her üç kişiden birinin bir çatı altı vardı, altı kişiden biri iş bulabiliyordu, yoksul ve işsiz halk, köşebaşlarında, mağaralarda yaşıyor, hane köşelerinde, mağaralarda, kapı altlarında uyuyorlardı.</p>

  <p>— Napoli'den nefret ediyorum! diye yineledi Prudenzia.</p>

  <p>Bir grup dilenci aralarına girerek onlan yine ayırdı. Sesleri o hengamede kayboldu.</p>

  <p>Yerin altından, Vezüv'ün eteklerine dek yayılan toprağın derininden, onca gürültü ve şamata arasında, aralıksız bir uğultu yükseliyordu; yabancılar bunu, belki de kafalarını karıştırdığından, volkanın tehtidiymiş gibi anlatıyorlardı seyahatnamelerinde; Napoli gümbürtüsü gibi örneğin. Oysa, 1629 yılının bu Temmuz sıcağında, körfezde tek bir haber konuşuluyordu: Genel Vali Alba Dükü, erkini onun yerine gelen Alcala Dükü'ne devretmeyi reddediyordu.</p>

  <p>Artemisia'nın meseninin -Alcala Dükü- tahta çıkarken verilen törende etikete önem vermeyerek suçlu duruma düştüğünü öne süren Napolili soyluların bundan hoşnutsuzluk duyması, kaygılarını daha da ağırlaştırıyordu. Dükün, diplomalarının geçerliliğini kendi onayından geçirmek istediği iddiaları karşısında yasa adamlarının duydukları güvensizlikti bu. Onun yönetimi sırasında konulan vergileri ödemeyi reddeden tüccarların öfkesi gibi...</p>

  <p>Kısacası, Alcala Dükü, krallığının gözünde sevgi ve lütuf bulamıyordu... Eski metresinin gözünde de daha fazlasını göremiyordu!</p>

  <p>Olaylar beklentilerine cevap vermemişti. Venedik serüveninden, düşündüğünden fazla etkilenen Artemisia, Genel Vali'nin yatağını paylaşmayı sevinç içinde, güle oynaya kabullenmemişti. Dükü dış dünyadan iyice soyutlayan saray protokolü, Artemisia'nın kanını donduruyordu; Alcala'nın gururu, acımaları, kuru sevgisi onun başını döndürmekten öte, yıldırıp bezdiriyordu. Alcala'ya gelince, kollarına aldığında artık tanıyamadığı o cinselliğiyle bu kadından çabucak bıkmıştı.</p>

  <p>Birkaç haftalık bir süre sonunda, Artemisia resim sehpasını Genel Vali'nin özel dairesinde açıp çalışmayı kesti. Birkaç ay sonra ise, Artemisia "tablolarının" -onların olan- üstünde belirtilen kayıtları, adları, onunla birlikte bulunamaz olmuştu.</p>

  <p>Akala Dükü ona hala değer veriyordu. Babası olduğuna Artemisia'nın yeminler ettiği çocuğa alçakgönüllü desteğini eksik etmiyordu. Ama aralarındaki bağ çözülüp gitti.</p>

  <p>Londra yerine Napoli'yi seçmekle Artemisia bağımsızlığı yeğlemiş oluyordu. Yaşamında ilk kez, bir işin içinden bütünüyle kendi başına sıyrılmak zorunda kalacaktı böylece.</p>

  <p>Otuz yedi yaşındaki bir kadın -XVII. yüzyılda bu olgun yaş demekti- bu uyumsuz; bu aşırılıklarla ve şiddetle yüklü dünyada ne gibi bir yer edinebilirdi ki? Kişisel servetten yoksun bir kadınsa ve kocasız, babasız, erkek kardeşsizse ve -erkeksiz yani- onu savunmak için hiç kimsesi yoksa? Yalnızca o ve kızı varlarsa? Bir kadın, hem de onu Napoli ya da Madrid'e bağlayan aile bağı bile olmayan bir kadınsa ne yapar?</p>

  <p>— Niçin sevmiyorsun Napoli'yi? diye yeniden sordu Artemisia.</p>

  <p>— Burada çok insan var, diye homurdandı Pridenzia.</p>

  <p>— "Sonra..."</p>

  <p>— Sonra ne?</p>

  <p>— Sen burada üzgünsün.</p>

  <p>— Üzgün mü? Ben mi?</p>

  <p>Ana kız, alelacele bakıştılar. Bu en uzak yerdeki manastıra kadar yürümek zorunda kalışlarını birkaç sipariş alma gerekliliğine borçluydular. Chartreux, Carmelite, Dominicain ya da Clarisses Manastırları olsun, fark etmez, hepsinde de müşteri avındaydılar.</p>

  <p>— Hiç dinlenmiyorsun, dedi kızı. "Bir şatodan ötekine gezip duruyorsun... Alife'den Piedimonte'ye Düşes Caetani'nin portresi için gidiyorsun, Chiaia'ya Kont Carraciolo'nun resmi için dönüyorsun, sonra İmparatoriçenin portresi için Reale Sarayı'na koşuyorsun..."</p>

  <p>— Prudenzia! diye çıkış yaptı Artemisia. "Napoli'de kaç ressam böylesi bir sipariş almayı düşlerdi bilir misin? İspanya Kralı'nın kız kardeşinin resmini yapmak, çok büyük bir başarı! Kapılar açılır sonra..."</p>

  <p>— Hep başarı, başarı! diye yanıt verdi Prudenzia, sıkkındı. "Resim, hep resim... Bu kadar resim yapma sen de."</p>

  <p>İtişip kakışan kalabalığa dalan Artemisia iç çekti ve bakışlarını kızından öte yana çevirdi. Kızı da ona, aynı Agostino Tassi ve Nicholas Lanier'nin sözleriyle sitemde bulunuyordu. Bu sözler aşıklarından geldiği içindir ki, Artemisia dinlemek istememişti. Ama Prudenzia söylüyorsa? Peşinde koştuğu şey, kendisinden bir parça güzellik koparıp başkalarına verme mücadelesi, onu Prudenzia'yı ihmal edecek denli yiyip bitirmiş olabilir miydi ki? Yine de, Napoli'ye gelişlerini, ilkin, bir manastıra yerleşmelerini, sonra Calvaire Tepesi'ndeki şu büyük eve, bunlan anımsadığı zaman, iki kızı; Prudenzia ve Francesca'nın her an yaşamının orta yerinde, yüreğinde yer aldığına inanıyordu. Bir zamanlar kocası Pierantonio değil miydi ona yaratısının iki yakası arasına analığı ve resimi; tabloları ve çocukları arasına hiçbir şeyin sızamayacağını söyleyen?</p>

  <p>Böyle konuşan, kocası mıydı yoksa Nicholas Lanier mi? Ayrılışlarının üstünden henüz üç yıl geçmişti, Lanier'nin aııısı onda saplantı halindeydi, sesinin, kokusunun, bedeninin ağırlığının anısı...</p>

  <p>Ayrıldıkları anda kendi kendine sormak istemediği soru bu gün aklına takılıp duruyordu... Hiç kuşku yok, geçmişini sarsalayıp duran yaşlı bir kadın olup çıkıyordu. Aşıkların sayısı git gide azalıyordu. Ünü ona yine de geniş bir seçim şansı tanıyordu. Ama kimseler onu heyecanlandırmayı başaramıyordu ki.</p>

  <p>Her şeye karşın, zevk ve hoşlanma duygusunu birbirinden ayırabiliyordu. Adı sanı belirsiz birçok kişi yatağından gelip geçmişti; çömezler, işlerini görsünler diye tuttuğu katipler... O dikte ettiriyor, onlar da mektuplarını yazıyorlardı, evini koruyorlar, Napoli'nin tehlikeli sokaklarında, geç saatlerde bir poz seansından dönerken ona korumalık yapıyorlardı. Atölyesindeki çıraklara gelince, hepsi de üst katta uyumayı düşlüyordu. Artemisia bunu bilmezden gelemezdi.</p>

  <p>Onun evindeki varlıkları ona baştan çıkmanın tehlikelerini hatırlatıyor ve onu uyanık olmaya zorluyordu. Kızlarının namusuna göz kulak oluyordu. Zaten onlara olabildiğince kendisininkinden farklı bir gelecek hazırlamaya çabalamıyor muydu? İki çocuğunun eğitiminin baş kuralı buydu.</p>

  <p>Kendisinden ve seçimlerinden bu denli emin, başarılarından bu denli gurur duyan bu ressam kadının, çocuklarına bol bol verdiği eğitim bugün iki aksiyomla özetlenebilirdi: "Benim yaptıklarımı yapmayın. Benim yaptıklarımın tam tersini yapın."</p>

  <p>Peki neden kuşku duyuyordu? "Her şeyden!" diye itirafta bulunuyordu kendi kendine. "Hata yaptım." Neden korkuyordu?</p>

  <p>Babasının hiçbir sezgisi gerçekleşmemişti. "Eğer bu sıradan adamla Floransa'ya gidersen," demişti, Pierantonio ile nikahlandığı sıra; "Büyük bir ressam olamazsın." Yanılmıştı Orazio. Sıradanlık, Artemisia'nın resmini hiç mi hiç tehdit altına almamıştı. Birine hayranlık dışında! Kendisi kadar güçlü birine kapılmak! Nicholas Lanier'ye.</p>

  <p>Artemisia bu aşkı feda etmişti. Bu vazgeçişin yerine başka bir şeyi koyamıyordu. "Başka ne yapabilirdim ki? Başkaca ne yapmalıydım?"</p>

  <p>— Bizim yanımıza Londra'ya gel! diye fısıldıyordu Francesco Gentileschi onun kulağına; bu soruyu ona sormak için tam üç kez gelmişti Napoli'ye.</p>

  <p>Giulio kadar yakışıklı, onun bir küçüğü; ama en değerlisi, en ince ruhlusu ve daha kurnaz olanı, Francesco, ailenin başarılarını ustaca sağlar, paraya çevirirdi. Gentileschi'nin oğulları birbirini tamamlayan kişilerdi: güç isteyen ve maddi konular Giulio'nun; gereksiz konuşmalar, görüşmeler Francesco'nun işiydi. Genç Marco'ya gelince, o Buchingham Düşesi'nin yanında acemi er olarak hizmet vererek saygınlığı sağlamaktaydı.</p>

  <p>Üst üste gidip gelmelerinde Francesco, şatafatlıİngiliz şatolarını kız kardeşine tasvir eder dururdu. Babalarının Somerset House için, Greenwich için, Hampton Court için yaptığı tabloların görkemini, güzelliğini öve öve bitiremiyordu. Son derece güzel bir dille, Nicholas Lanier'nin uzun deniz yolculuğunu, Mantova yapıtlarının İngiltere'ye ulaşmasını -geminin yanaşmasıyla ortaya çıkan korkunç gerçeği- anlatıyordu ablasına. Her tür tehlikeden korunduğu sanılan bazı tablolar -Margareth adlı geminin taşıdığı üzüm çuvalları ve cıva variller yüzünden- karaya çalan bir renge bürünmüştü yolculuk boyunca. Evet, Lanier felaketlerin en kötüsünü düşünmemişti.</p>

  <p>Isının ve şekerle cıvanın sintine içinde yoğunlaşmasıyla oluşacak sonuçlan aklına bile getirmemişti. Nereden bilebilirdi ki cıvanın buharlaşarak gelip suluboyaların üzerinde küf gibi birikeceğini, desenleri ıslatıp yayacağını, tuvaller üzerine parlak gümüş renginde ve mürekkep renginde yapışıp kalacağını? İyi ki yapıtları krala göstermeden önce sandıkları açtırmıştı! Haftalar boyu, onları temizlemekle uğraşmıştı. Fakat süte ve bir de köpek salyasına bandırılan süngerlerle -o gün başvurulan yollar bunlardı- korkunç pelikül tabakalarını yok etmeyi başaramamıştı. Sonra Nicholas, ressamların başvurduğu bütün "işleri" çok iyi bilen bir akrabasını, Jerome Lanier'i, daha sonra da krallığın en ünlü kimyacılarını çağırtmıştı.</p>

  <p>Tahminlere göre, en fazla zarar gören tablolara rakıyla tampon yapmış. Olmamıştı. Çok yıpranmış birkaç bölgeye binbir özenle, damla damla, imbikten geçirilmiş şarabın alkolünü damlatmıştı. Yok, yok! Olmuyordu! Daha kaba yollara başvurarak en güzel tabloları bol suyla yıkamıştı. Bu denli içten uğraşmış, biraz da şans ve resim tekniğine hakimiyeti ona bazı başyapıtları onarmasını sağlamıştı. "Majestelerinin her zamankinden daha çok lütfuna mazhar olmuş pek tabii..." O zaman, Francesco, Londra'da bir sanatçının isteyebileceği, duyulmadık lüksü göklere çıkararak aktarıyordu... Nicholas Lanier'in kaldığı ikametgahı, verdiği konserleri, avcunun içine aldığı saray erkanını öve öve bitiremiyordu!</p>

  <p>Öte yandan Francesco, Orazio'nun sefaletini anlatmaktan kaçınıyordu: İngiliz sanatçıların nefreti; Katolik, Protestan ve Anglikan ressamlar arasındaki saray rekabeti; Gentileschi'nin oradaki varlığına sanatçılar loncasının sert bir biçimde, acımasızca karşı çıkması gibi...</p>

  <p>Francesco, çok daha korkunç bir zulmün acımasızlığını kız kardeşinden saklıyordu: Buckingham'ın mallarının baş koruması, hırslı, öç güden Balthazar Gerbier'nin yaptıklarını.</p>
</body>
</html>
