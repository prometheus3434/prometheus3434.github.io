<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Croce Sokağı Atölye</p>

  <p style="text-align: right;">9 Mayıs 1611</p>

  <p><br /></p>

  <p>Resim sehpasında, tüm görkemiyle günışığı içerisinde bitirilmiş bir tablo kuruluyordu: Suzanne ve İhtiyarlar. Biraz geriye çekilmiş, yapıtını inceliyordu Artemisia. Evet bu kez galiba bitmişti, tamamdı!</p>

  <p>Resim sehpasını atölyenin arka kısmına çekti. Tuval gölgede kurumalıydı, saydam boya ve vernik sararmamalıydı.</p>

  <p>Tablo, gölge yerde, küçük bir ayna gibi parlamaktaydı. Birbirinden ayrı duran üç kişinin yüzü -Artemisia, Agostino ve belki de Orazio- camla kaplanmış gibiydi. Sırsız ayna. Yalnızca biçimler, Orazio'nun piramit kurgusu çalışması, Artemisia'nın hiç dokunmadan öylece bıraktığı orijinal desenin tüm ana hatları bütünüyle algılanıyordu. İki ihtiyarın omuzları tek bir yatay hat içinde birleşiyordu, tek renkli bir eğri; mordan kırmızıya, bir halkamsı yay uzamı kapatıyor, Suzanne'ın üstüne yükleniyor, onu eziyordu.</p>

  <p>Artemisia da, Roma'daki bütün ressamlar da, İncil'deki o bölümü biliyorlardı.</p>

  <p>"O yıl, halk kendisine yargıç olarak iki ihtiyarı seçmişti. Herhangi bir davası olanlar onlara başvuruyorlardı. [...] Her gün güzel Suzanne'ı kocasının bahçesinde gezinmeye girerken görüyorlardı, onu arzu etmeye başladılar. Akılları başlarından gitti."</p>

  <p>Daniel babından, bu son ayetleri ona hangi ses aktarmıştı?</p>

  <p>Babasının sesi mi, yoksa Cosimo'nunki mi yoksa kulağına fısıldamıştı bunları? "Bu tutkuyla yüreğinden yaralı iki yaşlı, acılarını birbirlerinden gizliyorlardı. [...] Bir gün, ayrı oldukları bir zamandı.</p>

  <p>[...] her biri kendi yoluna gitmişti Bir gün bir araya, yüzyüze geldiler.</p>

  <p>İşte o zaman birbirlerine açılmak zorunda kalıp, aşklarını itiraf ettiler ve Suzanne'ı yalnız yakalayabilecekleri bir anı kollama konusunda ikna oldular. [...] Suzanne her zaman olduğu gibi çıkageldi. [...] Hava çok sıcak olduğundan, bahçedeki çeşmede yıkanmak istedi.</p>

  <p>Kimsecikler yoktu: yalnızca saklanmış olan o iki ihtiyar. [...]</p>

  <p>Hizmetçiler çekilir çekilmez adamlar ortaya çıktılar ve üstüne atlayarak dediler ki: "Bahçe kapısı kapalı, bizi kimse göremez. Biz seni arzuluyoruz. Direnme! Bizimle yat! Eğer reddedersen, seni bir genç adamla yakalamış olduğumuzu söyler, adamın burada seninle yattığına tanıklık ederiz." [...] Suzanne içini çekti: "Her yandan saldırıyorlar bana! Size izin versem benim için ölüm demek. Size karşı koysam, elinizden kurtulamayacağım. [...] Ama en iyisi Tanrı'ya karşı ihanet içinde olmaktansa sizin elleriniz arasında masum olmak daha iyidir." Bağıra çağıra yardım istedi.</p>

  <p>"İki ihtiyar böylece onu suçladılar. Onu yargıladılar. Ölüme mahkûm ettiler."</p>

  <p>Tuval üzerinde kendini gözler önüne seren çıplaklığı içerisinde Suzanne direnmekteydi.</p>
</body>
</html>
