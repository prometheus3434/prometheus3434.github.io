<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p><br /></p>

  <p>EKLER</p>

  <p><br /></p>

  <p>Baba-kız Gentileschi'lerle aşk hikayem, yirmi yıl öncesine uzanır. Onlarla XVII. yüzyıldan ve İtalya'dan uzaklarda bir yerde karşılaştım:</p>

  <p>Los Angeles'da. Geçmiş dönemleri kapsayan bu olağanüstü sergi, 1550 ile 1950 yılları arasında yaşamış olan kadın ressamların tablolarını bir araya getiriyordu. Altı tablo, gerek görkemlilikleri, gerek içerdikleri şiddet ve gerekse çeşitlilik açısından dikkatimi çekmişti. Büyük bir heyecan içerisinde, bu tabloları yapanların kimler olduğu konusunda bilgi edinmeye çalışmıştım. Yanıt olarak neredeyse paylandım, hatta dikkatli olmam istendi: "Orazio Gentileschi'nin kızı ile ilgilenmeyiniz!" dendi. Böylesi bir engelleme çabası, merakımı iyiden iyiye artırdı. Coşkuma tanık olanların edindikleri bilgiye bakılırsa, Amerika Birleşik Devletleri'nde, Artemisia Gentileschi üzerine yapılan doktora tezleri, fakültelerin dolaplarında yığılıp kalmış. Pek yakın bir zamanda, Anglo-sak-son öğrencilerin, en çok değer verdikleri Caravage'cı ressam olup çıkacakmış; bu tespitin büyük bölümü bir Amerikan yasasıyla açıklanabiliyordu: Yasa, üniversite çalışmalarının önemli bir bölümünün -sanat tarihi alanında, yüzde otuz kadar bir oranda- "azınlıklardan" çıkmış sanatçılara ayrılmasını istiyordu. Bu azınlık ise, İspanyol asıllı ressamlardan veya kadın ressamlardan oluşuyordu.</p>

  <p>Yetenekleri üzerine yapılan araştırmaların onlarca yılı kapsamasının doğruluğunu kanıtlamış olduğu, kadın sanatçıların sayısı kaçtır acaba? Bu nadir ve seçkin hanımlar arasında en fazla oyu, Artemisia topluyordu. Artemisia'nın yaşamındaki acı olaylar, tuvallerin üzerine sıçrayan kanın renginin gerçekliğini rahatça kanıtlıyor. "Orazio Gentileschi'nin kızı ile uğraşmayın canım!" Uzman kişilerin bu tavsiyesi, kulaklarımda bir tehdit gibi ötüyordu. "Orazio'nun kızı" şu, adını dahi anmaya cesaret isteyen insan kategorisine dahilmiş gibi gözüküyordu. Ben de hainlik edip, boyun eğeceğim öyle mi?</p>

  <p>Daha sonra ki yıllar, başka başka yolculuklar sırasında, rastlantı, her seferinde beni aynı tür coşkulara salacak şekilde, sık sık Artemisia'yı belleğimde çağrıştırmıştı. Güvenemiyordum, kaçıyordum. Artemisia fazlasıyla güçlüydü!</p>

  <p>Ondan korkuyordum! İçimden geldiğince, daha karanlık, bilinmeyen, tahtların ardında kalan gücü, haklarında kimselerin bir şeyler bilmediği kahramanları yeğliyordum.</p>

  <p>Orazio'nun kızı beni hainlikle suçladı. Beklemediğim ve ummadığım bir yerde yakaladı beni. Bu yolda babasını kullandı!</p>

  <p>Beş yıl önceydi, Roma'da yaz mevsimini yaşıyorduk. Yapış yapış bir sıcak kentin üstüne çökmüştü, Saint-Luis-des-Français Kilisesi'nde, hayran hayran Caravaggio'nun tablolarını seyrediyordum. Saint Matthieu'nün İmanı adlı tablo önünde birbirini iteleyen kalabalık, beni, kilisenin küçük bir bölümünde bir kenarda sabır içerisinde beklemek zorunda bırakmıştı. Parmaklığa abanmış, bir kubbenin beyazlığına açılan büyük mermer perdenin kıvamlarını, minik bir pencerenin azizliği sonucu oracığa düşen aşı boyası rengindeki ışığı, altınların ve meleklerin oynayışını seyrediyordum. Kılavuzuma sorup defterime notlar alıyordum: Bu kilise, bir kadın, Plautilla Briççi adlı bir kadın tarafından tasarlanmış, çizilmiş ve inşa edilmiş... Bir mimar kadın, Caravaggio zamanında, Papalığa bağlı devletlerde kiliseler inşa etsin, olacak iş mi? Bu düşünce, aklımdaki eski bir öyküyü canlandırıyordu. Bibliotheque Nationale'de, sanat tarihi ile ilgili el yazmalarında, Plautilla Briççi, erkek kardeşiyle birlikte gözüküyor.</p>

  <p>Tabii babasıyla da birlikte... İlk formasyonu ona babası vermiş, ayrıca siparişleri babasının atölyesine borçlu. Plautilla'nın yazgısı bu akrabalığa, baba kız ortaklığında noktalanıyor gibiydi. Onun yaptığı küçük kilisede, onun garip meslek yaşamını düşlerken bir turistin veya kılavuzun sesi, kulağıma şu şaşırtıcı bilgiyi söyledi: "Surda, Saint Matthieu, görüyor musunuz? Bir portre çalışması söz konusu orda.</p>

  <p>Caravaggio, oraya galiba içki arkadaşlarından birinin yüzünü resmetmiş. Bu adam ressam Orazio Gentileschi."</p>

  <p>Orazio ile benim aramda eski bir bağ var, tutkuyla üstlendiğim bir bağ...</p>

  <p>Sanatseverler, tarihçiler, tüccarlar, Orazio Gentileschi'yi resim dünyasının devleri arasına yerleştirmiş olsalar da, halk onu çok fazla tanımıyor. Yine de Louvre'da tuvallerini her gün izlemeye gelenlerin sayısı kaçtır ki? Büyük Galeri'de, tam da Caravaggio'nun Bakire Meryem 'in Ölümü'nün yanı başında, heyecan verici, güzel, nefis mi nefis, fazlasıyla insancıl bir Mısır'dan kaçarken, dinlenme anında, o köşeyi taçlandırmakta. Tablonun altında bir plakada ressamın adı yazıyor:</p>

  <p style="text-align: center;">Orazio Gentileschi (Pisa, 1562-Londra, 1639).</p>

  <p>Prado Müzesi'nde, Hampton Court'da, Nantes'da, yapıttan yapıta gittikçe, gitgide büyüyen bir hayranlıkla, tablolarım keşfetmiştim.</p>

  <p>Orazio Genteleschi, daha Los Angeles'da, ilk kez dikkatimi çektiğinde, bana gizlice, güzelliğin çılgın zevklerini sunmuş oluyordu.</p>

  <p>Kariyerini ve daha sonraki yazgısını düşünmeye cesaret bile edemiyordum.</p>

  <p>Bu kez, Roma Kilisesi içinde, başım dönmüştü. Artık dayanamıyordum. Balıklama, serüvene dalıyordum...</p>

  <p>Orazio Gentileschi ve Artemisia Gentileschi mi? Bir baba ve kızı mı?</p>

  <p>Orazio'nun izini sürerken, Artemisia'nın peşinde gezinirken benim bütün yaşamım sarsıldı. Onların izini süreyim derken, Fransa'yı terk ettim. Hiç tanımadığım yerlerde araştırma gezilerine çıktım, İtalyanca ve Latince öğrendim, paleografi okudum... bütün Avrupa'da, baba-kız Gentileschi'lerin dolaştıkları yerlerde köşe başlarında evler tuttum. Adım adım peşlerinden gittim. Çağlar arasında böyle iz sürmem, benim yaşamımın en büyük serüveni oldu belki de. Vatikan'ın gizli arşivlerinde, Archives notariales, Capitole'de, Roma Tarihi arşiv dairelerinde, devlet arşivlerindeRoma'da, Floransa'da, Venedik'te, Napoli'de, Madrid'de, Paris'te, Londra'da, yüzyılların sararttığı sayısız muazzam kayıt kütüklerinde, binlerce küçük ad ve milyonlarca ölü arasında üst üste bitişen, karışan kahverengi el yazılarının bulunduğu parşömen kağıtlar üstünde -her ikisi de daim vardılar: Orazio ve Artemisia... Vaftiz kayıtlan, borç kayıtları, nikah kontradan, ölümden sonra, mal bildirimleri, onların sesleri, süregiden sessizlik içerisinde de yankılanıyor. Suç bildiriminde bulunuyorlarsa, aşağılayıcı; suçluyorlarsa, intikam duygusu yüklü; mirasa konmuşlarsa ya da mirastan çıkarıyorlarsa, ikiyüzlücedir haykırışlar. Bağışlar, vasiyetler, davalar, tek tek her sözleri, tasdikli, imzalı, zabıt katiplerinin noterlerin huzurlarında verdikleri şekliyle... İkamet adresleri, alışveriş yaptıkları kişiler, hizmetkarlar, yaşamlarının en ince ayrıntısına kadar, kayıtlı olarak, geçen dört yüzyıl, onların anılarını saklı tutmuştu.</p>

  <p>Ama işte birdenbire bu tartışmaların yetmeyeceğini anlayacaktım.</p>

  <p>Onların hikayesini anlatmak için, onların gelip geçtikleri ortamların tarihsel, dinsel ve toplumsal bütünlüğü içerisinde Orazio'nun ve Artemisia'nın yerine geçmek zorundaydım. Caravaggio'nun resmine ve Saint-Pierre Bazilikası'na hükmeden anlayışını ve sanat ortamını yeniden canlandırmak. Daha da eskilere gitmek, araştırmak. Daha derine dalmak.</p>

  <p>Bu ikiliden daha da beteri vardı: Birden, roman türü ayırdına varmak istediğim gerçekliğe tanıklık edebilecek yegane formül gibi gözükecekti bana! Beş yıllık bir araştırmadan sonra içimde beliren Orazio'nun ve Artemisia'nın yazgılarına ihanet etmeme saplantısı ile, birden kurgulama tekniğine gözü kapalı daldım. Serüvenimin dönemeçlerini bilmek, tanımak isteyen okuyucuya, bu durumda, araştırmalarımın öyküsünü oluşturan, varsayımlarıma ve yaptığım seçimlere açıklamalar getiren bu birkaç sayfayı sunuyorum.</p>

  <p>Altı kitap çalışma masamdan hiç kalkmadı, Bunlar, araştırmalarımın kaynağı, temel taşlan oldu. Yazarlarına, derinden teşekkür ediyor, büyük bir hayranlık ve sayısız işbirliği için minnet duygularımı iletiyorum. Benim için her şey, 1976 yılında, Artemisia Gentileschi'nin tablolarının bulunduğu, Los Angeles'taki bir resim sergisinin katalogunu görmemle başladı. Arın Sutherland Harris ve Linda Nochlin'in 1981'de Editions deş Femmes yayınevinin, Fransızca olarak yayımladığı, 1550-1950 yılları arasında yaşamış olan Kadın Ressamlar'ı da benim için önemli bir kaynak oldu.</p>

  <p>Kısa bir süre sonra, 1982 de, yine Editions deş Femmes yayınlan arasında, 1612 yılında gerçekleşen bir tecavüz davasının 'Belgeleri' ve 'Artemisia Gentileschi'nin Mektupları' çıktı. Orijinal metin, Laetitia Martinetti tarafından Latince olarak kaleme alınmış, İtalyancası da, Anne-Marie Sauzeau Boetti, Eva Menzio ve Roland Barth'ın tanıtım yazılan eşliğinde ve Dora Vallier'nin önsözü ile Marie-Anne Toledano tarafından yazılmıştı. Bu kitap, benim için Artemisia'nın sesine ilk giriş oldu. Kısa bir zaman sonra, orijinal basımıyla, Eva Menzio'nun, bir yıl önce İtalya'da yayımlanmış olan 'Artemisia Gentileschi/Agostino Tassi, Atti di un processo Per stupro' adlı kitaba da dalacaktım: Roma Devlet Arşivleri'nde olduğu şekliyle öylece korunmuş olan en önemli ifadelerin, aslına sadık metinleriydi bunlar...</p>

  <p>P. O. L. Tarafından, 1985 yılında (1. Basım 1947 yılında) basılmış olan, 'Artemisia' adlı roman bende yeni yeni görüntüler oluşturacaktır. Bir tarihçi ve sanat eleştirmeni olan yazarı Anna Banti, İtalyanların çok iyi tanıdığı biridir. Ünlü Paragone adlı bir tarih dergisini çıkaran kocası, Roberto Longhi'nin bizzat kendisi, 'Gentileschi padre e figlia' adlı ilk büyük denemenin yazandır. 1916 da kaleme alınan deneme, L'ARTE adlı dergide yayımlanmıştır. Bu makalede Orazio ve Artemisia ile ilgili başvuru kaynaklan incelenmektedir. Roberto Longhi ve Anna Banti, biri bilgi açısından ötekisi hayal gücü açısından, dünyanın bütün müzelerinin ve koleksiyoncularının dikkatini Gentileschi'ler üzerine çeken ilk kişiler oldular.</p>

  <p>Michigan Üniversitesi'nde üzerinde çalıştığı tezini, yakın bir zamanda, Orazio'nun yaşam öyküsü incelemesine dönüştürecek olan R. Ward Bissel, bunu, 'Orazio Gentileschi and the Poetic Tradition in Caravagesque Painting' adı altında 1981 yılında yayımlatacaktır. Bu bugün için Orazio'yu temel konu alan tek kitaptır.</p>

  <p>1976 yılında, Los Angeles sergisini hazırlamaya katılanlardan biri olan Mary Garrad, 1989'da, 'Artemesia Gentileschi: The Image of the Female Hero in Italian Baroque Art' adını vereceği ilk monografi çalışmasını yayımlamak durumunda kalıyordu. Bu nedenle hazırlanmış kataloga ek bölüm olarak, dava tutanaklarının önemli bir bölümünün İngilizce çevirisini ve yayımlanmamış arşiv belgelerinin asılını ilave ediyordu.</p>

  <p>Nihayet, 1991 de, iki İtalyan sanat tarihçisi, Roberto Contini ve Gianni Papi, serginin 'Artemisia' adını verdiği katalogunu hazırlıyor ve bunu, Floransa'daki Casa Buanoratti'ye daha sonra da Roma'daki San Michele Manastırı'na gönderiyordu. Bu, tümüyle Artemisia Gentileschi'ye ayrılan ilk sergi olmuştur.</p>

  <p>Bütün bunlar benim romanımı oluşturmamı sağlayan belgelerdir.</p>

  <p>Şansım, şaşkınlık verici keşifler yapmama sık sık yardım ettiyse de yazgı, bazen de acımasızca intikamını aldı benden. Özellikle de Napoli'de. Muhasebe defterlerine dalışlarım, noterlerin kayıtlarına, yöre ve bucak kilise ve başpiskoposluklarınca muhafaza edilen dinsel akit belgelerine inatla, tekrar tekrar geri dönmeme karşın, Napoli arşivlerinden hep eli boş, şaşkın dönmüşümdür. İşte bu boşluk, Artemisia'nın Napoli'deki yaşam bölümlerine kadar, yapılmış yarım yamalak ek bilgilere bir açıklık getirecektir. Bu eksiği orada, onun bulunduğu ortamları betimleyerek gidermeye çalıştım.</p>

  <p>Buna karşılık Roma, bana şans getirdi. Papalık'taki hükümet örgütlerinin ve devletin, Agostino Tassi'ye karşı, ırza geçme ve pezevenklikten açtığı davanın aslına değgin tutanaklar, eğer, Archive di Stato di Roma'da (buna ben bundan böyle ASR. diyeceğim) gayet güzel bir biçimde, ulaşılabilir nitelikte idi.</p>

  <p>(Tribunale Criminate del Governatore -buna da TCG diyeceğim- processi, sec. xvu, vol. 104, 270-447 eski usul sayfalamada; 1-340 yeni sayfalama düzeninde), bildiğim kadarıyla, bütünüyle ne Fransızcaya çevrilmiştir ne de yeniden kaleme alınmıştır. Hala ilk günkü durumunda korunmaktadır. Durum böyleyken, sıradan bir sürü küçük insanın sayısız tanıklıkları, davanın mantığını ve yapısını anlamak için kaçınılmazdır. Papalık Roma'sında, ceza sistemindeki mutlak akılcılık bugünün çağdaş jüri üyelerini hayran bırakacak niteliktedir. Dava özünün halka duyurulmasındaki hakemlik yapma izlenimine göre, yargı adamları, insan psikolojisi denince, yorulmak bilmez bir merak gösterirlerdi. Yargıçlar, tam bir doğruluk içerisindeydiler. Yasayı uygulamaya koymada tereddüt etmediler. Böylesi bir hukuki metinde, tarihçilerin bugüne kadar pek tatmin olmadıkları dokuz ay süren bir sorgulama süresi bitiminde varılan hüküm kararındaki bir yanlışlık olasılığı, bana bir yanlış yorumlama gibi gözüküyor.</p>

  <p>Davanın anahtarı olan çok sayıdaki parçalar gibi, Agostino Tassi'yi mahkûm eden karar metni de bugüne dek korunmuş. Bu belgeler, Devlet Ağır Ceza Mahkemesi'nin sayısız yargı tutanağı arasına karışmış ve dağılmış haliyle Roma Devlet Arşivleri'nde bulunmaktadır. Orazio Gentileschi'nin ölüm haberi, Toscana Dükü'nün ajanının Londra'dan Floransa'ya gönderdiği acil haberde görülüyor. Amergio Salvetti adlı bu ajan, tek başına bir roman konusudur. Eğer 1639 yılında, İngiltere'de bulunuyorsa, bu, Lucques kentinin onu öldürtmek için tuttuğu katillerin hançerinden kaçmak içindir. Erkek kardeşi, orada idam edilmiştir ve ailesi de bütün bireyleri ile, kovulmuş, mallarına el konmuştur. Asıl soyadı Salvetti değil; lakabı, Alessandro Antelminelli'dir. 11 Şubat 1638'de (Roma takviminde, 1639) şöyle yazar: "Mori quatro giorni, il Gentileschi, famoso pittore, regrettato molto da Şua Maesta e da ogn'altro amatöre di quella."</p>

  <p>Bu belge, Archivio di Stato di Firenze, Carteggio Mediceo 4199, kaydıyla arşivlerde saklanmaktadır. R. Ward Bissel tarafından, Orazio üzerine yapılan araştırma metninde yer almaktadır, (öp. çit.) ve ayrıca Anna Marina Crino, değerli makalesinde kullanmaktadır:</p>

  <p>"Rintracciata la data di morte di Orazio Gentileschi" diyerek...</p>

  <p>Artemisia 17. yüzyıl barok İtalya'sından ölümsüzlük uğruna, bir baba ile kızı arasında yaşanan düello Artemisia, ün ve özgürlüğe ulaşmak için yaşadığı toplumdaki bütün kuralları yıkan, yapıtlarıyla da ölümsüzlüğe ulaşan tarihteki ilk büyük kadın ressamlardan, Artemisia Gentileschi'nin (Roma 1597-Napoli 1652) serüvenidir.</p>

  <p>Roma'da, yılında Sanatçılar Mahallesindeki bir atölyede, genç ressam Artemisia yeteneğini kanıtlamak için büyük bir savaşım vermektedir. En büyük rakibiyse, resim dalındaki ustası, ünlü ressam, babası, Orazio Gentileschi'dir. Ama kader Orazio'nun kızıyla ilgili planlarını altüst eder: Böylece aralarında, sırasıyla hem babanın hem de kızının kurban ve kazanan olacağı bir düello başlar.</p>

  <p>Artemisia, kan bağı olan iki insan arasındaki çılgınca sevginin, şefkatin ve nefretin dramıdır. Sanatın, iktidar ve siyaret anlamına iki ressam arasındaki acıklı rekabetin öyküsüdür. Artemisia, aynı zamanda, güzelliğe ulaşmaya çalışan insanların, bu tutkularının ortaya çıktığı Roma, Floransa, Napoli, Venedik, Londra gibi kentlerin tarihidir.</p>
</body>
</html>
