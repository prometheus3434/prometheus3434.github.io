<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <h3><br /></h3>

  <h3>Bölüm V - BARIŞIN VE SANATIN ZAFERİ</h3>

  <p style="text-align: right;">Put ve resi̇m düşmanlarının tabloları yaktıkları bir zamanda Londra</p>

  <p style="text-align: right;">Kasım 1638</p>

  <p><br /></p>

  <p>— Yani ölecek miyiz? diye sordu Francesca sakin bir sesle annesine.</p>

  <p>— Tanrı buna izin vermeyecektir: Yapacak daha çok işimiz var, bizim için ölüm zamanı değil...</p>

  <p>— Peki, ya öteki kadınlar için?</p>

  <p>Çocuk, geminin güvertesinde hiç çekinmeden kusup duran hizmetçi kadınlar ve diğerlerinin üzerinde bakışlarını gezdirdi! Ana kraliçe birinci gemide yolculuğunu sürdürüyordu. Artemisia ve kızı önlerinde, dalga çukurunda ilerleyen geminin şişen yelkenine bakmaktaydılar. Fırtınanın savurduğu her dalgada atların kişneyişini, korku içindeki maymunların ve papağanların çığlıklarını, birkaç adım önlerinde sağlama alınmış arabaların tekerleklerini tutan urganların gıcırtısını işitiyorlardı. Kendir ip her an kopabilir, arabalar küpeşteye kadar yuvarlanıp her ikisini de ezebilirdi.</p>

  <p>Üç gündür, fırtına kraliyet filosunun Douvres'a yanaşmasını önceden bilindiği biçimde engelliyordu. Dalgalar ve çakan şimşekler arasında, karada kıpırdanan küçücük insanlar fark ediliyordu. Büyük bir olasılıkla I. Charles'ın hanesinden soylular, Majesteleri Ana Kraliçe'nin gelişini sabır içinde bekleyen kentin belediye başkanı ve önemli kişileri olmalıydılar. Ama, çiçeklerle süslenmiş kayıklardan hiçbiri onlara ulaşmak amacıyla limandan ayrılma tehlikesini göze alamıyordu.</p>

  <p>Marie de Medicis ve adamları, dünyayla ilişkisi kesilmiş durumda, sallantı içinde, kararsız, kıyının birkaç mil açığında çarpalayıp duruyorlardı. "Amaca bu denli yakınken," diye düşünüyordu Artemisia... (bu kadar yakınken!) Dalgakırana savrulmuş kayıklara, kayalara çarpıp parçalanan sallara ve kıyıdaki insanlara bakıp duruyordu. Belki Orazio da bu kalabalığın içindeydi. "Ben ona ulaşabilecek miyim acaba?"</p>

  <p>— Ölmeyeceğimizden emin misin? diye sordu Francesca.</p>

  <p>Ablası gibi, insanı yüreğinden vuran ve rahatsız eden sorular sorma yeteneğine sahipti o da. Ama, Prudenzia'nın düş gücü onda yoktu, tehlikeyi kestiremediği için korkuyu da bilmiyordu. Ergenlik dönemindeydi, ama annesinden daha uzun boyluydu. Artemisia'nın gençliğinde olduğu gibi, o da sıska bir bedene sahipti.</p>

  <p>— Bak, diye üsteledi: Kusmayan kadınlar papaza günah çıkartıyorlar.</p>

  <p>Karşılıklı helalleşiyorlar birbirleriyle, kucaklaşıp ağlıyorlar. Ölmeye hazırlanıyorlar.</p>

  <p>Artemisia arkasına dönmedi.</p>

  <p>Rüzgar alnına çarpıyordu, ama deniz tutmasından dolayı sararan rengini pembeleştirmiyordu. Saçları her zamankinden daha koyu kahverengi, hatta yağmur altında neredeyse kapkaraydı, tek bir ak teli yokmuş gibi kara gözüküyordu.</p>

  <p>Yaşı ilerledikçe bedeni ağırlaşmıştı. Temmuz ayında kırk beşine basmıştı. Dimdik duruşluydu, gözleri bir vakitlerin aynı ateşiyle parlıyordu. Yine de, rıhtımdaki topluluğu araştırıp duran bakışlarındaki sıkıntı, gözyaşı perdesi ardından kıvılcımlar saçar gibi gözüken koyu kahve gözbebekleri, sabırsızlıktan daha ötesini ele veriyordu: Korkusuz demlemeyecek bir tür ateş.</p>

  <p>Sonuçta gemi, Douvres'da limana yanaşamadı, fakat üç gün sonra, Essex'de, Harwich Limanı'nda yanaşmayı başardı. Ana Kraliçe Marie de Medicis, tam bir hafta dinlendi orada, sonra tantanalı bir törenle, kortej halinde başkente doğru yola koyuldu.</p>

  <p>I. Charles, kayınvalidesini karşılamaya -doğrudan kendisi- Londra Kapısı'na geldi. Çevresindeki soylular arasında sarayın bildik ressamı yoktu. Orazio Gentileschi, kızına, onu Greenwich Şatosu'nda beklediği haberini gönderdi. Onu Thames Nehri kıyısındaki bir sarayda karşılayacaktı. Tüm yaşamı boyunca korktuğu buluşma anını, yaşlı sanatçı yine ileri bir tarihe atıyordu.</p>

  <p>Kuşku yok ki, Orazio onu yardım etmesi için çağırmıştı; Artemisia'ya ihtiyacı vardı. Bir zamanlar Agostino Tassi'nin önsezilerine dayanarak söylediği gibi, onu, başladığı işi bitirsin diye çağırmıştı.</p>

  <p>"Gentileschi Atölyesi"ni kursun, tamamlayamadığı o devasa yapıtı, bitirsin istiyordu. Ama bu istek şimdilik bir bahane gibiydi. Bu görüşme için aylardır hazırlanıyordu ve karşılaşmalarının görkemli olmasını istiyordu. Orazio, her şeyi sahnelermişcesine kafasında tasarlamıştı... Ölümün eşiğindeyken kendine yakışır bir karşılaşma istiyordu. O sahada, yani, yeniden buluşma anında bile...</p>

  <p>Artemisia hemen onun peşinde, birkaç adım gerisindeydi. La Haye'e beraber gittikleri yol boyunca hep, Marie de Medicis'yi etkilemeye çalışmıştı. Sapkınlar ülkesinde, kimliği belirsiz bir yolcu, sonsuz bir kısır döngü içinde, bütün kötülüklerin yerle bir ettiği kırık yürekli bir gezgin gibi sunmuyordu kendini. Tersine, kendisi gibi İtalyan ve Katolik olan bir kraliçenin maiyetinde bir hanımefendi, sorguçlu arabalardan ağır ağır çıkan bir aristokrat gibi görünüyordu.</p>

  <p>Boru sesleri arasında, yol boyunca İngiltere kentlerinden şölenlerle geçen Majesteleri I. Charles'ın huzuruna, kendi babası tarafından değil de, üç kralın anne ya da kayınvalidesi olan bir şahsiyet tarafından çıkarılıyordu.</p>

  <p>Orozio ve Artemisia'nın her ikisi de, içlerinden birinin kibirli burnunun kırılmasını arzuluyordu. Her ikisi de, kendi yeteneğine güveni- yordu. Kız evlat olarak sevgisi, Artemisia'nın çılgın serüvenine yön vermiş, baskın gelmişse de, sevgi bunun yalnızca bir yönünü oluşturuyordu.</p>

  <p>Zira aralarında son bir düello söz konusuydu! Kararı Tanrı katına götürüyorlardı; Adeta, yargının "kim haklı?" sınamasına başvuruyorlardı! Artık Tanrı bu sancılı soruya bir yanıt vermeliydi:</p>

  <p>"Ustası mı, öğrencisi mi? Babası mı, kızı mı, hangisi en büyük ressamdı?"</p>

  <p>Bu kapışma için, ta Floransa'daki ilk başarılarından bu yana, peşinde olduğu bu gerçek için, Artemisia meydan okuyordu.</p>

  <p>"İngilizler anlaşılmaz bir halk [...]. Ziyaretlerine bir karşılık vermek için aştığınız deniz onların mizaçlarının bir göstergesidir." Elçisinin, Londra'daki Katoliklerin inanç özgürlüğü üzerine hazırladığı raporu çok iyimser bulan Papa VIII. Urbain, uyarıcı nitelikteki konuşmasında -içine doğmuş gibi- Papalık Büyükelçisi'ne düşüncelerini böyle ifade ediyordu.</p>

  <p>Bu aşırı iyimser yaklaşım zaten I. Charles'ın bütün çevresinin yakalanmış olduğu bir hastalıktı. Otuz Yıl Savaşı ana kıtayı kasıp kavuruyordu ve Ana Kraliçe Marie de Medicis, İngiltere'ye doğru yola çıkıyordu. Ama İngiltere kralı kendisini Hıristiyan dünyasının en mutlu hükümdarı olarak nitelendiriyordu. Doğruyu söylüyordu:</p>

  <p>Hayal içinde yaşıyorlardı, sanatı koruması altına alarak, tablolar biriktirerek, I. Charles hayalini gerçekleştirmekteydi. Sürekli var olan değişmez bir toplumun biçim ve simgelerini denetimi altına almak; krallığını savaş çığlıklarından ve dünya zevklerinden soyutlamak; sanatçı dünyasına, kendisine hizmet etmesi için egemen olmak, İngiltere parlamentosunu emri altına aldığı gibi, sanatçılara da hükmetmesini sağlıyordu. V</p>

  <p>Sarayın düzenlediği sayısız eğlenceler sırasında kral ve kraliçe, sahneye simgesel giysileriyle Olimpos tanrıları gibi yukarıdan sahneye, şimşek gürültüleri ve efektleri içinde inerlerdi. Bunları, krallığın mimarı ünlü İnigo Jones, onlar için özel olarak düzenlerdir.</p>

  <p>Bu ünlü mimar, Hanriette Marie'nin isteği üzerine İngiltere'nin, VIII.</p>

  <p>Henri'den bu yana görmüş olduğu Katolik havailiğin ve Roma türü kiliselerin en gösterişlisini -Somerset Chapel- inşa etmişti.</p>

  <p>Altın ve gümüş anmalıklar, kudas kitapları, kupalar; işlemeli atkılar; ayinlerin görkemi -üstünlüğün, gerçek imanın belirtisi- ruhları sarsmak, yüreklere dokunmalıydı. En azından, kraliçenin Fransisken papazlarının istekleri bu doğrultudaydı, Henriette-Marie, Fransa'dan, sapkın bir ülkedeki halka egemen olup onları döndürmek, yola getirmek için ayrılmıştı. Evliliği, yalnızca siyasal bir bağ, özel ya da dinsel bir görev gibi görünüyordu. Ta gönülden duyulan bir Tanrı çağrısı. Roma ve Paris'in, kraliçeden İngiltere'yi imana getirmesinden başka bir şey beklediği yoktu. Bir Protestan ile birleşmesine izin veren özel belgeyi imzalayarak, Papa VIII. Urbain, kraliçenin vaftiz babası, "Baskı altında ezilen halkının Esther'i", Katoliklerin koruyucu meleği olmasını kesin biçimde istemişti ondan. O zaman, I. Charles'ın ve Henriette-Marie'nin yaşamlarının en ince ayrıntısına dek birlikte karar verecek biçimde birbirlerini deliler gibi sevecekleri kimsenin aklından geçmemişti. Birliktelikleri, sevgisi, kralı olsa olsa sofuluğa itebilirdi: Şu kilise -Somerset Chapel- I. Charles'ın sevgili karısına armağanı oluyordu.</p>

  <p>'İyi' niyetli kral, manevra alanının, bütün Avrupa'yı ve kendi ülkesini ayağa kaldırıp sarsmakta olan dinsel bağnazlık içinde daraldığını ve bu nedenle kendine rahat bir yol açamayacağını kestiremiyordu.</p>

  <p>Kuşkusuz, yüz yıldır, Anglikanizm, tebaasının resmi dini olmuştu.</p>

  <p>Ama, VIII. Henri tarafından kurulan inanç biçimi, yadsınan bir din olarak kalıyordu: İngiliz Kalvinistlerin büyük bir bölümü, papa dini olan Katoliklikle arasında çözümlenemeyecek bir anlaşmazlık görüyordu. Bu katı bölücü edimin üyelerine "Püritel" deniyordu.</p>

  <p>Daha saf bir Hırıstiyanlık yanlısı kişiler, kurtuluşu yalnızca İncil'de buluyor ve tinsel başkan olarak kralın gücünü kabul etmeyip, bütün saray sanatlarını da mahkûm ediyorlardı. Onların gözünde resim, müzik, şiir, duyuları büyülüyor ve ruhları bozuyordu. Güzellik yalnızca bir tuzaktı, Seylan'ın insanları mahvetmek için girdiği bir kılıktı.</p>

  <p>1638 yılı sonunda, dinsel anlaşmazlıkların krala bağlı Anglikanlarla, İskoçyalı Presbiteryenler arasında iç savaşa dönüştüğü bir sırada; Londralı Püritenler, Kraliçe Henriette'i ülkedeki bütün felaketlerden sorumlu tutarak suçladığı bir sırada, Ana Kraliçe Marie de Medicis, dört yüz atı ve altı arabasının ardındaki markiz ve barones, cüce, keşiş ve günah çıkartan papaz sürüsü olduğu halde, kent içinde cirit atıyordu. Ortadaki varlığı, davranışları, Protestanlara meydan okumayı hedef alan korkunç bir kışkırtma hareketinden başka bir şey değilmiş gibi görünüyordu. Kendini dine, imana adamış kraliçe, küçük dua yerini, mumlarla aydınlatılan cenaze odasına dönüştürüyor ve duymak isteyen herkese damadının doğru yola döndürülmesini, kendisinin üstlendiğini bağıra çağıra söylüyordu...</p>

  <p>Durum böyleyken, I. Charles'ın mezhep değiştirmesi İngiltere'nin, Kralın bir Katolik kadınla evlenmesinden bu yana beklediği bir ihanetti. Halkının ona duyduğu güvensizlik, Mantova yapıtlarının gemiden boşalttırmasıyla başlıyordu. Bugün Anglikan ve Püritenler parklarda kalçalarını açıkta bırakan yüzlerce çıplak heykele, şatolarda biriken put benzeri tanrıçalara, mihraplarda ki tablolara, galerileri süsleyen meleklere ve haçlara kuşkuyla bakmaktaydılar.</p>

  <p>Hazineye bu kadar pahalıya patlayan, Protestanların Re Adası önünde uğradıkları bozgunda büyük payı olan bu denli değerli eşya konusunda ne düşünebilir ki insan? Dört yıldır, Roma'dan gelen sandıklar, tabloların yerine varması, Papa'nın hazinelerine kattığı heykeller, Londralıların kafasını karıştırıyordu. Acaba kral ruhunu şeytana mı satmıştı?</p>

  <p>Katoliklerin umutları ve protestanların korkuları, I. Charles'ı amaçlarından çok başka şeylerdi. Kral dinsel törenlerde, güzelliğin rolü ve işlevi üzerine düşündüğünde, mezhep değiştirmek fikrini aklının ucundan bile geçmiyordu. Krallığının ruhani başkanı ayrıcalıklarından vazgeçme kararında değildi, ama bunları tamamen Papa'ya bırakmaya niyetili de değildi! İşte bunu kimseler anlamıyordu: Katolikler ve Püritenler, kraliçenin onun yüreği üzerinde etkili oluşuna ve Papa'nın armağanlarının kralın ruhunu efsunladığına inanmakta uzlaşıyorlardı. Aşkın baş döndüren coşkusu ve sanatın etkileme gücü -kimilerinin gözünde Şeytanın kötülük ortağı; kimilerine göre de Tanrı'nın yardımcıları- kralın tablolara, din yolunda şehit edilenleri gösteren resimlere, Maria Magdakna'nın Kendinden Geçişi ve Majesteleri Kılığında Meryem gibi konulara olan ilgi ve tutkusu, Londra'da, günaha girmeyle aynı anlama gelir olmuştu. Marie de Medicis, resmin, damadının, aklı üzerindeki etkisine o denli inanmıştı ki, bir zamanlar Orazio Gentileschi'nin fırçasını ona bırakmıştı ve bu gün de bir başka ressamın, bir Katolik ve Roma kökenli İtalyan ressamınkini yine ona getiriyordu. Niçin kanşıyordu acaba bu işe? "Kim ki Vatikan'ın kutsanmış tohumları, madalyonları ve papa tarafından kutsanmış gibi görünen her türlü nesneyi; örneğin mihrabı gösteren tabloları, dinsel resim ve tasvirlerle haçlarıİngiltere'ye getirir, o kişi krala karşı gelme suçunu işlemiş olacak, suçlanacaktır," diye yasaya özel bir madde konmuştu. I. Elisabeth döneminde aynı biçimde, Katolik putperestler hapse atılacaktır. Oradan tahta bir kafes üstünde sürüklenecek, cellat onu işkence direğine bağlayacaktır.</p>

  <p>Boğulmadan biraz önce, cellat onu asılı tutan ipi kesecek, büyükçe bir ateşin yanına, yere yatıracaktır. Onu çırılçıplak soyacak ve adını söylemeye utandığımız organını kesecek ve o şeyi ateşe atacaktır.</p>

  <p>Sonra cellat onun karnını yaracak, bağırsaklarını sökecek, hala çarpmakta olan kalbini çıkartacaktır ve yüksek sesle: 'İşte bir hainin yüreği!' diye haykırarak İngiliz halkına gösterecektir!"</p>

  <p>İşte bu tür gelenekleri olan; papanın Deccal, Katolik bir kişinin bir Yahudi Judas ve ressamın da, bir kafir olarak görüldüğü bir ülkede, Orazio meslek yaşamının başyapıtını bitiriyordu: Kraliçe HenrietteMarie'nin Greenwich'teki Delices* adını taşıyan evindeki balo salonunun tavanı için gerçekleştirdiği, dokuz devasa tuvalden oluşan yapıtı.</p>

  <p style="text-align: right;">* Delices: Büyük zevkler, mutluluklar.</p>

  <p>Babasına doğru yaptığı uzun yolculuğu boyunca, Artemisia onu bir daha hiçbir zaman görememe korkusuna kapılmıştı. Douvres ve Harswich surlarına yaklaşan geminin güvertesinde dimdik durmuş, İngiltere kıyılarını gözleriyle taramıştı. Kıyıda kardeşi Francesco'yu tanıyınca, uzun boylu siluetinin ona doğru ilerleyişini görünce -umduğu adam yerine bu- hiç kuşkusu kalmamıştı: Evet, çok geç kalmıştı. Orazio çoktan ölmüş olmalıydı. Onu kaybetmenin acısı öylesine yıldırım gibi vurmuştu ki, üzüntüsü artık hiç gitmeyecekti.</p>

  <p>Tepeden tırnağa ürperdi. Francesco onu daha sonra bu konuda rahatlattıktan, babalarının olabildiğince iyi olduğu üzerine yeminler edip, bir tutsak gibi çalıştığını, zamanının bir dakikasını bile boşa geçiremeyeceğini, tüm gücünü yapıtına harcadığını anlattıktan sonra bile, Artemisia'nın acısı dinmemişti. Nasıl olur? O, çağrısına yanıt verip bütün Avrupa'yı aşıp gelsin, küçücük kızını binbir tehlikeye atsın, ama babası bir kaşılama özverisini göstermesin!</p>

  <p>Kiminle alay ettiğinin farkında mıydı? Öfke içindeydi, bozulmuştu.</p>

  <p>Yaşlı sanatçının bu son çağrısını kabalık göstererek reddetti: Hayır, Greenwich Şatosu'na, onun atölyesine gitmeyecek onunla buluşmayacaktı.</p>

  <p>Artemisia, White-Hall Sarayı'nın Bear adlı galerisinin yüksek pencerelerinden nehre bakıyordu. Şatonun dibinde bir direkler ormanı sanki tüm perspektifleri kapatıyordu. Kentin daracık patikaları, kurşuni renkli sulara atılmak için uzayıp gidiyorlardı.</p>

  <p>Nehrin aşağı tarafında, taş bloklar ve ağaç kütükleriyle yüklü koca mavnalar depoların önüne yanaşmaya çalışıyorlardı. Açık denizde, küçük tonajlı gemiler toplarını kimbilir hangi elçi için gümbürdetiyor; yaylım ateş, İstakoz satan kadınların çığlıkları, işkembe satıcılarının küfürleri ve arabacıların hakaret dolu sözleri arasında yankılar yaparak yayılıyordu. Londra, bir gürültü ve patırtıydı kentiydi sanki.</p>

  <p>Artemisia, alnını cama dayamış, gözünü akıp giden su şeridinden, kentin can damarı olan Thames'ten ayıramıyordu. Kayıklar, mavnalar, sallar ve Londralıların nehri geçişte kullandıktan tek araç olan, küçük tekne filosu bir kıyıdan ötekine gidip geliyordu. Zira krallığın bu en geniş kentinin tek bir köprüsü vardı. London Bridge; dükkanları ve evleriyle tıklım tıklım ve ölüme mahkûm edilenlerin kazıklara takılı kafalarının dikildiği kapısı ile, tıkış tıkış.</p>

  <p>"Gelmeyecek," diyordu babasını düşünerek, "onu daha fazla beklememin bir anlamı yok... Tanrım o, ilk adımı atmaktansa ölmeyi yeğler." Her şeyi kabullenmiş bir halde, bir zamanlar Sanatçılar Mahallesi'nde, her iki ressamın da kendini ötekinden üstün gördüğü, selamlaşmayı reddettikleri zamanlardaki terslikler aklına geliyordu. Corso Sokağı'nda, Gentileschi ile Baglione'nin karşılaşmalarını anımsıyordu, her ikisi de ötekinin şapkasını önce çıkarıp selam vermesini beklerdi. Bu selam ve öncelik hakkı sorunu, • şapka çıkarma davaları, sonunda onları iftira davalarına kadar götürmüştü, "Babam gelmeyecek." İçini çekti Artemisia. Eğer kış olmasaydı, çoktan dönüş için gemiye binmiş olurdu. İngiltere Sarayı'nın onu iyi karşılamadığı için değildi elbette! Kral, kraliçe ve ana kraliçe onu ilgiye boğuyorlardı. Kızı Francesca ile birlikte Saint James Sarayı'nda, Marie Medicis'nin maiyetindeki hanımlara ayrılan dairelerde kalıyordu. Orada, Tiziano'nun tuvallerini hayranlıkla izliyordu. Kendi elinden çıkmış portresi de, Hampton Court Krallık Konutu'nun baş köşesindeydi. Günde iki kez, saray efradı Artemisia Gentileschi'nin portresinin önünden geçmekteydi. Tıpkı, kendisinin de Nicholas Lanier'nin portresi önünden geçmesi gibi. Müzisyenin Van Dyck tarafından yapılmış portresi, Artemisia'nın arkasındaydi: Whitehall'da; Bear Gallerisi'ndeki otuz beş tablo arasında, bu tuval bir başyapıt özelliğini taşıyordu. Artemisia'nın ona bakmaya cesareti yoktu. Zira, her ne kadar, Artemisia Gentileschi ve Nicholas Lanier'nin yüzleri, krallığın en tepesinde duvarlarda güzellik yarışına girmiş olsalar da, modellik yapmış olan her iki sanatçı da henüz yeniden karşı karşıya gelmemişlerdi. Lanier, küllenmiş aşkının yaratacağı kargaşadan mı kaçıyordu? İngiltere'ye geldiğinden bu yana Artemisia onunla ilgili bilgiler ediniyordu. Elli yaşındaki, Nicholas Lanier hala ele avuca sığmaz, korkusuz bir erkek ve mükemmel bir müzisyen sayılıyordu.</p>

  <p>Çocuğu yoktu. Dolaşıp duruyordu yeryüzünde, ama dönüp dolaşıp yine de eşinin, akıllı bir kadın olup gölgede kalmayı bilen tatlı Elisabeth'in yanına dönüyordu. Bu gün acaba nasıl biri olmuştu Nicholas, neye benziyordu? Yerinde duramayan Artemisia pencereden ayrılıp görkemli tablolara yanaştı.</p>

  <p>Tuval, ilişkilerinin sürdüğü dönemde, belki de, Venedik'ten sonra Anvers'e geçtiği dönemde yapılmış olmalıydı. Artemisia, onun bu kırmızı çizgili hırkasını omuzuna atmak için kolunun altında katlayarak topladığı pelerinini, parmağındaki şövalye yüzüğü iyi tanıyordu. Belleğinde yer etmiş nice anı arasında bu çok sevgili yüzü, ona bakar gibi eğilen ve ona hala bir şeyler soran şu gri gözleri ve bakışlarındaki sert yoğunluğu yakalıyordu yeniden. Artemisia, sol elin hemen üzerinde yapılan değişiklikleri incelemek amacıyla ilerledi: Van Dyck -belki de Lanier mi?- elinde tuttuğu lavtayı silmiş, yerine bir kılıç tutuşturmuştu. Saray nedimleri, bu portrenin niteliğinin, I. Charles'da, tabloyu yapan sanatçıya hayranlık uyandırdığını anlatıyorlardı. Van Dyk'ı, Orazio Gentileschi'nin aldığı zaten oldukça dolgun ödentilerden iki kat daha fazla bir ücret karşılığı İngiltere'de oturmaya davet etmişti kral.</p>

  <p>Artemisia'nın yüzünde bir gülümseyiş belirdi. Bu ayrıntı nasıl olmuş da daha önce gözünden kaçmıştı? Anvers'li ressamın bu yapıtında, çok iyi bildiği bazı teknikleri yakalıyordu Artemisia. Model Nicholas kahverengi bir duvar pano önünde ayakta duruyor gibiydi.</p>

  <p>Sol tarafta neredeyse tuvalin dörtte birini kaplayan bir manzara; gökyüzünün bir ayrıntısı görüş ufkunu açmakta... Duvarla gökyüzü arasındaki sınırı belirleyen nokta, taş desenleri, arasında belli aralıklarla çıkıver-miş bitkiler, sarkan yapraklar, hepsi babasının biçemini çağrıştırıyordu. Bunlar onun tipik motifleriydi...</p>

  <p>Gentileschi'nin Van Dyck gibi bir büyük sanatçıyı etkilemesinde hiçbir şaşırtıcı yan yoktu: Her iki sanatçı aşağı yukarı on beş yıl önce Cenova'da tanışmışlardı. Ne var ki, Nicholas'ın yüzünün, Orazio'nun resim tekniklerinin, aynı tuvalde bir araya geldiğini görmek Artemisia'yı beklenmedik biçimde heyecanlandırmıştı. Bu, yolculuğa karar verirken kafasına koyduğu şeye ulaşmak gereksinimi uyandırıyordu Artemisia'da. "Hemen yarın gidip göreceğim işini."</p>

  <p>Birden bu karara vardı. Hemen Greenwich'e gidecekti. Bir kereliğine. Babasının yapıtını görüp, ondan beklediği işin büyüklüğüne, kendi yaşamına, geçmişe ve geleceğe ilişkin kararlarını verecekti. Yarın, kafasına adeta saplanan bu soruya yanıt bulacaktı: Artemisia Gentileschi'nin sanatının değeri nedir?</p>

  <p>Sisler içerisinde, ayak sesleri tahta döşemede çınlıyordu. Nehrin sularına dalacakmış gibi uzanan dalgakırana indi, gel-git nedeniyle suları alçalan Thames Nehri, uzaklara çekiliyordu.</p>

  <p>Ani bir kararla, Orazio'ya duyduğu kavuşma isteği; sabahın köründeki bu telaş, birden verilmiş bir kararla ortaya çıkmış olan Orazio'yla konuşma isteğini, bir sevgi gösterisiymiş gibi düşündürse de, yine de Artemisia kendisini bekleyen tuzakları aklından çıkarmıyordu. Dahası, bunlara büyük bir özenle hazırlanmıştı. Önce, giyeceği tuvalet için hazırlık yapmıştı. Evlenme teklif eden taliplisiyle buluşmaya giden bir sevgilinin titizliği içinde giyinmişti. Soğuk hava ve rüzgar, onu, samur kürküne sarınmaya zorluyordu. Eh, bu iyiydi.</p>

  <p>Kürk kapşonunun, saç bukleleriyle karışan ışıklı yansısı gözünü alıyordu. Yalnızca gözleriydi ortada kalan; zira bir maske takmıştı yüzüne. Ne casuslardan kaçmak için, ne Venedik'te ve ne de karnaval kalabalığına karışıp gitmek içindi bu maske. Bütün İngiliz soyluları gibi maskeyi tenini kızartı ve çatlaklardan korumak için takmıştı. Etekliği, eldiveniyle aynı kahverengi tonundaydı. Geniş tuvaletinin bütün pillerini önde toplamıştı. Drapelerin devinimi, belinden üstünün; bedeninin güzelliğini ortaya çıkarıyor ve ayakkabılarının gül biçimli rozeti ile yüksek ökçelerini ortaya çıkarıyordu. Nehirde karşıya gidip gelen çok sayıdaki kayıklardan birine seslendi uzaktan.</p>

  <p>Yağmurlu havalarda yolcuların barınak altında olmasını sağlayan kabin ile köprü arasındaki açıklıkta bir tabureye oturarak, kendisini onu babasına kadar götüren son yolculuğa bırakıyordu. Londra'nın çatılarında, diken gibi sıralanmış bacalardan kara duman şeritleri yükseliyordu. Bunlar, Newcastle madenlerinden çıkartılan kömürün dumanlarıydı. Yirmi yıldır, bütün evler kömürle ısıtılıyordu. Hava kirliliği, geniz yakan, yanmış kömürlerden çıkan koku, öylesine berbattı ki, ağaçlar bu havada soluksuz kalıp ölmekteydiler. Pis kokuyu önlemek ve havayı temizlemek için her evde dolap kapaklarının topuzlarına, kuru lavanta, biberiye ya da yasemin dolu çiçek keseleri asıyorlardı. Bu renkli küçük keselerden İngiltere Kralı'nın resim galerilerinin kapılarını açan gümüş kaplama anahtarların ucunda da bulunurdu. Londra'ya geldiğinden bu yana, her an, farkında olmaksızın burada bulduğu, gördüğü her şeyi, İtalya'da bıraktığı şeyle karşılaştırıyordu. Onda ne bir pişmanlık, ne bir eskiye özlem olmadığı gibi, kendisini çevreleyen her şeyin belli bir düzen içinde dökümü, sayımı da söz konusu değildi. Işığın soğukluğunu, renklerin tekdüzeliğini, araç gereçteki yapmacıklığı, tüm bu tuğlaların ve bu tahtanın hüznünü saptıyordu. Yeni saray bloklarının ve mermerle kaplı Whitehall Malikanesi'nin önünden, nehirden, bütün bu parıltı ve güzellikten hiç etkilenmeden, ağır ağır geçip gidiyordu. Onun gözünde bütün manzara kara ve sivriydi. Dahası, bahçelerin uyumu, küçük duvarların avlular oluşturması, kavakların dizi dizi durması ve okların sıralanışı, Westminster Katedrali'nin iki kulesinin kusursuz simetrisi ona boğuk, sıkıcı geliyordu. Gördüğü ya da duyduğu her şeyde, hareketlerde, Londra yaşamında, insanı tehdit eden bir şeyler buluyordu. Sanki önleyemediği bir şiddet kuluçkaya yatmış da onu bekliyordu. Başının üzerinde dönen kargaların gakla-ması, bir zamanlar Tiber Irmağı üzerinde kuşların dönüp durması gibi, ona Roma'daki martıların çığlığının korkunç bir yankısıymış gibi geliyordu. Çocukluğunun kenti belleğinden hiç çıkmıyordu: Napoli Körfezi, Venedik'in gizemli havası, ya da Floransa'nın o nefis zerafeti; Roma'nın ışığı onda saplantı gibiydi, onun için geçmişi simgeliyordu. Uzakta, sular alçaldığı için kıyıya vuran kayıklar, ters çevrilmiş tekneler, yere yatmış direkleri, gemilerin dibinde kıpırdanıp duran kırmızı üniformalı küçük insanlar, ağlarını onaran ya da balçık içinde çivi ve kurtçuk arayanlar, kafasında bildik bir görüntü çağrıştırıyorlardı: bir zamanlar Agostino Tassi'nin yaptığı büyük deniz resimlerinden birini. Artemisia onu Greenwich'teki şatoda bekleyen yüzleşmeyi düşünerek, uyuşukluğundan kurtulmaya çalıştı. Orazio'nun Harwich'te olmayışı, buluşmalarındaki tüm duygusallığı silip süpürmüştü, en azından Artemisia'nın düşündüğü buydu. O, babasına karşı hiçbir şey hissetmediğini sanıyordu... Dahası, artık onun kim olduğunu hatırlamıyordu. Eskiden, o yok olan kişiye sevgi gösterisinde bulunduğunda, onu, annesinin öldüğü sıralardaki haliyle anımsıyordu: Değerli ve şefkatli, soğuk bir görünüm altında, dünyanın bütün tutkusunu ve sevgisini gizleyen bir varlık olarak.</p>

  <p>Büyük bir dikkatle üstüne titreyen bir baba; onu her zaman yanı başında isteyecek denli çok seven bir usta; bir hoca gibi çok eskiyen bir görüntü kalmıştı babasından. Ama, güven veren bu kişinin yanına, belleği bir başkasını daha koyuyordu: Öylesine solgun, ince dudaklı, öylesine ateşli gözleri olan, insanın içini okuyan türden; Artemisia'nın aldattığı, ihanet ettiği ve ne pahasına olursa olsun güvenini ve sevgisini yeniden kazanmak zorunda olduğu bir adam. Bütün bu yansımalar Thames Nehri'nin sırsız aynasında ve umursamazlık gibi ele aldığı şu sis içinde belirmekteydi.</p>

  <p>Yirmi yıla yakın bir süre bu karşılaşmayı istemiş olmasına karşın, yolculuğu sırasında aylar boyunca kendini buna hazırlamış olsa da, Artemisia bu son kez yüzyüze gelişin doğurduğu böylesi bir heyecan beklemiyordu.</p>
</body>
</html>
