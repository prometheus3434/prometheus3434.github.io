<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Greenwich Şatosu</p>

  <p style="text-align: right;">Kraliçenin Evi</p>

  <p style="text-align: right;">Kasım 1638</p>

  <p><br /></p>

  <p>Kenarları trabzanla çevrili büyük bir pavyon; tek kat, küçük kareli on dört yüksek penceresiyle, Greenwich'teki, Delices adı verilen beyaz ev, yumru tepeler ve nehrin kıvamları arasında dikilmekteydi.</p>

  <p>Yağmur rengi bir ışık altında, saray yavrusu bir villa. İngiliz bahçesinin, dip kısımlardaki koyu siyah zemini üzerinde yer alan ve bir İtalyan prensine ait bir ikametgah.</p>

  <p>Kraliçe I. Elisabeth'in önemli adamı, Sir Walther Raleigh'in, çamurlar kraliyet pabuçlarını kirletmesin diye mantosunu kraliçenin ayakları dibine attığı yerde kurulmuş olan saray bomboş, geniş bir şantiye gibi duruyor; Artemisia'nın iskarpinleri tekerlek izlerinde toprağa gömülüyordu. Titriyor ve yolu çıkarken acele ediyordu. Kardeşi Francesco ile geliş haberini ulaştırmıştı. Bu kez babasının onu orada, Great Hall'da, iki taraftan inişli merdivenin tepesinde beklediğini biliyordu. Ayrıca, Orazio'nun orada, kırk dört metre karelik, dokuz parçaya ayrılmış bir tavanı resimlediğini biliyordu. İngiltere tahtının ona sipariş ettiği Bansın ve Sanatın Simgesi başlıklı bir resim... Barış, sanatlar, bu ikonografık program, baba-kız Gentileschi'lerin ruhunda yankılanır gibiydi. Orazio sıkı çalışıyordu. Tondi'ler için yapmayı tasarladığı tavanı kaplayan dokuz kadın figürü, bir zamanlar Kardinal Borghese için Esin Perileri Pavyonu 'nda yaptığı kadın figürlerini andırıyor muydu acaba? O zaman yaptığı Esin Perileri, kızına, baba kıskançlığının iş arkadaşlarının zevkine teslim ettiği, on yedi yaşındaki Artemisia'ya benziyorlardı. Acaba Gentileschi, yapıtını başladığı gibi mi bitirecekti?</p>

  <p>Artemisia, yüzündeki maskeyi çıkarıyor, merdiveni çıkıyor, terası kapatan parmaklık bölümünü geçiyor. Onu kapıdan uzak tutan kısacık bir mesafe kalmış, orayı aşıyor. Bir an, girişte duruyor, sonra geniş hole giriyor. Mükemmel biçimde, tasarlanmış kübik beyaz salon, Sarayın iki kat üzerini bütünüyle kaplamakta. Pencereler arasında, yaldızlı altı kütük altlık üzerinde Mantova mermerlerini sergiliyor: Artemisia hemen tüccar Daniel Nys'in evinde gördüğü Diana Avda heykelini tanıyor! Topuklarını döşemenin siyah-beyaz karolarına çarpıyor, mücevherleri o sessizlik içinde şıkırdıyor.</p>

  <p>Etekleri hışırdıyor. Tek bir mobilya yok, halı, odayı ısıtacak duvar halısı yok. Bu katta, duvarlar boyunca yine yaldızlı bir balkon, uzun bir ahşap galeri biçiminde uzayıp gidiyor. Tavanda, geniş kalaslar döşemenin geometrik hatlarını yineliyor: merkezde gül biçimli bir karo, köşelerde kare biçimindekiler; yanlarda ise dikdörtgenler.</p>

  <p>Kirişlerin gölgesi her yana gri çizgiler atıyor. Tek renk dokunumu bu işte. Zira tavan teknelerinde başka hiçbir şey yok. Bomboş çerçeveler halinde! Orazio Gentileschi'nin büyük yapıtı, Artemisia'nın ateş içindeki gözleri karşısında yok, gözükmüyor. Yoksa yine mi gizlenecek? Kaçacak mı?</p>

  <p>Artemisia, yüzü yukarıya dönük, yerdeki gül biçimli kara taşın üzerinde, holün tam ortasında duruyor. Kattaki galerinin kapı tokmağı açılıyor. Balkonda sir siluet var. Orazio Gentileschi! "Her zaman siyahlar içinde" 1612 yılında, tecavüz davasının tanıklarının ifadelerinde betimledikleri gibi. "Orta boyda, zayıf, kemikli." Ta kendisi! Keçi sakalı çenesinde, eskiden kırdı, şimdiyse hepten bembeyaz. Saçları -küçük, çocuk bukleleriyle- onlar da aklaşmış.</p>

  <p>Ama Artemisia'nın üzerine indirdiği bakışındaki ciddiyet, hocasının öğrencisine yönelik güvensizlik, hala aynı. Orazio onu tanıyor mu acaba?</p>

  <p>Kürküne gömülmüş, kadifelere sarınmış, boynunda ağır, kocaman incileriyle, şakaklarındaki zülüfleri, broşları, tokaları ile, Van Dyk'ın fırçasından çıkmış, uzun boylu bir kadını, Cenova ya da Londralı bir soylu hanımı çağrıştırıyor. Croce Sokağı'nın tecavüze uğramış kızı ile bu soylu kadın arasında ortak hiçbir yan yok. Orazio tereddüt içinde.</p>

  <p>Evet, Francesco Gentileschi'nin yineleyerek, kafa ütülediği gibi hala güzel! Ama, yapay, ipeksi, her tür zordan, şiddetten sıyrılmış bir güzellik. Gerçekten de, Orazio'nun kararını etkilemesinden korktuğu -şu dul yaşlı kadın- karşımda mı? Artemisia da duralıyor; sonra o da rahatlıyor. Değişmemiş!</p>

  <p>Sırtındaki hırkası ve kurdelelerine rağmen, Orazio Gentileschi kısacık, küçücük bir varlık olmayı sürdürüyor. Krallıklarda dolanıp durmalarından, Avrupa saraylarındaki serüvenlerinden hiçbir şey öğrenmemiş. Dünyaya ve yaşama ilişkin hiçbir şeyi anlamamış.</p>

  <p>Artemisia'yı hala korkutuyor: Evet bu bakışlarıyla; başını döndürüp belini büküyor, ama heyecanı sonunda geçecek.</p>

  <p>Artemisia dimdik ayakta ona bakıyor: "İşte geldim!" diye haykırıyor içinden. Bir bakış bekliyor tutunacak, yok! "Beni yardıma çağırdın, anladım seni." Sonra şöyle bir sonuca varacak: "Beni yardıma çağırdığın, işe başlamışsın bile!" Sitemler edecek: "Ne diye beni buralara getirdin?"</p>

  <p>Orazio atılır hızla. Geriler, gölgeye çekilir ve:</p>

  <p>— Soyun! der.</p>

  <p>Bu sözlerle soluğu kesilen Artemisia, yirmi beş yıldır ilk kez böyle bir isteğin nedenini anlamaz. Kıpırtısız kalakalır.</p>

  <p>— Çıkar şu üstündekileri! Terlersin, der, "Çalışmaya hazırsan, iş çok sana!"</p>

  <p>Orazio balkondan çekilir.</p>

  <p>Şatoların bu pırıltılısında, Artemisia tek başına kalacaktır... Kırk yıllık bir mücadeleden sonra buraya kadar gelebilmiştir ancak: Cosimo Quorli'ye özgü bir kabalıkla karşı karşıyadır!.. Agostino Tassi benzeri bir şiddetle, Orazio Gentileschi'ye özgü bir aptallıkla yüz yüzedir!..</p>

  <p>"Soyun." Sanatçılar Mahallesi'nin balçığına dönmek için işte kırk yıllık savaş! "Çıkar üstündekileri, terlersin!"</p>

  <p>Artemisia, savaşı kaybetti ve bu, son kaybedişiydi. Her şeye sahip oldu: basan ve özgürlüğe, ama ayakları balçıkta kaldı. Evet kuşkusuz resime büyük bir yeteneği var, bir kadında az görülür bir yetenek...</p>

  <p>Bunu biliyor. Aynı biçimde, ruhunun ve sanatının Orazio Gentileschi'ninkilerle bir arada yaşayamayacağını da biliyor. Babasının eli onun elini eğitti ve ustasının fırçası, öğrencisininkinde süregidecek.</p>

  <p>Gözünü dört açmış, kızının geçirdiği sarsıntı ve şaşkınlığın bir anını bile gözden kaçırmadı. Baba, onun, onu kızından ayıran mesafeyi ölçüp, biçip, aşmayı başaramayacağını anlıyor birden. Orazio ki şu bilgisiz; şu akıl ve zekadan yoksun, şu Meryem tasvirleri üreten, şairin yürek ve şiirinden yoksun Orazio, artık her şeyin ayırdına varmıştır. Artemisia'yı kendi yapıtı üzerinde işe koşacağı anı beklemektedir: "İş çok sana!"</p>

  <p>Artemisia mantosunu döşemenin üstüne fırlatır, eteklerini toplar. Holü geçer, ilk giriş kapısına varmak için. Sonra, çatıya açılan kata giden merdivenleri çıkar koşarak. Tekrar salona iner, başka bir koridora dalar, bir başka merdiven sonra. Dosdoğru ışığa gider, terasa açılan kapıya; fakat orada duraksar. Soldaki odaya dalar. Bir kapıyı zorlar. İçgüdüleri onu yanıltmamıştır: Kraliçenin daireleri şömineler için mermerleri kesen yontucularla, kalasları yerinde biçip onları altlık, kaide, tablo çerçevesi haline getiren ustaların atölyeleriyle doludur. Sonra ressamlar da vardır... Orazio, Francesco, Giulio, Marco: Bütün Gentileschi kabilesi oradadır, onun gelişini seyretmektedirler. Hiç konuşmaksızın, onların yüzüne bile bakmaksızın, Artemisia dosdoğru yüzleri duvara dönük biçimde kapatılmış olan tuvallerin kurumaya bırakıldığı duvara doğru yürür. Orazio Gentileschi'nin dokuz tuvali, son tuvalleri...</p>

  <p>Artemisia kollarını iki yana açar, bir çerçeveyi kapar ve ters döndürür... Sonunda öğrenecektir, ikisinden hangisi ötekinden daha uzun yaşayacaktır. Resmin üstüne eğilir. Korkunç bir şok! O an, orada gördükleri karşısında şaşkınlıktan ağzı açık kalır. Olay bir ihanete benzemektedir. Babası onu hainlikle suçlarken şimdi onu taklit etmiştir. Orazio'nün yaptığı yüzlerdeki o silinmez sevgiye, kompozisyonlarındaki dengeye neler olmuş? Ya renklerindeki uyuma? Işığın saydamlığına? Artemisia'nın şu an bir anlam taşımayan, güçsüz, sevimlilikten ve incelikten yoksun, hiçbir açıklaması olmayan bir pozla yüzünü buruşturan kocaman bir çehresi var önünde. İnsan bedeninin anatomisinde en ufak inceleme bile bu çalışmadaki yanlışlığı gözler önüne serebilirdi: kol çok kısa, başta oranlar bozuk... Ya ışık ve gölge oyunlarındaki saçmalık!</p>

  <p>Artemisia bir türlü anlayamıyor. Babasının bazı tablolarını Londra'da göreli çok az olmuyor mu? Joseph ve Patiphare'ın Kansı, Sulardan Kurtulan Musa, ki bunlar Veronese'in, Rafaello'nun, Caravaggio'nun derslerinin bir birleşimi gibi gözüken tablolardı. Artemisia kolunu öne uzatarak, elinde tuttuğu tabloya bir daha bakar. Renklerin çirkinliği ve ışığın matlığıyla aynı düzeyde bir desen zayıflığı! Her şey yumuşak, her şey dümdüz... Bu çalışma belki de bir kaza sonucu bu hale gelmiş olabilir miydi? Bozuldu belki de? Yoksa başarısızlık mı?</p>

  <p>O da buna benzer durumlar yaşamadı mı? Ateş basmış halde öteki tuvalleri alır, bir bir inceler. Kıyaslar. Kaygısı yok olmaz! Böylesi ağır, acemice bir kumaş drape çalışması nerede, hangi berbat tabloda, hangi acemi ressamda bulunur ki? Şu hacimsiz kumaş yalnızca içi boş delikleri örtmüş. Belki de bu yapıt Orazio Gentileschi'nin elinden çıkmadı... Tabii ya! Nasıl da aklına gelmedi? Francesco'nun acemiliği... Marco'nun beceriksizliği bunlar... Giulio'nun hiçbir işe yaramaz ressamlığı! Gözlerini kaldırınca Artemisia'nın gördüğü şey, babasının yüzü, korkunun, ölümün ta kendisi seyrettiği şey!</p>

  <p>Zamanın taşlaştırdığı, korkunun pes ettirdiği bu yüzde, Artemisia, Orazio Gentileschi'nin her şeyini feda ettiği -sakin yaşamını, mutluluğunu, kızını ve Tanrı'yı- güzellik ülküsünün ondan kaçtığını okuyordu. Ortada gözükmeyeceğini ve zaten böyle bir şeyin çoktandır olmadığını okuyordu. Yalnızca bedeni değildi ona ihanet eden; titreyen eli, iyi görmeyen, perdelenen bakışı. Ruhu ondan kaçıyordu. Varlığının ta derinlerini yoklayıp kendini araması boşuna, yalnızca eski şekiller, eskimiş hayaletler, artık görmediği renkler dünyasının bir ırak yankısını buluyor bula bula.</p>

  <p>Artemisia onun yapıtlarının önünde durduğunu anlıyor: Orazio pekala oğullarının fırçalarına gereksinim duymuş olmalı, ama bu tuvali boyayan sanatçı, ta kendisinden başkası değil. Başkalarının çabaları karşısında onca sert biri olan babasının gözlerinde, eleştiriye her an hazır olan ağzında, insanı fazlasıyla duygulandıran bir yakarı görüyor. Orta halli bir sanatçı olduğunu, ona söylemeyip, gizlemesi için, varoluşunun hiçliğini ve yakınlaşan ölümünün korkunç boşluğunu ondan saklaması, ertelemesi için, ona yalvarıyor.</p>

  <p>Artemisia birdenbire, babasının Douvres'da ve Harwich'te bulunmayışının nedenini kavrıyor... Neden onu karşılamaya İngiltere kıyılarına gelemediğini. Neden, kendinden üç metre yukarıda, balkonda duran kızına kendisini gösteremediğini. Neden bir zamanlar onu aşağılamak ve incitmek amacıyla, şiddete ve kabalığa başvurduğunu sezgileriyle kavrıyor. Orazio onu son bir kez etkilemenin yollarını arıyordu. Kızının Londra'da olduğunu ve Orazio Gentileschi'nin tablolarına hayran kalıp büyülendiğini bile bile çektiği acılan kafasında ölçüp biçiyor Artemisia. Bu büyük yapıtlar acaba hangi yıldan kalmaydı? Beş yıl mı? On yıl öncesinin mi? Kendi sanatını, arkadaşlarınınkiyle artık karşılaştırmayan bir ressamın, kızıyla rekabet edemeyen, kendi kendisiyle yarışan bir ressamın acısını anlıyor. Bir zamanlar kavramış olduğu güzelliklerle, bu gün ürettiklerini ayıran korkunç uçurumun önünde duran bir sanatçının sıkıntısını kavrıyor.</p>

  <p>Orazio'nun üzerinde çalıştığı son dönemlerdeki tuvallerinin yetersizliği, işini, sanatını ve belleğini gözden düşürmüştür.</p>

  <p>Artemisia, son başarısızlığın bütün yapıtlarını tartışmaya açacağını bilmektedir. Bu akşam ya da yarın, Bansın Esin Perileri ve Sanatın Zaferi sonsuza dek kaybolup gidecektir. Araştırma ve mücadele ile geçen bütün bir ömrün sonunda, orta hallilik Orazio Gentileschi'yi mat etmiştir.</p>

  <p>Babanın umutsuzluğu kızını sarsar: Onun adeta yalvararak istediği iş anlaşmasını kabul eder. Orazio Gentileschi'nin yapıtını Artemisia bitirecektir. Meşaleyi o alacak, adları yaşayacaktır. Artemisia'nın sayesinde babasının dehası ve başarısı ölümünden sonra da anılacaktır.</p>

  <p>Artık Artemisia, peşinde koştuğu, aradığı yanıtı bulmuştur. Tatlı bir bakıştır bu, sevgi, şefkat, merhamet dolu bir bakış: Yaşlı adamın gözlerine Artemisia'nın yerleştirdiği bir bakış.</p>
</body>
</html>
