<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Napoli</p>

  <p style="text-align: right;">1630 -1634</p>

  <p><br /></p>

  <p>Resim yapmak, boyamak, aralıksız boyamak, yerleşmek için Napoli'yi salt bu amaçla seçmişti.</p>

  <p>Aileden kalma şatoları için, düşeslere portreler, burjuva evlerinin yemek salonlarına natürmortlar; yüksek sınıftan din adamlarının çalışma odalarına mitolojik ve açık saçık alegoriler: Artemisia her çeşit ortama girebilecek bütün türlere el atıyordu. Kökleri, yolculukları, dostlukları ona Floransalı bankerlerin, Venedikli veya Cenovalı tüccarların kapılarını açıyordu. Ayrıca, soylular sınıfının, ruhban sınıfının ve İtalya devletlerinin kapılarını da; bir elçinin verdiği siparişler; elçiler aracılığıyla gelen siparişler, Napoli'de bir araya toplanıyordu. Feodal soyluların inşa ettirdikleri yeni sarayların, manastırların, inziva köşelerinin, kilisenin dört bir yana kondurduğu katedrallerin dekorasyon işleri ona sınırsız olanaklar sağlıyordu. İki-Sicilya Krallığının başkentinde rakiplerinin darbelerine dayanabilen sanatçı, orada devasa bir yapıt ortaya çıkarabilirdi kuşkusuz!</p>

  <p>Napoli, orada ayakta kalabilmeyi başaran insanların kentiydi.</p>

  <p>"Rakiplerim, dişlerini bilemiş, beni orada çoktan parçalamaya hazır bekliyorlar [...] diye yazıyordu, Artemisia ile aynı zamanlarda Napoli'ye, ortak mesenleri olan Cassiano dal Pozzo'ya gelmiş olan, Dominiquin adlı bir ressam. [...] Elim kolum demir zincirlere vurulmuş [...], bana parasal destek sağlayanlar yalnızca kendileri için çalışmamı istiyorlar. Kontratın altına yazılı yemin metinleri koyarak beni buna zorladılar. Şimdi de, kendilerine yapmakta olduğum işleri bitirmeden başka yapıtlara başlarsam beni, korkunç işkence yapacaklarını söyleyerek tehdit ediyorlar. [...] Öyle zorluklarla karşı karşıyayım ki, cehennem yanında hiç kalır."</p>

  <p>Bu sıkıntılar bir hançer darbesi ya da zehirlenmek olgusu karşısında bile hafif kalıyordu. Katedralin küçük kiliselerinden birini resimlemek için Napoli'ye davet edilen ünlü ressam Guido Reni, hizmetkarını, bıçakla delik deşik edilmiş bir durumda atölyesinin eşiğinde bulmuştu. Son nefesini verirken efendisine şu bilgiyi fısıldıyordu: "Bu, daha bir uyarıymış..."</p>

  <p>Guido Reni apar topar bavullarını toplamıştı. Bu olaydan bir süre sonra, güzel iş çıkaracaklarını umdukları çok sayıda Bolonyalı ressamı getirmek için katedralin keşişleri tarafından kiralanan gemi, insanları ve içindeki eşyalarla Ischia açıklarında sulara gömülüyordu.</p>

  <p>Yapı iskelelerine gelince, yabancı sanatçıların en cesurları bile, çıkmaya korkuyorlar; çünkü düşüyorlar, işçileriyle çarpışarak sapır sapır yerlere dökülüyorlardı. Floransalı freskçilerin yaptıkları resimler gizemli bir biçimde zarar görüp kopuyordu, çeperleri, renkleri bozuluyor, siliniyordu. Napoli'de bu belaların "Kabala"dan geldiğini herkes biliyordu: Üç erkek, üçü de ressam ve aralarında aile bağları vardı. Kayınbirader veya kayınpeder gibi Vezüv'ün gölgesinde hiçbir yabancıyı çalıştırmamaya ant içmişlermiş. Bu üçlü belanın üyeleri Napolili değillermiş ama! Çetenin en zeki olanı, en ünlüsü, İspanyol uyruğundan olduğunu ileri sürüyormuş. Adı, Jusepe de Ribera imiş, ama ona Spagnoletto (İspanyol) deniyormuş. Adeti olduğu üzere başvurduğu şiddet, işverenlerin sertliğini doğrular nitelikteydi: Ruhban sınıfından olanlar ve soylular, kiliselerini, saraylarını süslemek için getirttikleri yabancı sanatçılara nefes alacak zaman bırakmıyorlardı; çünkü burada zamanın onlar için sınırlı olduğunu biliyorlardı. Yeni gelenler Kabala'nın baskılarına acaba altı ay dayanabilecekler miydi? Onlara nasıl güvence vermeli? Romalı ya da Bolonyalı ressamları Napoli'de bekleyen sıkıntıların verdiği korku, onları tüm davetleri geri çevirmek zorunda bırakıyordu. Bu sanatçıları nasıl istekli kılmalı?</p>

  <p>Onları buraya nasıl çekmeli? San Gennaro Katedrali'ndeki Capella del Tesoro'nun süslenmesinden sorumlu din adamları, bu sorulara, yerel sanatçıları ikinci plana atan bir ferman çıkararak çözmüşlerdi.</p>

  <p>Napoli kökenli hiçbir sanatçı, ne şimdi, ne de gelecekte, katedraldeki büyük çalışmalara katılmayacaktı. Halkın para yardımları ile, katedralin sağ alt tarafına kondurulan küçük kilisenin kubbesi, kuş pencereleri, duvarlar, yerel sanatçılar tarafından süslenmeyecekti. Napolili olanların yüreğinde en kutsal, en değerli yer olan bu yapıt, güzelliğini, ününü, ölümsüzlüğünü, yabancı yeteneklere borçlu olacaktı. Böylesi bir karar sonucu ortaya çıkan ayrımcılık, kıskançlıkları besliyor ve baskıları olabildiğince artırıyordu. Ribera, üretilen çözümler karşısında geri çekilmiyordu.</p>

  <p>İki-Sicilya Krallığı, İspanyol soyluları için on beş yıldan bu yana çalışmaktaydı ve art arda gelen üç genel valinin de gösterdiği hayranlıktan çıkarlar sağlamaktaydı. Demek ki kendisine yarar sağlayabileceği daha çok şey vardı.</p>

  <p>"Jusepe de Ribera, diğer bir deyişle, bir İspanyol, tarafından yapılmıştır, İsa Tarikati'nden nişan sahibi 'bu çağın Yeni Apelle'!'" diye not düşüyordu son müşterisi Alcala'ya yaptığı tablolara.</p>

  <p>Sanatçı da, dük de kendilerinden emindiler. Evet, Apelle, antik dönemin en büyük ressamı olarak ölümünden sonra da anılır, ama onun meşeni de Büyük İskender'den başkası değildir!</p>

  <p>Genel Vali'nin önemi ve kişiliği, o ölçülerde değildi elbette.</p>

  <p>Doğrudan düşmanlarının saldırılarınaiki yıl dayanamayacaktı. Alba Dükü -tahta çıkan genel vali- bugün onu, hükümdarı Kral IV. Philippe'in kız kardeşine hakaretle suçluyordu. Ona göre, Akala Dükü, bu soylu hanımı, Napoli'den geçişinde, hiç de iyi karşılamamıştı, ona yeni bir yatak, yeni bir araba sunmamıştı, oysa Avusturya İmparatoriçesi ve Macaristan Kraliçesi olarak buna hakkı vardı. Bu savlara, Alcala Dükü'nün devletlerini yönetmekte karşılaştığı zorluklar da eklenince, İspanya'ya geri çağırılması kaçınılmaz görülmüştür.</p>

  <p>1631 yılının Mayıs ayında, Artemisia'nın arabası ikinci kez Alcala Dükü'ne kent kapılarına kadar eşlik ediyordu. Gemisi ufukta kaybolana dek yelkenlerine uzun uzun baktı Artemisia: Dük, gidişat konusunda Madrid'e bilgi vermek için gidiyordu. Yirmi iki aydır topladığı başyapıtları da yanına, gemiye almayı ihmal etmemişti:</p>

  <p>Altmış sekiz tuval ki, bunların çoğu Artemisia Gentileschi'nin Esin Perisi ya da Resmin Simgesi kılıklarında kendi portreleriydi.</p>

  <p>Aslını, ardında, Tiren Denizi'nin kıyılarında bırakmış oluyordu, ama sanatçı kadını, bir başka koleksiyoncunun, tablo merakını doyurmanın bütün yollarını elinde tutan ve Olivares Kontu Dük d'Olivares'in kayınbiraderi, başbakan ve aynı zamanda İspanya Kralının en güçlü adamı olan Monterrey Kontunun, ellerine bırakıyordu.</p>

  <p>Artemisia'nın resim sanatı, Monterrey Kontuna pek bildik gözükmese de, Madrid Orazio'nun yeteneğini yakında kabul edecektir.</p>

  <p>1633 yılı, Mayıs ayında, Francesco Gentileschi, babasının, Majesteleri IV. Philippe'e armağan ettiği bir tabloyu Madrid'e getirdi. Kral, tuvalin güzelliğini ve yapılan davranışın büyüklüğünü takdir etti. Bu başarıdan yararlanan Francesco, İspanya Kralı'nın danışmanlarına ressam Orazio Gentileschi'nin İngiltere Kraliçesi Henriette ile her gün görüştüğünü anımsattı. Orazio'nun Katolik ve Floransalı olduğunu belirtti. Eski meşeni Marie de Medicis'nin çıkarlarını korumakta hala çok duyarlı olduğunu söyledi. "Yalanlar Günü"ndeki* başarısızlığının ardından Brüksel'e sürgün edilen sabık kral naibi Marie de Medicis, bu gün artık Richelieu'ye karşı İspanya ile el ele veriyordu.</p>

  <p style="text-align: right;">* Journee des Dupes.</p>

  <p>Belki de bir sanatçı, Marie de Medicis ve İngiltere kraliçesi ile rahatça konuşabilen biri -Orazio Gentileschi gibi örneğin- Fransa'ya karşı verilen bir savaşta iki tahtın da yakalayabileceği avantajların, her iki kraliçenin gözünde, güzelce altını çizerdi.</p>

  <p>Napoli yeni Genel Valisi, Artemisia'nın babası ile anlaşmasına ve hem İngiltere'nin, hem İspanya'nın ve hem de Fransa ana kraliçesinin çıkarları arasında yakınlık kurması için aralarındaki kan bağına güveniyordu.</p>

  <p>Kont Monterrey, bu hassas görevi tam olarak yerine getirtilenin bütün çarelerini ona sunmak için elinden geleni yapacaktı.</p>
</body>
</html>
