<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Tecavüz Olayından Sonraki İlk Beş Ay</p>

  <p style="text-align: right;">Mayıs-Kasım 1611</p>

  <p><br /></p>

  <p>Irza geçme olayını izleyen beş ay boyunca Agostino'nun çok güzel bir yaşantısı olmuştu! Hiç kuşku yok ki, başına gelecek her şeye hazırdı, fakat Artemisia'nın bakire çıkacağına inanamazdı! Aptal Orazio'nun orada burada bayağılığını anlatıp durduğu genç kızın bakire oluşu, serüveni biraz tehlikeli ve çarpıcı kılıyordu.</p>

  <p>Artemisia'nın gözyaşlarını dindirmek, çığlıkları, sitemleri kesmek için, olayı izleyen günlerde ortaya çıkan sinir krizinin önüne geçmek için, Cosimo başlangıçta Tassi'nin yöntemini çok takdir etmişti. O gün Tassi, Gentileschi'lerin evini terk ettikten sonra dosdoğru Quirinal Sarayı'na çıkmıştı. Orazio'yu görmek istiyordu. Ona Saint-Jean Kilisesi'nde kızını izlemesiyle ilgili konuda bilgi vermişti. Sonra evine kadar Orazio'ya eşlik etmişti. Ve Orazio'larda, Via della Croce Sokağı'ndaki evlerinde geç vakit çorba içmeye kalmıştı. Artemisia her iki erkeğin birlikte masaya oturuşlarını duymuştu. Babası ve aşığı. Kız odasına kapanmış, ortada gözükmek istememişti.</p>

  <p>İşte o zaman Agostino oyunu kazandığını anlamıştı. Eğer Artemisia onu hemen baştan suçlamadıysa, utancını haykırmadıysa, asla babasına bundan söz açmayacak demekti.</p>

  <p>Aynı akşam Agostino büyük bir cesaret göstererek. Artemisia'ya perspektif dersleri vermesi konusunda baba Gentileschi'yi ikna etmişti. Desen onun zayıf yanı gibi gözükmüyor muydu? İyi ya, üstat Agostino ilaç diye kendini öneriyordu. Orazio kendini işin gidişine bırakmıştı. Kendi işleri biraz hafifleyip ona zaman bırakır bırakmaz Agostino derhal öğretmencilik oynama lütfuna erecekti.</p>

  <p>Korku, umutsuzluk ve ateş içinde, Artemisia bu derslere karşı çıkmıştı. Ama Gentileschi sevgisizlik gösterilerini kızının ne denli iffetli olduğunun garantisi gibi anlayarak, bu konuda inat etmişti.</p>

  <p>Boyun eğmeye zorlamıştı onu.</p>

  <p>Orazio ile aralarında geçen bu türden sayısız sahnenin sonunda bu direniş bir çözüme ulaşıyordu. Artemisia sonunda boyun eğdi. Kabul etmek zorunda kalmıştı. Her şeyi kabul ediyordu.</p>

  <p>Agostino'ya bağlanmak, mutlu olmak için önündeki tek şansı gibi duruyordu. Onunla evlenmek ise tek çıkış yolu.</p>

  <p>Geriye ne gibi bir seçim kalıyordu ki? Dünyanın gözünde Artemisia Gentileschi bundan böyle kirletilmiş bir kadındı sonuçta. Çaresiz, yıpratılmış, sakat bir beden ve ruh durumu içerisindeydi. Tassi'nin onu içine attığı durumda kimseler almazdı onu, hiç bir erkek evine sokmazdı. Yalnız Agostino "onarma" yetkisini, gücünü korumaktaydı.</p>

  <p>Ona bağımlıydı, onun iyi niyetine, güvenine, vicdanına, belki de biraz özsaygısına... Ona boyun eğdiğine inandırması gerekmiyor muydu? Onu efendisi gibi kabul etmek durumunda değil miydi?</p>

  <p>Kocası o değil miydi; her şeyi umabileceği, bekleyebileceği kişi? Onu kurtarsın! Onarsın ruhunu! Tuzia, bazı şeylere Kilisenin izin verdiğini söylemişti -öpüşmeler, okşamalar- yeter ki evlilikte aşk zevkleri tez elden yasallaştırılsın. Tuzia bugün, aşıkların baş başa ayine gitmelerinin, kilisenin çevresine yaydığı kutsallık kadar ağır başlı bir özelliğe bulunduğunu yineleyip duruyordu.</p>

  <p>O günden sonra Agostino her gün Artemisia'yı görmeye geliyordu.</p>

  <p>Ona geometri, perspektif ve öteki değişik bilimleri öğrettiğini öne sürüyordu...</p>

  <p>— Ah, perspektif, Bayan Artemisia! diye sesleniyordu atölyeyi geçerken.</p>

  <p>Artemisia, kin duygulan içerisinde, eşikte onun gerisinde duruyordu.</p>

  <p>Zira bütün ev halkının duymasına özen gösterdiğini biliyordu.</p>

  <p>— Yaklaşınız! diye güdüyordu. "Bugün, ölçüleri matematik yoluyla hesaplamayı öğreneceksiniz..."</p>

  <p>Metal gürültüleri arasında -demir, cam, bakır ve tahta orada birbirine giriyor- tezgahın üstüne sanat araç gereçlerinin bulunduğu büyük çantayı koyuyordu.</p>

  <p>— Orada durun! Gönyeyi alın! diye bağırıyordu, gönyeyi burnuna sokarak. Pergel...</p>

  <p>Kurnaz Agostino hafifçe kolunu sıkıyordu. Kız geriye sıçrıyor, kötü bir bakışla onu tehdit ediyordu. Ama o da onun başkaldırışını görmezden geliyordu.</p>

  <p>— ... Cetvel!</p>

  <p>Neşe içinde cetvelle ona vurur gibi yapıyordu. Yutturmaca sözlerle dolu olan bağırışları uzaktaki birilerine sanki., — Evet, nihayet, diye sonuçlara varıyordu, Leonard'ın keşfettiği şu ünlü perspektograf. "Dürer'in gravürlerinde çoğalttığı ve naçizane hizmetkarınız... tarafından daha da geliştirilen..."</p>

  <p>Artemisia'ya çerçeveyi, bezi, ipleri, kurşunları uzatıyordu. Hafifçe j ellerine dokunuyordu. Avucunun içini, yumruğunu okşuyor, kara gözleri uzun uzun kızın gözlerinin içine dalıp gidiyordu. Her bakış, her.! dokunuş kızı sarsıyor, kafasını allak bullak ediyordu. Artemisia gözlerini kaçırmaya çalışıyordu, kaçmak, oradan gitmek istiyordu.</p>

  <p>Ama Agostino'nun varlığı yüreğine korku salıyordu...</p>

  <p>Karşıt duygular içinde, hem büyüsüne kapılıyor, hem iğreniyor; korku, hatta terör duygusunun yanı sıra insanı şaşırtıp yoldan çıkaran, bir suça ortak olma duygusuna kapılıyordu. Agostino'nun duyduğu arzu onun midesini bulandırıyor, fakat aynı zamanda ona güven de veriyordu: Ona bir kez sahip olduktan sonra gösterdiği umursamazlığı, soğukluğu, yukarıdan bakışı, daha da beter gelebilirdi ona.</p>

  <p>— Geometrinin aslı, yavrucuğum, diyordu, ölçülere hakim olabilmektir. Elinizde tuttuğunuz şu harika araçları daha sonra kullanacaksınız, yani bütün öteki büyük problemleri halletmeyi öğrendiğinizde.</p>

  <p>Kızın önüne bir kağıt yaydı.</p>

  <p>— Şimdi bana mükemmel bir yay çizeceksiniz, sonra bunu sekiz parçaya böleceksiniz: A, B, C, D, E, F, G, H...</p>

  <p>Kızın arkasına geçti, ensesini yaladı, soluğunu...</p>

  <p>— Bu parçaları bitişik P çizgisine taşıyacaksınız. Artemisia'nın saç bukleleriyle oynadı, parmaklan altında teninin ürpertisini duyumsadı, bu ürperti onu iyice uyandırdı. P çizgisine dedim! diye bağırdı. Sizden ne istendiğini anlamıyor musunuz?</p>

  <p>Üstüne eğildi; ağırlığını kızın omuzuna verdi iyice.</p>

  <p>— Buraya! diye haykırdı parmağını kağıt üstüne vururak.</p>

  <p>Eli ayağı tutulan Artemisia verilen bilgileri izlemeye çabalıyor, ama egzersizi anlamıyordu.</p>

  <p>— Hiçbir şey bilmiyorsunuz! diye yineledi ciddi bir tutumla. Boynuna bir öpücük kondurdu. Peki babanız size ne öğretti? diye fısıldadı, ağzı, dudakları onun kulağına. ,i</p>

  <p>— Yeter, kesin!</p>

  <p>Artemesia'nın öfkeden tepesi atmıştı, tabureden indi. Agostino elini onun omuzuna koydu, yeniden oturması için bütün ağırlığıyla bastırdı.</p>

  <p>— ... Bana dokunmayın!</p>

  <p>— Öğretmeninize karşı mı geliyorsunuz? diye usulca sordu namussuz herif, öğretmeniniz, ustanız ve kocanıza?</p>

  <p>— Bırakın beni!</p>

  <p>Bir sarsalayınca, Artemisia'nın dengesini kaybettirdi. Taburenin üstüne yeniden düşer gibi oturdu.</p>

  <p>— P, L, G, M, N noktalarını imleyin; öyle ki her çizgi bir yanındakiyle dik açı oluştursun. Sonra da dikey bir çizgi indirin.</p>

  <p>Haftalar haftaları izledi, bu boyunduruk altında Artemisia isyankar olmuştu. Bütün bir ilkbahar boyunca, biçimsel olarak direnmiş, onur savaşını sürdürmüştü... Ama bundan böyle artık ne gibi bir onur söz konusu olabilirdi ki?</p>

  <p>Utanç onu susmaya zorluyordu. Kendi hatası olduğu duygusu onu içten içe zorluyor, baskı altında tutuyordu. Hata ve utanç onu, Agostino'yla başından geçen kötü olayı, tecavüz olayını ve kirletilmişliğini paylaşmaya zorunlu kılıyordu. Suç ortaklığı ve duyduğu tinsel yalnızlık bu karışıklıktan, bu şaşkınlıktan ileri geliyor, her gün biraz daha daraltacak biçimde onu zincire vuruyordu sanki.</p>

  <p>Onları nikah yoluyla hizaya getirme yolunu sunan, yerine getirmek zorunda oldukları dinsel görevleri, onları boğan bağı, daha bir çözülmez hale getiriyor, birleşmelerini gelecekte bir zamanlara atıyordu. Belki de sonsuzluğa...</p>

  <p>Bugün artık Artemisia, merdivendeki şu ayak seslerinin, ensesinde dolanan elin, bütün bu gürültü patırtının, Agostino'nun öfkesinin onu kaygı ve baş döngülerine hapsettiğini, umudunu yok ettiğini, ruhunu koparıp aldığını, dipsiz uçurumlara savurduğunu, orada yok olacağını biliyordu. Evet, "hocası ve kocası"nın kolları arasında soluksuz kalmayı, bulantıya, hiçliğe, yok oluşa yeğlerdi doğrusu.</p>

  <p>Bir temmuz akşamı, Agostino'nun pek bir şey beklemediği bir anda Artemisia silahlan indirdi. Teslim oldu. Onu yalnızca sevgiye dayanan bir evlilik kurtarabilirdi.</p>

  <p>"Eğer Agostino beni iyice tanır, bana güvenirse benim yardımıma koşacaktır. Her şeyi anlatsam bile, babam bana ne yapabilir ki? En iyisi hiçbir şey bilmemesi. Bana kesinlikle inanmaz! Bu işin içinden tek başıma çıkmalıyım."</p>

  <p>Roma yazının boğucu sıcağında, artık sanattan aşka, atölyeden yatak odasına geçiyorlardı. Ateşli, coşkulu genç kadın, kendini Agostino'nun arzusuna bırakıyordu, onun sıcak sarılmalarına, bir zamanların erkeğinin kuşku duyduğu bir duyarlılıkla karşılık veriyordu. Artemisia'nın bedeni bütün vaatlerini yerine getiriyordu:</p>

  <p>Agostino bu güzellikten artık vazgeçemezdi.</p>

  <p>Her öpücük, aralarında bir yemine açılıyor, her kucaklaşma bir antlaşma üstüne kapanıyordu. Agostino durmaksızın yeminler ediyordu. Peki neden kaygı duyuyordu Artemisia? Tanrı 'nın katında onun karısı değil miydi? Yakında insanların önünde de böyle olacaktı... Eğer susmayı bilseydi... Beklemeyi bilseydi...</p>

  <p>Umutla korku arasında; korkuyla sevgi arasında döne dolaşa bekliyordu o da. Onun onuruna leke süren adama duyduğu kin duygusu içinde bekliyordu; onu kurtaracak olan adama duyduğu büyük sevgi içinde bekliyordu.</p>

  <p>Aylar geçtikçe, bir tür özel yaşam biçimi, hatta bir sevgi türü keşfediyorlardı... Agostino ona, birlikte çalıştıkları büyük ressamların tablolarını anlatıyordu. Bir gün mutlaka ona da göstereceği ölümsüz yapıtları, kendi yapıtlarını, ustaların tuvallerini sergiliyordum...</p>

  <p>Floransa Sarayı'nın görkemini, zenginliğini seriyordu onun gözleri önüne. Pitti Sarayı'na bir gün birlikte gitme, onun için Papa hazretlerini dinleme fırsatını elde etme hayalleri kuruyordu... Grandük Cosimo'nun yanında elde ettiği özel ilgi ve korumayla övünüyordu... Bir gün Medicis ailesi Artemisia Gentileschi'nin yapıtlarını isteyecekti, bu kesindi...</p>

  <p>Lo Smargiasso, Şamatacı Agostino Tassi, her yere girip çıkmış, çok kadın tanımıştı. Kuşku nedir bilmez, korku nedir tanımaz gibi davranan erkeklerdendi. Artemisia'nın içinde çırpındığı tinsel karmaşa içinde, Agostino yanıtları buluyordu, belirsizliği süpürüp atıyordu. Toscana'da birlikte bir atölye açacaklardı -Agostino Tassi ve Artemisia Gentileschi- II.Cosmo ve Avrupa'nın bütün öteki prensleri için çalışacaklardı.</p>

  <p>Gizler ve besledikleri büyük olma hayalleriyle birbirine bağlı bu iki kişi bazen kapıyı kilitlemeyi unutuyorlardı. Ve bir gün Tuzia onları yakaladı! Artemisia'nın odasında ikisi de uzanmışlardı; Artemisia çarşaflar arasında çıplaktı ve yatağa çizmeleriyle uzanmış olan adamın elleri başının altındaydı.</p>

  <p>— Siz, sizi ilgilendiren yere burnunuzu sokun, tamam mı! diye bağırdı genç kız.</p>

  <p>Beklenenin tam tersine, hatuncağızı susması için zorlayan Agostino değildi. Artemisia diklenmişti:</p>

  <p>— Gördüklerinizi babama aktarırsanız...</p>

  <p>Tuzia'nın bakışları altında utanmadan bedenini sergiliyordu. Tok bir sesle onu tehdit etti:</p>

  <p>— ... Bana ihanet edenin siz olduğunuzu söylerim, ben atölyemden çıkmamak için yeminler ederken, beni onunla sizin yalnız bıraktığınızı söylerim. Beni bu duruma sizin düşürdüğünüzü!</p>

  <p>Tuzia korkudan ödü patlamış halde, oradan kaçmıştı.</p>

  <p>Orazio bir şeylerden kuşkulanır gibi gözükmüyordu. Dahası, kim onunla evlenmek isterse kızını ona verme fikrini benimsemiş gibiydi.. Sık sık kızının Girolamo ile söz kesme tasarısından Artemisia'nın artık olanaksız gördüğü, ama gündemde kalışıyla Agostino'yu kıskançlıktan çıldırtan şu evlilikten-konu açıyordu. Tassi bazı bazı Orazio'nun gerçekte onunla alay edip etmediğini soruyordu kendi kendine. Ve tabii herkesle dalga geçiyor da olabilirdi. Cosimo Quorli ile sohbetlerin çoğunu bu sorun alevlendiriyordu. Bu kadar saf bir kişi miydi bu Gentileschi? Evinde olup bitenden hiç mi kuşkulanmıyordu? "Hayır!" diye kanıt getiriyordu Tassi. Çapkınlık mesleği boyunca, Orazio gibi babalara, kocalara, çevresinde bas bas bağırdan şeyi duymayan aşıklara rastlamıştı!..Zaten bu biraz da Orazio'nun kişilik özelliğinin belirtileriydi; kıskanç olmasına rağmen, bilmek istemediği şeyi göstermeyen at gözlükleri vardı... "At gözlüğü ve boynuz!" diye onu dalgaya alıyordu Agostino. Gentileschi ile evlenmeden önce Prudenzia'nın yaydığı dedikoduları duymayan yalnızca Gentileschi'nin kendisi değil miydi?.. İaşe astsubayı bu mantığa katılıyordu: Orazio hiçbir şey görmüyor, hiçbir şey anlamıyordu! Genç ve yetenekli iş arkadaşına karşı duyduğu minnet duygusu da, sevgi de gözünü kör etmişti. Agostino ona sayısız iyiliklerde bulunmamış mıydı? Tassi iki yüz ecu verdiğine göre, bu önemli miktardaki parayı Gentileschi kolay kolay bulup ödeyemeyecektir ona. Diyelim ki Orazio ufak tefek kuşku duydu, sessiz kalmak işine gelirdi! Ama Cosimo güvenmiyordu. Agostino, eve dalmak için Artemisia'nın erkek kardeşlerinin saflığına bel bağlamamalıydı artık. En iyisi oraya birini gözcü, casus olarak yerleştirmekti. Bu kişi Agostino'nun yatak odasına gidiş gelişlerini kolaylaştıracaktı. Gerektiğinde kendi gidiş gelişlerini de.</p>

  <p>1611 yılı Temmuz ayında, Gentileschi ailesi, Agostino'nun evine yakın olmak için, Sanatçılar Mahallesi'ni terk etmişti. Tabii Tuzia ve çocukları da Orazio Tiber Nehrinin sağ yakasına yerleşti. Tassi ise, San Spirito in Sassia Kilise bölgesinde, tam hastanenin köşesinde kendine kusursuz bir ev bulmuştu. Cosimo Quorli'nin evinden birkaç metre ötede...</p>

  <p>Bu son taşınma küçük topluluk içinde bağları sıklaştırıyor; üç meslektaşa birlikte yeni bir şantiyeye katılma olanağı sağlıyordu.</p>

  <p>Tassi-Gentileschi ortaklığının başarısı, Consistoire Mahkeme Salonu'ndaki parlak çalışmaları onlara daha da saygın bir sipariş koparmıştı. Yeğen-kardinal için, Carrache'lerin Farnese Sarayında yaptıkları galeriye denk bir yer, Scipion Borghese Bahçesinin dip tarafına, önceleri Romalıların, Gazino Muses (Esin Perileri Pavyonu) adını verdikleri pırıl pırıl bir yer.</p>

  <p>Bu çalışma onları aylarca uğraştıracaktır. Onlar yokken Artemisia'yı kim gözetecek peki? Tuzia mı? Bu hatun konusunda, Agostino da, Cosimo da yanılmıyorlardı. Eğer bu hatun Tassi'nin aşklarına kolaylıklar sağlamışsa, başka başka ilişkilere özendirebilirdi pekala!</p>

  <p>Artemisia kendisiyle ilgili bütün sırlarını eski dostundan gizliyordu. Hatta ona en kaba biçimde güvensizliğini gösteriyordu. İki kadın da birbirinden kaçıyordu ve Tuzia bundan böyle korku içinde yaşar olmuştu.</p>

  <p>Artemisia'nın huylarından korkuyordu. Agostino'nun kıskançlığından ve şiddet yanlısı tutumundan korkuyordu. En çok verene fazladan hizmet veren bir aracı gibi ele almıyorlar mıydı sanki onu?</p>

  <p>Santo Spirito'daki yeni evlerinde hoca ile öğrencinin arasındaki aşk her gün biraz daha tehlikeli bir biçim alıyordu. Atölye, öteki evdeki gibi Artemimia'nın odasına bitişik değildi. Aşıklar bir yerden ötekine geçerken, Orazio ile üç oğlunun kaldığı salondan geçmek zorundaydılar. Gentileschi'nin oğulları, Tassi'nin coşkulu konuşmasının büyüsüne kapılıp, ona bir tür hayranlık duyuyorlardı, fakat büyük oğul Francesco, kız kardeşi ile babasının ortağı arasındaki ilişkiyi anlayacak yaştaydı. Neyi biliyordu? Francesco susmaktaydı. Ama bugün Agostino'nun, ablalarının yanında bazen bekçi gibi bulunuşlarında onlara sus payı olarak verdiği şekerleri almayı Francesco öteki iki küçüğe yasaklamıştı. Sonra ders süresi boyunca atölyeyi terk etmemeye dikkat ediyorlardı. Agostino ortanca oğlanın onun bilgisinden ve verdiği eğitimden yararlanmak isteyip istediğini merak ediyordu. Artemisia omuz silkiyordu. Erkek kardeşinin sürekli yanlarında bulunuşu onu sinirlendiriyordu. Her şey sinirlendiriyordu. Özellikle, onu kollamaları, Agostino'nun sergilediği bugünkü sakinliği... Agostino kendine uygun gelen bir durumu benimsemiş gibi gözüküyordu. Çiftlere özgü bir yaşam.</p>

  <p>Bu rahatlık içerisinde geleceğe yönelik tehlikeler sezen Artemisia, Girolamo Modenese'yle barışmayı çok istemişti. Kabaca kurulmuş bir tuzak. Agostino tuzağa düşmüştü. Alevlenen kıskançlığı aralarına bir yığın öfke nöbetini beraberinde getirmişti ki, bu da sevgilerinin içtenliği konusunda genç kızı rahatlatıyordu.</p>

  <p>Agostino, Tuzia'yı kendi evinden dosdoğru Gentileschi'lerinkine giden iç merdiveni kullanmak zorunluluğuna soktu. Girolamo ve ötekilerin bu yoldan Artemisia'yı ziyarete geldiklerini varsayıyordu.</p>

  <p>Oradaki günlerinde, Orazio'nun konuşmalarını dinlemek için gizlediği merdiven kapısına dek inince Tuzia'nın evinde bir skandal yaratmıştı. Zaten Tassi'den başka kimse bir kattan ötekine geçemezdi ki.</p>

  <p>Onun bu gösterileriyle yatışan Artemisia kndisini yine de en delice tehlikelere atıyordu.</p>

  <p>Bazen, Tassi ortak duvarın gerisindeyken, Orazio, ortağının hemen birkaç metre berisinde, kafası yorulup, yatağına uzanırdı. Ondan kaçmak için Agostino oğlanların odasından geçmek zorundaydı. Ya da sabahleyin Gazino Muses'de buluşmak için Orazio'nun oraya gitmesini beklemek durumundaydı.</p>

  <p>Yazdan bu yana, birbirinden gizlenen insanların kapıldıkları sevinci tanıyordu artık. Bir tür kutlama gibi, aynı anda gizemi ve korkuyu katıyordu yaşamına. Sevgisini saklamada ateşli bir sevinç yakalıyordu. Yalan söylemekten de coşkulu bir zevk alıyordu...</p>

  <p>Başlangıçta gizleri yaşamının verdiği bu baş döngüsünü paylaşmıştı.</p>

  <p>Gecenin bir vakti Artemisia'nın bedenini arzuluyor; aralık dudaklarına bayılıyordu, gündüzleri ne denli soğuk ve ıraksa, akşamları o denli çok. Ama tehlikeler -ve bir o kadar da başarı- nedeniyle Agostino bıkmıştı. Genç kız, önlem nedir bilmeksizin, tehlikeyle oynuyor, rastlantıları savuşturuyor, öfkeyle ve umutsuzluğun verdiği inatla yazgıyı zorluyordu.</p>

  <p>Aralıksız yağmur yağıyordu. Artemisia, camlara dolu taneleri gibi çarpan yağmur damlalarını ve rüzgarın yağmuru savurmasını dinliyordu. Tiber Nehri suları öylesine çok yükseliyordu ki, eve çok yakın olduğundan, biraz daha fazla eğilse kayıp gidecekmiş duygusuna kapılıyordu. Bekleyişle geçen bu gecelerde, uyanık halde, hülyalara dalıyordu. Gelecekten öylesine çok korkmuştu ki, bu işi hemen burada kesip atmayı geçiriyordu aklından. Ama bu geceleri çok da seviyordu, babasını, tehlikeyi ve ölümü böylesine yakınında duyumsadığı zamanları...</p>

  <p>Bir akşam Orazio geç vakit handa çorba içtiği bir sırada, Artemisia kapıyı Agostino'ya bizzat kendisi açmıştı, onu kardeşlerinin önünden geçirip, yüksek sesle konuşa konuşa odasına kadar götürmüştü.</p>

  <p>Francesco nereye gittiklerini sorduğunda, ona alaylı ve sakin bir yanıt vermişti; hiç de kötü bir şey yapmadıklarını söylemişti.</p>

  <p>Odasının kapısı kapanır kapanmaz soyunmuştu. Agostino, onun giysisini, etekliğini, gömleğini çıkarışına bakıyordu... "Kadınların gösterebileceği yüreklilik garip doğrusu!" diye geçiriyordu aklından, biraz korku, biraz yengi içerisinde yüzerken. Ama Artemisia'nın giysisi yere yığıldığında, onu onca görkemli güzelliği içerisinde gördüğünde, birden kızın gözlerindeki yaşları ayırımsadı. Onu kendisine çekti. Kız da başını onun omuzuna koydu. Ses çıkarmadan ağlıyordu. Agostino da başarısının tadını çıkarıyordu. Ancak bir kadını ağlattığı zaman, onu kendi kadını gibi algılardı.</p>

  <p>Kadını yatağa doğru itti ve uzandı. Kız yavaşça ona doğru eğiliyordu.</p>

  <p>Kısacık bir an ciddileşti yüzü, havada kaldı. Agostino, saçlarının, göğüslerinin kokusunu içine çekiyordu... heyecandan sapsarı kesildi, gözlerini kapadı. Kız bir kez daha yattı üstüne. Bu kadın bedeni altında gömülüp gitmeye terk ediyordu kendini. Kız, ateş gibi dudaklarını onun ağzına yapıştırdı. Agostino zevkten az daha bayılacaktı.</p>

  <p>Cellatla kurbanı arasındaki bu tutkulu aşk, Cosimo bu işe bir son verene dek sürecekti. Cosimo, Tassi'nin kuşku nöbetlerinin çok ileriye gittiği sonucuna varıyordu. Zira bu "deli herif, hatasını "onarmayı" kafasına koymuştu. Bazı bazı Artemisia ile evlenmeyi düşünmüyor muydu sanki? Eee, ne olursa olsun, Papa'nın iaşe astsubayı bu evliliği istemiyordu bir kere. Artemisia'nın onun sarkıntılığına izin vermeyişinden bu yana öç alma duygusuyla onu izliyordu. "Tam bir dert kuyusu!.. Böylesi bir kadınla başını belaya sokmazsın sanırım!" Ne yazık ki Agostino kendine olan güvenini kaybetmişti. "Çok kaprisli bir kız," diye üsteliyordu Quorli. "Bu tip biri adamın başına dert açar. Bu kız uğursuz! Baksana, onun yüzünden seninle çok iyi anlaşan iki arkadaş olmamıza karşın tartışıyoruz işte!"</p>

  <p>İaşe astsubayının baştan çıkarma girişimi sonucunda, iki ortağın arasındaki ilişki soğuklaştı. "O metresin", o kadının kendisine ait olduğunu düşünüyordu. Bu nedenle onu kıskanıyordu...</p>

  <p>Artemisia'yı, seviliyor olmaktan dolayı rahatlatan bu kıskanç tutum, iaşe astsubayını deli ediyordu.</p>

  <p>— Cehenneme kadar yolu var, diyordu Cosimo Artemisia için.</p>

  <p>— Peki, madem ki onun babası olmakla övünüyorsun, ona sahip olmaya çabalamak da neyin nesi? diye soruyordu Agostino.</p>

  <p>— Aaa, sakin ol be enayi; aileler böyle büyütülür!</p>

  <p>Ne var ki Agostino bu şakalara artık gülmüyordu. Şimdi avını yakalamış ve üstüne bir sıkıntı çökmüştü. Çok geç olmasına karşın, yapıp ettiklerinin sonuçlarını ölçüp biçiyordu. Eğer Artemisia bakire olmamış olsaydı, ona zorla sahip olmasının hiç mi hiç önemi yoktu.</p>

  <p>Ama bekaretin değeri Otuzlar Konsili icraatında bir kez daha göklere çıkarılarak resmen onanmış ve Papa V. Paul tarafından kutsal ilan edilmişti: Bir kadın sadece bir erkeğe ait olabilir: O da eşidir. Stupro violente, yani zor kullanarak ırza geçmenin bedelini Agostino çok önceden beri bilmektedir. Zaten merhum eşi Maria Cannodoli ile bu tür bir zora başvurma yüzünden evlenmek zorunda kalmıştı. Ya nikah ya da beş yıldan yirmi yıla kadar kürek cezası.</p>

  <p>Cosimo 1602 yılında Livourne'da meydana gelen bu olayın öyküsüyle ilgili her şeyi biliyordu. Agostino'ya onu savunması için bir procuratore sağlamıştı. Floransa'da halk noteri olarak çalışan -ne var ki odadan çıkarılmış- Cosimo Quorli'nin uzak akrabalarından biri olan bu adam, bugün Roma'da bulunuyordu. İaşe astsubayının evinde kalıyordu; Cosimo bu adamı başından nasıl atacağını bilemediği, Gentileschi'lerin evine yerleştirmeyi düşünüyordu. Orada onun yararına çalışmak koşuluyla tabi.</p>

  <p>— Neden onu senin eve almayacakmışsın? diye fısıldıyordu Cosimo Orazio'nun kulağına. "Evin büyük..."</p>

  <p>O gün, 25 Kasım akşamı, Sainte-Catherine Bayramı'nda, Cosimo, Agostino'nun onuruna bir şölen veriyordu. Galeride uzun bir masa hazırlanmıştı: Kardinaller gibi davranıp, tablo koleksiyonlarının en güzellerinden birini orada sergilemekle övünüyordu. Ne Titien (Tiziano) ne Raffaello resimleri. İyi ya, Romalı en ünlü sanatçıların imzalarını taşıyan yüz kadar tuval... Üst üste konduğunda yerden tavana dek ulaşan bir yığın. Her tablo, elde edilmiş bir şantiye karşılığı teşekkür olarak Cosimo'nun tabloları yapan kişiden aldığı bir kupa şarap parası, el altından yan cebime koy türünden rüşvetti. Yaşı ilerledikçe resime olan tutkusu başına vurmuştu. Şantajlarını açıktan yapıyordu, sanatçılara her gün daha da göz doymazlığıyla yaklaşıyordu. İşte Orazio, Scipion Borghese'in siparişi karşılığında şu Gazino Muses, Cosimo'nun aralıksız Gentileschi'nin başına kaktığı, borcunu hatırlattığı yer-Judith rolünde kendi kızının portresini mutlaka yapmasını istiyordu. Orazio ise tabloyu bitirmekte gecikiyordu. İşi başından aşkın olduğu için Judith işini Artemesia'ya vermişti, ama ona Cosimo'nun kendisinin şimdiden daha bu tablonun sahibi gibi gördüğünü söylememişti açıkça.</p>

  <p>Judith'i ne yapacağını Orazio'nun kendisi de bilmiyordu. İaşe astsubayına mı bırakacaktı? Yoksa satacak mıydı? Her şey tablonun niteliğine ve getireceği paraya bağlıydı. Artemisia şimdilik, Agostino yönetiminde bu tablo üstünde çalışıyordu. Şurası Cosimo'nun çok çok hoşuna gidiyordu: Artemisia'nın bedeni tuval üzerinde somutça biçimlenecekti. Hem de aşığı tarafından deseni çizilen veya en azından onun buyrukları doğrultusunda oluşan bedeni. İki suçlunun elini ve fırçalarını burada, bu duvarda bir araya getirmek düşüncesi onu zevkten deli ediyordu.</p>

  <p>Son zamanlarda, Agostino'nun işleriyle ilgili her şey, iaşe astsubayını hem eğlendiriyor, hem de ilgisini çekiyordu. Hatta Quorli, Agostino'yu aile içi ters ilişkilerle suçlamış olan Agostino'nun kız kardeşi şu Olimpia denen kadınla yeniden barıştırmak istiyordu. Agostino nasıl olmuştu da böylesi bir buluşmanın getireceği tehlikeyi sezmemişti?</p>

  <p>Kız kardeş de, ağabey de birbirlerini bağışlayamayacak denli doluydular. Agostino kendi çıkarı için Olimpia'nın kocasını, sahibi olduğu deri tabakhanesini satmak zorunda bırakarak adamı mahvetmekle kalmamış, daha sonra öz kız kardeşini adam öldürmeye kalkışmakla suçlamıştı. Kendisini ortadan kaldırmak için Agostino katil kiraladığını öne sürüyordu. Bu suç bildirisiyle kadıncağızı da cezaevine yollamıştı.</p>

  <p>Cosimo bu tırmanışa bir son vermeye çalışıyordu. Koruması altında olan kişiyi tehdit eden yeni dertler çıkmıştı ortaya: Geçen Ağustos ayında Agostino, ressam arkadaşı Valerio Ursino'yu tutuklatmıştı,o da intikam almayı kafasına koymuştu. Bu Valerio Ursino, bir zamanlar, Roma'da Tassi'nin karısının katillerini evinde barındıran adamdı... Aile içi ters ilişki, kardeş katli, cinayet: Agostino'nun başı üzerine kara bulutlar yığılıyordu.</p>

  <p>Bütün bu kişiler niye aynı masa başında toplanmasınlar ki? Aile yemeği! Cosimo Quorli bu yönde düşüncelere dalıyordu.</p>

  <p>İşe bakın ki, Agostino bu iş yemeğine baldızı genç Constanza'yi; Orazio da Artemisia'yı getiriyordu.</p>

  <p>Yan yana oturan bu iki kadın birbirleriyle konuşmuyorlardı. Consistoire Salonu'na gittikleri günden bu yana hiç görüşmemişlerdi ve her ikisi de sevdikleri adamın aynı serüven içerisinde onları bir araya getirdiğinden asla kuşkulanmıyorlardı. Yine de ilişkileri değişmişti...</p>

  <p>Her iki genç kadını da gözetlerken, Cosimo bıyık altından gülüyordu. Her ikisi de kendisini Agostino'nun karısı olarak görmüyor muydu?</p>

  <p>Karşılaşmalarından bir çatışma çıkabilirdi -Bu geceye nice zevkler katacak yumruk yumruğa bir kavga! Biraz hafifmeşreplik, kahrolası şeytan! Gentileschi'nin kızıyla Tassi arasındaki ilişkinin aldığı bu yeni ciddi boyut, Cosimo'nun gücüne gidiyordu. Evet, bu ateşli aşka biraz soğuk su dökmenin zamanı gelmişti... Bu nedenle sevgili kız kardeş Olimpia'yı Artemisia'nın sağına yerleştirmişti. Artemisia, yavuklusunun, ne geçmişteki ne de şu andaki yaşantısı konusunda hiçbir şey bilmiyordu. Maria'nın öldürülüşünden, Agostino'nun Constanza ile ilişkisinden haberi yoktu: Cosimo onu haberdar etme işini, Olimpia'ya bırakıyordu, onun anıştırmalarına ve kalleşliğine güveniyordu. Olimpia bir yolunu bulup Constanza'nın hamile oluşuna göndermeler yapabilecek miydi? Babanın Agostino oluşuna? Aile yaşamlarına?</p>

  <p>Ne var ki, akşam yemeği kazasız belasız atlatılmıştı.</p>

  <p>Yeni birinin; masanın öte başında oturan asık suratlı noterin gelmiş olması havayı yumuşatıyordu. Orazio ve Cosimo tatlı tatlı yarenlik ediyorlardı.</p>

  <p>— Zavallı yeğenim, şurada gördüğün adam, diye anlatıyordu Cosimo gözüyle işaret ederek, zavallının başına gelmedik şey kalmadı...</p>

  <p>Uzun boylu, zayıf, devlet savcısı gibi siyahlar giyili olan bu kişi onların bakışından kaçıyordu. Başı öne eğik, belli belirsiz gülümsüyor, dişlerini sıkıyor, ağzındakileri tadına varıyormuşçasına uzun uzun çiğniyordu.</p>

  <p>— Göze çarpmaz hiç... saygılı, diye sürdürdü Cosimo Orazio'ya dönüp.</p>

  <p>Üstelik de yobaz! Günah çıkararak geçirir yaşamını... Tanrıya saygılıdır ve insanların çıkardığı dedikodulardan nefret eder... Mezar sanki! Mesleği öyle gerektiriyor... Seni hiç rahatsız etmez. Ve sen de evinde güveneceğin birini bulacaksın... Şu sıralar şantiyede çok işim var! Sen yokken Artemisia'nın ne fındıklar kırdığını biliyor musun?</p>

  <p>Kızın için bulduğun yaşlı kadın'ın arkasından konuşmak istemem, ama yerinde olsam şu pis Tuzia'dan uzak dururdum!.. Yeğenim onur sahibidir! Çocuklarını gözetir, kendi ailesi gibi. Seninkilerle aynı yaşta iki oğlu var, bir de karısı; Artemisia'ya bakacak olan yürekli bir kadındır o... Agostino'ya sor bakalım, o bu konuda ne düşünür.</p>

  <p>Yeğenimle, ailesiyle sıkı fıkı olmuş kendisi.</p>

  <p>Adamın adı Giovan Battista Stiattesi idi. Kırk iki yaşındaydı. Evet sonuçta uzun süredir tanırdı Agostino'yu da! Onları birbirine bağlayan dostluk, ta Livourne'da karşılaşmalarına dayanıyordu... O da Floransa kökenliydi, Tassi orada çalışmıştı... Agostino'nun bütün dünyayı gezip dolaşmakla böbürlendiği, izliyor, fakat Grandük Ferdinand de Medicis'nin gemilerinde, özellikle de kürek mahkûmu olarak kürek çekmiş olduğunu biliyordu. Yeğeni Cosimo ile ilişkileri daha sıkıydı. Giovan Battista Stiattesi, iaşe astsubayının Toscana'daki işleriyle ilgilenmişti. Zimmete para geçirmeler, dolandırıcılık, güveni istismar... Bu güçlü akrabanın namussuzluğuna borçluydu kendi durumunun çöküşü... Cosimo ortaklığında, son noter tastikli akitleri Toscana'dan kaçıp Roma'ya sığınmaya zorlamıştı onu. Bu gün de beş parasızdı. İaşe astsubayının kendisine yardım ve koruma desteği borçlu olduğu kanısını taşıyordu.</p>

  <p>Kaypak tavırları, yobazca konuşmaları, Cosimo'nun pek iyi başlattığı söyleve nokta koydu: Şölenin ertesi günü, Orazio onu birkaç haftalığına evine almayı kabul etti. Karşılığında ufak tefek işler, büyük hizmetler...</p>

  <p>1611 yılı Kasım ayında, Stiattesi karargahını ressamın evine kurdu.</p>

  <p>Görevi, orada olup biten her şey hakkında Cosimo'ya bilgi vermekti.</p>

  <p>Ne var ki, Tassi-Gentileschi-Quorli üçlüsüne, bu dördüncü namussuzun gelişiyle, hepsinin de yargısı değişecekti. Baş oyunculardan ikisiyle noterin görülecek eski bir hesabı vardı.</p>

  <p>Özellikle de yeğeni iaşe astsubayı olacak herifle!..</p>

  <p>Yaşamında belki ilk kez, Cosimo, adamı hakkında yanlış karar vermiş, piyonunu kötü yerleştirmişti.</p>

  <p>Giovan Battista Stiattesi'nin yeni pozisyonu, onun oyununu bozmak ve ortalığı soyup soğana çevirme olanağını sağlayacaktı kendisine.</p>
</body>
</html>
