<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Roma -Floransa Arasındaki Yollarda</p>

  <p style="text-align: right;">Temmuz 1616 - Şubat 1620</p>

  <p><br /></p>

  <p>Orazio Gentileschi'yi Floransa'ya doğru götüren katırı tırıstaydı.</p>

  <p>Orazio Gentileschi, buluşmalarına kadar geçen süre içinde kızının karşıtlıklar içerisindeki duygularını hayal etmekten çok uzaktı.</p>

  <p>Güneşin yer yer bulutların arkasında kalarak düştüğü Roma kırsalında, uzun su kemerinin kızıl rengi altında, yıkıntı halindeki mezarlar, kuleler ve tepecikler arasında, Orazio kronikleşen acısını bir yana atıp, güvensizlik ve mutluluğa karşı koyma duygularını tek tek soyunuyordu. Kızına yaklaştıkça, sevincin, ona kavuşmanın yarattığı coşkunun onu sarmasına, içinde geçmişten gelen kırgınlığı silip süpüren umudun esmesine izin veriyordu. Önceleri, Marches'a sürgün edilişinden, rutubetli küçük kiliselerde geçirdiği kışlardan Artemisia'yı sorumlu tutuğu bir gerçekti; ama şimdi, uzaklık ve zaman, içindeki kırgınlıkları yatıştırmış, belleğindeki acımasız duyguları yumuşatmıştı. Artemisia'nın seçtiği yolun tam tersi bir yol!</p>

  <p>Bir zamanlar kızı, babasının ayrılığına işkence gibi, bir hata gibi katlanmıştı; bugünse bu anıları acı duymaksızın düşünebiliyordu.</p>

  <p>Ayrıca Orazio'nun gitgide yaklaşması onu korkutuyordu.</p>

  <p>1616 yılının Temmuz ayında yol alan bu iki kişi, karşılıklı iyi davranışlar içerisindeydiler.</p>

  <p>Artemisia, babası olmaksızın Akademi'ye giremiyordu, Orazio ise kızının Grandük'ün Sarayı'ndaki etkili gücü olmasa Toscana'ya çalışmaya gidemezdi.</p>

  <p>Agostino Tassi bir zamanlar "kızının yardımına birgün gereksinim duyacağı" yönünde bir önsezide bulunmuştu. "İşte," demişti, "durumun tersine dönmesiyle Tanrı buna izin verecek Orazio'nun her zaman kızına karşı gösterdiği güven ve merhamet eksikliği nedeniyle, Tanrı bunu gösterecek."</p>

  <p>Son dört yıl boyunca daha çok Orazio evladının yokluğunu, bir umursamazlık belirtisi, kendisine karşı bir tür duyarsız davranış belirtisi gibi görmüştü: Evet, kızı onu sevmiyordu, zaten hiç sevmemişti. Evliliği; oralardan gidişi, suskunluğu -acı içinde olduğundan, kızının kendisine mektup yazdığını, ama kendisinin yanıtsız bıraktığını unutuyordu- evet, her şey, her şey kızının onu sevmediğini gösteriyordu. Hatta, saraydan uzakta bir yerlere yerleştirilmesinde ve Floransa'dan atılmasında oynadığı rol, yapıtının kovuşturmaya uğramasındaki sorumluluğu konusunda çok kötü ön yargılara neden olmuştu. Orazio, yapıtı konusundaki bu olumsuz yargıyı büyükelçinin katiplerinden birinden öğrenmişti. Ona mektubun bir kopyasını iletmeyi ihmal etmeyen iyi niyetli bir dostuydu bu kişi. Agostino'nun bir de eski rakibi Giovanni Baglione'nin -şu on üç yıl önceki davacısı, bugün ise Pitti Sarayı ile yakın ilişkisi de olan adamın- bazı konularında oynadığı rolün izinede rastlamıştı. Birkaç tümce, ona aralarının açık olduğu sürece kızının kullandığı sert sözleri çağrıştırmıştı. "Bu adam desen bilmiyor."</p>

  <p>Başka hiçbir söz onu bu kadar yaralayamazdı. Desen, işte bu nokta da, bir zamanlar Artemisia'nın tablolarını ısrarla eleştirmiyor muydu?</p>

  <p>Ama Roma'dayken ondan aldığı bir haberle bütün sıkıntıları silinip gitmişti. Kızı onu Stiattesi'lerin evinde ağırlayacaktı; babasını Grandük'e takdim edecekti; sipariş temin edecekti.</p>

  <p>Sanatındaki yetkinliğini kendi kızına kanıtlama arzusu, bu daveti çabucak kabul etmesinde fazlasıyla etkili olmuştu... Orazio, katırını Viterbe'ye doğru kıvrıla kıvrıla giden yol boyunca sürüyordu.</p>

  <p>Onu güneşten koruyan kahverengi büyük fötr şapkasının altında yüzü her zamankinden daha zayıf,yanakları Fabriano, Urbino ve Ancona Kiliselerinin rutubetinden solmuş, sararmış, yazgısının elli üç yaşında onu zorunlu kıldığı fresk çalışmaları nedeniyle gözleri ateş bürümüş gibiydi. Yine de geçen kışı Roma'da iyi bir ev, iyi bir aşla, Savelli Sarayı'nda prensin özel hizmetinde -servitu particolare- bulunarak geçirmişti. Ama bu yükümlülük onu bahçıvanlar, saatçiler ve çeşmecibaşıyla aynı seviyede tutmaktaydı. Sözün kısası, hizmetkarlarla.</p>

  <p>Orazio Gentileschi'nin bağımsız ressam ve kendi atölyesinde ustahoca konumunu korumasmıın her ne kadar iyi yanları olsa da yalnızca meslek yaşamının başlangıcında bir insana onur verebilecek bir durumdaydı. Tarih konulu tablolar ve natürmortlar ile uğraşıyordu. Ayrıca meşenin buyrukları doğrultusunda olmak üzere altı ayda on kadar yapıt bitirmek durumunda kalmıştı ki, yaptıklarının çoğu genelde onun dehasına pek de uygun düşmeyen portrelerdi. Savelli de San Silvestro in Capite küçük kilisesini süsleyen Saint Francois dışında resmi hiçbir siparişle övünemez haldeydi.</p>

  <p>Medicis'ler için çalışmak bugün onun en çok gönendiği hayaliydi. Kızının evinde kalmak. Onunla eskide olduğu gibi işbirliği yapmak.</p>

  <p>Bu tasarı yüreğindeki kırgınlığı birdenbire silmişti. Ressamlar loncasının ve aynı zamanda kendisinin de üyesi olduğu Roma Ressamlar Akademisi'nin başkanı olan Saint Luc'ün şu sözlerini yineleyip duruyordu: "Yetişen her öğrenci, ustası gibi olacaktır."</p>

  <p>Neden olmasın ki? Eşit koşullar içerisinde tabii!</p>

  <p>Çocukluğunun topraklan, memleketi olan Toscana'nın kırsalında, tekrardan, alçak tepecikler, vadiler, altınımsı renkte bir fon üzerinde görünen kara selviler arasında kıvrılıp giden şu beyaz patikayla yeniden karşılaşınca, limana dönen kaptanın coşkusuna kapılıyordu.</p>

  <p>Kızına dönüyordu; Floransa'ya dönüyordu; yeniden kendisine dönüyordu.</p>

  <p>Özlemini duyduğu, saklı tuttuğu atölyesini yeniden inşa etmek; bir zamanların çalışma hücresini kurmak... Artemisia ile sakin bir karşılaşma umuyordu. Bir araya gelmekle, onunla kaynaşmakla, bir bütün olmayı umuyordu, kendi kendisiyle bütünleşmeyi bekliyordu.</p>

  <p>Onun altı yaşındaki halini gözü önüne getiriyordu; boyalan ezmek ve renkleri karıştırmak için telaşa kapılan, yetenekli kızını... Kendi uzantısını, öteki varlığını!.. Aynı eskiden olduğu gibi!</p>

  <p>Prudenzia'nın ölümünden, davalardan önceki zamanlara, masumiyet zamanlarına dönüşün onda uyandırdığı müthiş umut içerisinde, neredeyse Pieratonio'nun varlığını unutuyordu. Dört yıl boyunca Orazio damadını hiç mi hiç aklından geçirmemişti.</p>

  <p>Torunlan, Giovan Battista -bugün üç yaşındaydı-ve bir yaşındaki Cristofano'nun dünyaya gelişini duymuş ve hemen ardından aklından silip atmıştı. Daha çok üç oğlu ile uğraşıyordu; şu an sırtlarından gördüğü, üç uzun boylu, önde eşeklerinin üstünde tırıs giden üç kara giysili siluet. On dokuz yaşındaki Francesco, on yedi yaşındaki Giulio ve on dördündeki Marco; erkek olmuşlardı.</p>

  <p>Artemisia'nın gidişinden sonra Orazio gece gündüz onların yanında kalmıştı, yatakta, içki masında bile. Baba ve üç oğlu birlikte, Marches Eyaletine gitmişler, küçük kentlerde çalışmışlar, Roma'da Prens Savelli'nin evinde bir arada yaşamışlardı.</p>

  <p>Yanı başındaki varlıkları Orazio'ya, bir tür güvende oluş, onu yüreklendirecek bir rahatlama duygusu veriyordu. O günlerde, Floransa-Roma arası yolculuğun, önceden haber verilen "taşımacı'ların yardımıyla dön gün sürmesi olağandı. Bu kılavuz, katırları bulur, mola yerlerini, yemekleri, handa geçecek geceleri ayarlardı; ayrıca müşterilerini karşılaşacağı kötü rastlantılardan korumak için eşkiyalarla anlaşma yoluna giderdi. Ama Orazio mola yerleri konusunda sıkıntı çekmiyordu. Yolu biliyordu ve Francesco'nun çakaralmazına, Giulio ile Marco'nun hançerlerine bütünüyle güveniyordu. Evlatlarıyla birlikteyken kendisini daha güven hissediyordu, dokunulmazlığı vardı sanki.</p>

  <p>Roma Kapısı'na gelince, dört erkek de, Floransalılara vebalılarla temas etmedikleri konusunda güvence veren "sağlık belgelerini" aldılar. Her şeyleri kontrol edildi, silahları ellerinden alındı, kenti terk ederken; ya da oraya yerleşip oturma belgelerini sağladıktan sonra silahlarını geri alacaklardı; Grandük'ün memurları her şeyi ayarlıyordu. Perişan durumdaki binek hayvanlarını sattılar: temizlik nedeniyle, yolcular kente yaya giderlerdi. Yalnızca koşum atları, araba çeken öküzler, yolların iri döşeme taşları üstünden giderlerdi.</p>

  <p>Çatıların duldasında ki gölgelik araya, dört adam Boboli Bahçeleri'nin duvarları boyunca gittiler. Bu temmuz sabahının sessizliği içinde Grandük'ün ahırlarında üç yüz atın yerlerinde tepinip durmasını, aslanların gürlemesini, kurtların ve sırtlanların uluyuşunu, Fitti Sarayı'nda görülen bakım işlerinin korkunç gürültüsünü, Avrupa'nın en büyük, oloğanüstü değişik hayvanat bahçesinden gelen sesleri işitiyorlardı.</p>

  <p>Vecchio Köprüsü'nü geçip de Stiattesi'lerin San Pier Maggiore Pazarı'ndaki evlerine varınca, küçük dükkanı kapalı ve evi bomboş buldular. Birinci katta büyük cenaze örtüleri ile sofra takımları dolabı, abanozdan sandıklar, masalar vardı ve evin aynaları örtülmüştü.</p>

  <p>Orazio örtüleri kaldırınca şaşkınlık içinde, damadının aldığı değerli eşyaları gördü: Küçük şarap bardakları koleksiyonu, kristal bir kupa, bir kal taşı, Artemisia'nın kocasının bir tutku haline getirmiş olduğu fanteziler, kendini alıkoyamadığı bütün bu alışverişler. Dört erkek, sandıkları karıştırdılar, çamaşırları, kadın elbiselerini, uzun kollu tafta astarlı ceketleri yokladılar. Her metre kumaş önünde, Orazio'nun barışçı havası değişiyordu... Kendisi soğukta ve karanlıkta uğraşır ve didinip dururken, Artemisia ipek giysiler içinde dans ediyordu demek!</p>

  <p>Bir zamanların gizli kıskançlığı yeniden ortaya çıkıyordu.</p>

  <p>Kıpırdamadan, gözleri bütün bu yabancı pırıltılara takılmış halde, Orazio, kendisini kızına ulaştıran yollar boyunca duyduğu şu ağır, düşünceli havaya yeniden bürünmüştü.</p>

  <p>Şu kötünün iyisi Pierantonio'nun beraberinde belayı da getireceğinden hiç kuşku duymamıştı. Aynaları örten örtüler açıkça bir cenaze demekti. Ama evdeki giysiler ve diğer eşya, evdeki düzeni, bolluğu ve zenginliği haykırıyordu... Kendisi ve oğullan açlık çekerken!.. Hem de Artemisia yüzünden... Artık Artemisia acı vermeyecekti onlara, daha fazla çekmeyeceklerdi, söz veriyordu! Ya burada tanık olduğu zenginlik? Bütün bunlar, çektiklerinin bedelini yakında alacağını söylüyordu ona.</p>

  <p>— Karşıki kilisedeler, dedi Francesco. Ne olduğunu öğrenmek için bir ara dışarı çıkmıştı.</p>

  <p>— Bu saatte kilisede ne yapıyorlar?</p>

  <p>— Çocukları ölmüş.</p>

  <p>— Kimin çocukları?</p>

  <p>— Artemisia'nın.</p>

  <p>Bir an kanı donmuş gibi kalakaldı Orazio. Kızının o an nasıl olması gerektiğini aklından geçirdi. Acı içinde kıvranan zavallı yüzünü, ovuşturduğu ellerini, kafeslerin dibinde dururlarkenki halini görür gibi oldu. Heyecandan boğazı tıkandı.</p>

  <p>— İkisi birden mi? diye yineledi.</p>

  <p>— Birkaç saat arayla. Hastalık bulaşıcıymış...</p>

  <p>Oğulları dışında hiç kimse ondan, ara sıra da olsa, sert karakteriyle uyuşmayan bir duyarlılık göstermesini beklemezdi. Ne zaman durum gereği bir komşu çocuğunun cenazesinde veya bir bebeğin gömülme töreninde bulunsa -bu çok sık olurdu, zira on çocuktan altısı yedi yaşına ulaşamadan ölürdü-yapılan törene dayanamazdı.</p>

  <p>Kendi öz oğullan iki Giovan Battista'nın ölümlerini mi anımsatıyordu acaba ona?</p>

  <p>Yoksa Prudenzia'yı kaybedişi mi geliyordu aklına? Bu fiziksel bir acıma, bütün varlığıyla gösterdiği bir sevgi, saklayamadığı bir duyguydu.</p>

  <p>Artemisia bir zamanlar, bir çocuğun acı çektiğini sarsılmaksızın görmeye dayanamayan babasının kırılganlığını keşfetmişti. Ama bundan yararlanmayı aklından bile geçirmeyen Artemisia, büyük bir istençle, acılarını, yaralanmalarını, şikayetlerini saklamış, ağıtlarını gizlemiş, onu kendisine karşı bile korur olmuştu. Daha sonraları, Orazio'nun bu yanını unutmuştu ve bozuşmaları sırasında bundan yararlanmayı ihmal etmişti. Acaba kazançlı mıydı Artemisia..? Zira Orazio bunu zayıflık belirtisi olarak görüyor, öfkeyle kaçış yolu arayarak kendi heyecanlarına tepki gösteriyordu.</p>

  <p>— Haydi kiliseye, ablanızla birlikte dua etmeye gidin, diye buyurdu.</p>

  <p>Onların meydanı geçişlerini, kemerleri aşıp San Pier Maggiore Kilisesi'nin kapısı altında gözden yitişlerini izledi. Onları gözden kaybedince, içinde bulunduğu şaşkınlıktan kurtulmak ister gibi, birkaç adım yürüdü, sonra eve doğru döndü. Biraz geri çekilip bakınca tümünü kavrıyordu: Hali vakti yerinde bir ev. Burada ne güzel yaşanırdı! Gözü çatıdaki deliğe takıldı. Atölyenin tepe penceresi -occulus- vardı yukarıda. Çabucak içeri girdi ve ağzına kadar eşya dolu evin içinden geçerek üst kata çıktı.</p>

  <p>Orazio Gentileschi sürgülü kapıya bir omuz atıp açtı, Artemisia Lomi'nin krallığına daldı...</p>

  <p>Yaşamının kalan bölümü için bir karar aşaması olacak olan şok hemen gelmedi.</p>

  <p>Sakin bir biçimde, ağır ağır ve sakınımla, ışıkta kurumaya bırakılan sıralanmış tuvallere doğru yöneldi. Güneş ışığı, bir leke gibi dip kısımdaki duvara vuruyor, uzaktan bakıldığında şekilsiz ve sırsız beyaz büyük aynaya benzeyen çerçevelere sıçrıyordu.</p>

  <p>Orazio, atölye içinde dolaştıkça, siluetinin döşeme üzerine gölgesi düşüyordu; gölge büyüyor, tabloların üstüne geliyor, bütün yapıtı karartıyordu. Kenara çekilmek, sağ tarafa iki üç adım atmak ve Buonarroti için yapılan Allegoria dell'indinazione adlı tabloyu incelemek için az az yana doğru geri adım atmak zorunda kaldı. Fakat gölgesi yine de verniklenmiş yüzeyde yansıyordu.</p>

  <p>Kızının bedeni, bütünüyle çıplak halde, resim sehpası üstünde tam önünde apaçık sergileniyordu. Kızı Artemisia oturmuştu, kalçaları arkadan görünüyordu, başı sağda, yüzü ona doğru dönük, gözlerini ona dikmiş olarak duruyordu. Örgülü saçları, çok sevdiği biçimde toplanmış, tam üstünde taç gibi bir yıldız parlamaktaydı. Ayak bileklerine çıngıraklı halhallar yapmıştı, çabukluğunun simgesiydi bu. İki eliyle bir pusulayı avucunda tutmaktaydı ve bu da karanlığın simgesiydi.</p>

  <p>Orazio mantıklı davranarak öncelikle, nesnel olarak başarılı olduğunu kabullendiği bu kişiyi düşündü -salt ışık oyunuyla yaratılan bu beden, bu model, kadın anatomisinin ayrıntılarıyla incelenmesi, teninin saydamlığı, sağlıklığı, ağırlığı, uzamdaki dengesiydi ve bu kişi bir zamanların Suzanne ve İhtiyarlar'ının bir tekrarıydı. Evet, onun, kendi Suzanne'ı! Artemisia dizlerini soldan sağa döndürmüş, kolların devinimini ise sağdan sola almıştı. Eski kompozisyonun bir çeşitlemesiydi bu. Rahatlamaya çalıştı: "Açması bir çeşitleme işte!"</p>

  <p>Evet sinirlenmeye başlıyordu, ikinci tuvali incelemek için yer değiştirdi. Bir Marie Madelaine... Günahkar kadın tövbe ederken, kendini Tanrı'ya adamak için dünya zevklerinden vazgeçerken...</p>

  <p>Orazio'nün San Venanzo de Fabriano Kilisesi'nde yapımını tamamladığı ve aynen Artemisia'nın nikah gününde kendisinden bağışlanmasını, kutsanmasını isterkenki yalvaran halini resmetmişti, diz çökmüş, bir haçı bağrına basan Marie-Madelaine'e kıyasla bu daha az inandırıcıydı; kendi yaptığı azize, diz çökmüş, bir haça sarılmış Marie-Madelaine; nikah gününde, kendisinden bağışlanmasını isteyen Artemisia'nın gibi. Tersine, şu an incelediği kişi, tek eliyle göğsünü tutan, öteki eliyle bakmak istemediği aynayı iteleyen bu kadın, bu Marie-Madelaine, Tanrı'ya yakarmıyordu! Ne bağış, ne mağfiret için yalvarmıyordu...</p>

  <p>Artemisia kılığında resmedilmiş bu kadın, çıplak omuzlu, göğsü açık kadın, Tanrı'ya değil, dünyaya dönmüştü, bütün sevimliliğiyle, baktığı erkeğin iştahını kabartıyordu. Aynanın çerçevesi üzerine altın harflerle boyadığı yazıyı çözümleyebilmek için iyice eğildi Orazio:</p>

  <p>Optimum partet elegit. "O en iyisini seçti" yazıyordu.</p>

  <p>Şimdi, öfke içinde kendini hayranlığa kaptırıyordu. Renklerin parlaklığından gözleri kamaşıyor, beyazların patlamasıyla iyiden iyiye görmez oluyor, giysi katlarından sızıntılar halinde akan altın rengin çağlamasıyla kendini körleşmeye bırakıyordu. Bu altın renk, onun giziydi, Orazio'nun! Evet, bu yeşil, evet ve bu kırmızı renk, bunlara ulaşmak için ne çok araştırmanın, nice yıllar alan deneyimin içinden geçmişti! Sanatının anahtarları; onun renkleri... Evet, ama daha bir koyu; daha zengin ve daha vurucu... Artemisia en iyisini seçmişti: Onun elinden her şeyini almıştı! Hem bu hırsızlık hiçti daha, Orazio'nun keşfettiğiyle kıyaslanınca hiçti... Tuvaldeki şu sandalye: Kadifeler, tabure üstündeki kumaş kendisinin Roma'da henüz bitirmiş olduğu yapıttakiyle aynıydı. Dore giysiler içerisinde bir Lavta Çalan Kadın, şu sıralar Savelli Sarayı'nın en üst katında, kurumaktaydı. Kızı bu tabloyu hiç görmemişti! Yine de... Bu resim, Madelaine'in dizlerini kapatan kumaşın her pilesi, onun Lavta Çalan Kadın'ındakı kumaş katmanlarındaki çalışmasının tıpkısı...</p>

  <p>Artemisia, onun yapıtından esinlenmeden tıpkısını yapmadan yeniden üretmiş bu tabloyu!</p>

  <p>Orazio korkuya kapıldı... Aklını mı yitiriyordu ne? Artemisia kişiyi tam karşıdan vermiş. O ise sırtından. Oturmuş bir kadın. Tek kolu kıvrık -Artemisia'da ise el yürek üstünde- onda el, lavtanın telleri üstünde. Öteki kol gerilmiş -Artemisia'da el aynayı itelemekte- onda el lavtanın kolunda, yukarı doğru çıkıyor... Hayır, yanılmıyordu Orazio. Madelaine aynı Lavta Çalan Kadın'ın kopyasıydı. Ama yönü değişik, tersinden bir kopya, daha abartılı ve dramatize edilmiş...</p>

  <p>Bu iki tablo, birbirlerinin yansıması gibiydi. Aralarında öyle bir benzerlik vardı ki, Orazio hangisinin orijinal, hangisinin sonradan yapılan benzeri olduğunu ayırt edemiyordu. Sanki bir aynada, her iki taraftaki görüntü... Evet, Artemisia en iyisini seçmişti: Elinden her şeyini almıştı!</p>

  <p>Öfkeyle bir tablodan ötekine gidip geliyordu. Diana Yıkanırken; Proserpine'in Kaçırılışı; Silahlı Bir Amazon. Hep aynı yüz, sonsuza dek kendini yineleyen aynı beden. Artemisia'nın kendisi. Güçlü. İri yarı... Orazio'nun hoşlandığı dişilikle hiçbir ilgisi yok!</p>

  <p>Evet, kızının ona öykünmesini kabul edebilirdi, ama ona ihanet etmesini asla!.. Zira kızı ondan kopya çekmekle yetinmiyordu! Onun fırçası ucunda Orazio'nun renkleri, kompozisyonları, kişileri yapısal değişikliğe uğruyorlardı. Burada, etten ve kandan kahraman kadınlarda, kutsallığa yönelik en ufak bir coşkunun, herhangi bir özlemin nebzesini bile göremiyordu... Bu azizelerde ve kadın şehitlerde hiçbir kutsallık duygusu, ya da mistisizm izi yoktu... Evet, Artemisia her şeye ihanet ediyordu! Bir sülüktü kızı; onun sanatını emiyor, özünü boşaltıyordu!</p>

  <p>Orazio kendi güçlü noktalarını kesin bir biçimde değerlendirmeye tabii tutuyordu, idealize etmek, yüceltmek. Konusunun dinsel içeriğiyle, modelinin insansılığı arasındaki duyarlı denge... Ondan başka kim, bunca ölçülülüğe, bunca görkeme; bu nefis inceliğe böylesi bir zenginlik katmayı bilebilirdi ki? Ama, güzellik, uyum, sanat üçü de Artemisia'nın zorbalığı altında bir sele dönüşüp, onun yapıtını sürüklüyor, yapıtı ondan söküp alıyor, Tanrı'dan kopanyordu... Tanrı nasıl olup da Artemisia'da iffetsizliğin, estetik yetkinliğe ulaşmasını kabul edebiliyordu? Zira, Artemisia'nın resmi bayağıydı. İnsancaydı evet, en ileri düzeyde İnsancaydı!</p>

  <p>İşte o an kapı kolunun sesini duydu. Döndü. Kızı için giriyordu. Kızı bir an için aralıkta kıpırtısız durdu, acının yoğurduğu, karalar giymiş küçük siluet. Yüzünde onu orada gördüğü için en ufak bir ifade yok. Hiçbir şey yok.</p>

  <p>Atölyenin iki ayrı ucunda, baba-kız öylece kalakaldılar. Orazio Artemisia'nın ağladığını gördü.</p>

  <p>Evladının kendisinden önce öleceğini bilerek çocuğunun üstüne eğilen Meryem'in acısını sürekli resmetmişti Orazio, bu anne karşısında neler hissediyordu acaba?</p>

  <p>Duyduğu heyecan öylesine güçlüydü ki, kendine hakim olamadı. Atölyeyi baştan uca geçti, kızına doğru koştu. Artemisia babasının onun yardımına koştuğunu sandı, ona sarılıp öpecekti belki.</p>

  <p>Yüzü gözyaşlarına boğulan Orazio, Artemisia'ya çarptı, yanından geçip gitti ve merdivenlere atılıp, ortadan yok oldu. Orazio büyük bir olasılıkla, kentteki sayısız hanlardan birine yerleşmeye gitti.</p>

  <p>Bu kısa gün boyunca manastırları, küçük kiliseleri gezmek, Mosaccio'nun fresklerini, Boticelli ve Fra Angelica'nın tablolarım görmek zorunda kaldı. Zira Orazio Gentileschi'nin yapıtı bundan böyle Floransa-lı Rönesans ustalarının ve kızı Artemisia Lomi'nin etkilerinden yansımalar verecekti!.. Ama kızını görmedi. Kızının verdiği avansları geri çevirdi ve ondan uzaklara gidip saklandı.</p>

  <p>Buna karşın, Accademia del Disegno'nun istediği tüm akitleri onayladı. Grandük'ün kişisel koruması, konsüllerin desteği, en güçlü üyelerin dostluğu, Artemisia Lomi'nin, adı belki de oylansa uygun bulunmayacağı bir seçime boyun eğmeksizin, akademiye kabulünü olanaklı kılmıştı.</p>

  <p>19 Temmuz 1616'da "Orazio Gentileschi kızı, Pierantonio Stiattesi'nin eşi" bu çok değerli sanatçı örgütünün kayıt defterinin 57. sayfasına, sonsuza dek kalacak biçimde yazılması için dört ecu parayı ödüyordu. Ödentiyi ve sicil numarasını kabul etmekle, Orazio, kızına dünyada en çok istediği şeyi vermiş oluyordu: bir kimlik. Ona bir iş veriyordu. Bir meslek. Ona bir kariyer sunuyordu. Elbette özgürlüğünü de.</p>

  <p>Orazio, sessiz sedasız yeniden yola çıktı. Ama yola çıkacağı sabah, iki oğlundan büyüğü Francesco ile en küçüğü Marco, Artemisia'nın evine geldiler. Ablalarım yatak odasında boş beşikler başında bitkin bir biçimde buldular. Ne diyeceklerini bilemediler. Ona yalnızca sarıldılar. Artemisia kendini onların kucağına bıraktı yola çıkmadan önce ona uzun uzun sarıldılar.</p>

  <p>Orazio Floransa'da gözden kayboldu.</p>

  <p>Artemisia'nın özgürlüğüne kavuşması her ikisinin de kurtuluşunu onaylamış oluyordu. Bu akit ile baba ve kızı karşılıklı sorumlulukların bağlanndan kurtulmuş oluyorlardı. Hoca ve öğrencisi, usta ve çırağı, birbirlerine artık borçlu değillerdi. Ne teşekkür, ne de yardım.</p>

  <p>Orazio, teşekkürlerini belirtmelerini dinlemek istemediğini belirterek, oğullarıyla birlikte kalmak için Marches Eyaletine döndü. Sürgün ediyordu kendini, her zaman kızından daha da uzaklara gitmeliydi.</p>

  <p>Artemisia için, babasının gösterdiği cömertlik ve kaçışı, yaşamının en güç anında ve tam zamanında oluyordu. Tanrı'nın onun öz oğullarını elinden aldığı sırada. Anne olmaktan, Gentileschi'nin kızı olmalara dönüyordu yeniden, desteğe ve sevgiye gereksinimi olan öfkeli bir kızdı. Babası onu niye terk etmişti acaba? Bir an süren bir bakışma sırasında, eski sevgisine kavuştuğunu sanmıştı... Evet, bundan iyice emindi! Babası onu sevmiyorsa, akademiye girişini neden onaylayacaktı ki? Kuşkusuz ona saygı duyuyor ve beğeniyordu.</p>

  <p>Yoksa babası onun resmini çok çok aşıyordu da ondan mıydı başarısına karşı koymayı bile gerekli görmeyişi?.. Babasının, kendini tehdit altında hissettiği anda ne denli acımasız olabileceğini biliyordu...</p>

  <p>Kuşkusuz, kızının yeteneğini, bundan bir rahatsızlık duyacak kadar önemsemiyordu... "İki ressamdan hangisi en iyidir?" Orazio Gentileschi'nin gözünde bu sorun çözümlenmiş gibiydi. "Babası mı, kızı mı, hangisi ölümünden sonra da anılacak?" Zafer için düelloda, Orazio'nun Artemisia Lomi'den korkacağı yoktu. O halde atölyede bastıran bu gözyaşlarına ne demeli? Kızının başına gelen felaket nedeniyle ona acıdığından mı ağlıyordu? Yoksa korku ve kıskançlıktan mı?</p>

  <p>Önündeki çeyrek yüzyıl boyunca bu sorular kafasına takılıp duracaktı. 1616 yılının o Temmuz ayında tablolarda gördüğü neydi acaba?</p>

  <p>Floransa'da karşılaşamamaları baba ve kızının yaşamında, hiçbir başarının üstesinden gelemiyeceği bir gedik açacaktı. Bir kuşku uçurumu, birbirlerini aramak, birbirlerinden kaçmak ve birbirlerini bir yanıt bulana dek kovalamak zorunda bırakan bir kaygı çukuru.</p>

  <p>"[...] Tabloma gelince, yemin ederim Sayın Majesteleri, onu bu komik fiyata ancak size veririm, başka kimseye vermeyeceğim konusunda yemin ederim, başka kimseye, hatta babama bile vermem!" diye yazacaktır Artemisia otuz yıl kadar sonra. Orazio Gentileschi'ye son bir göndermedir bu!</p>

  <p>Stiattesi'lerin evinden Orazio'nun şöyle bir geçişi Pierantonio ile Artemisia'nın ayrılışını daha da çabuklaştırmıştı... Evliliğin dengesini bu biçimde bozan, çocukların ölümü müydü? Hastalık ve ölüm karşısında her ikisi de öylesine farklı biçimde tepki vermişlerdi ki!</p>

  <p>Artemisia, Pierantonio'nun ilgisiz, tepkisiz tutumunu, davranışını, başlarına gelen felaket karşısında kaderci tavrını bağışlayamıyordu.</p>

  <p>Pierantonio ise Artemisia'nın umutsuzluğu son kertesine dek vardırışını hazmedemiyordu. "Yeryüzünde çocuğunu yitiren tek anne oldun sanırsın!" diye geçiriyordu içinden sinirli bir tavırla. Kendi kız kardeşi Lisabetta, doğurduğu on bebeğinden altısını gömmüştü. Bugün Lisabetta da, Artemisia da yeni bebek bekliyorlardı ve Pierantonio, bunların yaşayıp, ihtiyarlığı göreceğinden hiç kuşku duymuyordu... Ama eşinin ağıtları ve figanları, sonunda bu evde onun bir yeri bulunmadığı, Artemisia'nın yaşamında bir yeri olmadığı konusunda onu ikna ediyordu!</p>

  <p>Artemisia'nın akademiye girişi, kabul edilişinin verdiği onur, özgürlüğüne kavuşmasının sonuçları her ikisini de iki düşman kampa ayırıyordu. Mesleği açısından bakıldığında, varlık gösterebilmesi için kocasının iznine artık hiç mi hiç gereksinimi yoktu. Pierantonio'ya gelince, bugün karısının ulaştığı yüksek yerlerde onu izleyemiyecek kadar küçük, silik biri olarak görüyordu kendisini... Ya da Artemisia'yı kocasından ayıran şey, Orazio'nun kızının gönlüne geri dönüşü müydü?</p>

  <p>Bu kez hiç kimse Gentileschi'yi damadını kıskanmakla suçlayamazdı, kötü sözler sarfettiği veya suçladığı kuşkusuna kapılamazdı. Öyle ya, Artemisia'yla bir daha karşı karşıya gelmemişti ki... Ama Artemisia, kendisini çok yalnız ve acılı hissettiği bir zamanda kardeşlerine kavuşunca, annelerinin ölümünden sonra yetiştirilmesini üstlendiği genç Marco'ya yeniden bağlanmıştı. Ablasının güzelliğine hayranlık duyan ve onun yeteneklerini kıskanan duyarlı Frenceso ile ilişkileri hiç değişmemişti. Onlara karşı büyük bir sevgi duymuştu.</p>

  <p>Kavuşmalarının yarattığı sıcak hava acısını yatıştırmış, Gentileschi aşiretinin bütün üyeleri arasında daha uzun süren, daha derinlemesine bir uzlaşmanın hayalini yaratmıştı kafasında. Gidişleri yeni bir boşluk yaratıyordu. Ablaları artık Orazio'nun oğullarını özleyecekti! Kardeşleri onun acısıyla, çaresiz yanlarıyla ve onun kaygılarıyla evin harçlığını harcayarak eğlenen bir koca bırakıyorlardı ona. Bütün servetleri binlerce pahalı ufak tefek şeylere gidiyordu.</p>

  <p>Akademi oturumlarında, Buonarroti'nin evindeki bilimsel toplantılarda ve Cristofano'nun atölyesine yaptığı ziyaretlerde geçirdiği nice başarılı saatlerin sonunda, evdeki kavganın, anlaşmazlığın ortasına dönüyordu. Şikayetler ve görülen davalar...</p>

  <p>5 Haziran 1619'da, Artemisia, II.Cosme de Medicis'ye şunları yazıyordu:</p>

  <p>"Artemisia Lomi, halen Pierantonio Stiattesi'nin eşidir. Bu mektupla Alteslerine, kocasının Michael adlı bir ağaç işlemecisine nasıl bir borç taktığını, parasının ödenmesini isteyen bu kişinin, Accademia del Disegno'dan Sinyora Artemisia'ya ilişkin bir karar çıkarttığını arz etmektedir. Kocası bütün bunlan elden aldığı ve ondan gizlediği için kadıncağızın ne bundan ne de aleyhindeki kararlardan haberi bile olmamıştır. Sinyora Artemisia, önünüzde Sayın Altesleri, kendisinin olmayıp, daha önce de drahomasının bütünlüğüne dokunmuş ve bunu bozmuş biri olan kocası tarafından yapılmış bir borcu kendisini ödemeye mahkûm eden karardan dönülmesi için diz çöküp yalvarmaktadır..."</p>

  <p>Hazin bir aşkın sonu ve para konusunda iğrenç tartışmalar değil mi?</p>

  <p>Ya da icradan kaçmak için dolap mı çevriliyor? Hani mallarını ve gelirlerini ayırarak icradan kurtarmaya çalışan eşler suç ortaklığı etmezler miydi?</p>

  <p>Ne olursa olsun, bu lütuf dilekçesinin gönderilmesinden beş gün sonra yazgı, bir kez daha Stiattesi çiftinin kapısını çalıyordu.</p>

  <p>Floransa sokaklarında dolanan Azrail, sırtında bu kez yeni doğan bebeği küçük Lisabella'yı götürüyordu. Anne-babası onu da san Pier Maggiore Kilisesi'ne gömecekti: 9 Haziran 1619 da... Giovan Battista, Cristofano, Lisabella... Hastalıklar çocuklarını tek tek ellerinden alıyordu... Tanrı Artemisia'yı, çabuk ve kolay bir zafer elde ettiği için cezalandırıyor muydu?</p>

  <p>Akıl almaz yükselişinin sürdüğü yıllar boyunca, Artemisia, ağır balo giysileri içerisinde dansetmişti. Yeşil önlüğü altında karnı tostoparlak bir halde çalışmıştı. Bazen onu tuvallerinden ayıran mesafeyi yok etmek için uzun saplı fırçalar kullanarak öyle ya da böyle resim yapmıştı.</p>

  <p>Beş yılda dört çocuk taşımıştı karnında. Tam dokuzar ay boyunca.</p>

  <p>Onlara güçlü vaftiz babalan bulmuştu -büyük aristokratlar, değerli bilgin kişiler ve kuşkusuz Cristofano Allori. Ama bir hicivci ozan Jacopo Soldoni ve bir de ünlü tiyatro yazarı Jacopo Cigognini'nin karısı var ve Aragone'lu şövalye Aenea Piccolomini var. Gelecekte bu kişiler onları gözetleyeceklerdi...</p>

  <p>Çocuklarından tek biri yaşayacaktı, bir kız çocuğu. Orazio Gentileschi'nin yüreğini ısıtan bir adı vardı. Kutsal bir ad: Prudenzia...</p>

  <p>Artemisia Lomi ve Prudenzia Stiattesi: Ana-kız ömürleri boyunca bir daha ayrılmayacaklardı.</p>

  <p>Çatılar üzerine yayılan berbat sis bütün kenti sarıyor, Floransa üstüne iyiden iyiye çöküyordu. II.Cosme de Medicis ölüm döşeğindeydi. Pitti Sarayı mendilindeki kanı "diş eti kanaması" diye nitelese de, sarayda herkes akciğer hastalığının onu kemirdiğini bilmekteydi. Roma'da Papa, durmaksızın Grandük'e "kötü hissettiği günlerde dinlenmesini" rica ediyordu. Oruçta et yesin, pasta ve börekle şişmanlasın, Toscana şarabı içsin! Ziyafetler, bol bol yiyip içmeler gibi tüm aşırılıklara V. Paul Borghese izin veriyordu... Ama Floransa'nın yuttuğu yoktu. Papanın verdiği izin zevke davet değildi.</p>

  <p>Bayram ya da şölen değildi, tövbeyi ve orucu bastıran. Gençliğin ve mutluluğun sarsıntısıydı bu. Kahkahalar bundan böyle Pitti Sarayı'nın salonlarında çınlamayacaktı.</p>

  <p>Sessizliğin içinden, Fransızca Caccini'nin geceyi yırtan sesi yükseliyordu.</p>

  <p>Grandük'ün odasının kapalı kapıları ardında, şarkıcı kadın, kaygının ağırlığını hafifleten ve acıyı dindiren aryalar söylüyordu. Buonarroti'den dizeler döktürüyordu; süslü tümceler okuyordu, aşkın acılarını seslendirdi. Meleklerin sesine öylesine yakın bir sesle okuyordu; tan yeri ağarana dek ilkyazı, yaşamı sarkılıyordu.</p>

  <p>Soluk bir Şubat güneşi Toscana göğünde yükselirken, Grandüşes Marie Madeleine de Habsbourg, hastanın başındaki yerinden ayrılıp, sunakların ayaklarına kapanmaya gitti. Kendi küçük kilisesinin bütün boyalı, resimli dolap kapaklarını açtırıyordu ve tavanlara dek yükselen kristal küçük kutucukları seyre dalıyordu.</p>

  <p>Değerli taşlarla süslü kutsal anmalıkların bulunduğu sandıktan, fildişi, sedef ve abanozdan mücevher çekmeceleri; muskalar, anmalıklar, onun değerli anmalıklarını izliyordu! Hıristiyanlık hazinesini bekliyormuş gibi gözüken yüzlerce altın ve gümüş melekcikler ona doğru eğilmekteydiler: Biri ona San Lorenzo'nun dişini, ötekisi San Benigno'nun üstünde, inci bileziğiyle kolunu sunuyordu ve boğazı kesilerek şehit edilen Azize Cecile'in kan lekeli çamaşırını... Kutsal anmalıklara dokunmak, onlara yüz sürmek!</p>

  <p>Bedenleri iyileştirmenin, ruhları dinginliğe kavuşturmanın tek ilacı.</p>

  <p>Grandük'ün odasına, içinde Bakire Meryem'in göğsünden akan sütle dolu bir tüpü taşıyordu...</p>

  <p>Her gün Grandüşes'in rahipleri II. Cosme'in karnını Trapani'li Santa Maria'nın kandilinin yağı ile ovuyorlardı. Şafak vakti günah çıkartan papazları Meryem'in sütünden bir damla veriyorlardı.</p>

  <p>1620 yılının bir akşamı, saraylardan birinden hastanın artık, ortasında varlığına dayanamadığı lavta çalanların müziği yükselirken, Grandük'ün bitkin bedeni Floransa'daki bütün kutsal anmalıklar altında cansız yatıyordu.</p>

  <p>Pitti Sarayı'ndan birkaç yüz metre uzakta ise Medicis'lerin eski dostu Cristofano Allori de ölmekteydi. Ayağında beliren kangren bütün bedenine yayılmıştı. Kilisenin yardımlarıyla çepeçevre sarılı olarak Tanrı'nın huzurunu özlüyor, yaptığı müstehcen resimle, açık saçık tablolardan dolayı pişmanlık duyuyor ve korkaklık gösteriyordu. Bir daha Artemisia Lomi'yi göremeyecekti.</p>

  <p>Pierantonio tarafından eve kapatılan Artemisia atölyesinde kalıyordu. Bütün ailesi gibi öfkeden deliye dönen kocası da, iki ressam arasında bir ilişkinin var olduğunu sanıyordu... Evliliklerinin ilk üç yılında ender olarak aklına düşen Artemisia'nın geçmişi, bugün onda bir saplantı halini almıştı... Evlenmeden önce kendini Tassi'ye vermişse niçin ötekilere vermesin? "Boynuzlu"; "orospu", her iki sözcük de Roma'da olduğu gibi Floransa'da da aynı anlama bulunuyorlardı. Pierantonio bununla yatıyor, bununla kalkıyordu.</p>

  <p>Sevilmiyormuş, karısı tarafından ihmal ediliyormuş gibi duygulara kapılıyordu...</p>

  <p>Bundan böyle Pierantonio artık Artemisia'nın yetenekli oluşuna: daha fazla dayanamayıp, kendi orta halliliğini kabulleniyordu...</p>

  <p>Orazio'nun yalvaçlığı gerçekleşiyordu galiba.</p>

  <p>Her zaman son derecede yumuşak biri olan Pierantonio, Artemisia'ya sert davranmaya başladı. Zorbalık nöbetlerine girip Artemisia'yı zorla evde alıkoydu. Karısı kendini savundu. Onu cehennemden çekip almış bir adama karşı duyduğu minnet duygularıyla sarsılan Artemisia, ondan gelen her şeyi kabul ederdi, ama o zamanlar artık geride kalmıştı. Bugün onu aşağılıyordu; çünkü zayıf biriydi. Pierantonio ve ailesini felakete sürüklüyordu.</p>

  <p>"Her şeye birden sahip olamazsın, diye bağırmıştı Orazio kızına; , kocanın sevgisiyle sanatının yetkinliğine aynı anda sahip olamazsın!.. • Hayır her şeye sahip olamazsın; şu ölümlü dünyada hem mutluluk, &gt; hem ölümsüzlük ha!.."</p>

  <p>10 Şubat 1620'de, Artemisia Lomi, son bir kez daha ölüm döşeğindeki Grandük'ten lütuf diledi:</p>

  <p>"Altesleri, bir süre Roma'da, ailemin yanında kalmama izin verin lütfen..."</p>

  <p>Roma'da, öyle ya... Ailesinin yanında! Artemisia'nın umduğu neydi?</p>

  <p>Babasıyla buluşmak mı? Orazio'nun onu geri çevireceğini unutmuş gözüküyordu.</p>

  <p>Evet, Genova'da, Turin'de, Paris ve Londra'da -dünyanın öte ucunda bile- Artemisia'nın tablolarıyla karşılaşmaktansa, kaçmak daha iyiydi: Floransa'daki atölyede Orazio'nun kendi benzeriyle yeryüzüne gelişnde olduğu gibi.</p>

  <p>Orazio çok daha fazla yaşlı olsaydı; içinden geçen bütün yapıtları şimdiye dek ortaya dökmüş olsaydı; belki de kızının sanatı içerisinde kendi yeteneğinin eriyip gittiğini görmeye dayanabilirdi. Ama bu ayna, yani Artemisia'nın resminin çok fazla benzerlik taşıması, bütünüyle bambaşka oluşu, onu rahatsız ediyordu. Ruhunu tehdit ediyor, hafızasının çok derinlerinde bozup dağıtıyordu...</p>

  <p>"[...] Burada yaşadığım sayısız rahatsızlık ve burada, evimde, ailemle geçirdiğim göz ardı edilmez sorunlar nedeniyle, bir parça olsun kendi evime dönmeye gerek duyuyorum. Birkaç haftalığına..." diye sürdüyordu mektubu.</p>

  <p>Artemisia yanılıyordu. O gittikten sonra dostları hayata veda edeceklerdi. 21 Şubat 1621'de, Il.Cosme Medicis gözlerini yumacaktı. Bir ay sonra da Cristofano Allori onun peşinden hayata veda edecekti. Ölümleri kentin inişe geçmesi demekti. Floransa iki kadının eline kalıyordu: Grandük'ün annesi ve dul karısı, iktidarı cahil rahiplerin ellerine bırakacak olan iki kocakarı. Toscana artık Artemisia'yı istememektedir. Yeni hükümdar Marie-Madelaine de Habsbourg bunu böyle istemektedir: Hiçbir zaman da onun tablolarına değer vermemiştir...</p>

  <p>Artemisia, kızı ve kocası Pierantonio ile Roma'da Sanatçılar Mahallesi'nin orta yerinde Via del Corso'ya -Karnaval Sokağı'na- yerleşti.</p>

  <p>Bir zamanlar tecavüze uğradığı Croce Sokağı'ndan çok uzak olmayan yerde: Küçük bir ev kiraladı. Ünlü bir dekorasyon merkezinin, Ölümsüz Kentin prenslerinin salonlarını fresklerle süsleyen Sir sanatçının -Agostino Tassi- atölye ve evinin bulunduğu Ripetta Sokağı'na iki adım ötede, kırmızı bir kapı ve üç basamak...</p>

  <p>Artemisia, onurlandırılmış ve tam bir kimlik sahibi olarak savaşlara kalkıştığı alana yeniden dönüyordu. Onun için kavuşmaların ve iç uzlaşmaların zamanı gelmişti.</p>

  <p>Anık Artemisia Lomi ve Sinyora Stiattesi'ler filan bitmişti. Eski soyadını yeniden alıyordu ve Orazio'nun ona saklamayı beceremediği bu ada parlaklık katıyordu yeni baştan.</p>

  <p>Roma'da bir "Gentileschi" aile başkanı olacaktı.</p>

  <p>Yirmi sekiz yaşında, toplumda kendine iyi bir yer edinmişti; özellikle yasal haklar ve yasal bir güç edinmişti.</p>

  <p>Ölümünden sonra imzası noter akillerinde görülecekti. İmzası, kira kontratları, satış belgelerinin kime ait olduğunu belirleyecekti. O güne değin asla bir kadın -en azından dul olmayan bir kadın- böylesi bir onura erişememişti.</p>

  <p>Bir koruyucusu olmaksızın, kendi yazgısının efendisi olan Artemisia, yalnızca kendine bağımlıdır. Sayım kütüklerinde, bundan böyle artık evin kadını olarak "Artemisia Gentileschi, ressam" biçiminde boy gösterecektir.</p>
</body>
</html>
