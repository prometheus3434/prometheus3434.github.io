<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Margutta Sokağı</p>

  <p style="text-align: right;">Gentileschi'lerin Evi</p>

  <p style="text-align: right;">5 Şubat 1611</p>

  <p><br /></p>

  <p>— Onu dün almışlar, Quirinal Sarayı'ndan çıkarken!</p>

  <p>Cosimo Quorli oturma odasında birden ortaya çıkıvermişti.</p>

  <p>Olağandışı durumlar bazen olur; Orazio, Francesco, Guilio, Marco, çırak Scalpellino yemek masasının çevresinde toplanmışlardı: Bütün Gentileschi ailesi oradaydı. Her şey Artemisia idaresindeydi. Şu an, elinde elleriyle hazırladığı büyük bir tepsi börülce yemeğiyle mutfaktan geliyordu. Bir defalık olsundu, bu her zaman olacak demek değildi.</p>

  <p>— ... Onu Constanza'nın evinde yakalamışlar! Dosdoğru evine gideceğine, deli herif Lugara Caddesi'ne geçmiş, sözde Filippo'da bulunan desen kitaplarını almaya uğramış.</p>

  <p>Eli yüreğinde, Cosimo bir sandalye buldu. Artemisia'nın sandalye filan gösterdiği yoktu. Onu hiç böyle görmemişlerdi. Evleri, sırtını Pincio Tepesi'ne vermiş olduğundan, kademeli bir konumda yükseliyordu. Yamacın böğründe sanki bir labirent. Kapıdan içeri girer girmez, Quorli ilk etapta çamaşırlığı soluna alarak parmaklıkları geçmek, merdivenlere varmak için ta ilerilere dek gidip ilk eşiğe kadar tırmanmak zorunda kalmıştı. Oradan da, hemen solunda yer alan ikinci bir merdivene varmış; eğimli araziye kurulu, fıskiyeli havuzu ve kuyusuyla j Cortile'ye, yani bir tür bahçeye çıkmış ve nihayet Gentileschi'lerin mutfak ve oturma salonlarına sokulabilmişti. Bu sürekli yukarı doğru çıkış onu ter içinde bırakmıştı; soluk alamaz haldeydi. Oluk gibi ter akıyordu.</p>

  <p>— ... Constanza'yı da tutukladılar! Filippo'yu da içeri attılar!</p>

  <p>— Filippo'yu mu?</p>

  <p>Orazio, kaşığını bırakmış, kasesini önünden itmişti. Çarpılmış gibiydi.</p>

  <p>— Niçin Filippo?</p>

  <p>— Roma Mahkemesi savcısından öğrendiğime göre, Olympia mektubunda kesin bilgiler vermiş. Filippo Constanza ile yatmadığı gibi, Agostino onun yatağında karısıyla muradına ererken Filippo mutfağa kapanmayı kabulleniyormuş. Hatta öyle gözüküyor ki, Constanza'yı inatçı olduğu zamanlarda zorla Tassi'ye götüren Filippo imiş. Bu arada, Tassi ona buyurduğunda Filippo onların sevişmesini seyrediyormuş. Çifte aldatma: Onu bu işin içinden nasıl sıyıracağımı bilemiyorum.</p>

  <p>Artemisia hiç tepki vermeyen, kardeşlerine yemek servisi yapmış, özel bir dikkat göstermeksizin konuşmaları dinliyordu. Babasının arkadaşlarını -bütün arkadaşlarını- aynı şekilde küçük görürdü.</p>

  <p>Cosimo Quorli'nin şu Tassi denen adamın çıkarlarını gözetmesi, Artemisia'nın kişilik olarak onu bir yerlere oturtmasına yetiyordu.</p>

  <p>Bu yeni dost için Orazio'nun beslediği sevgiden haberdardı.</p>

  <p>Babasının onun adını -Agostino Tassi- söyleyişini ve ondaki desen gücünü övüşünü, kalem vuruşuna hayran olduğunu, hatta perspektiflerini kurmak için bir araç icat etmesi karşısında dilini yuttuğunu anlatırken duymuştu. Geriye kalanı ise -başına gelenlermiş, kötülükleriymiş- o adamla hiç karşılaşmadığı için, Artemisia'yı hiç mi hiç ilgilendirmiyordu. Quirinal Sarayı'ndaki şantiye ise onun için babasını evden uzakta meşgul eden ve eğer canı isteyip de eve dönmüşse, her gün karşılaştıkları insanlardan kaçan babasını içe kapanık huyundan çekip çıkararak biraz farklı kılan bir yarar sağlıyordu. Ev yaşamlarındaki bu sessiz sakin durum, Artemisia için yepyeni bir heyecan deneyimiyle aynı zamana denk geliyordu. O da dostluğun sevinçlerini keşfetmekteydi.</p>

  <p>Margutta Sokagı'nın karşı sırasında iki genç kızı olan bir kadın oturuyordu. Artemisia önce on yaşındaki küçük kızla samimiyet kurmaya başlamıştı. Kızı pencerede görünce adıyla seslenip, kendi evine gelmesini söyleme cesaretini göstermişti. Çocuk izin istemeden kabul etmişti. Yanında on altı yaşındaki ablası</p>

  <p>Faustina ile çıkagelmişti. İki saat sonra, Artemisia ile Faustina artık ayrılamaz olmuşlardı.</p>

  <p>Kızlarını aramaya gelen anneleri, Orazio'nun eve dönmesiyle şaşkına döndü. Beklenenin tersine, Orazio ona iyi davrandı. Bir süre onunla gevezelik etti ve Roma dışında çalışan bir adamla evli olduğunu öğrendi. Kadını eve daha sık gelmesi için cesaretlendirdi; her zaman yalnız kalan kızının namuslu bir kadın tarafından gözetilebilmesinin iyi olacağını düşünüyordu. Adı Tuzia Medaglia olan bu bayanın, ona evinin çevresinde dolanıp duran insanların ne yapıp ettiklerini tek tek bildireceği konusunda ikna oldu. Hatta, işi, bir durum ayarlamasına dönüştürmelere kadar götürdü, kadının kocası Stefan usta seyahatten dönünce, onunla konuşacaktı bu konuyu.</p>

  <p>Artemisia'nın önünde kadınca konuşup görüşebileceği, sır alıp vereceği, aşk hayalleri kurabileceği neşeli yeni bir dönem açılıyordu.</p>

  <p>Zira Artemisia'nın bir taliplisi vardı! Babası kızının yanlış gidişatından kuşkulanırken, onu kötü olmakla suçlarken, duyduğu sıkıntı aptalca ya da içgüdüsel bir tepki değildi. Evet, kızı yoldan gelip geçenlerin ilgisini üstüne çekiyordu. Pencerelere çıkıyordu. Evet, kibar orospular gibi teşhir ediyordu kendini, ortalarda geziniyordu.</p>

  <p>Artemisia gerçekten de yalnızca şunu geçiriyordu kafasından: Bir erkek. Bir erkek yakalamak, bir koca kapmak!</p>

  <p>Onu evlendirmek görevi Orazio'ya düşüyordu, o ise bunu ihmal ediyordu. Onun yerine bu konuda kızı, bu konuda çaba gösteriyordu.</p>

  <p>Bildik inadıyla, tek silahı olan şeyi kullanıyordu: sevimli çekiciliğini.</p>

  <p>Bakışı, gülümseyişi, göğüsleri, göğüslerin şarkımı... Artemisia Gentileschi güzelliğini silah ediniyordu.</p>

  <p>1611 yılı Karnaval ayında, nihayet işi bitirdi: Kendisine kibar bir bey bulmuştu -ona kur yapmakta haklı nedeni olan bir ressam- diyordu bu bey kendisi için. Onunla evlenmeyi düşünen Modene'li bir fresk ustası. Yirmi yaşındaydı. Adı Girolamo'ydu. Kardinal Bandino'nun evindekilerden.</p>

  <p>Her sabah Monte Covello'daki şantiyesine giderken, Margutta Sokağı'nda şöyle bir dolaşmadan edemezdi. Papalık Sarayından birkaç yüz metre ötede çalışıyordu -ve Orazio'dan pek tabii- bu yer San Spirito al Quirinal Kilisesi'ydi. Öteki Modene'liler gibi o da Bandino Kilisesi'nin görkemli dekorasyonunda uğraş veriyordu. Geceleri, onun meşeni olan kardinalin evinde uyumaya giderken de yine Artemisia'nın penceresi altından geçiyordu.</p>

  <p>Uzun boylu, zayıf, kararsız adımlarla yürüyen, gülsün mü gülmesin mi türünden bir bekleyişle gülen Girolamo Modenese, Orazio Gentileschi'nin tüm öteki iş arkadaşlarından farklıydı. İşte bu ağır başlı havası, suskunluğu, çekingenliği, az buçuk sakarlığı dokunmuştu genç kıza. Girolamo yüzünü genç kıza her ne kadar kendine aşık edecek bir bakışla kaldırdıysa da, bir şey yapacak cesareti yoktu. Bir şey demeye kalkışmış da değildi, eğer Artemisia ona bir çiçek fırlatmamış olsaydı tabi. Namuslu bir erkekti o.</p>

  <p>Artemisia daha fazla bir bilgiye sahip değildi, yalnızca bu kadarını biliyordu. Ama onu düşlüyordu.</p>

  <p>Agostino'nun tutuklanması bu akşam evi sarsan bu ani darbe, Gentileschi, Quorli, Tassi üçlüsünün üyelerinden birinin üstüne çöken bu tehlike, Artemisia'nın gönül işlerini bir şekilde yoluna koyacaktır.</p>

  <p>Arkadaşının kellesini kurtarma çabası içinde olan Orazio, kızının erdemliliği sözkonusu olduğunda gösterdiği inadını birdenbire unutarak onunla ilgilenmeyecekti. Daha şafak atar atmaz, Roma sokaklarını arşınlamak için fırçalarını bir yana bırakmıştı. Saray avlularında, merdivenlerde, bekleme odalarında oturup kaldığı görülüyordu: İş ortağının davasını her yerde sürüyor, kardinal sekreterlerinin nezdinde, kendi mesenlerinin yanında ortağının suçsuz olduğunu savunuyordu. Gentileschi'deki hiç görülmemiş bu incelik, bir başkası için harekete geçirdiği o müthiş enerjisi, Agostino yararına çalışıyordu. Ve Artemisia'yı kendi haline bırakıyordu.</p>

  <p>— Size söz verdi mi? diye mırıldandı büyük bir iştahla, komşu kadın Tuzia; kucağında son doğurduğu çocuğu, üç yaşlarında bir oğlan vardı.</p>

  <p>— Kendi aramızda sözlendik. Sadakat yemini ettik.</p>

  <p>— Nerede peki?</p>

  <p>Tuzia, bakışlarını atölyenin dört bir yanında dolaştırdı. Artemisia meyve sepetinin resmini yapıyordu sakin sakin. Babasının</p>

  <p>"Suzanne" adlı tablosu için, bir olay çıkarıp, desen çiziminde zayıf olduğu konusunda düşüncelerini belirtmesinden bu yana, Artemisia kadınca yapıtlar üstünde çalışıyordu. Artık tarihsel konularda resim yapmayacaktı. Yalnızca meyveler, çiçekler, yeni arkadaşı</p>

  <p>Faustine'in portresi; Tuzia'nın küçük oğlunun resmi. Çalışmak ona acı verir olmuştu. Büyük tasarılar, yetkinliği ve ölümsüzlüğü yakalama düşleri bitmişti artık.</p>

  <p>Onun dünyasını bilen Tuzia, kendi arkadaş çevresinden siparişler bulmayı önermişti: Meryem tasvirleri, küçük dinsel resimler, azizlerin resimleri, minyatürler. Bunlar Orazio'nun haberi olmadan masraf olarak karşılayabilirdi Artemisia. Böylece kendine kurdelalar, mendiller, küpeler alırdı ki, bu da doğrusu sözlüsünün hoşuna giderdi.</p>

  <p>Tuzia gibi bir kuşu evine sokarken, kızı üzerinde ne gibi etkileri olabileceğini ölçüp biçmemişti Gentileschi.</p>

  <p>— Aşığınla nerede buluştun? diye yineledi Tuzia. Çocuğunu hoplatıp duruyordu. "Burada mı?"</p>

  <p>— Burada olsa babam öğrenirdi!.. Kilisede buluşuyoruz.</p>

  <p>— Size yazıyor mu?</p>

  <p>— Kardeşimle pusula yolluyor.</p>

  <p>— Biz de sözlendiğimizde, Stefano usta, kocam, bana pusulalar yollardı.</p>

  <p>Tuzia geçmişe duyduğu özlemle iç çekti. Sağlam kalçaları, geniş omuzları, alnına kıvırcık köpükler gibi dökülen, tek bir akı olmayan güzel saçlarıyla, Tuzia küçük burjuva kadınlarını, şu doğura doğura zamanla ağırlaşan ve 'Ah bir zamanlar gelecek vaat ediyordu,' denilen şu saygıdeğer hanımlardan birine benziyordu. Gençliğinden bir tek bu kurnaz bakış kalmıştı ona, neşeli, şen şakrak, gelgeç gönüllü birşeyler vardı. Hepsi bu, fiziksel ya da ahlaki boyutuyla Tuzia Medaglia, sıradan insanlar arasına karışıp gidiyordu. Ne uzun, ne kısa, ne zayıf, ne şişman. Yaşı da yok. Otuz yaşlarında olabilir.</p>

  <p>— Mektuplarında ne diyor?</p>

  <p>— Tanrı'nın nezdinde ben onun karısıymışım... Ama ben pek emin değilim, iyi okuma bilmiyorum.</p>

  <p>— Ben okuyacağım sana... Ama uslu duracağına söz ver... Şey demek istiyorum... Sizi şey, yani şey etmedi mi ?</p>

  <p>Bir elmanın üzerinde, bir an için havada öylece kaldı elindeki fırça Artemisia'nın. Kaşlarını çattı. Çırak Scalpellino'nun bu konuda suç ortağı olduğunu biliyor muydu bu kadın acaba?</p>

  <p>— Namusuma dokundu mu? Onu mu soruyorsun? diye çıkıştı birden sert bir tavırla. Bir süre ciddi havasını sürdürdü. Çok ciddiydi: onun erdemiyle ilgili yüksek düşüncelerine hiç kuşku bırakmayan ağır bir ifade. Beni isteyen erkek, Tuzia Hanım, önce parmağıma yüzüğü geçirmeli!</p>

  <p>— Yani size dokunmadı mı? Bir öpücük bile mi yok?</p>

  <p>~Yok!</p>

  <p>— Ya armağanlar? Size armağan verdi mi?</p>

  <p>— Hayır!</p>

  <p>— O zaman, adam ciddi değil! Sizi de sevmiyor! Bu da sizinle evlenmeyecek demektir. Ondan bir teminat koparmak gerek. Bağlanmaya zorlamalı onu... Örneğin bir öpücük için bir yüzük... Tanrı bu kadarına izin verir. Belden yukarı her şeye izin verir.</p>

  <p>Ne şeytan bu kadın! Üçüncü sınıf rahibelerin gri giysilerine bürünmüş bir şeytan. Zira Tuzia da kocası gibi, yüz yıllık bir papaz grubuna bağlıydı. Ten ve altın tutkunu bir sofu kadın.</p>

  <p>— ... Bir yüzük, bir ecu'lük bir yüzük hiç olmazsa.</p>

  <p>Orazio'nun, kızına göz kulak olmasını istediği işlerde bile -örneğin, Santa Maria del Poppolo Kilisesi'ne günah çıkartmaya giderken veya San Lorenzo in Lucina'da Hıristiyanlığa ilk adım töreninde- Tuzia kendi fısıldadığı dedikoduların peşinden gidiyordu.Tütsü kaplarından yükselen dumanda veya iki ayin çanı arasında, onun kulağına ne yapıp edeceği konusunda vaazlar fısıldıyordu.</p>

  <p>— ... Eğer yüzük iki yüz ecu ederse, Girolamo size çok önem veriyor demektir. Bırakın memelerinizi ellesin, Meryem anamız gözlerini kapatacaktır... Birbirinize bağlılığınızı gösterecek bir iki ufak kanıtta bir zarar görmez o... Yakında zaten karı-koca olacaksınız; aşktan zevk almak da sizin için bir görev olacak zaten.</p>

  <p>Sofu Tuzia, düşüncede günah işliyordu: Sözle ve birşeyleri es geçenekle işlenen günah. Şehvet hayallerine bir kötülük daha ekleniyordu: çürümüşlük, kokuşmuşluk, bozulma, hepsi...</p>

  <p>— ... Yüzüğün taşı değerli olmak kaydıyla, tamam mı? Yoksa belden aşağısı da yok... Ona sadaka diye küçük bir günah canım, ama hata yapma sakın.</p>

  <p>Artemisia'nın buruk dünyasında, onun üstüne böylesi bir titreme, onun için mutluluğa doğru bir kapı açmıştı.</p>

  <p>Genç kız, Tuzia'da merhum annesinin sıcaklığını ve insanlığını bulduğunu sanıyordu. Prudenzia'nın o sevgisi, şefkati. Prudenzia'nın anlayışlı hali -anne sevgisi! Karşılığında bir şey beklenilmeyen ve geleceği hazırlayan bir özveri... Tuzia, birdenbire pat diye Girolamo'yu kendi evlerine almayı teklif ederek böylelikle karşılaşmalarını kolaylaştırmış olmuyor muydu?</p>

  <p>Nasıl teşekkür edeceğini bilemeyen, umutsuzluk içinde kıvranan Artemisia, bedence ve ruhça onun tavsiyelerine, emirlerine kendini teslim ediyordu... Evet o, yani Bayan Medaglia, evlenmelerini olanaklı kılacaktı! Girolamo'nun vaatlerinden çok, Tuzia'nın dostluğu genç kızın yaşamını değiştirmişti.</p>

  <p>Baş dönmesi. Gece gündüz Margutta Sokağı'na birkaç metre uzaklıktaki karnaval müziğini, haykırışları, kahkahaları dinliyordu.</p>

  <p>Roma dev bir maskeli baloya, herkesin bağıra çağıra, giysilerine uygun rolünü oynadığı bir tiyatroya dönüşmüştü. Artemisia penceresinden, yoldan geçenleri korkunç bir davayla tehdit eden avukat rolünü sürdüren kişinin konuşmalarını duyuyordu. Savcı maskesi altındaki kişi, aşıklarının listesini sıralayarak kadınları tutukluyordu. Arlequin'i* eşek sudan gelinceye kadar döven Matamore'un** seslerini duyuyordu. Polichinelle'i döve döve pestilini çıkaran Capstan*** ...</p>

  <p style="text-align: right;">* Arlequin-, İtalyan komik tiyatrosu tiplemelerinden.</p>

  <p style="text-align: right;">**Matamore: Yalancı pehlivan tipi.</p>

  <p style="text-align: right;">*** Capstan: İtalyan tuluat komedisi tiplemesi.</p>

  <p>Kuşkusuz, Orazio kızına kılık değiştirmesini yasaklıyordu. Ama Artemisia iki kez, Tuzia ve iki kızına kapılarak Poppolo Meydanı 'na kadar gitmişti. Karnavalın en göz alıcı yerini, barberi adı verilen berberi atlarını görmüşlerdi. Dikili taşın orada, tıka basa yulaf yemiş, viva sesleri ve onca gürültü patırtı arasında tepinen, kişneyen, köpükler saçan on beş adet savaş atı... Koşumsuz, gemsiz, binicisiz, böğürleri mahmuzlanmaktan kan revan içinde, burun delikleri kanlı bu atların Corso Yokuşu'nu çıkışlarını, Venedik Meydanı'na kadar hızla dörtnala koşan cehennem atlarını görmek için durmadan öne doğru eğilen işsiz güçsüzleri etrafa savuruşlarını görmüşlerdi.</p>

  <p>Ama dört kadının da tercih ettikleri, gerçekte onları en çok eğlendirmiş olan şey, gelecek yıla kadar anısını neşe içinde saklayacakları olay, çıplak erkek koşusuydu. Bin beşyüz metrelik del Corso Cadde-si'nde yapılan üç maraton koşusu. Adem baba kılığında, Romalı seyircilerin laf atmaları altında koşuşturan Yahudileri gülerek izlemişlerdi. Ve bir de ihtiyarlar koşusuyla, çıplak delikanlıların in naturalibus koşusu.</p>

  <p>Şu şubat ayının nemli havasının, soğukların ne önemi vardı.</p>

  <p>Ölümsüz kentten yükselmekteydi yaşam çılgınlığı. Büyük perhizi bozmadan önceki bu hızlı yaşam... Bu sarhoşluk, bu baş dönmesi Artemisia'nın içini buruyordu.</p>
</body>
</html>
