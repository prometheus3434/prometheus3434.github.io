<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Corte Savella Cezaevi İdare Binası</p>

  <p style="text-align: right;">Dört yıl sonra, 12 Eylül 1603</p>

  <p><br /></p>

  <p>— Pisalı Giovan Batista oğlu Horatius! Ne şekilde ve hangi nedenle hapiste bulunuyorsunuz?</p>

  <p>Kısa boylu, zayıf yapılı Orazio, Roma Senatosu yargıç vekili ile papalık savcı yardımcısının oturduğu uzun masaya doğru bir adım attı.</p>

  <p>— Bu sabah evimde tutuklandım. Nedenini bilmiyorum.</p>

  <p>Üstünde kahverengi kumaştan basit bir hırka, kestane rengi pamuklu çoraplar vardı. Koyu renklere bürünmüş bu karanlık siluetler, güvenlik görevlilerinin elinden kurtulup, karanlıklara karışmaya kalkışan Romalı akşamcıların değişmez görüntüsüydü...</p>

  <p>— Okuma yazma biliyor musunuz?</p>

  <p>— Biliyorum, ama doğru biçimde değil.</p>

  <p>Roma'nın resmi dili olan Toscana ağızlarının en düzgün ve en temiziyle konuşuyordu. Halk bunu yöresel lehçeyle karıştırıyordu. O ise, düzgün biçimiyle kullanıyordu. Aksanı, tutumu, hatta görgü kuralları konusunda biraz bilgi sahibi olması, onun dünyayı dolaşmış olduğu kanısını uyandırıyordu insanda. Kusuru ise elleriyle çalışıyor olmasıydı. Parmak uçlarını sarartan yağ ve parmaklarında biriken boyalar mesleği konusunda en ufak bir kuşku bırakmıyordu. Yine de otoriter, kinci, şaşırmış ve sıkıntılı bir ifade, bu bakışa bir ağırbaşlılık, görünümüne bir ağırlık katıyordu ki, bu durum insanda bir merak ve saygı uyandırıyordu.</p>

  <p>Bu sabah Corte Sevilla'ya girişinde, Soldano onu "yoksul olmayanlar" bölümüne yerleştirdi. Roma hapishanelerinde, tutuklular işledikleri suçun veya onlara dayatılan suçlamaların ağırlığına göre değil, toplumsal statülerine göre ayrılırlar. Poveri, nonpoveri, vecch; yani yoksullar, yoksul olmayanlar ve ihtiyarlar.</p>

  <p>Demek ki, Orazio Gentileschi, tutuklu kaldığı süre boyunca, gereksinimlerini karşılayabilecekti. Tabii yiyeceklerinin, iç çamaşırlarının, berber ve çamaşır yıkatma işlerinin ücretlerini ödeyecekti. Yatak yorgan temin edebilecekti. Ailesi olmamış olsaydı -yemeklerini müdüriyete teslim eden bir eşi, yatak getirecek çocukları- tutukluluk masrafları davacılar tarafından karşılanacaktı.</p>

  <p>Onun için aslında sorun yok gibiydi. Güvenlik görevlileri onu, Via del Babuino Caddesi'ndeki evinden almış, gizlice, hapishanenin alt katındaki hücrelerden birine koymuşlardı. Bu hücreler, duruşmasını bekleyen kişilere ayrılmıştı ve dış dünya ile bağlantıları yoktu.</p>

  <p>Duvarları kireç badanalı bu küçük salonda, ona yöneltilen çağırılar, İsalı haç ve bir de uzun masa onu yalnızlığından ancak çekip alabilirdi. Orazio, oradan avludaki sesleri, kilisenin çanını, lokantadaki sesleri duyabilecekti. Savunmalarını hazırlayan tutukluların sıkça gelip gittiği bütün o mahallenin gürültüsünü işitebilecekti. İki savcı yardımcısının sorgulamaları, üstüne çökecek olan olası felaketin ne olduğu konusunda nihayet bir bilgi verecekti.</p>

  <p>— Yazınızı görseniz tanır mıydınız?</p>

  <p>— Sanırım evet.</p>

  <p>Yargıçların önünde, kollarını cılız göğsü üzerinde kavuşturmuş olarak dimdik duruyordu. Ama elinde tuttuğu berenin titreyip durması; böğrüne çarpıp duran şapka tüyünün titreşmesi heyecanını ve asililiğini ele veriyordu.</p>

  <p>— Bu mektubu daha önce gördünüz mü?</p>

  <p>Gri ve yuvarlak gözüyle, kağıda bir baktı. Çok ince, kıvrık dudakları sımsıkı kapalı kaldı. Kırk yaşlarında olabilirdi. Belki de daha az. Zira Orazio Gentileschi, şu yaşından önce ihtiyar gösteren, yüz çizgileri çocuk yaştan mezara, hiç iz bırakmadan geçen insan sınıfına giriyordu. Yer yer kırlaşmış kumral kısa sakalı, çenesini ve soluk yanaklarını gizlemekteydi. Kupkuru yüzünde ve yalnızca sinirden oluşan ateş vardı. Adam yine de uyanık ve tetikteydi. Haklıydı da!</p>

  <p>Biraz önce tutuklanmasının nedenlerini bilmediğini öne sürerken içtendi. Hatta sorgulamanın temel kurallarından biri şuydu: Sanık kendisine dayatılan suçu hepten bilmez görünmek zorundadır.</p>

  <p>Gentileschi bugün her zamankinden daha çok, Roma hapishaneleri konusunda hiç deneyimi olmadığını biliyor ve kendini sakınıyordu.</p>

  <p>İşin gerçek yanı şu ki, olay biraz şaşırtıcı gözüküyordu! Kırk yaşına gelinceye kadar Orazio Gentileschi'nin hukukla hiç işi olmuş muydu?</p>

  <p>Tek bir tutuklama da mı yaşamadı? Ondan hiç mi şikayet yok? Hiçbir dava yok mu hakkında?</p>

  <p>Nona Kilisesi'nde, Corte Savella'da, Saint-Ange Kilisesinde her şey düzen içinde değildi elbette. Ama hapisten, en azından yanlış bir davadan paçayı kurtaran ressam neredeyse yok gibi. Sanatçılar Mahallesi sakinleri dışında hiç kimse davayla bu denli ilgilenmemiştir. Borçlar, alacak peşine düşmeler, kiralamalar, ikinci el kira, satın almalar, takaslar, bağış ve hibeler, itirazlar, aziller: En ufak hareketlerini bile neredeyse yasa önünde kontrata döküp işi karşılıklı imzalar atmaya götürüyorlardı. Bu da, zamanlarını noterde geçirdikleri anlamına geliyordu. İlk ihtilafta, en ufak uyuşmazlıkta hemen şikayete kalkışıyorlardı. Hemencecik dava yolları açılıyordu.</p>

  <p>Bütün bunlara karşın, Orazio Gentileschi'ninbu gibi şeylerde hiçbir izi yoktu. Ne noterdeki geçmiş akitlerde, ne polis raporlarında. Ne de gecenin bir vakti hastanelere başvuran yaralılarla ilgilenen doktorların listesinde. Bir tek dövüş de mi yok? İçki Alemleri de mi yok? Orazio Gentileschi bu denli uysal, bu denli sofu biri mi?</p>

  <p>Yargının burada birtakım kuşkuları vardı doğrusu.</p>

  <p>Kendisine uzatılan kağıdı inceledikten sonra, Orazio tekrar ayağa kalktı ve yalın bir ifadeyle:</p>

  <p>— Bana göstermekte olduğunuz bu mektubu, bu sabah noter benim evimde ele geçirmiştir.</p>

  <p>— O hade sizin olduğunu kabul ediyor musunuz?</p>

  <p>Sanığın bakışlarında bir ışıltı belirip geçti. Orazio Gentileschi kendisinden ne istendiğini anlıyordu! Bir adım geriledi, duraksadı.</p>

  <p>— Evet, onu gördüm, ama şimdi hatırlamıyorum.</p>

  <p>— Kağıdın arkasına yazılmış olan soneyi gördünüz mü?</p>

  <p>— Evet gördüm, ama şimdi hatırlamıyorum.</p>

  <p>— Bu sonede ve bu mektuptaki yazı sizin mi?</p>

  <p>— Belki öyle, ama belki de değil. Benim birçok yazım vardır. Bazen mürekkeple, bazen de başka kalemle yazarım. Sizin bana gösterdiğiniz belki de mürekkeple. Ya da bu başka bir şey...</p>

  <p>Savcı yardımcısı sabırsızlık belirten bir el hareketi yaptı, koltuğunda iyice bir yerleşti ve birden konuyu değiştirdi.</p>

  <p>— Ressam Giovanni Baglione'yi tanıyor musunuz?</p>

  <p>İnkar etmek bir işe yaramazdı. Giovanni Baglione ve Orazio Gentileschi Roma'daki bütün büyük şantiyelere birlikte katılmışlardı.</p>

  <p>Vatikan'daki Sbetine Kütüpanesi'nin fresklerini yapan büyük süsleme ekibinde on üç yıl önce birlikte çalışmışlardı. Sonra Sainte Marie-Majeure Kilisesi'nde şahın üstü pencerelerde, Saint-Jean-deLatran'da Cavalier d'Arpin yönetiminde ve özellikle de 1599 yılında San Nicola in Carcere'de Yeğen-kardinal için hep beraberdiler.</p>

  <p>Gentileschi ve asistanlarına iş olarak mahkeme salonunun duvar freskleri; Baglione ve onun atölyesine de bütün bir kilise verilmişti.</p>

  <p>— Efendimiz, Roma'daki bütün ressamları tanırım ben, hem de çok uzun süreden beri. Yani en önemlilerini demek istiyorum.</p>

  <p>— Peki, size göre en önemli olanlar kimlerdir?</p>

  <p>— Cavalier d'Arpin, Caravaggio, Carrache'ler, Giovanni Baglione ve adı aklıma gelmeyen, ama ilk sıralarda yer alabilecek olanlar...</p>

  <p>— Bu ressamlar arasında kimler dostlarınızdır? Düşmanlarınızı da sayınız.</p>

  <p>— Herkesle dostum ben... Gayet doğaldır ki, aramızda belli bir rekabet olsa da...</p>

  <p>Az sözle çok şey anlatmak diye buna derler!.. Orazio'nun dürüstçe "rekabet" diye adlandırdığı şey, yazgının şu işine bakın ki, Baglione ile onun arasında dönen olaydı. Bunu izleyecek olan otuz yıl boyunca, Roma'dan Mantou'ya, Paris'ten Londra'ya, iki ressam aynı mesenlerin siparişlerine yanıt verecekler, aralarında aynı duvarları paylaşacaklar, aldıkları parayı aralarında tartışacaklardır.</p>

  <p>— Evet, örneğin, Efendimiz, Giovanni Baglione ile, San Giovanni dei Fiorentini için, Cebrail'i tasvir eden bir tablo yapmıştım. Baglione de bir Amour divin* ile çıkageldi burnumun dibine. Bu Amour divin'ı Caravaggio'ya salt rekabet olsun diye yapmıştı, zira Caravaggio Kardinal Guistiniani için Amour terrestre'yi** bitirmişti. Kardinal, Caravaggio'nun Amour terrestre'sini Baglione'nin Amour divin'inden daha çok sevdi. Ama yine de tablosu karşılığında Baglione bir altın zincir aldı. Ben ona tablosunun pek mükemmel gözükmediğini söylemiştim. Bu Amour divin var ya, melek orada küçük çıplak bir erkek çocuk olmalıydı: Oysa onun yaptığı yalnızca savaşçı kılığında bir yığın şey...</p>

  <p style="text-align: right;">* Amour divin: Kutsal aşk.</p>

  <p style="text-align: right;">** Amour terrestre: Dünya sevgisi</p>

  <p>— Baglione ve Caravaggio ile konuşmayalı ne kadar oluyor?</p>

  <p>— Melek meselesinden bu yana, Baglione ile konuşmayı kestim. Hatta daha da önce. Çünkü Roma'da karşılaştığımız zamanlarda Baglione ilkin benim selam vermemi bekliyor. İlkin ben şapkamı çıkaracakmışım, öyle umuyor. Ben de, onun yapmasını istiyorum. Caravaggio ile de durum aynı. Arkadaş olsak da, Caravaggio ilkin benim selam vermemi bekliyor. Oysa mesele bile yapılmamalı... Altı ya da sekiz aydır diyelim, Caravaggio ile konuşmadım. Fakat bir tablosu için benden bir papaz kukuletası, Fransisken tarikatı rahibe giysisi ve melek kanatlan istemişti. Ben de verdim. Aşağı yukarı on gün sonra kukuletayı geri göndermiş...</p>

  <p>— Şu şiirdeki yazıyı tanıyor musunuz, sizin mi?</p>

  <p>"Giovanni, değersiz herif<br />
  Kağıt sikli herif<br />
  Pisliklerini kaktırıyorsun bize<br />
  Altın zincirini sen al da<br />
  Sıska çiroz kurusu taşaklarına as<br />
  Pis boynuzlu herif seni<br />
  Dök salla salla o sınıfa<br />
  Giremeyenlerden uzağa<br />
  Savur o rezil pisliğini..."</p>

  <p>Gentileschi'nin yüzündeki karmaşık ifadeyi vurgulayan somurtkan dudak büküşü, şiirin biçimi mi yoksa içeriği mi yarattı? Yüzündeki kasılma hala sürüyordu. Ama büyük oynamış olduğunu, onun işlediğini sandıklan suçun cinayetle eşdeğerde olduğunu, papa adaletinin, onun cezası ile bizzat ilgileneceğini biliyordu. Zira Beatrice Cenci'nin infaz edilmesinin sonuçları bir yana çıkarılan bir ferman ona buna kara çalan "iftiracıları" cezalandırmaktaydı.</p>

  <p>Genç kızın cezasının infaz edilişinin ertesi günü, kent içinde, papaya karşı çıkan, onu bir azizeyi açgözlülük edip ortadan kaldırmakla suçlayan, küfürlü yergiler içeren küçük şiirler dolaşıyordu. Yazanlar yakalandıklarında anında oracıkta öldürülüyorlardı. 12 Ocak 1601 tarihinde VIII. Clement tarafından, Tanrı'dan ve adaletten korkmaksızın "pis dillerini" çalıştırıp, mektuplar, şiirler yazanlara, yanlış haber yayan bozgunculara, iftira edip bir başkasının onurunu kıran, ününe leke süren, kara çalanlara karşı resmi olarak bir yasa yayınlandı. Kara çalanlar bundan böyle Engizisyon tarafından izlenecek, kimliği belirsiz mektuplarla ya da kamu ihbarı ile Governatore di Roma (Roma Hükümeti) ağır ceza mahkemesine teslim edileceklerdi.</p>

  <p>Hal böyleyken, aynı yılın Ağustos ayının yirmi sekizinci günü, Roma'nın en güçlü, en ünlü ressamlarından birine, yakında kendisini "Saint-Luc Akademisi Başkanlığı"na seçtirecek olan ve resmi olarak loncanın müdürlüğüne gelecek olan Giovanni Baglione'ye çalınan kara konusunda şikayet dilekçesi yine bu masaya geldi.</p>

  <p>"Aylardan beri, Caravaggio ve samimi dostları, mimar Onorio Loghi, ressam Filipo Trisegani ve Orazio Gentileschi, yaptığım işleri kıskanarak, kent içinde hakkımda kötü söylentiler ve yapıtlarımı küçük düşürücü sözler yaymaktadırlar. Bana kara çalan, onurumu zedeleyen şiirler yazmışlardır. Bu şiirleri on adet kadar çoğaltıp her yere dağıtmışlardır. İlişikte bir örnek sunuyorum:"</p>

  <p>"Giovanni, değersiz herif, pisliklilerini..."</p>

  <p>Bu iş Caravaggio için iyi olmamış, onu tutuklamışlardı. Ama durum Gentileschi için daha da beterdi! Sanatçılar arasında herkes biliyordu ki, Orazio Gentileschi ile Baglione arasındaki ilişkiler, tutuklunun savcı yardımcısına verdiği ifadeden çok daha zehir zıkkım bir özelliğe sahipti. Barutu ateşlemeye tek bir bahane yetmiş de artmıştı bile! Bir yıl öncesine, 1602 yılının Kasım ayına dönelim.</p>

  <p>Lorette'e yaptığı hac ziyaretinden dönüşte, çok saygıdeğer Baglione Efendi, arkadaşlarına, üstünde Meryem figürleri bulunan küçük madalyonlar getirmişti. Bu altın, gümüş ya da kurşun madalyonlar; sanatçılar bunları iğne ile şapkalarına iliştirirlerdi. En değerlilerini,</p>

  <p>Baglione, Roma'nın en büyük ressamlarına, Cavalier d'Arpin'e ve kendisini Saint-luc Akademisi'ne seçecek olduğundan emin olduğu öteki bazı ressamlara armağan etmişti. Orazio Gentileschi böylece bir gümüş madalyon almış oluyordu!</p>

  <p>Dostluk anlayışı bakımından yara alan, özgüveni sarsılan Gentileschi işte o zaman küfür dolu bir mektup yazma lüksünü tanımıştı kendine. İmzasız, ama yazarının kim olduğu konusunda kuşku bırakmayan : bir mektuptu bu. Cimrilik, övüngeçlik, bir hiç olmak:</p>

  <p>Baglione mektupta bunlardan bol bol nasibini alıyordu.</p>

  <p>Giovanni Baglione bu mektubu saklamış ve onu soruşturma dosyasına aktarmıştı. İnandırıcı bir belge. Şaşırtıcı ayrıntı ise şuydu:</p>

  <p>Yazıda, şiirin bir dizesine benzeyen bir tümce çarpıyordu göze:</p>

  <p>"Altın zincirini sen al da / Sıska çiroz kurusu taşaklarına as." Kardinal Guistiani'nin Baglione'ye, Gentileschi'nin başarısını kıskandığı, bir o kadar da nefret ettiği Amor divin adlı tablo karşılığında armağan ettiği işlemeli kolyeye inceliklerle yüklü bir gönderme...</p>

  <p>Şu an savcı yardımcısı, öne doğru eğilmişti ve biraz da dikkat ve özenle önündeki yığılı evraklara bakmak hevesine kapılmıştı. Üstelik, bu sabah tutuklunun evinde ele geçirilen önü arkası dolu kağıttaki yazıyı -özünde zararsız bir kağıt parçası- kara çalan şiirdeki kimliği belirsiz kişilerin yazısıyla kıyaslayarak epey bir eğlenmişti. Olay yargılık! Orazio Gentileschi, beş yıl boyunca papalığa ait gemilerde kürek çekecek!</p>

  <p>Gentileschi bu olaydan paçayı nasıl kurtardı bilinmez, dava belgeleri kesin bir şey söylemiyor. Buna karşın arşivlerin söylediklerine bakılırsa, Fransa büyükelçisinin müdahalesiyle Caravaggio, VIII. Clement'in pençesinden alınıyor. 25 Eylül 1603'te Caravaggio özgürdür.</p>

  <p>Suç ortaklarının da onunla birlikte salıverildiğini varsayabilir miyiz?</p>

  <p>Ya da Gentileschi'nin ceza almaktan mucizevi biçimde kurtulmasını, papalık dairesine yakın bir kişinin, hani bir zamanlar ona kariyerinin ilk büyük siparişi olan San Nicola in Carcere Kilisesi mahkeme salonu fresklerini yapma işini koparan şu devlet memurunun koruması ve desteğine mi borçlu? Papanın iaşe astsubayı Cosimo Quorli. Bu güçlü dostun gücü Orazio'nun yazgısı düşünülünce, "Baglione" davasının sonuçları üzerinde etkili olmayacaktır. Bu kara çalma davası Caravaggio'ya dayatılan suçlama bakımından önemsiz olmuş olsa da, Gentileschi'ye pahalıya patlayacaktır. Ömrünün kalan bölümünde bunun karşılığını ünüyle ödeyecektir.</p>

  <p>Kırk yıl sonra, bu aynı Giovanni Baglione, sırası geldiğinde kalemi eline alacaktır. Çağdaşlarının görenek ve yeteneklerini kaleme alan bir özyaşam öyküsünü yazacaktır. Orazio Gentileschi'ye ayırdığı bölüm onun intikamı olacaktır. Baglione, bölümü —Vite dei pittori, seltori e architetti— XVII. yüzyıl İtalyan sanatçıların yaşam ve yapıtlarını ele alan, çağının tanığı, çok değerli bir başvuru kitabı olarak kalacaktır. Gentileschi'nin analizi, yapıtlarının tam bir eleştirisi olan bu yapıt, gariptir ki, 1603 yılında, Gentileschi'nin kendisini gülünç duruma düşürme sevdasına kapıldığı en büyük düşmanı aracılığıyla bizlere ulaşmıştır.</p>
</body>
</html>
