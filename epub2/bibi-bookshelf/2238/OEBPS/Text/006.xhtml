<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Corsa Sokağı Boya Satıcısı</p>

  <p style="text-align: right;">Antinoro'nun Dükkanı</p>

  <p style="text-align: right;">25 Mart 1611</p>

  <p><br /></p>

  <p>— Hayır hayır, efendimiz, sizi temin ederim ki, on beş günden beri ne diye beni burada tuttuğunuzu anlamış değilim, diyordu yüz göz hareketleriyle taklit ederek Agostino Tassi, neşeli, güleç bir dinleyici kalabalığının önünde.</p>

  <p>Serüvenlerini aktarışını on kadar sanatçı -heykeltraş, ressam, yaldızcı- dinlemekteydiler boya satıcısı Antinoro'nun dükkanında. Corso Tepesi'ndeki San Carlo Kilisesi'ne bitişik dükkan, posta kutusu ve buluşma yeri görevini görüyordu mahalledeki bohem çevreye.</p>

  <p>Ressamlar oraya yalnızca boya tozu, tuval, fırça almak için gelmiyor, aynı zamanda Antinoro'nun hazırladığı alacalı bulacalı bez parçalarından da satın alıyorlardı. Nalbur olduğu doğruydu, ama aynı zamanda, temizlikçi, aktar, eczacıydı da. Orada, tezgah üstünde hem haber alışverişi, hem gevezelik yapılırdı. Ateşin başında birkaç tek atılırdı. Antinoro "ateşini" kutlamak! Via del Corso'da bir ocak başı, saraylara layık bir şöminesi olan tek dükkandı. Antinoro orada, müşterileri için en son resim malzemelerini ustaca işleyerek hazırlardı. Örneğin bitişikteki evlerden birinde rüzgar son mumu'da söndürdü diyelim, hemen Antinoro'nun dükkanına koşulurdu eve ateş almak için. Korkulu bir in, dükkanı bir mağara. Dükkanın yarı karanlık ortamında yığılı malların yalkım verip ışıldaması savaş ganimetlerini çağrıştırıyordu.</p>

  <p>— Ah! diye bağırıyordu Agostino, oynadığı rolü sürdürerek, "Efendimiz, gece boyu çizmek için eve dönmeden önce, uslu uslu perspektif kitaplarına bakmak istemiştim sadece ve sadece!</p>

  <p>Majesteleri sayın papa hazretlerinin güzel sarayı için bana sipariş ettiği bir fresk söz konusu. Papa hazretlerinin işi beklemez..." İkide bir papa hazretleri derken, bu iki sözcüğü fırlatıveriyordum yüzlerine; bu üç salak herife, onun gücünü benimsetme meselesi, anlarsınız ya... "Papa hazretleri ne der sonra, kardinaller meclisi için Consistoire Salonu'nun hazır edilmediğini öğrenirse ha? Ben, efendim, kendi yazgım konusunda kaygılanmıyorum, efendimizin yargısına güvenim sonsuz... Ama peki ya işim? Yaptığım iş, saygıdeğer bayım? Papa hazretleri projeme çok değer veriyor!..</p>

  <p>Sağlığıma da pek tabii. Bana yatacağım yatağı onun iaşe astsubayı vermedi mi, bizzat sarayın mutfağında hazırlamadı mı yemeğimi?</p>

  <p>"Bay Cosimo'nun iyiliklerini yüzlerine vurarak işkencecilerimi korkutuyor ve onları utandırıyorum."</p>

  <p>Bir oyuncu gibi, Tassi sonunu da gösterdi, bir pozlar takınarak:</p>

  <p>— Birden Cosimo Quorli, müdüriyete çıkıp gelmez mi? Onların Yeğen- kardinal'in imzalamış olduğu belgeyi gözlerine sokunca savcı bağışlayacak sandım. Aman Tanrım! Bağışlayıcı Tanrı'm! Bizzat Scipion Borghese Efendimiz tarafından bağışlanmışım! Bağış!</p>

  <p>Bağışlanmış olarak çıkıyorum. Hatta Yargıç Bulgarello baldızımla birlikte oturmaya davet eden bir yazı yazdı; ne kadar istersem o kadar süre hem de!.. Titresin benim kız kardeşimle eniştem!</p>

  <p>Salvatore dükkanını kapadı bile, dericilik bitti onun için! Yargı, satması için zorladı onu; bana para bulması için. Zengin oldum ben, zengin!.. •</p>

  <p>Agostino, tezgahın üstünden ecu'lerle dolu bir keseyi aldı ve he kes duysun diye salladı.</p>

  <p>— ... Ben, borçlarımı ödüyorum. Tamam mı?.. Faizlerini de. Herkese içki benden...</p>

  <p>Herkesin candan atlayarak karşıladığı bu sözler, Orazio'nun gözükmesiyle yarım kaldı.</p>

  <p>— Gördüm onu! Evime girdi!</p>

  <p>— Kim?</p>

  <p>— Size daha önce sözünü ettiğim şu adam. Kızımın aşığı.</p>

  <p>Tiyatrodaymışlar gibi, Agostino orada bulunanlara dönmüştü -ben arkadaşın namusuyla asla dalga geçmem- Kutsaldır! Ben halledeceğim bu işi. Gentileschi adının ününe gölge düşürmeye cesaret eden kişiyi bana bırakın!</p>

  <p>— Haydi gidelim!</p>

  <p>Hışımla dışarı çıktılar.</p>
</body>
</html>
