<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Gentileschi'lerin Evi Ve</p>

  <p style="text-align: right;">Corte Savella Hapishanesi</p>

  <p style="text-align: right;">Ağustos-Kasım 1612</p>

  <p><br /></p>

  <p>— Müjdeler olsun, Sinyor Orazio: Piskopos Guidicciono, Artemisia'ya çeyiz parasını vermeyi kabulleniyor! diye haykırdı, Giovanni Battista Stiattesi sandalyeye çökerek.</p>

  <p>Yorgunluktan bitmiş birinin yüz çizgileri ve hareketleri gözleniyordu onda, gözlerinde ise bir zafer pırıltısı vardı:</p>

  <p>— ... Evlendiğinde kızınızın dört yüz ecu gibi bir parası olacak!</p>

  <p>Yeteneğine duyduğu hayranlıktan, Piskopos kendi kasasından veriyor.</p>

  <p>Orazio, Stiattesi'nin bu yüce görüşmesinden hiç etkilenmemiş gibi gözüktü. Kardinallerin danışmanları karşısında Artemisia'nın kolayca elde ettiği başarı onu sinirlendiriyor muydu? Dört yüz ecu! Elindeki işi bitirdiğinde kazanacağı paranın neredeyse tamamına yakındı!</p>

  <p>— Dört yüz ecu'sü olsa bile kim ister onu?</p>

  <p>"Dört yüz ecu'sü olunca herkes!" diye geçirdi aklından Stiattesi, bu patavatsız sözler dilinin uçundayken tuttu.</p>

  <p>— Tahminim, diye sürdürdü Gentileschi, dört yüz ecu gibi bir drahoma onu ancak Clarisse Manastın'na kabul ettirebilir.</p>

  <p>— Salt ona olan saygım bir yana, Bayan Artemisia, manastır düşüncesine pek hazır değil!</p>

  <p>— Artemisia, ben ne dersem onu yapmaya hazırdır.</p>

  <p>— O halde ona bir koca bulun, kabul ettirin, hem de yakın zamanda, diyerek, Adeti olmadığı üzere gayet açık biçimde ısrar etti Stiattesi.</p>

  <p>"Onu Agostino'nun baskılarına karşı koruyacak bir manastırın varlığına inanıyor musunuz? İntikam duygusuna kapılmaksızın, kızınızın yüzünden şu son ayları hapiste geçirdiğine inanır mısınız?</p>

  <p>Çıktığında onu öldürecektir."</p>

  <p>— İkisinin de canı cehenneme!..</p>

  <p>— Toscana'daki aileme yazmama izin verin... Floransa'da bir erkek kardeş bıraktım ardımda... İyi biridir... Her şey düşündüğüm gibi giderse, Artemisia'yı kabul edebilir o.</p>

  <p>— Peki bundan ne çıkarım olacak?</p>

  <p>"Karınız Prudenzia Montone'yi, Cosimo Quorli'nin elinden kurtarmakla elde ettiğiniz çıkar gibi bir şey..." diyecekti; ama bir kez daha Stiattesi, düşündüklerini kendisine sakladı.</p>

  <p>— Henüz durum net değil, dedi, Artemisia'nın bizim aileyi kabulleneceğinden emin değilim. Ama sizin için senyör... bana çok iyiliğiniz geçti... Sonuç sizin yararınıza olacak. Artemisia bir evlenirse adınıza sürülen pislik temizlenir, onurunuz kurtulur... Ayrıca atölyeniz iki koldan daha destek kazanır. Kardeşim Florance esnaf loncasına kayıtlıdır. Ressamlık mesleğini yürütüyor... Durum böyle olunca işlerinizin hızı düşünülünce, yardıma gereksinmeniz olabilir.</p>

  <p>Bir süre öylece kalan Orazio yanıt verdi:</p>

  <p>— Agostino, ceza almadan Artemisia'yı evlendirmem... Alçak herif bu mutlu olaydan yararlanıp bağışlanmayı becerebilir... Bana onun kellesini getirin, üstat Stiattesi, kızımı alın!</p>

  <p>25 Ağustos 1612 günü, Orazio'nun, Borghese'ler nezdinde destek istemesinden korktuğu Toscana Grandüşesinin özel katibine yazdığı mektupta Agostino Tassi şöyle demektedir: "Vostra Signora Ilustrissima, Hücremde oturmuş, Yüce Altesleri Grandük'nün dikkatini çekme hakkını kendimde görüyorum..."</p>

  <p>... Dikkatlerini neye çekecek? Onu sarsan yazgıya mı? Roma hapishanelerinde geçen günlerini, gecelerini mi anlatacak?</p>

  <p>Kuşkusuz hayır! Agostino Tassi o dünyayı fazlasıyla tanımaktadır.</p>

  <p>Ayaklarına kapanıp ağlamakla güçlülerden hiçbir şey elde edemiyeceğini bilmektedir... Ama tersine, onların açgözlülüğünü pohpohlamakla, sahip olma arzularını bilemekle, onların bu hırsına Agostino Tassi'nin herkesten daha iyi hizmet edebileceğine onları inandırmakla, eh!</p>

  <p>"... büyük Alman üstat Elsheimer'in elinden çıkma yedi tabloya dikkatinizi çekmek hakkını kendimde görüyorum. Azize-Helene'in Yaşamı, Gerçek Haçın Mucizeleri ve Cennet adlı tablolardan oluşan olağanüstü bir koleksiyonu, tanıdığım bir İspanyolun evinde keşfetmek mutluluğuna ermiş bulunuyorum. Tabloların sahibi bunlardan kurtulmaya hazır, yeter ki ticari muamelelerle uğraşmayı ben üstleneyim."</p>

  <p>Agostino Tassi de, Orazio Gentileschi'nin silahıyla karşı saldırıya geçmektedir: sanat, güzellik, resim, yalnızca bunlar onu özgür kılabilir, ona zafer sağlayabilir!</p>

  <p>"Magnifica Commesco*" diye yanıt verecektir grandükün katibi.</p>

  <p style="text-align: right;">* Magnified Commesco: İtalyanca. Müthiş alışveriş.</p>

  <p>Eğer son iki mektupta belirttiğiniz gibi tablolar bakır üstüne yapılmışsa, bir İspanyolun evinde keşfettiğiniz Alman Elsheimer'in yedi tablosu gerçekten nitelikliyse, ki öyle söylüyorsunuz; kabul edilebilir bir fiyat istiyorlarsa, Altesleri onları almaya hazırdır..."</p>

  <p>Sanat sevenlerin hapishane duvarlarına aldırmayarak, tutuklularla ilişkiyi sürdürdükleri garip bir evren!</p>

  <p>Pitti Sarayı'ndan, Corte Savella Hapishanesi'ne, eylül ayı boyunca on kadar mektup, Floransa Sarayı'nı Roma Hapishanelerinden ayıran üç yüz kilometreyi aşarak gidecektir.</p>

  <p>"Altesleri, eğer elimizi çabuk tutmazsak, tabloların sahibi bunları kendi kralına teklif edecek!" diyerek sıkıştırmaktadır Agostino.</p>

  <p>Tehdit ustaca. İspanya'dan III. Philippe -ki Scipion Borghese'den daha aç gözlü bir koleksiyoncudur- yeni tablolar ele geçirsin ha, Prado'daki sarayının duvarlarını başka nefis güzellikler süslesin, bu gran-dükün gözünde bağışlanamaz türden bir olasılıktır.</p>

  <p>"Bu yedi tabloyu Roma'daki büyüklerimize göstermeniz gerek, diye yanıt verir acelesinden Floransa'lı katip. "Onun bizzat görüp değerlendirebilmesi ve izlenimlerini Alteslerinin Grandük'e bildirmeleri için..."</p>

  <p>"Daha fazla hapiste kalırsam Sayın Elçi'ye nasıl gösterebilirim dersiniz? İşte neredeyse sekiz aydır bir rakibin korkunç kıskançlığı, özgürlüğümü elimden alıyor, beni Kardinal Hazretlerinin övgülerinden yoksun bırakıyor, tam sekiz aydır bu alçak adam bana gelen paraları çalıyor -daha bu ne ki! Özellikle beni, efendim Grandük'e yürekten ve ona borçlu olduğumuz özveriyle hizmet etmekten alıkoyuyor!"</p>

  <p>"İspanyolu ya Floransa Sarayı'na ya da Villa Medicis'deki elçimize gönderiniz lütfen..."</p>

  <p>"Elçiyle karşı karşıya gelince İspanyolun bu harika şeyleri kimin için ayarladığımı anlamasından korkuyorum. Hiç kuşkunuz olmasın:</p>

  <p>Altesleri, benim elde edebileceğimden tam on kat fazlasını kazanacaktır! Alışverişin benim aracılığımla ve gayet gizlilik içinde yapılması daha akıllıca ve doğru olmaz mı?"</p>

  <p>Altesleri (Prens Hazretleri) 5 Ekim 1612'de, Toscana Büyükelçisi, Grandük'e bir yazıyla bildirir.</p>

  <p>"İsteğiniz doğrultusunda Alman üstat Elsheimer'in bakır üstüne yapılmış yedi tablosuna sahip olan İspanyolun evine gittim.</p>

  <p>İspanyolun istediği fiyat bana çok yüksek gözüktü. Tablolar da sizin değerli koleksiyonunuza giremeyecek derecede orta halli."</p>

  <p>Bu Agostino için bir kayıp mı demekti? Kişisel olarak kendi başarısızlığı gibi gördü bunu; ama gözünün keskinliği, ayırıcılığı, hiç de tartışma konusu yapılamazdı. Tam yedi yıl sonra, 4 Aralık 1619'da büyükelçi sözünü geri alacak ve Agostino tarafından bunca övülen diziyi bedelinin üçte birine ele geçirecektir. Sonuçta, Elsheimer'in Azize-Helene'in Yaşamı başlıklı tablosu Grandük'ün koleksiyonuna girecekti... Ama Agostino Tassi'nin öngörüsünün bir işe yaraması için artık çok geç olacaktır!</p>

  <p>Yine de bu mektuplaşma onun Floransa Sarayı çevresiyle bağlarını sağlamlaştıracaktır.</p>

  <p>Agostino Tassi karanlıkta ağını örmeyi sürdüredursun, Giovan Battista Stiattesi işini açıktan açığa yapıyordu. Zira, beklenmedik bir anda; 1612 yılının Ağustos ayında, Agostino suçsuz olduğuna ilişkin bir kanıt getiriyordu.</p>

  <p>Scipion Borghese'in Esin Perileri Pavyonu'nu ziyaretinden az önce, on yedi-on sekiz yaşlarında, Niccolo Bedino adlı bir delikanlı yargıya başvurmuştu. Orazio Gentileschi'nin eskiden hizmetçisi, çırağı, kahyası olduğunu söylüyordu. Değeri ölçülemez bir tanıklık! İki yıl boyunca, Orazio'nun evinde kalmış; her gün Gentileschi ailesinin sofrasında oturmuş, Artemisia'nın odasına bitişik odada kalmış. Tam iki yıllık cehennem hayatı!</p>

  <p>"Zira, Sinyora Artemisia beni kentte dolaştırıp duruyordu. Aşıklarına notlarını ve aşk mektuplarını götürmem için beni oradan oraya gönderiyordu, mektuplarla adamları evine çağırıyordu. Pislik, hepsini, hepsini gördüm!</p>

  <p>Giovan Battista Stiattesi, hiç zorlanmadan, Artemisia'nın okuma yazma bilmediğini, "yüzlerce aşk mektubu kaleme almasının olanaksızlığını kanıtlamayı başarıyordu; ama Niccolo Bedino, öylesine kesin bilgilerle evleri, mektup alanların yüzlerini betimliyordu ki, mahkeme heyeti şaşıp kalıyordu.</p>

  <p>1612 yılı Eylül ayında, yargı Niccolo Bedino'yu ipe çekilme cezasını çarptırıyordu. Kolları arkasından bağlı olarak ipe çekilecekti. Omuzları yerinden oynamış halde, acı içinde attığı iki çığlık arasında tanıklığını doğrulayacaktı. Yasal terimlerle, Niccolo Bedino'nun o sırada doğruyu söylediği kanıtlanmış oluyordu.</p>

  <p>Ekim ayı başlarında mahkeme ikna olmuş gibiydi: Artemisia Gentileschi orta malı bir kızdı. Agostino Tassi ırzına geçmiş ya da geçmemiş, hiç önemi yoktu. Hemen yarın, Agostino Tassi ve tanık Niccolo Bedino özgürlüklerine kavuşacaklardı...</p>

  <p>Agostino Tassi'nin geçmişini yok saymaktı bu! Sanki şu öldürmeye kalkışmaktan tutuklattığı, onu aile içi sapık ilişkiler nedeniyle ihbar eden sevgili kız kardeşi yoktu! Eski dostu, aylarca yedirip içirip yatırdığı, sonra da korkunç bir kira isteyip kendisini tutuklattığı, borcu karşılığında hapse attırdığı şu ressam da...</p>

  <p>Valerio Ursino, Olimpia Bargellis: Bunlar Cosimo Quorli'nin, Sain-te-Catherine akşamı verdiği barış yemeği sırasında evinde örgütlediği ve güçlerinden korktuğu iki intikam kolu... Tam bir yıl önce, günü gününe...</p>

  <p>Cosimo, barış girişiminin olumlu karşılandığına Olimpia'yı öylesine inandırmış ki, karnaval süresince evinde kabule devam etmiş...</p>

  <p>Olimpia da -o da- "her şeyi görmüş, her şeyi duymuşmuş." O da saatini bekliyordu...</p>

  <p>"Bu Niccolo Bedino'yu ben de tanıyorum" dedi mahkemeye Olimpia, aptal aptal. "Tam Agostino'nun salıverilmesinden bir gün önceydi; onu kardeşimin evine yerleştirdiğim zamandan bu yana tanırım.</p>

  <p>Onun evine geldiğinde üstünde ne tür bir giysi olduğunu anımsamıyorum; ama kardeşim ona yarı yünlü, yeşil bir giysi aldı, bu gün de üstünde... Niccolo Bedino kardeşimin hizmetine 1610 yılı Ağustos ayında girdi. Öne sürdüğü gibi Orazio Gentileschi'nin evinde oturuyor olamazdı, zira o sıralar kardeşim Gentileschileri tanımıyordu bile. Daha sonraları, 1611 oruç ayında Niccolo Bedino, Oraziolarda, daha fazla kalamazdı; çünkü kardeşim ve baldızı Constanza birlikte yaşarlarken onların yanındaydı. Ressam Valerio Ursino buna tanıklık edecektir. Size Niccolo Bedino'nun, Orazio Gentileschi'nin ne çırağı, ne de hizmetçisi olmadığını söyleyecektir.</p>

  <p>Tam tersine gölge gibi kardeşimin peşindeydi o... Kardeşim sokağın karşı yakasına taşındığında Niccolo da onu izledi; mutfakta yatardı.</p>

  <p>Agostino'nun hoşuna gitmek için ne istese yapardı, ruhunu şeytana bile satardı... Ben de kardeşime sadık biriyim, geçmişte para meselesi yüzünden biraz tartışmış olabiliriz; ama onu iyi tanırım."</p>

  <p>"Ben de karşı değilim ona," diye sözü alacaktır Valerio Ursino.</p>

  <p>"Hatta Tor di Nona'dayken ziyaretine gittim. Hapishane avlusunda o gün de Niccolo Bedino vardı. Agostino'ya ne diye bu çocuğa, Orazio'nun evinde hizmet ettiğim söylettin, dedim, herkes bunun doğru olmadığını biliyordu. Agostino da bana, Niccolo'ya doğruyu söylemesini ve eğer çırak yalan söylediyse onun yüzünden olmadığı şeklinde yanıt verdi... Bunun üzerine Agostino o gün kibar bir beyi kabul etti ve beni Niccolo ile yalnız bıraktı. Ben çocuğa bu yalancı tanıklığın nedenini sordum. O da bana, eğer Orazio Gentileschi'nin evinde bir zamanlar oturmuş olduğunu söylerse, Artemisia'nın ve bu çürümüş ailenin, bütün pisliklerini bildiğini anlatırsa, Agostino'nun ona ödül vaat ettiği yanıtını verdi.</p>

  <p>— Şimdi bize Bedino'nun canı gerekiyor!.. Onun yalan söylediğini 261, kanıtlarsak, Agostino'nun bütün savunması çöker! diye haykırdı Gentileschi, oturum hakkında ona hesap veren Stiattesi'ye.</p>

  <p>Dokuz aydır sürüyordu bu iş!</p>

  <p>Agostino Tassi'ye karşı Orazio Gentileschi: Düşman kardeşler arasındaki mücadele son buluyordu. Bir yıldır yargıçların doğruyu bulabilmek için denemedikleri yol kalmamıştı. Her gün -hatta pazar günleri bile- savunmanın ve iddia makamının tanıklarını dinlemişlerdi. Örnek bir davaydı bu.</p>

  <p>Ama 1612 yılının bu ekim ayında olaylar biraz hızlandı.</p>

  <p>Orazio -avukatı Stiattesi aracılığı ile- Niccolo Bedino'nun yalancı tanıklık yaptığı konusunda şikayette bulundu ve yeni bir dava açtı.</p>

  <p>Adalet, bir kez daha Bedino'yu işkenceye aldı. İşkence altında tanık ifadesinin her sözcüğünü tek tek doğruladı. O halde doğruyu söylüyordu.</p>

  <p>Bedino'ya işkence edilmesinin ertesi gün, Orazio ve Stiattesi onun salıverilmesini protesto ettiler ve takipsizlik kararına karşı çıktılar.</p>

  <p>Bedino'nun açıkça yalancı tanıklıktan -ki Orazio bu konuda karşı davada ısrarlıydı- ya suçlu, ya da masum olduğunun ilan edilmesini kesin biçimde istiyorlardı...</p>

  <p>On gün sonra, mahkemenin Niccolo Bedino ve Agostino Tassi lehine sonuçlanması konusundaki bütün müdahalelerine karşı Orazio, resmi yola başvuruyordu. Valerio Ursino ve Olimpia Bargellis'in anlattıklarının yeniden mahkemede görülmesini istiyordu.</p>

  <p>Bu gün 27 Kasım 1612 günü, her zamanki gibi, yargıcın yer aldığı küçük salonda, mahkeme başlıyor.</p>

  <p>Savcı, polis şefi ve ağır ceza yargıcı kendi kişisel görüşlerini, Tanrı'nın ilgisi, Roma'nın, Kardinal Borghese'in ve Toscana Sarayı'nın menfaatleriyle bütünleştirmek zorundalar...</p>
</body>
</html>
