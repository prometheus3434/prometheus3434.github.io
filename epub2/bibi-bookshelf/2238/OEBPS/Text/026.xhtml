<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">San Pier Maggiore Mahallesi</p>

  <p style="text-align: right;">Pierantonio İle Artemisia'nın Atölyesi</p>

  <p style="text-align: right;">15 Mart 1615</p>

  <p><br /></p>

  <p>— Böylesi bir şiddeti resmedenin bir kadın olduğunu söylemek zor, diye mırıltılı bir sesle konuştu Arşidüşes'in gözde cücesi.</p>

  <p>Elli yaşlarındaki bu minik şahsiyetin buruşuk suratı kocamandı ve kırmızı kurdelalarla bağlı binlerce minik topuzla çepeçevre sarılıydı.</p>

  <p>Artemisia'nın Judith'ı önünde kıpır kıpır dolanıp duran ve vıcır vıcır konuşan bebekler gibi süslenmiş bir sürü cüce kadın vardı.</p>

  <p>Kadınların etekliklerini kabartmak için etek altına yastık koymalarının moda olması, bu cücelerin minik siluetlerini daha da kısa gösteriyordu, şekilsiz oluşları saraya her şeyin görece olduğunu ve Habsburg Hanedanın'dan Marie-Madelaine'in imparatorluğa özgü görkemliliğinin değerini iyice bir vurgulamaktaydı.</p>

  <p>— Kasap dükkanı gibi! dedi incecik sesiyle minik kadınlardan biri.</p>

  <p>Böyle bir tablo ile bir koridorda yalnız kalma düşüncesi tüylerimi diken diken etmeye yeter!</p>

  <p>— Bu sahnenin kompozisyonunu Floransa celladı yapmış... Minik kadınlar dişlerini takırdatıyor, titrer gibi yapıyor, kısık sesle burunlarından konuşuyorlardı. Arşidüşes daha kanısını belirtmemişti. Büyük perhizin ertesi günü, Cristofano Allori sözünü tutuyordu.</p>

  <p>Sinyora Lomi'nin çalışmasını görmeye geliyordu. Ama yalnız gelmemişti. Beraberinde samimi olduğu arkadaşlarını da getiriyordu, yeni yetenekleri kollayan arkadaşları, Grandük'ün kendisi, karısı ve maiyetindekiler. Toplam yirmi kadar kişi. Sokakta kalabalık birikmişti, sesleri duyuluyordu. Sabahın bu saatinde, San Pier Maggiore Pazar Meydanı'nda terzi Stiattesi'lerin küçük aile evinin bulunduğu son katta, İktidar, Bilim ve Sanat'ın bir araya geldiğini bütün kent biliyordu: Grandük II. Cosme, matematikçi Galileo Galilei, ressam Cristofano Allori, 1615 yılında orada bulunan en ünlü üç kişiydi. Floransa'lılar kendi tarihleriyle, yörenin sanat mirasıyla öylesine gurur duyuyorlardı ki, "Allori" adı Michelangelo'nun adı gibi onlara ait bir şeydi. Otuz yıldan bu yana, baba-oğul Allori'lerin yapıtları önünde, onların yaptığı Kutsal Meryem ve aziz tasvirleri önünde, bağlılıklarını göstermeye gelirlerdi: Tablolarından biri bir kilisede kaybolur, ya da birileri onu surlar dışına çıkarırsa bunu yapanın canına okunurdu! Hatta 1612 yılından başlayarak Toscana'ya ait resim ve heykellerin başka yere götürülmesini yasaklayan bir yasa çıkarılmıştı.</p>

  <p>Ne var ki bugün Stiattesi'nin çatısı altına bunca insanı çeken Cristofano değildi, Galiei idi. En sıradan kişi tarafından bile tanınan Galilei, gittiği her yerde ortalığı ayağa kaldırırdı. Daha bir gün önce ona gelen bir paketi, mercato vecchio tüccarları -şekline bakınca- ünlü teleskobu sanmışlar. Merakla, üstündeki mühürü kırmak istemiş bazıları; ama başka bazı insanlar da karşı çıkmışlar. Sonrasında patlayan savaşı, Floransa uzun süre konuşacaktır...</p>

  <p>Bir zamanlar Galilei'nin öğrencisi olan Grandük onu Medicis'lerin evinin asaleten matematikçi ve filozofu unvanıyla atıyordu. Üniversitede ders verme zorunluluğu yoktu. Yüklü bir maaş olacaktı.</p>

  <p>Ama Galiei'nin popüler başarısı özellikle çok sayıda pratik buluşlarıyla kendini gösteriyordu. Venedik Cumhuriyeti ondan tarlaları sulama makinesi almakla övünüyordu; ayrıca, anapara üzerinden yıllık faizleri anında bulan bir hesaplama formülü, tarihteki ilk barometre ve nihayet şu dürbün! Bu dürbün, Venedik'te, San-Marc Kilisesi'nin en yüksek çan kulesine yerleştirildiğinde, Venedikliler Paduva'daki Santa-Cristina Kilisesi'nin ön cephesindeki her ayrıntıyı görebiliyorlardı! Papa Hazretleri bu aletin yararını hemen anlamıştı: Korsan gemilerini yüzlerce mil uzaktan saptamak.</p>

  <p>Bir bilginin -fizik, astronomi ve matematik alanlarında araştırmalarıyla ünlü birinin- laboratuvarını bir ressamın atölyesini ziyarete gitmek için terk etmesi olacak şey değildi. Ama Floransa'da, olay kimseyi şaşırtmıyordu.</p>

  <p>Mükemmel bir desinatör olan Galilei, resimle yakından ilgileniyordu ve Accademia del Disegno'ya kabul edilmesi için başvuruda bulunmuştu. İki yıldır oradaydı.</p>

  <p>Sanatçı ortamlarında, onun delikanlılığından, resimi bütün öteki bilimlere yeğlediğinden söz ediyordu. Ressamlar onunla kuramsal konuları tartışıyor, mesenler düşüncesini alıyorlardı. Ama Galilei kendisine bir koleksiyon kurmuyordu. Aynca, Grandük'ün peşindeki yağcılardan, giysisiyle ayrılıyordu. Pliseli yakalık yok, Galilei de mücevher yok! Alay, yergi yok.... Biraz da alay ve yergi yok değil; evet, o hiçbir zaman profesörlerin giydiği cübbeyi sırtına takmadı; siyah kaftan üstüne dönen beyaz yaka, kısacık saçlar ve köşeli sakal. Eski dostları ve iş arkadaşları, sarkık bıyıklı Buonarroti le Jeune'e ve kızgın demirle kıvrılmış bukleleriyle Cristofano Allori'ye tam karşıt bir kılık.</p>

  <p>Yaşları ve konumları bakımından birbirinden farklı bu dört adamı -Grandük yirmi dört yaşındaydı; Allori otuz sekiz, Buonnaroti kırk yedi ve Galilei elli- aynı estetik anlayışta ve aynı şeylerin peşinde koşmada birleşiyorlardı.</p>

  <p>Şu sıralar Artemisia Lomi'nin evinde, Caravaggio ekolünden, siyah, mavi, kırmızı ve altın renginin bir arada kullanıldığı büyük bir tabloda, hani şu kardinalin bir zamanlar ilk taslağına hayran kalmış olduğu Judith Holopheme'ın kafasını keserken adlı yapıtta şiddeti keşfediyorlardı.</p>

  <p>Ön planda, yatak çarşafları üzerinde dümdüz konmuş bir kılıcın parlak yüzeyi ve çerçeve dışına sızan kan, seyircinin gözleri önündedir. İkinci planda, Holopherne'in geriye düşmüş başı, sessiz bir çığlıkla ağzı başkalarının gözlerini arayan, yardım için yalvaran bakış! Sonra Judith'm kurbanının saçlarını kavrayan sol eli, bütün ağırlığıyla şakağına abanması... Nihayet kolları ışığı yakalayan Judith 'in giysisinin kol ağızlarına, yüzüne kadar ileten iki paralel çizgi...</p>

  <p>Burada herkes, Floransa'lı en büyük sanatçılara esin kaynağı olan izleğin bütün gizlerini, bütün değişkenlerini tanımaktadır: Heykeltraş Donatello'nun, Vecchio Sarayı salonlarından birinde bulunan Holopherne'in Başını Kesen Judith'i; Michelangelo'nun ise Sixtine Kilisesi tavanında, zorba kraldan kaçmaktadır...</p>

  <p>Ama bu Judith'in, despotun başını keserken duyduğu sevinç, kılıcı bir mutfak bıçağı gibi kullanış biçimi; sonra kan gerçeği, Holopherne'in anatomisindeki kesinlik... Darbeyi savuşturmak için gösterdiği gayret içindeki bağlı kollarının adaleleri, iki yana açılan ve destek almak için dayanak aranan bacakları... Bugüne değin hiçbir öldürme sahnesi bu denli açık seçik ve şiddet içinde resmedilmemiştir!</p>

  <p>— Bu tabloya daha fazla bakamayacağım, diyerek düşüncesini açıkladı Arşidüşes.</p>

  <p>Uzun boylu, güçlü ve hep hamile olan, Habsburg Hanedanı'ndan Marie-Madelaine, ava çıkmayı, dansı ve büyük ayini pek severdi.</p>

  <p>Sanat denince ilgilendiği şey, mücevher işlemecisine kabını yaptırdığı görkemli Kutsal Kitap'tı Aziz Sever'in ceset kalıntılarından ve Aziz François'nın at kılından yapılma hırkasından parçalar içeren ağır gümüş sandukalardan öteye geçmezdi. Artemisia'nın atölyesinde, birkaç özverili yapıt dikkatini çekebilirdi yine de.</p>

  <p>Övünülecek bir şey örneğin. Bir natürmort. Bir demet çiçek. Hanım elinden çıkma işler. Kendine gösterilenlerden hoşnut kalmayarak başını sallıyor, kafası üstünde piramit gibi dikili duran taraklar, inciler, değerli taşlar takılı topuzunu sarsıyordu.</p>

  <p>Artemisia Grandüşesi karamsar bir gözle izliyordu. Bir köşeye, karanlığa çekilmiş, öylece duruyordu. Oda çiçek kokulan içerisindeydi, ama işler hiç iyi gitmiyordu. Bu ziyaretin ta başından beri, gerçekleştirilmiş düşlerin coşkusu değildi Artemisia'yı saran. Düş kırıklığı, öfke ve utançtı.</p>

  <p>Bu hali geçen haftadan bu yana, bu olay ona bildirildiğinden beri sürüyordu: Evet, habercinin Pitti Sarayı'ndan geldiği gün, Stiattesi çifti, yalnızca birbirleriyle tartışmak amacıyla konuşur durumdaydılar. İlk dargınlık. Kötü şeyler olacağı önsezisi! Artemisia daha da kötüsünü bekliyordu, ama felaket düşündüğünden de beterdi. Öte yandan Pierantonio duruma hakim olamıyordu. Bu girişimin başarı getirmesi için her şeyi yapmış, hiç ihmali olmamıştı.</p>

  <p>Orazio'nun atölyesinin tersine -geniş, boş ve temizdi orası-Artemisia'nın atölyesi bir simyacıdan çok bir balo salonunu andırıyordu.</p>

  <p>Cilalı döşemeler. Kireç badanalı duvarlar. Köşelerde sandalyeler. Burada bir ressamın inini çağrıştıracak hiçbir şey yoktu. Yalnızca ışık!</p>

  <p>Aydınlık, ışık banyosu bu! Artemisia her mevsim ve günün her saati burada çalışabilmekle övünüyordu. İçinde yanık duran altı mum çanağının bulunduğu, koca karınlı, bakırdan üç adet lamba, ana direklere asılıydı. Yağ ve su hazneleri olan bu lambalar, aydınlatmanın ayarlanmasına olanak tanıyan bir asma sistemiyle yoğun gölgelere, doğal gün ışığıyla bütünleşen bir ışık saçıyordu.</p>

  <p>Gün ışığı ile alevlerin ışığını bir araya getirmekle, babasından öğrendiği bu yöntemi Artemisia daha da ileri götürüyordu. Odanın tam ortasına düşecek biçimde, tavanda gökyüzüne açılan yuvarlak bir delik açmıştı. "Işık yukarıdan gelmeli, diye yineleyip durmuştu Orazio onun çıraklık döneminde, olabildiğince yüksekten. Bir ressam için en ideal olanı, Pantheon'un oculus'ü* gibisidir. Yüksekten gelen ışık modelin yüzüne, hatta o anlamsız, çirkin yüze bile, tatlı bir hava, sanatçının istediği biçimde işleyeceği bir tür güzellik katacaktır..."</p>

  <p style="text-align: right;">* oculus: (Latince) Mercek, cam.</p>

  <p>Pantheon'un tepe camı olmadığı gibi, atölyesinin de ne camı, ne kepengi vardı; hatta kapatacak hiçbir şeyi yoktu... Aşı boyasına bandırılmış bir keten bezinden öte bir şey yoktu. Bu, domuz yağına bandırılmış yağlı kağıdın yerine geçen; ona denk bir nesneydi.</p>

  <p>Orazio ise bunu, ışığı filtre etmek amacıyla kullanırdı.</p>

  <p>Demek ki bu durumda Kasım ayında döşemeye yağmur yağıyordu.</p>

  <p>Tam uygun yerlere yerleştirilmiş birkaç leğen bu rahatsız edici durumu bir parça engelliyordu. Kışın, yağmur suyu buza dönüşüyordu. Ne önemi vardı! Artemisia, kendi krallığında soğuğu duyumsamazdı, ne rüzgarı, ne de donu, canı isterse gayet güzelce, duvarlan yüklü raflarla doldurabilir, köşelere tencereler, yağ testileri, keten bezi toplarını ve tuval çerçeveleri için tahtaları yığabilirdi... Pierantonio'nun gözü her an Artemisia'nın üzerindeydi...</p>

  <p>Saray erkanının ziyareti nedeniyle, Pierantonio, Artemisia'nın atölyesine sadece birkaç aksesuvar koymasına izin vermişti: İki vazo içine konmuş on kadar fırça, farklı biçimlerde üç palet -kare, yuvarlak, oval- özenli ve uyumlu bir biçimde tezgah üzerine dizilmişlerdi... Bazı tablolarında görülen, özellikle de Holopherne'in çadırında sol tarafı kapatır biçimde yerleştirilmiş olan büyük kırmızı kadife perdeyi, sandalyelerden biri üzerine kıvrımlar oluşturacak biçimde atmıştı. Bu tablo, sergilenen her şeyin ana parçasıydı.</p>

  <p>Zira bu, Artemisia Lomi'nin yapıtlarının, Pierantonio tarafından düzenlenmiş, geçmişten günümüze gelişiminin gerçek bir göstergesiydi.</p>

  <p>Ayrıntılara gösterdiği ilgiyle ve bu özelliğin uygulamalı anlamında;</p>

  <p>Pierantonio, müşterilere bitmiş bir yapıt izlenimi versin diye bazı tuvalleri çerçeveletmişti: Kalın kütük veya abanoz çerçeveler, yaldızlı varak kaplamalı, geniş çubuk çerçeveler. Karısının tablolarını bir sarayda sergileniyormuşçasına gösterme düşüncesindeydi; büyük boyuttaki-ler duvarlara asılmış, küçük boy ve orta boyut yapıtlar, resim sehpaları üzerine konmuş durumdaydı. Bir dizi resim sehpası!</p>

  <p>Tüm bunlar hazırlanırken, Artemisia isyan etmişti.</p>

  <p>Evet, hiç kuşkusuz, kendi güzelliğine ve takıp takıştırmasına özen gösteriyordu; etkili mesenlerin yanına sokulabilmek için veya Buenorrati le Jeune veya Cristofano Allori'yi baştan çıkarmak için yapmayacağı numara yoktu. Ama resim ve sanatçının rolleri konusunda edindiği düşüncesini değiştirmekten yana değildi. Oysa Pierantonio tam bir satıcı gibi davranıyordu işte! Sattığı tabloları yeniden toplamayı ve son yıllarda yapılan natürmort ve portreleri geri vermek üzere almayı başarmıştı. Yarım yüzyıl öncesinin sanat dünyasının gelenek ve göreneklerini aşan bu türden bir uygulama, mesleğin bütün kurallarına ters düşmekteydi.</p>

  <p>Bir sanatçı, yapıtlarını sergileyerek kendisine şöhret sağlayamazdı.</p>

  <p>Bunu yapanlar, dinsel tarikatlar ve kendi çevrelerinde kendi kiliselerinde, kendi mihraplarında, galerilerinde, saraylarının duvarlarında, gerek Tanrı'nın, gerekse bizzat kendilerinin "ihtişamını" anlatan görkemli tablolar bütününü yine bizzat kendi çevrelerinde toplayarak, kendilerini çağdaşlarının ve daha sonrakilerin beğenisine sunan, soylu sınıftan ailelerdi.</p>

  <p>Demek ki Pierantonio'nun tasarısı bu dönemde, karısına bir tür hakaret gibi gözükebilirdi. Tüm bunlar ressamın meslek ve sanat anlayışını açıkça sarsıyordu.</p>

  <p>Ayrıca, tüm yapıtların bu şekilde sergilenişi, Artemisia'yı daha da özde yatan bir planda tehdit ediyordu: işinde tutturduğu nitelik. Ün ve kariyer olarak bundan bir kazancı yoktu. Babasının tavsiyelerinden uzaklaştığından bu yana kendine karşı, daha bir bağlayıcı ve sertti;</p>

  <p>Orazio'nun olmadığı kadar sert, acımasız ve eleştirel...</p>

  <p>Son yıllardaki devasa üretimden kalan yalnızca iki yapıt vardı elinde.</p>

  <p>Yaldızlı, parlak, ipek giysili bir otoportre, Lavta Çalan Kadın, ki bunda güzelliği öne çıkıyordu. Kumaşı çalışırken, çalgıcı kızın yüzüne, ellerine, müzik aletinin ağaç kısmına ve tellerine düşen ışığa gösterdiği aşırı dikkatin bir sonucuydu bu. Şu büyük tablo, Holopherne'in başını kestiği andaki haliyle Judith; bu Artemisia'nın babasına yakıştırabileceği ve çok şey beklediği tek yapıtı...</p>

  <p>Ama, Pierantonio ne yapmıştı, gidip eski tuvallerini derlemişti!</p>

  <p>Resim defterlerini karıştırmış, gömütten, başarısız çalışmalarını çıkarmıştı ortaya!</p>

  <p>Yaratısının acılı dünyasına böylesi bir müdahale Artemisia'yı tutup Orazio'nun daha önce şiddetini yaşadığı öfkelerden birinin içine atmıştı. Stiattesi çiftinin ilk karı koca kavgası. Art arda gelecek olan bir dizi kavganın ilki:</p>

  <p>— Allori gibi bir ustanın karşısına bu denli açması çalışmaları nasıl çıkarabilirsin, ne cesaretle?</p>

  <p>— Onları satmak için! diye bağırmıştı kocası. Satmak ağzından düşürmediği tek sözcük.</p>

  <p>— Ünümü yerli yerine oturtmak için! Yapıtımı beş paralık etmek için değil tabii! Grandük gibi birine, hiç bir değeri olmayan bu çalışmaları göstermekle, resime haksızlık ediyorsun ve mesenine hakaret etmiş oluyorsun!</p>

  <p>— Senin tercih ettiklerin Artemisia, sanatçının tercihi canım, satın alan kişinin zevkleriyle ender olarak çakışır.</p>

  <p>— Benim gibi bir ressamın tercihleriyle Altesleri gibi bir koleksiyoncunun zevkleri aynı yetkinlik kaygısı içinde bir araya gelir canım.</p>

  <p>Artemisia Lomi, Orazio Gentileschi'nin derslerini anımsıyordu. Genç kadın zayıf yapıt konusunda korkusunu paylaşıyorduysa eğer, bu, babasının ona verdiği eğitimin çapını ancak Floransa'ya yerleşmesinden bu yana ölçüp biçebileceğindendi.</p>

  <p>Rönesans ustalarını keşfedişi ve Artemisia'nın aydınlar ortamına girişi, Buonarroti le Jeune ve Cristofano Allori gibi estetikçilerin ona, Pierantonio'nun da bu konuda hiçbir zaman, hiçbir platformda kuşku duymadığı gibi, yeni ufuklar açmıştı.</p>

  <p>Artemisia, evet o, Toscana'da Allori'nin devrimci rolünü kavramıştı.</p>

  <p>Aynı Carrache'nin Bolonya'da ve Caravaggio'nun Roma'da yaptığı gibi, Allori de kendisinden önceki ressamlar kuşağıyla ilişkisini koparmıştı, biraz acımasızcaydı evet, evet o resim alanında bir "sapkın"dı. Keyfe bağlı orantılarda figürlerle, iki boyutlu uzamlarla, simgesel konularla ve yalnızca çok bilgili kişilerin anladığı öylesine belirsiz sembollerle ilişiği kesmek... Kesmek ama, yeni bir geleneğe bağlanmak için eskiyle ilişiği kesmek.</p>

  <p>Akla yatkın kompozisyonlara dönmek. Desen ve rengin geçişimini denemek; doğa ile düşüncenin; gerçeği düşlemekle, algılamanın geçişimini izlemek. İdeal güzelliğe ulaşmak. Evet bu arayışı Orazio Gentileschi denemişti.</p>

  <p>Genç kızlığı boyunca, bu türden nutuklardan öte Artemisia başkaca bir şey duymamıştı. Bugün, Allori, Buonarroti, Galilei, Floransa'da, babası Orazio'nun önsezilerini yankılar uyandıracak biçimde işliyorlardı. "Her şeyi istiyorum ben, diyordu ona Santa-Maria del Poppolo Kilisesi'ndeki tabloları önünde. Deseni istiyorum, rengi istiyorum, ışık istiyorum... Michelangelo ve Raffaello'yu istiyorum...</p>

  <p>Carrache ve Caravaggio'yu. Ne sen, ne de ben, hiçbir ekole dahil olmayacağız. Niye kendimizi sınırlayalım ki?"</p>

  <p>Orazio Gentileschi'nin, Caravaggio'nun natüralizmiyle, Carrache'ın idealizmini uzlaşmazlıktan uzak, tek bir gizli görüntüde, nasıl olup da bir araya gelebildiğini duyumsamış olan belki de tek kişinin o olduğunu, kızı Artemisia bugün anlıyordu: bu gizli görüntü ona aitti.</p>

  <p>Yirmi iki yaşında, Artemisia Lomi nihayet meydan okumaya hazır olduğunu seziyordu. Yalnızca iki tablo ile, evet, dört konuğunun cüret ve güzelliği yakalayabilecekleri bu iki tablo.</p>

  <p>— Onlara başka şey göstermek demek, diye yalvarıyordu adeta Artemisia, bu beni küçültmek, azaltmak demektir.</p>

  <p>Sonra kızmış, ortalığı ayağa kaldırmış, bağırmış, akıl yürütmüştü, Pierantonio daha da diretmişti. Onuru onu işin peşini bırakmamaya zorluyordu. İkinci bir -daha bir incelikten uzak- nokta üstünde inat ediyordu. Artemisia yine karşı çıkıyor, onaylamıyordu.</p>

  <p>Bu garip zıtlaşmaların birinde bütün Stiattesi ailesinin, Grandük'ün ziyaretine ve karısının zaferine tanık olması için, ona baskı yapmıştı.</p>

  <p>Daha tanyeri ağarırken, Pierantonio'nun annesi, başında türbanı, önlüğü ile, kız kardeşleri ve yengeleri, atölyeyi doldurmuşlardı.</p>

  <p>Erkekler duvarlara yaslanmıştı, bebekler dört bir yerde viyaklıyordu.</p>

  <p>— Tanrı yeğenlerimi sevip sevmediğimi bilir, diye alçak sesle konuştu Artemisia, eli ayağı birbirine dolaşıyordu, ama burada ne işleri var, ayağımın altında?</p>

  <p>— Ailemi aşağılıyor musun?</p>

  <p>— Bunu nasıl söylersin? Kız kardeşin, senden sonra en yakın kişi; en çok sevdiğim...</p>

  <p>— Gerçekten mi? Onu hep hizmetçi kılığında resmediyorsun...</p>

  <p>Kendini ise Judith kılığında!</p>

  <p>— Giysileri için ipekler armağan ettim ona, geçen hafta daha verdim...</p>

  <p>— Verdiklerini sayıyor musun, biz seni alırken bohçasız aldık!</p>

  <p>— Bohçasız mı? Ama annemden kalan çamaşır...</p>

  <p>Doğrusu şuydu ki, Artemisia yakınlarıyla idare edip gidiyordu.</p>

  <p>Evlerini paylaşıyordu, sofralarını, dinlenme saatlerini... Onları seviyordu. Ama burada, orta halli yapıtlarla ortaya çıkmanın, terzi silüetiyle birlikte ortaya serilmek kadar berbat bir iş olduğunu düşünüyordu.</p>

  <p>Olaylar önceleri onu haklı çıkarmıştı. Grandüşes'in sekreteri Andrea Cioli, güvenlik görevlilerine atölyeyi alelacele boşalttırmış ve Stiattesi aşiretini alt kata sürmüştü. Bunun sonrasında bir yığın karmaşa oldu: Saray erkanı bu sırada dışarıda halkla birlikte beklemek zorunda kaldı. Bu beklenmedik terslikten dolayı sonunda Marie-Madelaine de Habsburg'un canı sıkılmış, sabırsızlık göstermişti.</p>

  <p>— Altesleri'ne, bana göstermiş olduğu iyilik ve verdiği onurdan dolayı müteşekkirim, dedi sanatçı çekinerek. "Naçizane atölyeme hoşgeldiniz," diye sözlerini bitirdi, yüzünde soğuk ve alışılmadık bir solgunluk vardı.</p>

  <p>Artemisia'nın özensiz bir reverans yaptığı görüldü. Bu sakarlığı belki de içinde bulunduğu durumdan ileri geliyordu. Hamileydi ve geniş, bol önlüğü altında karnı sivrilmeye başlamıştı. Övücü sözlerini söyledikten sonra, boş bir yere çekildi.</p>

  <p>Şimdi Pierantonio, yerlere kadar eğilmeler ve bacak esnetmelerle, duyduğu onuru anlatmaktaydı. Grandüşes'in, Artemisia'nın başyapıtım diye nitelendirdiği tablo için duyduğu antipatiyi açıklayışından beri, Pierantonio, karısının kaprislerine dayanmış olduğu için kendisini kutluyor ve saray erkanının dikkatini öteki tablolara doğru çekmek istiyordu. Ama bütün çabalarına karşın Grandük'ü, Holopherne'in Başını Kesen Judith adlı tablonun önünden alamadı.</p>

  <p>— Ölümünün yakın olduğu şu yüz, insana bir erkeği hatırlatıyor, diyerek araya girdi katibi Andre Cioli, bir ressamı Sayın Altesleri.</p>

  <p>Orta halli bir soydan gelen ve kısa boylu olan Andrea Cioli, Grandük'ün çevresinde, kendisi gibi boy gösterenlere karşı çok sert davranırdı. Cortone'da dünyaya geldiğinden, Floransa vatandaşlığına kabul edilmemişti. Meslek yaşamını Grandük'ün annesi olan ve ona Fransa ve İngiltere'de diplomatik görev veren Christine de Lorraine borçluydu; aldığı görevleri ustaca yerine getirmişti. Müthiş bir bellek ve yöntemci bir akılla!</p>

  <p>— ... Şu zavallı Holopherne'in yüzü size, Alteslerinin düğün törenleri için dekor ve süslemeleri yapan ressamın yüzünü çağrıştırmıyor mu?</p>

  <p>Ressam...</p>

  <p>— Ha Agostino Tassi, diye gürledi tek tek dökülen bir sesle ve çocuk gülüşüyle kahkaha atarak.</p>

  <p>Sapsarı kesilen Pierantonio, Artemisia'nın durduğu köşeye döndü.</p>

  <p>Elleri karnında, dudakları tir tir titrer durumda, bir an bakakaldı Artemisia. Sonra gözlerini yere dikti.</p>

  <p>— Agostino Tassi'yi hiç mi hiç aklına getirmediğini Pierantonio'ya nasıl söylemeli? Holopherne'in yüzünün Tassi'ye hiç de benzemediğini acaba nasıl açıklamak gerekir?</p>

  <p>— Sinyora hesaplaşıyor mu ki? diye burnundan konuştu Arşidüşes'in gözde cücesi kan.</p>

  <p>— Altesleri, ben de böyle bir ustalıkla tuval bezlerini değerlendirmeyi başarabilseydim...</p>

  <p>Cristofano, gözleri önünde bir aile kavgasının döndüğünü anlıyor muydu? Sarayda kendisini her şeye cesaret edebilecek kadar, hatta Hobsbourg'lu Marie-Madelaine'in çok sert buyruklarına karşı çıkacak kadar kabul ettirmişti. Ona yanaştı, elini saygı içinde eline aldı ve onu incelemesi için tuvalin yanına götürdü.</p>

  <p>— ... Çarşaflara bakınız... Kıvrımları çalışmasına bakın, sanki dokunsanız elinize gelecek... Küçük püsküle bir de tersinden bakın.</p>

  <p>Keten tohumu gibi... Hizmetçinin koyu kırmızı giysisi... Nefis bir sonuç...</p>

  <p>— Burada bana ilginç gözüken şey, diye abartmaya girişti Grandük, kişilerin dış görünümü. Judith'in yüz ifadesine bir bakın.</p>

  <p>"Atışma", "bir araya gelme", "tartışma", "diyalog" gibi sözcükler, Roma'dan daha önce Floransa'da modaydı. Uzmanlar kuramsal konulan tartışmak için akademilerde bir araya geliyorlardı. Resim ve heykelin görece değerleri: Raffaello ve Michelangelo'nun karşılaştırılması.</p>

  <p>Fasulye ile bakla arasındaki fark.</p>

  <p>Cristofano Allori bu tür tartışmalardan nefret ederdi, çünkü akademisyenlerin etkinlikleri Grandük ve Buonarroti'nin çok zamanını almaktaydı.</p>

  <p>— ... Bu iki kadın konusunda ne düşünüyorsunuz Senyör Buonarroti?</p>

  <p>Siz ki, nezdinizde en iyi ressamları çalıştırıyorsunuz, hiç böyle resim gördünüz mü?</p>

  <p>— Alteslerine bu yapıtın bütünüyle özel olduğunu söylerken taraf tutuyor olmaktan korkarım... Holopherne'in karnına, kesene daha bir kolaylık olsun diye, diziyle bastıran hizmetçi kadın... Bütün bu tablo bütünüyle değişik, İncil'den alınmış temanın tam tersi... Ren Suzanne ve İhtiyarlar'ı kastediyorum... Ben bir ilişki göremiyorum.</p>

  <p>Devam ediniz...</p>

  <p>— Suzanne ve İhtiyarlar'da iki erkek, bir kadının masumiyetini tehdit etmekte. Burada iki kadın bir erkeği öldürüyor. '</p>

  <p>Bayanlar arasında bir korku dalgası yayıldı.</p>

  <p>— Bu tabloya dayanamıyorum! diye şiddetle yineledi Grandüşes. Bu kez eşini fazla rahatsız etmekten korkan Cosimo, konuyu değiştirdi.</p>

  <p>— Bütün tablolarda, diye özetledi Grandük sözlerini, Caravaggio'nun hanımefendi üzerindeki etkisi son derece açık. Judith konusunda ise, Sinyor Allori, sizin yapıtınızı görme zevkine ne zaman erişeceğiz?</p>

  <p>— Benim yaptığım kompozisyonla bu kompozisyon arasındaki fark, diyerek ustalıkla yan çizdi Cristofano, kişiler çevresindeki mekan eksikliğidir, Altesleri. Bu tabloda, bu iki kadın profilden sağa doğru dönükler ve bakışları çerçeve dışına kadar uzanıyor, bu bana akıl almaz bir şey gibi geldi...</p>

  <p>— Bu bakış yeni değil ki, diyerek araya girdi Galilei. "Bu sanırım babasında da görülür."</p>

  <p>— Sinyora'nın babasıyla Roma'da mı tanıştınız? Sorusunu yöneltti Grandük.</p>

  <p>— Onu 1611 yılında, son yolculuğum sırasında bir kez daha gördüm.</p>

  <p>İkimiz de Pisa'lıyız. Büyük bir ressam. Yapıtlarında, her sanatçının müzikte ve düzyazıda olsun, uygulanması gereken üç basit ilkeyi uygular: açıklık, kesinlik, etkililik. Bir şey demeden susup duran Tasso'nun tersine, Gentileschi'nin her fırça darbesinde anlatılmak istenen bir şey vardı. Kompozisyonları anında kavranabilir özelliktedir. Ama şunu söyleyeyim ki, kızı, Altesleri, insan ruhunun tutkularıyla ondan daha çok ilgileniyor. Belki de insan yüreğini daha iyi tanıyor... Evet, sonucu arıyor diyebilirim. Resmi, izleyiciyi etkilemek istiyor...</p>

  <p>— Babası mı, kızı mı, hangisi daha iyi, diyerek sözünü kesti Grandük.</p>

  <p>Yarı karanlıkta, kıpırtısız duruyordu Artemisia. Bu kez ne elleri, ne de dudaklarıydı titreyen... Ruhu titriyordu, bütünüyle titreyen varlığının temelindeki kuşkuyla karşı koyup kalan ruhu.</p>

  <p>"Babası mı, kızı mı, hangisi daha iyi?" Bugün artık fırçasıyla her konuya el atabileceğinin, her şeye cesaret edebileceğinin bilincinde. Fakat, babasıyla boy ölçüşmeye hayır!</p>

  <p>Kim onları birbiriyle kıyaslarsa kıyaslasın, bu ona ne sevinç, ne de gurur veriyordu. Tam tersine, derin bir kaygı duyuyordu. Geçmişten gelen bir umutsuzluk!</p>

  <p>Evet, her şeye cesareti vardı. Yapıtıyla ilgili söylenenlere aldırmıyordu. En iyi tablosu amatörlerin hoşuna gitmemişmiş, aşığıyla hesaplaşmamışmış, yaşamla, hatta babasıyla iyi bir ilişki içinde değilmişmiş. Umurunda bile değil! Her şeyi duymaya hazır da, kıyaslanmaya hayır.</p>

  <p>"Babası mı, kızı mı daha iyi?" Birinin seçilmesi ötekini mahkûm eder gibiydi ve sanki her ikisini de olanaksız bir ortak yaşamın içine atıyordu...</p>

  <p>— Sinyora çok genç, diye yanıtladı Galilei, henüz stajyer sınırları içerisinde.</p>

  <p>— Ama zafer için bir düelloda, diye üsteledi Grandük. Size göre ölümsüzlüğe hangisi erişecek? "Baba mı kız mı."</p>

  <p>— Zafer için düello mu?.. Bilgin biraz duraksadı, gülümsedi. "İki ressamdan hangisi ölümünden sonra da anılacak? Ariosto'nun Öfkeli Roland'ını anımsıyor musunuz: Aynı onur peşinde iki savaşçı, ikisi de o payeyi istiyor. Tanrı'nın yargısına başvururlar -"Kim haklıdır" sınaması- yalan söyleyen ölmeyi göze alır ve düelloya girişirler... Sağ kalan gerçeği elinde tutar ve şiir çevresinin kahramanı olur..."</p>

  <p>— Şimdi bize önerdiğiniz "kim haklı sınaması" mı? diyerek alaylı biçimde yergide bulundu Grandükün katibi. "Babasıyla kızı ayrılacak; ateş ve kılıçla 'kim haklıdır sınaması'na başvurulacak..."</p>

  <p>— Hayır, resimle efendim! Ben size bu kapışmayı resimle yapmalarını öneriyorum! dedi neşe içinde Cristofano, Artemisia'ya dönerek...</p>

  <p>Artemisia duvara zincirlenmiş gibiydi, ne olduğu bilinen bir şey tarafından çarpılmış, büyülenmiş, duyduklarından korkmuştu...</p>

  <p>— Ben, Sinyora Artemisia'nın meydan okuduğunu açıklıyorum işte, diyerek şaka yaptı Cristofano; eldivenini babasının suratına çarpıyorum!</p>

  <p>Artemisia'nın yüz ifadesi ve bakışındaki yoğunluk Allori'yi susmaya zorladı.</p>

  <p>— Tanrı'nın isteği yerine gelsin! dedi Galilei mırıltıyla. Kilise ile aralarındaki ilk bozuşmalar onu zamanla daha tedbirli yapmıştı.</p>

  <p>— Öyleyse sizde bir yenen kişinin olması fikri belirdi mi? dedi Grandük. Kim seçildi? Lütuf kime peki?</p>

  <p>— Lütufa gelince, hepimiz gibi, burada ben de Tanrı'ya güvenirim Altesleri... Size söyleyebileceğim şu ki, tutkular konusunda Sinyor Lomi babasını aşar. Kompozisyon, renklendirme ve desen gibi unsurlar söz konusu olduğundaysa Orazio Gentileschi bedenin ve ruhun gözlerini bekleyiş içerisinde tutarak resmeder! Varlıkları ve nesneleri olduğu gibi ele almaz; kendisine gözüktükleri gibi resmeder. Görülebilen dünya onun ellerinde şiir olur.</p>

  <p>— Kızı için bunlar söylenemez ama! diye sertçe çıkıştı Grandüşes. Buz gibi ve aşağılayan havasıyla Marie-Madelaine de Habsbourg, Judith Holopherne'in Başını Keserken adlı tablonun önünden ayrıldı.</p>

  <p>Hiçbirine gerek yok baylar, ne ateşe, ne kılıca, "kim haklıdır sınaması" için! Yüce Tanrı'nın sesi, iyi şairler, büyük ressamlar aracılığıyla açıkça duyulur... Ben bunun burada en ufak yanlışını bile algılamıyorum!</p>

  <p>Mücevher-takı sıkımları arasında dönerek peşindeki tüm avanesiyle atölyeden çıkıp gitti. Artemisia ve Pierantonio eğer sarayın tepkilerini bir felaket gibi algıladılarsa, yanıldılar.</p>

  <p>Atölyeye uğramasının ardından sonra, II. Cosme kuşkusuz karısının hiç de hoşuna gitmeyen tabloyu satın almadı. Ama, değişik boyutta bir kopyasını ısmarladı. Aynı kompozisyon olacaktı, fakat daha büyük bir formatta, daha zengin ve daha görkemli elbiseler içinde, daha Floransa'lı bir Judith resmedilecekti. Ayrıca Lavta Çalan Kadın'ı alıyor ve ondan bir de, Grandüşes'in koruyucusu Azize Marie-Madelaine istiyordu. Bundan böyle Artemisia, Medicis'lerindi!</p>

  <p>Yine de, onun tablolarının yarattığı coşku, başarısızlıktan daha da tehlikeli ve daha derin, sonsuz bir biçimde her türlü doğru ya da yanlış yargının konusu olma riski taşıyordu. Grandük'ün ziyaretinin hemen ertesi günü, 16 Mart 1615'de, devlet katibi Andrea Cioli, Toscana'nın Roma Büyükelçisi'ne şunları yazdı:</p>

  <p>"Burada, halkın arasında, Orazio Gentileschi'nin en iyi ressamlardan ve Roma kentinizde oturan en ünlü Toscana'lılardan biri olduğu söylentisi dolaşıyor. Bu söylenti de inanılır gibi gözüküyor, zira burada, yetiştirdiği kızı Artemisia'nın, yapıtlarını gördük."</p>

  <p>"Altesleri, zatınızın Orazio Gentileschi hakkında en doğru, kesin bilgileri edinmenizi ve en kısa sürede buraya bildirmenizi arzu eder. Bu yazının amacı budur."</p>

  <p>Her şey tam tersine dönüyor. Öğrencinin başarısı, dikkatten öğretmenine çeviriyor.</p>

  <p>Üç yıl oluyor. Artemisia babasını görmeyeli üç yıl oluyor. Bir uçurum ve evliliği sanki onlan ayırmıştı. Bir başka adamla evliliği ve mutlu oluşuydu buna neden olan.</p>

  <p>Davanın dedikodusu Artemisia'nın kariyerine katkıda bulunuyordu evet, ama, skandal Orazio'nunkini sarsmıştı. 1612-1613 yılı kış mevsimi boyunca, Roma'da Gentileschi iş bulamamıştı... Tassi'nin önsezilerini doğrularcasına, açlıktan nefesi kokuyordu.</p>

  <p>Agostino'ya gelince, 29 Kasım 1612'de -Artemisia'nın nikah günü- salıverilmiş, kenti hiçbir zaman terk etmemişti! Duldaya çekilmiş, intikamını almak için fırsat kolluyordu. Orazio'nun çırakları sokak içlerinde eşek sudan gelinceye dek, bir güzel dövülmüşlerdi.</p>

  <p>Atölyesinden desenleri kayboluyordu, boyaları, vernikleri kapılarında kuruyordu. Ünü sönmüştü. Hakkında kötü söylentiler, tehditler, can sıkıcı olaylar birbirini izliyordu; müşteriler Orazio Gentileschi'nin taslak defterlerini karıştırmaya gelmez olmuşlardı artık. Hatta Kardinal Borghese, Esin Perileri Pavyonu'ndaki yapıtını tamamlaması için onu hırpalamayı kesmişti. Şimdi Agostino Tassi'nin bottega'sını tamamlama işini ona vermişti...</p>

  <p>1613 yılı ilkyazında, Orazio Gentileschi büsbütün işsiz kalmıştı. Tecavüz davası tersine dönmüş, bu kez o sürgüne yollanmıştı! Zaman ve uzaklık, meslektaşlarının kaba tavırlarını yatıştıracaktı elbette.</p>

  <p>Nisanda, uç eyaletlerden Marches'ta bir şantiyede çalışmayı kabul etmişti. Üç oğluyla birlikte böylece Urbino'ya kadar gitmişti. Elli yaşında, meslek yaşamının doruğundayken, Orazio Gentileschi, yeni baştan taşra kiliselerinin loş havasında iş bulabiliyordu!</p>

  <p>Agostino Tassi'nin zafer sevinci uzun sürmemişti. Aynı sıralarda, eski oda arkadaşı, ressam Valerio Ursino, onu Roma ağır ceza mahkemesine "sürgünü bozmak" suçuyla ihbar ederek, öcünü almıştı ondan. Agostino Tassi yeniden Corte Sevilla'nın demir parmaklıkları arkasında bulmuştu kendini. Artemisia ile aşk ilişkilerinin etkisi bitmek bilmiyordu.</p>

  <p>Aleyhine ikinci bir yargılama gerçekleşti ve birincisini doğrulayan ikinci bir karar verildi. Onu daha da ağır bir cezaya çarptırdılar. Yalnız Roma'dan değil, Papalığa bağlı bütün devletlerden beş yıllığına sürgüne gidecekti.</p>

  <p>Bu kararın ertesi günü, 28 Nisan 1613'te, beklenmedik yeni bir olay daha gerçekleşti! Üçüncü bir yargılama, daha önceki bütün yargı kararlarını bozarak, 1612 Kasım ayındaki tutuklanışını -bir önceki gün- ertelemekteydi.</p>

  <p>Bu celpsiz yargı Borghese'lerden geliyordu: Agostino Tassi'yi, Orazio Gentileschi'nin bütün "alçakça ve yalan" suçlamalarından aklıyordu.</p>

  <p>Tassi'nin suçsuzluğunun ilan edilmesi Artemisia'yı yeniden suçlamak demekti. Her ne pahasına olursa olsun, evlenmek için çabalayan orta malı bir kız. Pierantonio'nun ailesi alarma geçmişti.</p>

  <p>O zaman Artemisia babasına danışmak istemişti. Marches'a, sonra Roma'ya yazmıştı. Ondan beklediği neydi? Ne gibi bir yanıt ve ne tür bir yardım? Yaşadığını bile bildirmemişti. Orazio'nun inatla sürdürdüğü suskunluk, aralarındaki kırgınlığı berkitiyordu.</p>

  <p>Artemisia'nın, ilk çocuğu doğana kadar babası tarafından reddi, babasının mahkûmiyeti, lanetlemesi, kızının mutluluğunu bozmuş, hatta bazen hepten yok etmişti. Artemisia hiç belli etmemişti bunu.</p>

  <p>Ayrıca Pierantonio da uzaktaki bu rakibin gücünden, etkisinden hiç kuşkulanmamıştı.</p>

  <p>Orazio'ya duyduğu özlem, öğütlerine, sanat konusundaki buyruklarına -onun onaylamasına duyduğu yoğun gereksinim- genç kadında her zaman için varlığını sürdürmüştü. Kızını sevdiğini göstermeyen bu babanın tabloları onun yapıtında sık sık kendim göstermişti. Her yerde vardı: Desenlerin oluşturulmasında, konu seçiminde, kompozisyonlarda, boyama tekniklerinde, renk dizgelerinde. Her kalem çizgisini, her fırça darbesini babasının beğenmesi için atmıştı. Yanılmazlığını bildiği bir gözü doyurmak içindi tüm bunlar.</p>

  <p>Bu kadar uzun zamandır üstünde çalıştığı şu büyük tablo, Judith Holopberne'in Başını Keserken'e babasının gözleri önünde başlamıştı. Amacı, onu Cristofano Allori'ye göstermek değildi! Yapıtı üstünde bir fikir belirtecekse bunu söyleyebilecek tek bir kişi vardı!</p>

  <p>Agostino Tassi'nin çevirdiği dolaplar sonucu sürgüne gitmek zorunda kalan bir adam.</p>

  <p>Artemisia Lomi, içini kemiren suçluluk duygusuyla, Orazio Gentileschi'nin sarsılan kariyerinden kendini sorumlu tutmuştu. Ama işler artık öyle değildi!</p>

  <p>Uzun, aylar boyu süren bir bekleyiş sonunda, Orazio onun her çağrısına kulaklarını tıkadıktan çok sonra, Artemisia'nın duyduğu üzüntü hızla korkunç bir kine dönüşmüştü. Geçmişini hatırlatan her şeyden tiskiniyor ve korkuyordu.</p>

  <p>Görünür bir neden olmaksızın-günden güne, bir zamanlar babasının ona yaptıkları geliyordu aklına. Hırsızlıklar, nicedir unuttuğunu sandığı kırgınlıklar, acılar, onda -on-on beş yıllık bir mesafeyle- olanlara karşı bir öfke, kine yakın bir başkaldırı biçiminde dışavuruyordu.</p>

  <p>Nedenini, niçinini kovuşturma duygusunu yatıştıracağına, zaman bunları daha da keskin hale getirdi. Orazio Gentileschi adı anılınca Floransa üzerine umutsuzluk ve boğucu bunaltı çöktü adeta.</p>

  <p>Hayatına yeniden gireceği, yuvasını yıkacağı ve yaratıcı gücünü yok edeceği korkusu, genç kadını sarsaladı durdu.</p>

  <p>Analık duygusu, ailesinin geleceğini, babasının kötülüğü karşısında koruma isteği, bunun doğru olduğunu göstermiştir.</p>

  <p>1613 yılı Eylül ayında küçük Giovan Battista'nın dünyaya gelişiyle oluşan mutluluk ortamı, onu biraz rahatlattı. Kendinden emin oluşu resmine kadar yansıdı. O tarihten sonra -yaşamında ilk kez- sanatını iyi yaptığına güveni tam, başarısızlıklarından ders alabildiğini, başarıya sevinip, yeteneğini iyi kullanabildiğini hissediyordu. Üstelik Orazio'nun bunlara tanık olmasına gerek duymuyordu. Artemisia yalnızca karşılaştırmadan çekinmiyordu, onun anısından korkuyordu, onun varlığından ürküyordu, işlerine burnunu sokmasından korkuyordu.</p>

  <p>Medicis'lerin kentinde babasının gölgesi bile korku demekti, utanç demekti, dünyayı kaplayan çamur demekti. Orazio Gentileschi'nin Michelangelo Buonarroti le Jeune'ün villasında olması ise, oraya tırnaklarını geçiren, yapışan, Croce Sokağı hayaleti demekti!</p>

  <p>Sanatçılar Mahallesi'nde birlikte yaşadıkları, onun hakaretleri Artemisia için kabus demekti. Hiç aklına getirmezdi bunlan, şimdi ise düşündüğü tek şey buydu.</p>

  <p>Haksızlık, ihanet, utanç... Artemisia bunlan hiç yorulmadan renklere döküyordu. Esin kaynaklarını tarihteki büyük kadınların gururlu mücadelesinde derinleştiriyordu. Yalana karşı koyan, İncil'deki kadın kahramanlar. Zorbalığa başkaldıran, efsaneleşmiş çehreler... Judith tuvallerinde, baştan çıkardığı despot kralı öldürerek halkını özgürlüğüne kavuşturuyordu. Yael, düşmanının şakağına çekiçle vura vura bir çivi çakarak ailesinin geleceğini güvence altına alır.</p>

  <p>Lucrece hançerine, Kleopatra da yılanına sarılır: Her iki kadın da daha güçlü olanın yasalarına boyun eğmektense yaşamlarına son verirler.</p>

  <p>Kılıç, zehir, hançer. Amazon kadınları, günahkarlar, baştan çıkaran kadınlar, Marie-Madelaine, Galatee, Esther ve Bethsabee, hepsi de aşk, ölüm ve özgürlük arasında çırpımrlar. Hepsi de zafer kazanır.</p>

  <p>Artemisia'nın en güzel yapıtları bir hayaletin -babası, hocası, rakibi- görüntüsünün tehdit ettiği bu döneme rastlar.</p>

  <p>1615 yılı Mart ayında Toscana Büyükelçisi ve Floransa'da devlet katibi olan Andrea Cioli, "Üustrissimo mio Signore, isteğinize uyarak, Bay Orazio Lomi Gentileschi'nin yeteneği konusunda elimden geldiğince, kesin bilgiler aldım" diye yanıt verdi. "Bizzat Roma'da gerçekleştirdiği yapıtlarını görmeye gittim, büyük siparişleri, tuvalleri [...] Bay Gentileschi uygulamada çok özen -gayret demiyorum-göstermiş çalışmalarında. Kaymak taşı üstüne de, küçük formatlarda, ufak tefek şeyler, yapmış. Baş ya da büst çalışmaları daha başarılı gözüktü bana, zira doğal halini aynen yapıyor. Kumaşa, armalara, nesnelere biçim vermede birinci sınıf [...] Ama bu adam desen bilmiyor, tarihi konulardaki kompozisyonlarının, canlı model çalışmaları kadar başarılı olmasının nedeni bu.</p>

  <p>"Kısacası, Orazio Gentileschi orta halli ressam düzeyini aşmaz ve hatta bazen kötü bir ressam düzeyine kadar iner. Kuşkusuz sipariş koparabilmek için kendini paralıyor, örneğin Senyör Settimio Olgiatti için resimlediği, Küçük Pace Kilisesi ile, aynı zatın, Kardinal Borghese'in bahçesindeki evi var. Zaten, iki büyük yapıtı da bu [...]</p>

  <p>"Bay Orazio Gentileschi'yi Toscana' için yeterli biri olacağını düşünüyorum. Öyle ya, siz Alteslerinin eli altında, Floransa'da büyük Cristofano Allori var ki, Orazio Gentileschi'ye, nesneye uyum, desen gücü, özen ve açıklık konularında fark atar! [...]</p>

  <p>"Ayrıca, bu kişinin kokuşmuş geleneklere bağlı olduğu, görüldüğü gibi olmadığı ve ani mizaç değişiklikleri olan bir adam olduğunu söz konusu etmeye gerek görmüyorum bile. Öyle ki, kimseler onunla anlaşamıyormuş.</p>

  <p>"Şu sıralar Bay Gentileschi Prens Savelli'nin evinde kalıyor, onun için çalışıyormuş. Toscana Sarayı'na koşa koşa geleceğini biliyorum.</p>

  <p>Sonra Prens Savelli'nin; siz Altesleri, benim çizdiğim portreye rağmen davet etmeye karar vermeniz durumunda gitmesine hiç bir zorluk çıkarmayacağından eminim. [...]"</p>

  <p>Bu kınama, satır gibi iniyordu. Bu beğenmeyiş, Agostino Tassi ile temas halindeki birinden, Grandük'ün Roma Büyükelçisi'nden geliyordu. Tassi büyükelçiye, bir zamanlar, Alman ressam Elsheim'in tablolarını satın almayı salık vermişti. "Orazio Gentileschi desen bilmez" tümcesi bütünüyle, bütün yapıtını çizgi ve nokta üzerine kuran, perspektif ustası Agostino Tassi'nin ağzından çıkıyor gibi gözüküyordu.</p>

  <p>Böylesi bir yargılama Orazio'nun Toscana'daki kariyerine son vermek demekti.</p>

  <p>Artemisia'nın içi çok rahatlamıştı!</p>

  <p>"Vaftiz babam çok değerli biridir efendim," Artemisia'a neşeli bir ifadeyle meşeni Buonarroti le Jeun'e; "1615 yılı Eylül ayıydı, sizden bana bir iyilik yapmanızı istiyorum: Bana hemen yirmi bir lira gönderiniz... Elime geçince geri ödeyeceğimden kuşkunuz olmasın!</p>

  <p>Binlerce kez teşekkür, binlerce sevgi... Kızınız sayılan biri tarafından..."</p>

  <p>Buonarroti'nin hesapları, "kızı sayılan" kişinin koruması altındaki diğer kişilerden üç kez daha pahalıya patladığını kanıtlar nitelikteydi.</p>

  <p>Ama, Artemisia'nın ne denli paraya gereksinimi olduğunu biliyordu.</p>

  <p>Boyalan için, tuvalleri, modelleri için; dadı aradığı oğlu için; pahalı kocasının havailikleri için; kendisi için, giysileri, takıları için, sarayın resepsiyonlarında sergilediği güzelliği için...</p>

  <p>Küçük adı Artemisia -Toscana'da ender rastlanan bu ad- moda haline geliyordu. San Pier Maggiore Kilisesi'nin vaftiz kurnaları üzerinde komşu kızları gözüküyordu: Küçük yeni Artemisia'lar...</p>

  <p>Vaftiz babası olarak da Cristofano Allori. Floransa halkı bundan böyle her iki ressamın adını aynı düzeyde anar oldu.</p>

  <p>Lomi, bir süre önce uçarı bir edayla hangisinin haklı olduğunu, yaptıkları resimlerle ölçmeyi önermişti. Artemisia kendini Cristofano'ya karşı meydan okuyabilecek güçte görüyordu. Hem rakiptiler, hem işbirlikçi olarak, araştırmalarını tartışırlar, görülür bulduklarını birbirlerine zorla kabul ettirirler, karşılıklı sırlarını açarlardı. Acaba kim ötekini etkileyecekti? Hakemliği Buonarroti yapar, cam yeşilini, toprak sarısını, kırmızının kızıllığını kıyaslardı. Bu üç rengin, her iki sanatçının aynı yoğunlukta kullandıklarını sonucunu çıkarırdı.</p>

  <p>1615 yılının Eylül ayında, meşeni oturmuş, harcamalar defterine bir kez daha "Artemisia" adına yeni bir avans miktarı daha, soyadını yazmadan yalnızca kaydediyordu. Artemisia, Buonarroti'nin galerisi için sipariş verdiği tabloyu henüz teslim etmemişti, ama yapıttaki ilerlemeyi denetleyen Buonarroti'nin içi rahattı.</p>

  <p>Bundan altı ay önce, ikonografi programını şu terimlerle anlatıyordu: "Tavan teknelerinden biri için yürekli bir kadın portresi [...] isterdim, çıplak ve Allegoria dell'indinazione olmalı Yüce Michelangelo'nun sanatsal tüm eğilimlerinin simgesini bünyesinde toplamalı." Artemisia, saçma sapan, mantıksız bir serbestlikle kendi çıplak resmini yapmıştı. Erkeklerin arzusuna ve tablolarına konu olan bedeninin güzelliğini, fırçasının ustalığını, dehasını üstleniyordu bu çıkışla.</p>

  <p>Bilgili biri olarak sembolleri çözümlemeye alışık; meraklı biri olarak da garip ve korkunç çirkin olan şeylerin büyüsüne kapılan Buonarroti, Artemisia'nın vermek istediği mesajı, ince alaylı nükteyi ve özentiyi takdir ediyordu. Onun hoşuna gitmek için, Artemisia Lomi, farklı biri oluşunu ve garipliklerini aşırıya kaçarak işliyordu.</p>

  <p>Artemisia ağlarını işte böyle örüyordu: Medicis ailesiyle, Buonarroti le-Jeune ve Cristofano Allori ile, Galilei ile, bütün dostlarıyla içtenlik li, ölene dek kopmaz bir biçimde... Kariyerini onlara borçlu olacaktı.</p>

  <p>Fitti Sarayı'nın duvarlarında resimlerinin sergilenmesi onların sayesinde olacaktı. Dahası var, dahası!</p>

  <p>Olmak istediği kadın oldu; bunu onlara borçluydu. Nüktedan biri; okuması yazması olan, bilgili, aklın zevklerinden yararlanabilen, tartışabilen, dizeler yazabilen, lavta çalabilen: Ressam denince Floransa'da nasıl bir tip anlaşılıyorsa öyle. Bütün Avrupa saraylarında ressam denince akıllara gelen bir kimliğe bürünmüştü.</p>

  <p>Toscana'da geçen 'formasyon' yılları, Artemisia Gentileschi'nin bütün geleceğini hazırlıyordu.</p>

  <p>Gentileschi'nin onun atölyesine ilk ziyaretinden yirmi yıl sonra, 1635 yılının Ekim ayında bilgin Kilise tarafından mahkûm edildiğinde, keşifleriyle sapkınlık yapmaktan uyarı alıp gözetim altında tutulmasına karar verildiğinde, Artemisia ona Napoli'den, samimi bir hava içinde ve eski dostluklarının kanıtı olan bir ifadeyle suçluluk duygusunu belirten bir mektup yazacaktır:</p>

  <p>"Ne diyeceğinizi biliyorum Beyefendi Hazretleri. Eğer bugün size gerek duymamış olsaydım, unutur giderdim, diyeceksiniz. Büyük Galilei'ye o denli çok şey borçluyum ki: o, mantığı ile, yalnızca gereksindiğim durumlarda yaşam belirtisi verdiğim sonucuna varacaktır. Yanlış!</p>

  <p>Sizden haber almak için neler yaptığımı bilemezsiniz! Ama kimse- lerden kesin bilgi elde etmeyi başaramadım! Şimdi, Tanrı'ya şükür sağlığınız konusunda içim rahatken, bir zamanlar benim için yaptıklarınıza benzeyen küçük bir hizmet istemek için sizden desteğinizi rica ediyorum... Merhum Grandük, Altesleri II. Cosme'un bana ısmarladığı şu judith'i anımsıyor musunuz? Hatırlarsanız, sizin girişiminiz olmasaydı, Grandük'ün ölümünden sonra Pitti Sarayı'nda kaybolabilirdi, hem de bana beş kuruş ödemeden akıllardan silinir giderdi. Sayenizde, sonunda çok güzel bir bedel aldım. Pekala, bugün yine sizden aynı yardımı istiyorum! Floransa Sarayı'nda, oraya gönderdiğim iki büyük tablonun alınmasıyla ilgili olarak kimse bana iyi ya da kötü bir şey demiyor. Hiçbir karşılık alamayışımın nedenleriyle ilgili bilgi edinme inceliğini ve -bu kez de-benim için aracılık yapma iyiliğini gösterir misiniz? [...]"</p>

  <p>"Aydınlar, bilgili kişiler, bilim adamları, hepsi Croce Sokağı'ndan gelen okuma yazma bilmeyen bu genç kadına pratik sayısız yardımlardan çok daha fazlasını yapacaklardır. Ne babası, ne kocası aracılığıyla asla giremeyeceği bir evreni keşfetmesini sağlayacaklardır: bilgi dünyası."</p>

  <p>Bu dünya Pierantonio'ya her zaman kapalı kalacaktır, her ne kadar kendisinin de Buonarroti le Jeune çevresine bağlı olduğunu sansa da. Artemisia'nın 15 Eylül 1615'te yazdığı, 'vaftiz babası'ndan avans istediği mektuba ek not olarak. Monsenyör yaşadığım felaketleri biliyordur! diye ekleyecektir 'Eşimin istediği yirmi bir lira yerine bize dört ya da beş duka altın borç vermenizi rica ediyorum."</p>

  <p>Acaba hangi "felaketleri" kastediyordu ki?</p>
</body>
</html>
