<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Santo Spirito in Sassia Semtinde</p>

  <p style="text-align: right;">Gentileschi'lerin Evinde</p>

  <p style="text-align: right;">Haziran 1612</p>

  <p><br /></p>

  <p>— Giyin, diye buyurdu Orazio, şu pisliğin sana aldığı küpeler nerede?</p>

  <p>— Ondan kabul ettiğim tek armağan budur, diyerek kendisini savundu Artemisia.</p>

  <p>— İyi etmişsin, o herifi iliğine kadar soymalıydın... İnci kolyeni tak!</p>

  <p>Sonra şu Cosimo'lara giderken giydiğin kırmızı eteklik, onu giy. Hani o yanar döner ipek kumaş olanı. Bir yelek yap ondan. Ne gülünç kılık ama... Ne yaparsın, Erdem! diye dalga geçti, Masumiyet! Hepsi de pek belli oluyor! Benimle geliyorsun.</p>

  <p>İkilem: Toscana'da bir Bayan Tassi'nin varlığı ortaya çıkalı beri, Gentileschi ailesi için, Agostino ile Artemisia'nın evlenmelerinin olanaksızlığı ortaya çıkaran -onarılmaz- namus lekesinden bu yana, artık Orazio kızını eve kapatmıyordu. Güvensizlik ve korku bitmişti:</p>

  <p>Artık kıskançlığa gerek yok! Boş bir evlenme sözü, kızının yüreğine indirilen son darbe, onu -Artemisia'yı- verdiği sözden dönme gibi korkulara salıyordu.</p>

  <p>Resim ve kazanacağı başarılar üzerine nice hayaller kuran, evlenerek birinin velayetinden kurtulmak için nice yollara başvuran Artemisia, böylece her şeyi birdenbire elinden kaçırmış oluyordu. Tassi'nin yalanlan ona sadece ve sadece gelecekteki manastır yollarını bırakıyordu. Artık yaşamdan bir şey beklemiyordu, ayrıca babasına güvenemezdi. Kızıyla başkaca bir tonda konuşmayı bilemediğinden, alışkanlık sonucu, biçim olarak ona karşı sert davranmayı sürdürmekteydi; ne var ki Orazio'nun savurduğu küfürler ve hakaretler, her ikisine de içi boş, anlamsız sözlermiş gibi gözüküyordu. Oysa, anlaşıp gidiyorlardı işte.</p>

  <p>Artemisia'nın düşüşü, onu klandan dışlanmaya kadar götürmeyerek Gentileschi soyu içerisinde -onu ve işini- öylesine derin bağlarla tutuyordu ki, bu durumdan ne etse artık sıyrılamıyordu. Kesime olan yeteneğinin bedeliydi, babasına borçlu olduğu bir hazine.</p>

  <p>Orazio ondaki yeteneği kabul etsin, kızının yapıtlarını sanatının en değerli uzantısıymış gibi ele alsın! Bundan başka bir şey olmayı hiç aklından geçirmiş miydi acaba?</p>

  <p>— Benimle geliyor musun? diye yineledi babası.</p>

  <p>— Nereye?</p>

  <p>— Yeğen-kardinal'in evine... Efendimiz pek sever bu tür ilginçlikleri...</p>

  <p>Canavarlar, cüceler, deliler... Haydi masumlar, ellerimiz hiç boş değil!</p>

  <p>Artemisia bu acı alay karşısında gözünü bile kırpmadı.</p>

  <p>— Gitmemeyi yeğlerim.</p>

  <p>— Eveet, tıpış tıpış gideceksin!</p>

  <p>Kapkara bir bakışla kızını şöyle bir süzdü. Parmakları hala şişti. Ama birkaç güne kalmaz geçerdi. "Kahin" işkencesi ellerinin sağlığını bozmamıştı.</p>

  <p>Bu iyileşmedeki iyi gidişatı yargıçların özel iyi niyetine mi bağlamak gerekir? Orazio, mahkemenin kızına karşı ihtiyatlı bir tutum gösterdiği kanısındaydı. Acaba buradan, papa adaletinin onun iyiliğini düşündüğü sonucuna varabilir miydi? Orazio ile Artemisia: İşbirliği içinde! Birbirlerine karşılıklı bağlıydılar, çıkar yönüyle, başka binbir nedenle... Her ikisi de gizlice seviniyordu her şeyler yoluna giriyor diye.</p>

  <p>Sabahın köründen akşama değin birlikte uğraş veriyorlardı. Eskiden yapmış oldukları bazı karışımları yeniden ortaya çıkarıyor, eski çalışmalarını yeniden ele alıyor, düzeltmeler yapıyor, vernikliyorlardı... Baba-kız Gentileschi'ler: Yeni baştan bir bütün haline gelmişlerdi. Artık Orazio ondan öylesine emindi ki, fırçasını yönlendirmeye hiç gerek duymuyordu. Artemisia'yı tuvali önünde tek başına bırakıyordu. Hazırladığı pas rengi fon üzerine istediği renkleri kendisi seçiyordu. Küçük dokunuşlarla açık tonları vuruyor, resmi canlandırmak için orasına burasına fırçasıyla dokunuyor, parlaklık veriyordu. Ona kendindeki resim yeteneğini veren Orazio, nihayet, Artemisia'yı istediği türlerde, özellikle de kendisinin pek ustalık gösteremediği portre alanında, geliştirmesi için yüreklendiriyordu. Artemisia'nın eli altında, büyük geniş fırça darbeleriyle sağlıklı çocuk bedenleri, -onun melekleri içinde en canlı gibisi- küçük kardeşi Marco'nunki gibi bedenler, yaşam buluyordu.</p>

  <p>Beğeni kazanmaya çalışmak, yapıta para verenlerin iştahını kabartmak, sanat pazarında ününü haykıran bir yapıt yaratmak: Her ikisi de onları felaketten yalnızca yetkinliğe ulaşmak ve reklamın kurtarabileceğinin bilincindeydiler... Onlara ihanet etmiş olan adamın onların masum kurbanı durumuna düşmesi, bedelini ödeyip bir gün hapisten çıkabilecek olması, başarılar kazanması, onları, aynı korkuyla sarsıyordu. Gece gündüz demeden tek bir amaç peşinde koşuyorlardı: Agostino Tassi'nin cezalandırılması. Aynı korkuyu paylaşıyorlardı. Ya salıverilirse... Bu da eli kulağında gibi gözüküyordu.</p>

  <p>1612 yılının Haziran ayında henüz Gentileschi'ler oyunu kazanmamışlardı! Üç koşul Agostino'nun lehine çalışıyordu. Öncelikle, maiyetinde bulunduğu derebeylerinin desteği. Roma'da, onu ilk olarak papanın kentinde işe sokan, Consistoire salonundaki göz yanıltıcı mimarinin gerçekleştirilmesi için Papa V. Paul'e tavsiye eden en büyük ressamın, Ludovico Cigoli'nin dostluğundan yararlanmaktaydı. Şu sıralar, Cigoli, Papa'nın gönlündeki en pahalı projeyi, Saint-Marie Majeure'de özel kilisesindeki fresklerin yapımını gerçekleştiriyordu.</p>

  <p>Bir anlamda, Esin Perileri Pavyonu'nün iki adım ötesinde, kardinalin büyük bahçesinde yer alan ikinci bir pavyonun, Psyche pavyonunun dekorasyonunu yaptığı yerde çalışmaktaydı. Bu iki önemli iş Cigoli'ye Borghese'lerin bütün kapılarını açıyordu. Her gün, Yeğen-kardinal'm kulağına Agostino Tassi hakkında bir iki laf ediyor muydu acaba? Orazio işte bundan korkuyordu. Cigoli da bayılmıyordu ona zaten: Orazio'nun başlanna gelen ve onu mahveden son felaketten onun sorumlu olduğuna dair kaygılan vardı. Cigoli'nin rakipleri -Caravaggio'nun da rakipleri- fresk çalışmasının hiçbir değer taşımadığını, herkesten saklı tuttuğu resimlerden kopyalama olduğunu öne sürüyorlardı. Yine bu kişiler bu gravürleri, dış ülkelerden gelme tahta gravürler gibi ele almış ve Cigoli'nin de konu, desen ve kompozisyon olarak bunlan kopya etmiş olabileceği söylentisini yaymışlardı daha sonraları. Ne var ki Orazio da bu hareketin öncülerinden biri olan Caravaggio'nun izinden gidenlerdendi. Acaba Cigoli de Orazio'ya karşı Agostino'yu tutarak bu yönde davrananlardan öç alma yoluna mı gidiyordu? Bu dalaveralar içerisinde, yüksek sesle ve sert bir şekilde her yönüyle inkar yolunu seçiyordu. Ama Agostino'nun öğrencileri ve çırakları, kim bu konuda bir şey sorarsa, rakibi Baglione'ye karşı, bir zamanlar Orazio'yu hapislerde pişmanlıklara sürüklemiş olan karalayıcışiirleri hatırlatıyorlardı... Bugün zavallı Agostino'nun Orazio Gentileschi'nin mesleki kıskançlığının yeni kurbanı olarak pis bir yaşam sürdüğü aynı hapishaneymiş... Tassi için bir başka avantaj ise, tutukluluğunun, Esin Perileri Pavyonu'ndskl işin bitirilmesini geciktirmesiydi. Hal böyleyken, bütün koleksiyoncular gibi, Kardinal Borghese de sabırsız birfinansördü! Bu davayı açmakla, bu skandala meydan vermekle, Orazio Gentileschi ters giden bütün bu işlerden sorumlu tutuluyor gibiydi.</p>

  <p>Nihayet özellikle de papalık dairelerine Floransa saray çevresinden, "Medici'lerin ressamı" Agostino'nun "suçunun" bağışlanması yönünde mektuplar geliyordu.</p>

  <p>Bu konuda Agostino korumacılarının önemini anlatırken hiç de abartmamıştı. Orazio özellikle, Borghese'lerin idari makamlarını tutuklunun lehine kaleme alınmış lütuf mektuplarıyla bombardımana tutan Toscana Grandüşesi'nin katibinin vereceği destekten korkuyordu. Böylesi baskı mercileriyle hangi 'meşen' başarı göstermez ki? Bu türden etkilere hangi sanat sever karşı çıkacak gücü kendinde bulabilir acaba?</p>

  <p>Artemisia'ya bakarken Orazio onun başarı şansını tahmin etmeye çalışıyordu. Gözlerini yere dikmişti, daha bir ateşle parıldıyordu gözleri.</p>

  <p>— Orazio Gentileschi'nin kızını bundan böyle görsünler bakalım!.. Ne güzel bir "sinyora"! Öylesine adına layık, bir o kadar yetenekli!</p>

  <p>Başıma gelen felaketin boyutları anlaşılsın, bu alçağın hırpaladığı hazinemin boyutu bilinsin!.. Bir incidir, bir koleksiyoncunun odasında boy göstermeye değer bir şaheser...</p>

  <p>Artemisia'nın yüzünden bir pırıltı esti geçti. Babasının aklından geçenleri kavrayıvermişti.</p>

  <p>— Peki ya tablolarım? "</p>

  <p>— Ortaya dökeriz... Seninle birlikte gösteririz tabii ki!</p>

  <p>Hayalini kurduğu an nihayet gelip çatıyordu böylece! Ama o tam bu şekilde düşlememişti.</p>

  <p>Orazio onun heyecanlı olduğunu anladı. Kızını eskiden olduğu gibi, çocukluğundaki gibi -kırılgan ve güçsüz- haline döndüğünden beri ona karşı sevgi ve acıma duygusuna kapılıyordu. Kardinal Borghese'e takdim edileceği düşüncesinin Artemisia'nın aklında uyandıracağı umutları kolayca göz önüne getirebiliyordu; aynı şekilde nihayet onun sıkıntılarının, sarsıntılarının ve yıl boyu süregelen yalnızlığının ayırdına varabiliyordu. Kızının, onca gururlu biri olan kızının içine düşeceği utanma duygusunu aklından geçirince Orazio'nun yüreği sıkışıyordu. Öylesine yürekli bir kızın kapılacağı korkulan... İğrenme duygusunu... Agostino'nun ona zorla sahip olduğundan, kızının ona karşı koymak için elinden geleni yaptığından, kendisini savunurken onu yaraladığından hiç mi hiç kuşkusu yoktu. Hatta sonunda ona saldıran kişiye tutulmuş olması düşüncesini kabul etmiyordu. "Peki ama niye bana bir şey söylemedin?" diye içinden isyan ediyordu.</p>

  <p>"Ah bir bana haber vereydin!" Aileye sürülen lekeden çok, onun susmasına kızıyordu Orazio. "Daha suç akşamı hemen bana söylemeliydin..." Artemisia ise ona yalan söylemişti. Onu aldatmıştı.</p>

  <p>Onunla alay etmişti. Bağışlama yolunda Orazio'yu durduran tek şey bu duyguydu... Ama işte kızı yeniden ona dönmüştü! Bundan böyle onu asla terk etmeyecekti. İçi rahatlamıştı, merhamet duygularına, şimdiye değin tehlikeli bir zayıflığa direnir biçimde hep karşı koydu; başkalarının acıları karşısında yumuşama duygusuna bırakabilirdi artık kendisini. Çocuğunun ateşli bakışının onda uyandırdığı acıma duygusu, merhamet ve bir araya gelmenin verdiği mutluluk, Orazio'nun kaygılarını bir kabullenişe dönüştürüyordu. Genç kadının sessizliği, son zamanlardaki suskunluğu, ölümün de ötesinde yok edilemez varlığını duyumsamayı sürdürdüğü o eşsiz ruhu, o saygılı, kutlu eşi Prudenzia'yı çağrıştırıyordu.</p>

  <p>Ama atölyeden ayrılır ayrılmaz, dış dünyayla temasa geçtiği anda, kendini savunmak ve varlığını sürdürebilmek için sert tutumunu sürdürmeye zoraki razı oluyordu.</p>

  <p>— Hazırlan!., diye homurdandı.</p>

  <p>Artemisia'nın onun niyetleri konusunda aldanmasını istemiyordu:</p>

  <p>Onu, Esin Perileri Pavyonu'na. götürmesinin nedeni eğlence değil, koşullar gereğiydi. Evet, görülmeli, tanınmalı, beğenilmeliydi. Onu kendi 'mesenlerine' takdim edecekti. Artemisia onlar için çalışacaktı.</p>

  <p>Bir adı ve kimliği olacaktı. İmzası bir resmi çağrıştıracakti: Artemisia Gentileschi'nin harika yüzünü.</p>

  <p>— Güzel bir kadın ressam, çok para getirir olmalı! Özellikle de sanatı onu en büyükler arasına yerleştirirse... Bir doğa harikası. Başlı başına bir olay... Sakallı kadın gibi, iki başlı cenin gibi... Bana bak, şunu kardeşlerine söyle de Borghese'leri bahçeye getirsinler... Sonra bunu da...</p>

  <p>Onu gösteren Suzanne adlı tablosu ve Orazio'nun yeniden yaptığı Judith'in ikinci bir versiyonu.</p>

  <p>— Sana gelince, tam olarak Judith'e benzemeni istiyorum! Müthiş güzel olmalısın, 'Gerçek' gibi parlak ve zafer içinde!</p>

  <p>Artemisia artık onu dinlemiyordu. Utancı sonuna dek içmişti, geriye kala kala çalışmanın gururu kalıyordu. İşte bu gururdan vazgeçmemişti.</p>

  <p>— Benim tablolarım seninkilerle birlikte sergilenecek ha! Papa, kardinaller, herkesler Agostino Tassi'nin resimlerinin baba-kız Gentileschi'lerin resmiyle karşılaştırıldığında beş para etmediğini görme olanağına kavuşacaklar...</p>
</body>
</html>
