<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Tor di Nona Hapishanesi</p>

  <p style="text-align: right;">Agostino Tassi'nin Yedinci Sorgusunun Devamı</p>

  <p style="text-align: right;">14 Mayıs 1612</p>

  <p><br /></p>

  <p>— Artemisia buraya gelip sizin yalan söylediğinizi açıklasa ne dersiniz?</p>

  <p>Sorgu ikinci evresine giriyordu. Hapishanenin larga bölümünde Agostino, avukatı olarak bu kez kendi alanıyla ilgili bir seçim yapmış olan Giovan Battista Stiattesi'nin ve Orazio'nun düzenlediği suç dosyalarının ve belgelerin hazır olduğu haberini almıştı. Tassi de savunmasının yanı sıra, kendi karşı savunmasını hazırlıyordu.</p>

  <p>Aynı sıralarda yargı da suçluyu yeni sorgulamalara alıyordu. Bundan böyle artık zabıt katibi yanıtları yazıyor ve fiziksel tepkileri de not ediyordu; ten rengi, jestleri, konuşurkenki ses tonu. Gerçek, bütün bu unsurların toplamından ortaya çıkacaktı. Ama yargıç, eğer suçlu suçunu itiraf etmemişse, asla onu bir tüzük ya da kurala olunamıyordu. Adalet, işkence altında verilen ifadeye inanmıyordu.</p>

  <p>Ve işkence, ayrım yapılmaksızın hem suçlulara, hem de tanıklara uygulanıyordu. Her iki durumda da cezalandırmıyordu: Doğruyu söylemelerine ve söylenilenleri kanıtlamaya yarıyordu. Eğer tanıklar işkencede de aynısını söylerlerse, bu onların doğruyu söyledikleri anlamına geliyordu...</p>

  <p>Agostino Tassi'nin yedinci kez sorgulanmasının sonunda yargıç, mahkeme heyetinin tamamının orada bulunduğu sırada Artemisia Gentileschi'nin mahkemeye çıkarılmasını buyurdu.</p>

  <p>Artemisia dimdik içeri girdi. İki aşığın bakışları bir an karşılaştı, sonra hemen kaçırırdılar bakışlarını. O hiçbir şey açıklamadı, ama Agostino onu daha az kışkırtıcı bulmayı umuyordu. Onun bildiği tek güzel elbisesini giymişti Artemisia. Esin Perileri Pavyonu'nünü kubbe içinde resme konu olan şu koyu kırmızı etek, Cosimo'nun evinde, kızın ilk kez Agostino ile Constanza arasındaki ilişkiden kuşkulandığı zamanlarda giydiği, aralarındaki savaşın kan kırmızısını çağrıştıran giysisi. Bugün hangi düşüncelerle geliyor acaba buraya? Agostino genç kızın durumundan şüphelenmiyor. Daha on beş gün önce çağırır çağırmaz koşup yanına gelmedi mi? O günden bu yana kızı bir daha görmedi. O günden sonra zaten onu Corte Savella'dan, Tor di Nora Hapishanesine naklettiler, bu çok daha zor, çetin bir tutsaktı.</p>

  <p>Ama Artemisia ne diyor? Ona güveniyor Agostino. Söz kesmediler mi aralarında?</p>

  <p>Savcı yardımcısı Kutsal Kitap üstüne yemin ettirir Artemisia'ya. Ona sanığı tanıyıp tanımadığını sorar. Kız, tanıdığı yanıtını verir. Sonra Tassi'ye genç kızı tanıyıp kanımadığını sorar. O da tanıdığını belirter.</p>

  <p>Yargıç soru sormaya geçer:</p>

  <p>— Bayan Artemisia, daha önce söylediklerinizi doğruluyor musunuz?</p>

  <p>Yargıçlara bakmaz. Dört yargıç var masanın ardında. Onları görüyor mu acaba?</p>

  <p>Salon küçüktür, çok yüksektir ve kubbe tavanlıdır. Tavanda işkence için bir makara ve insanı direğe çekip koyuvermeye yarayan urgan sallanıyordu. Artemisia bunları bir anda gördü ve daha önce Corso Caddesi köşesinde gördüğüyle aynı olduğunun ayırdına vardı. Bu sistem, bir insanın ellerini arkasından bağladıktan sonra bileklerinden asıp yukarı çekmekten ibarettir. Yargıçların arkasındaki tuğla duvarla, bu makara ve urganı hatırlayacaktır yalnızca. Bir de onu sorgulayan kişinin giysisi. Uzun, Stiattesi'ninkine benzer, kara bir manto, yaka kısmında şu modası geçmiş süs var: kıvır kıvır pliseli boyunluk.</p>

  <p>Başında ise yuvarlak bir şapka var.</p>

  <p>— İfadenizi suçlunun karşısında yinelemeye hazır mısınız?</p>

  <p>— Evet, şu son günler ne söylemişsem doğrudur. Her şeyi onun karşısında yinelemeye hazırım.</p>

  <p>Konuşurken sesi titriyor, ama duralamıyordu.</p>

  <p>Agostino ve Artemisia: yan yana duruyorlar. Aynı boydalar. Güçleri de aynı. Her ikisi de kendini kabul ettiren türden. Mahkemenin karşısındalar.</p>

  <p>Yargıç baş noterden, Artemisia'nın 18 Mart günkü ilk sorgusunda verdiği ve içinde nasıl ırzına geçildiğini anlattığı ifadesini, yüksek sesle okumasını rica eder. Agostino ve Artemisia aynı dikkatle dinlerler. Tekdüze bir erkek sesi yükselir:</p>

  <p>"[...] Benim odamın kapısına yaklaşıyorduk ki, atılıp aniden kapıyı açtı, beni aceleyle içeri itti, sürgüyü çekti. Beni yatağa attı.[...] İki dizini bacaklarım arasına yerleştirdi ve sonra organını dimdik çıkardı, itelemeye başladı, içeri girdi. Ben müthiş bir yanma hissi duydum, canım yanıyordu. Ağzımı kapattığı eli nedeniyle bağıramıyordum, ama hiç olmazsa elimden geldiğince bağırmaya gayret ediyordum.</p>

  <p>Tuzia'yı çağırıyordum, yüzünü çırmaklıyordum, saçlarını çekiştiriyordum, içime girmeden önce organını yakaladım. [...] derisini kopardım..."</p>

  <p>Yargıç genç kıza sorar:</p>

  <p>— Bütün bu duyduklarınız sizin sözleriniz mi? Bu ifadeyi suçlunun önünde de onaylamak ister misiniz.?</p>

  <p>— Okuduğunuz şeyi duydum evet,diye yanıtlar kısaca. İfademi aynen kabul ediyorum, benimdir. İçinde anlatılan her şeyin doğru olduğuna tanıklık eder ve gerçek olduğunu Agostino'nun önünde de doğrularım.</p>

  <p>— Benim de bir sözüm var! diyerek araya girer Agostino.</p>

  <p>Irza geçme olayının anlatılması sırasında olduğu yerde durmadan kıpırdanıyordu. Belki on kez zabıt katibinin sözünü kesmeye yeltendi. Başkaldırısı ve öfkesi yüzünden okunuyordu. Artemisia'nın anlattıklarının hiçbirini kabullenmedi, hiçbir sahneyi gözünde canlandıramadı. Evet, her şeyi beklerdi de böylesi bir ihneti asla! O an için, sevgilerine öylesine inanıyor ki, olayın aslını unutmuş gibiydi. Sevdiği kadının ağzından her şeyin böyle ortaya serilivermesi onu sarsıyor doğrusu; ondaki utanmazlık, açık saçık sözlerle anlatışı onu incitiyor. Bu tepkide hiç yalan yok! Müthiş bir bozgun var: Corte Savella'da onu kendisine nasıl da yakın hissetmişti Agostino!</p>

  <p>Geçmişlerindeki olayı aydınlatan bu korkunç ışık da neyin nesi?</p>

  <p>Demek ki sevgili Cosimo doğruyu görüp söylemiş: "Bu kız sizin başınıza iş açacak türden." Bu ne biçim tanıklık böyle!</p>

  <p>— ... Ben bütün bunların, yani Sinyora Artemisia'nın yazdırdığı şeyin yalan olduğunu söylüyorum, yalan! Onu kirletmiş olmam mümkün değil, doğru değil! Onunla yatmışım, öyle mi, yalan! Kanıt mı?</p>

  <p>Onların evinde Scapellino adında bir çırak vardı, ona bir dişi kedi bile emanet adilmez! Herkesin içinde söz konusu genç kıza sahip olduğunu söyleyerek böbürlendi! Ben onurlarını zedelemekten kaçınarak ve bir dostun evine göstermek zorunda olduğumuz saygıda kusur etmeksizin girip çıkmışımdır evlerine. Ne babasına ne de kızına zarar verdim ben. Hatta mümkün olabildiğince onlara gitmekten kaçınıyordum, zira aralarında durmaksızın tartışıyorlardı ve zaman zaman bu kavgalara beni de karıştırmaya çabalıyorlardı.</p>

  <p>— Söylediğim her şey doğrudur. Öyle olmasaydı söylemezdim. Ateşli bir tutumla açıkladı.</p>

  <p>— İfadenizi işkence altında da doğrulamaya hazır mısınız?</p>

  <p>Hiç tereddüt etmez:</p>

  <p>— Eğer gerekiyorsa evet, işkence altında da doğrulamaya hazırım.</p>

  <p>"O zaman," diye yazar zabıt katibi, "her tür yalan dolan izini ortadan kaldırmak için, Artemisia'nın şahsının dayanabileceği yere kadar varlığını sürdürebilecek olan her tür kuşku, bu sözleri güçlendirmek, cinsiyetini ve yaşını (bana on yedisindeymiş gibi gözüküyor) göz önüne alarak gayet yararlı amaçlarla yargıç, Artemisia Gentileschi'nin suçlunun da hazır bulunduğu ortamda, gözlerinin önünde, "sibylle" işkencesinden geçirilmesini buyurmaktadır..."</p>

  <p>Kahin işkencesi, az ya da kararsız bir biçimde konuşturan bir işkencedir. Bu şekilde adlandırılıyor, çünkü antik dönemde kahinlerin bilgilerine başvurulduğunda söylediklerinin doğruluğuna inanılıyor.</p>

  <p>Savcı yardımcısı kapıyı açar ve işkenceciyi çağırır. Kafası traşlı, ensesi kıpkırmızı kat kat deri... Bir adam içeri girer ve zabıt katibinin masası üzerinde işkence aletini hazırlar. Genç kızın parmaklarına bağlayacağı ve parmak kemiklerini ezene kadar sıkacağı ipleri açar.</p>

  <p>Acaba ellerinin durumu ne olacaktır? Ressam Artemisia Gentileschi'nin elleri.</p>

  <p>Artemisia adama bakmaz gözlerini kaçırır. Tam önündeki duvara dikmiştir gözünü.</p>

  <p>Yagıç bir kez daha teşvik eder onu.</p>

  <p>— Bakın dikkat edin! Eğer yalansa, Agostino Tassi'yi "güç kullanmak ve evlilik vaadinde bulunarak ırza geçmekle" suçlamayınız! Tersine ifadenizi doğrulamak istiyorsanız acı ve işkence içinde de olsanız eğer suçlamakta tereddüt etmeyin.</p>

  <p>Genç kız yanıt verir:</p>

  <p>— Ben doğruyu söyledim acı ve işkence içinde de olsam ve bir daha bir daha söyleyeceğim...</p>

  <p>Bu kez sesi titremektedir. Korku içindedir. Sapsarı kesilmiştir.</p>

  <p>— Ve bunu doğrulamak için buradayım. (</p>

  <p>Yargıç buyurur:</p>

  <p>— Cellat, ipleri parmaklan arasından geçirin. Ve usullere uygun biçimde sıkıştırın bakalım.</p>

  <p>Cellad Artemisia'ya yanaşır. Kızın ellerini göğsünde çapraz kavuşturur ve bağlar. Sonra onu olduğu yerde döndürür ve tam Agostino'nun karşısına gelecek şekilde yerleştirir. Karşılıklı bakarlar birbirlerine. Korkusunu yenmek için gözünü ondan ayırmayacaktır. Onu aşağılamaktadır.</p>

  <p>Şimdi cellad ipleri öteki parmakları arasından tek tek geçirir. Bitişme yerlerinde düğümleri sıkar. Burma aygıtıyla burar ağır ağır. İpler parmak kemiklerini boğmaktadır. Artemisia bağırıro sırada:</p>

  <p>— Doğru, doğru, doğru!</p>

  <p>Agostino'ya seslenmektedir, söyledikleri adeta yüzüne çarpar.</p>

  <p>— İşte, işte bana vaadettiğin nikah yüzüğü, ettiğin yeminler! Agostino etkilenmemiş gözükür. Yargıç Artemisia'yı sorguya çekmektedir.</p>

  <p>— Sorgulanmanız sırasında söyledikleriniz, sanığın önünde doğruladıklarınız gerçekten doğru mudur?</p>

  <p>Cellat ipe bir burgu daha atar. Kolun her döndürülüşünde kız yanık hissine kapılmaktadır. Elleri, sanki iki kor yığınıdır. İpler gerildikçe, parmak boğumları ezildikçe ateş artmaktadır. Eklem yerleri bembeyaz ağarmış, kan deveranı durmuş gibi, şiş parmaklar. Özellikle bakmaması gerekiyor!</p>

  <p>— Doğru, söylediğim her şey doğrudur, diye yineler sözlerini.</p>

  <p>— Doğru değil işte, yalan söylüyorsun, diye haykırır Agostino. İpler parmak kemiklerini ezer iyice. Şiş parmaklar baskı artınca çatırdar. Bu ellerden geriye ne kalacaktır ki? Genç kız bayılmak üzeredir.</p>

  <p>— Doğrudur, doğru, doğru, diye mırıldanır.</p>

  <p>Dişlerini sıkar. Agostino bir kez daha bakar, ama o gözlerini yere dikmiştir artık. Cellat, ısrarlıdır. Genç kız artık konuşmayacak durumdadır. Agostino taş kesilmiştir.</p>

  <p>Sessizlik! Yargıçlar bir ona, bir ötekine bakmaktadırlar.</p>

  <p>"Her ikisi de karşılıklı tanıklıklarında tek bir sözcük bile değiştirmediklerinden, şeklinde yazar zabıt katibi, yargıç genç kızın parmaklarının gevşetilmesini buyuruyor. İşkence bir ilahi süresince devam etmiş olacak herhalde."</p>

  <p>Serbest kalan Artemisia, sendeler. Ellerini duyumsayamamaktadır artık. Ellerine bakar. Mosmor olmuş, iyice şişmişlerdir... Önüne geçilmez bir sıkıntı kaplar içini... Acaba eli kalem tutabilecek, fırçayı kavrayabilecek midir? Parmaklarını oynatmaya çalışır. Beceremez!</p>

  <p>— Ekleyecek bir sözünüz yoksa, mahkeme çekilmenizi istiyor.</p>

  <p>Kendinden pek emin olmayan adımlarla kapıya doğru yönelir Artemisia. Tam eşiği aştığı sırada Agostino bağırarak:</p>

  <p>— Çıkmasına izin vermeyin! Benim de ona soracak birkaç sorum var... diye seslenir.</p>

  <p>Artemisia ona doğru dönmüştür. Solgun ve acınacak haldedir.</p>

  <p>Ondan nefret edecek gücü bile yoktur artık. Bakışında bağışlanma isteği vardır.</p>

  <p>— Ona sormak istediğim sorular şunlar, diyor Agostino cebinden bir kağıt çıkararak.</p>

  <p>Kağıdı yargıca uzatır, yargıç şöyle bir göz gezdirip gerisin geri ona verir. Yasaya uygun olarak, yargıç davalının tanığa soru sormasına izin verir.</p>

  <p>— Bana karşı tanıklık yapmanızı sizden kim istedi?</p>

  <p>— Doğrunun ta kendisi.</p>

  <p>— Söyleyin bana, tam olarak hangi koşulda ve ne biçimde sizin benimle bedenen ilişkileriniz oldu? Ve ilk olarak nerede?</p>

  <p>— Bu akşam ne çok şey söyledim... Siz de benim gibi ifademin okunuşunu duymuşsunuzdur, nerede ve ne zaman olduğuna gelince...</p>

  <p>Kibirli bir duruşla, sözünü bitirdi:</p>

  <p>— Sanırım bu kadarı benim için yeterli.</p>

  <p>Agostino peşini bırakmaz. Orazio'nun öngördüğü biçimde, genç kızın kötü yola düştüğünü kanıtlayacaktır. Eğer yargıçları ikna etmeyi başarırsa, karşılarında bir orospunun bulunduğuna inandırabilirse, oyunu kazanmış demektir.</p>

  <p>— Söyleyin bakalım, babanız size gerek duyduğunuz her şeyi veriyor mu?</p>

  <p>— Evet, babam gereksinim duyduğum her şeyi verir.</p>

  <p>— Gerçekten sizi hiçbir şeyden yoksun bırakmaz mı? Size hiç başınızın çaresine bakmanızı söylemedi mi? Sizi başka erkeklerle evde yalnız bırakmadı mı hiç?</p>

  <p>— Babam beni hiçbir erkekle tek başıma asla bırakmamıştır.</p>

  <p>— Çırak Scapellino ile tek başınıza kalmadınız mı hiç?</p>

  <p>— Tek başıma mı? Hayır, hiçbir zaman. Her zaman yanımda kardeşlerim vardı. En büyüğü on altı yaşındadır.</p>

  <p>— Bana ya da bir başkasına babanızın bir şeylerden sizi yoksun bıraktığı konusunda şikayetlerde bulunduğunuz olmadı mı?</p>

  <p>— Size daha önce yanıt verdim.</p>

  <p>— İddia ettiğiniz şekliyle size tecavüz edilirken ne gibi bir tepki gösterdiniz? Neden bağırmadınız?</p>

  <p>— Söyledim ya, bağırmadım, çünkü siz elinizde bulunan bir mendille ağzımı kapattınız.</p>

  <p>— Ne şekilde tecavüze uğradınız, nasıl bozuldu kızlığınız?</p>

  <p>— Daha önce söyledim ya!</p>

  <p>— Benim sizin ırzınıza geçtiğimi ilkin kime söylediniz?</p>

  <p>— Giovan Battista Stiattesi ile karısına. Bunu Stiattesi'ye siz de söylediniz.</p>

  <p>— Hemen akabinde mi söylediniz? Eğer evet ise, neden hemen şikayette bulunmadınız? Niçin şimdi söylüyorsunuz? Bunu şimdi konu etmenizi kim salık verdi? Sizi buna kim ikna etti?</p>

  <p>— Yıl sonunda, bizim eve yerleşmeye geldikleri zaman Stiattesi'ye söyledim bunu. Çünkü, evet, siz bunu ona söylemiştiniz de ondan, ben de söylemekte sakınca görmedim. Eğer daha önce dava açmamışsam, bunun nedeni, sizin de, benim de bu konuda sessiz kalma konusunda aynı düşünceyi paylaşmamızdı.</p>

  <p>— Beni kocanız olarak görmeyi istiyor musunuz?</p>

  <p>— Evet, sizin kocam olacağınızı umuyordum. Ateşli bir anlam belirtisi gelip geçer yüzünden.</p>

  <p>— ... Ama şimdi artık ummuyorum! Çünkü biliyorum ki siz zaten evli bir adamsınız! Bunu öğreneli iki veya üç gün oluyor.</p>

  <p>Öğrenmiş! Bir anda Agostino felaketin boyutlarını ölçüp biçer.</p>

  <p>Bakışlarında şimşek gibi bir umutsuzluk belirtisi çakar. Bundan böyle artık roller belli olmuştur. Düşmandırlar. Sonuna kadar karşılıklı düşman!. Tekrardan söze başlar:</p>

  <p>— Sizi benim kirlettiğimi söylerseniz, sizinle evlenmek zorunda kalacağım size söylendi mi?</p>

  <p>— Kimse bana bu türden şeyler demedi... Agostino'ya küçümser biçimde şöyle bir bakar...</p>

  <p>— Artık sizden hiçbir şey beklemiyorum... Yalnızca doğruyu söylemek için konuşuyorum ben. „</p>

  <p>Artemisia birden çok yorgun gözükür. • :</p>

  <p>Yargıç yavaşça elini kaldırır. Oturum kapanmıştır. Tekdüze bir sesle, savcı yardımcısı, Agostino Tassi'nin hücresine gitmesini, Artemisia'nın da evine dönmesini ister. Mahkeme genç kız hakkında ne gibi bir izlenim edinmiştir acaba? Mahkeme salonuna yeniden sessizlik çöker. Yeni bir emre kadar sürecek bir sessizlik.</p>
</body>
</html>
