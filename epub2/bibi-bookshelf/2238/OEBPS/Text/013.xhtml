<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">1612 Yılı Mart ayındaki duruşmada Artemisia Gentileschi'nin ilk ifadesi</p>

  <p style="text-align: right;">(9 Mayıs 1611 tarihinde geçen olayların anlatısı)</p>

  <p><br /></p>

  <p>"Aynı gün, öğlen yemeğinden sonraydı, yağmur yağıyordu. Salt eğlence olsun diye, Tuzia'nın küçük oğlunun portresini yapıyordum, Agostino geldi. Kapıyı açık bulmuş, çünkü evde duvarcılar çalışmaktaydı. Beni çalışırken görünce: "Bu kadar da çok resim çalışmayın canım!" dedi bana. Elimden fırçaları ve paleti alıp yere attı. "Yeter bu kadar resim, yeter!" Paleti ta odanın öteki ucuna fırlattı ve Tuzia' ya bağırdı: "Sen, defol ortalıktan!" Tuzia'ya kalması için, beni onunla yalnız bırakmaması için yalvardım. O da bana:</p>

  <p>"Burada kalıp sizlerle tartışmak istemiyorum. Gidiyorum ben!" dedi.</p>

  <p>Agostino'nun başını omzuma koyduğunu görmüştü, ama yine de çekip gitti."</p>

  <p>Tuzia çıkar çıkmaz, Agostino elimi eline aldı ve, "Haydi birlikte biraz yürüyelim, ikimiz... Oturup kalamam, kıpırdamadan durmak benim için artık dayanılmaz oldu!"</p>

  <p>"Birlikte atölyeyi arşınlayıp durduk". Kendimi iyi hissetmediğimi, ateşimin olduğunu söyledim.</p>

  <p>"Ateşi olan benim, sizden daha fazla yanıyorum ben!" diye karşılık verdi.</p>

  <p>"Benim odamın kapısına atılıp aniden kapıyı açtı, beni aceleyle içeri itti, sürgüyü çekti. Beni yatağa attı. Eli göğsümdeydi, yattığım yerde beni öylece alıkoydu. Bacaklarımı kapatmayayım diye dizini baldırlarımın arasına yerleştirdi, sonra elbisemi kaldırdı. Ben çırpmıyordum. Ağzıma bağırmamı engellemek amacıyla bir mendil soktu. Sonra sıkıca tuttuğu ellerimi bıraktı, iki dizini bacaklarım arasına yerleştirdi ve sonra, organını dimdik çıkardı, itelemeye başladı, içeri girdi. Ben müthiş bir yanma hissi duydum, canım yanıyordu. Ağzımı kapattığı eli nedeniyle haykıramıyordum, ama hiç olmazsa elimden geldiğince bağırmaya gayret ediyordum, Tuzia'yı çağırıyordum, yüzünü çırmaklıyordum, saçlarını çekiştiriyordum, içime girmeden önce organını yakaladım, girmesin diye derisini kopardım. Ama yaptığım hiçbir şey onu durduramıyordu, yaptığı şeyi yapmaya devam etti. Organı içimde olduğu halde uzun süre üstümde kaldı. İşini bitirince, çıktı ve beni bıraktı. Nihayet serbest kalınca, masaya koştum, bıçağı aldım ve yüzüne haykırarak koştum: "Öldüreceğim seni. Namusumu kirlettin sen!"</p>

  <p>"Gömleğini açtı: "Haydi durmasana!" dedi.</p>

  <p>Saplamak istedim bıçağı savuşturdu. Yoksa öldürürdüm onu. Onu göğsünden yaraladım. Kanı akıyordu. Ama hafiften, zira yalnızca sıyırıp geçmişim. Gömleğini yeniden kapattı.</p>

  <p>"Hıçkırıyordum, bağırıyordum, bana yaptıklarından dolayı umutsuzluk içinde kıvranıyordum.</p>

  <p>"O zaman beni sakinleştirmek için Agostino bana şöyle dedi: 'Size evlenme teklif ediyorum, söz veriyorum sizinle evleneceğim, Artemisia. Şu an içine kısılıp kaldığım labirentten kurtulur kurtulmaz sizinle evleneceğime yemin ediyorum.' Sonra da şöyle dedi: 'Ama şimdiden haberiniz olsun, sizi karım olarak alınca, hiçbir hafiflik kabul etmem, tamam mı?'</p>

  <p>"Ben de ona yanıt olarak dedim ki: "Sanırım siz de bugün, hafif bir kadın olmadığımı kabul etmişsinizdir."</p>

  <p>"Ve bu evlilik vaadinden sonra, beni yatıştırmayı, umutsuzluğumu gidermeyi başardı. Bu sözden sonra, onun isteklerine boyun eğerek, bir yıl boyunca çok kereler karşılık vermiş oldum ona."</p>

  <p>" [...] Agostino Tassi'den başka bir erkeğe ait olmadığımı burada belirtmeye önem veriyorum... . Her ne kadar, onun bana zora başvurarak sahip olduğu günün ertesi gün, Cosimo da hesap görmeye geldiyse de... O da bana tecavüze yeltendi, bütün gücünü, enerjisini bütün ağırlığını kullandıysa da beni kirletmeyi başaramadı.</p>

  <p>İşte o zaman mutlaka intikamını alacağını söyledi. Her ne olursa olsun, bana sahip olmuş gibi orada burda böbürlenecekmiş, herkese anlatacakmış... Birçok kişi nezdinde bunu yaptı da [...] Özellikle de Agostino'nun yanında konuşmuş, o da bana karşı öfkelenip, sözü bozmakla tehdit etti beni.</p>

  <p>"Ama o sözünü tuttu. Birçok kereler yineledi bunu. Ben de sözünü tutacağından öylesine emindim ki, önüme çıkan öteki evlenme tekliflerini, kendisinden başka birisiyle evlenmemi engelleyerek hep geri çevirtti.</p>

  <p>"İşte Agostino ile aramızda olup bitenler bunlar..."</p>
</body>
</html>
