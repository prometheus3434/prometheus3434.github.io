<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/Style.css" rel="stylesheet" type="text/css" />
</head>

<body>
  <p style="text-align: right;"><br /></p>

  <p style="text-align: right;">Venedik, Murano Adası</p>

  <p style="text-align: right;">Ocak-Kasım 1627</p>

  <p><br /></p>

  <p>Sabahın dördüydü, Venedik'in uykuda olduğu bir saat. Ama, Murano adasının bahçeleri üzerine çöken sessizliği bozuyordu, bir viyolanın hüzünlü akorları ve bir aşk şarkısı... Kanalla deniz arasında büyük bir villanın üst katında birkaç mumun alevi titreşmekteydi; orada, çatı katının altında, Nicholas ve Artemisia, buluşmalarının mutluluğunu içlerine çekiyorlardı.</p>

  <p>Birkaç gün oluyordu, Lanier onunla buluşmaya -daha çok da onu şaşırtmaya- Paduva'da bir kiliseye gelmişti. Karşılaşma her ikisinin de, duygularını açığa vuruyordu. Şahının yarı karanlığında birbirlerini görünce önce korkmuşlardı, içine düştükleri heyecan durumu öylesine yaşamlarını değiştirecek, her şeyi silip süpürecek türdendi ki... Birkaç saniye birbirlerine uzak durdular. Sonra yavaş yavaş karşılıklı yürüdüler; çok uzun sözler sarfetmeksizin, tek bir açıklayıcı sözcük söylemeden sarmaş dolaş oldular.</p>

  <p>Ayrıldıkları biçimde buluşuyorlardı.</p>

  <p>Bir daha ikisi de birbirini bırakmayacaktı. Kırk sekiz saattir, Murano'daki bu odaya kapanmışlardı ve deliler gibi sevişiyorlardı.</p>

  <p>Nicholas, Artemisia ile gizliclik içinde son yalnız saatlerinin tadını çıkarıyordu. Bitkin, tutkuyla doygun, Artemisia dağınık yatakta dinleniyordu.</p>

  <p>"Burada olmak, ona bakmak, onu dinlemek ne büyük mutluluk!" diye düşünüyordu. Gözleri aralık, çok şekerli bir şarabı ufak ufak yudumlar gibiydi. Yatağın ayak ucunda oturan Nicholas'ın soluk renkli bedenini inceliyordu. Öne doğru, yüzünü, koca karınlı müzik aletine iyice eğmiş olarak duruyordu. Uzun, akça tenli, ince uzun parmaklı elleri viyolanın kolunda, ağır, baskın, kayıp gidiyordu. Sesi pek tabii ki sıcacık, içerdiği sevgiden tir tir titriyordu. Artemisia'nın yüreğine bir heyecan bastırdı. Gözyaşlarının kabardığını duyumsadı ve ta içinden gülümsedi: "İtiraf ediyorum" diye kabullendi, kendi kendisiyle dalga geçerek, "başka erkeklerden çok daha fazla haz veriyor bana, itiraf ediyorum."</p>

  <p>Nicholas'ın yakışıklı oluşu değildi onu böyle heyecanlandıran, ne de tatlı tatlı söylediği şarkısı. Ondaki güç ile -Nicholas Lanier'nin tükenmek bilmez enerjisi, yaşama gücü-bu müziğin, alabildiğine düşünsel ve duygusal incelikte oluşu arasındaki zıtlıktı. Bugün Artemisia, Lanier'nin yorumlamak amacıyla böylesi yetkin partisyonlar bestelemesi için ne çok şey biliyor olması gerektiğini çok iyi biçimde ölçüp biçebilecek güçteydi. Evet, gerçekten de bilgin kişinin zarif oyunları ve yine bilginin karmaşık çalışmaları -serüvenci korkusuzluğuyla bir araya geldiğinde- Artemisia'yı müthiş etkiliyordu.</p>

  <p>Müzik daha da sertleşiyordu. Tempo artıyordu. Nicholas'ın gözü Artemisia'nın üstündeydi: O da çok etkilenmiş gözüküyordu. Dimdik yerde oturmuş, gözünü ondan ayırmıyordu. Artemisia bu ortamın nelere gebe olduğunu bilirdi: Artan istek, arzulayan ve etkileyen isitek. Artemisia onun viyolayı yere koyduğunu gördü. Sonra gözlerini kapadı.</p>

  <p>— Yarın benimle geliyorsun, diye fısıldadı, onu bağrına basarak Nicholas. "Seni bu villanın sahibi olarak tanıtacağım. İlk tablolar geliyor..."</p>

  <p>Bu iri erkek bedeni altında gömülüp gitti Artemisia.</p>

  <p>— Tanrım, dedi usulca.</p>

  <p>Yavaşça döşemeler üstünde kayar gibi girdi sonra deponun ta dip kısmında çömeldi, burası Murano Villası'nın, kaba saba yapılmış kapı sundurmasına açılan eski bir salondu. Artemisia, yüzünü yukarı kaldırmış, Venedik'in en kurnaz tüccarının kasa yığınlarına yaslanmış haliyle ona göstermek için açtığı rulo yapılmış tuvali inceliyordu:</p>

  <p>Caravaggio'nün Bakire Meryem'in Ölümü başlıklı tablosuydu bu.</p>

  <p>Yaldı ağaçlar gibi gözüken, tabloların lagüne kadar taşınması için demonte edilmiş tüm çerçeve parçaları, sandıklar ve balyalar arasında dikili duruyordu. Heykeller, rutubetli samanlar içinde öylece yatıyorlardı: hayalet gibi tanrıçalar, çıplak beden parçalan...</p>

  <p>Buz gibi hava, çamur ve bataklık kokuyordu. Uzaktan uzağa martıların öfkeli çığlıkları duyuluyordu; sonra çok yakından gelen dalga sesi...</p>

  <p>— Tanrım, diye yineledi ateş basmış bir sesle kadın.</p>

  <p>Önünde yatmış uzanan Madonna'nın bedenine bakıyordu. Kırmızı giysisini ve çarmıhlar üzerinde asılı duran çok büyük şalını seyre dalmıştı. Ve sonra ışık! Yukarıda bir pencereden düşen tek bir ışık demeti, yüzleri birbirinden ayırıyor, ellere, kafalara, boyunlara şöyle bir dokunup geçiyordu.</p>

  <p>— ... Babam her şeyi anlamıştı!</p>

  <p>Arkasında sessiz duran üç erkek aynı soran bakışlarla baktılar birbirlerine.</p>

  <p>1627 yılının o akşamı, İngiltere elçisi Nicholas Lanier ve birinci katibi, ressam Artemisia Gentileschi'nin uzmanca verdiği kararlara boyun eğiyorlardı; Mantova Düküne ait yüzlerce tablodan ilkini, tüccar Daniel Nys, Kral I. Charles'ın alması için satışa çıkarıyordu.</p>

  <p>Artemisia'nın hakem rolünü üstlenmişti önemli bir olaydı. Eğer iş sonuçlanırsa, karşılıklı ödünler vererek verilen toplam fiyat, İrlanda gibi bir ülkede bir yıl boyunca toplanan doğrudan vergilerin toplamını geçerdi.</p>

  <p>İngiltere Büyükelçisi Sir Isaac Wake, onaylamadığı ve kınadığı bu görüşmelere, hiç istemediği halde katılmak zorundaydı.</p>

  <p>Majestelerinden resmi buyruğuyla, Nicholas Lanier'in ticari girişimine destek vermesi isteniyordu. Tüccar Daniel Nys'a gelince, Lanier'nin metresi olan bu kadının alıcıların kararı üzerinde oluşturabileceği etki konusunda kuşkuluydu. Sanatçılarla ilişkisini koparmış olan ve resim konusunda uzman sayılan Nys, Artemisia Gentileschi'nin, rakiplerinin resimlerini kıskanmasından kuşkulanıyordu.</p>

  <p>Artemisia mantosunu atmış ve satıcının ona uzattığı mumu yakalamıştı. Diz üstündeyken, elini tablonun yüzeyinden şöyle bir geçirdi. Avuç içi resmi okşuyor, parmakları kabartıları yokluyordu.</p>

  <p>— Bu tuvale hiç dokunmamıştım, diye mırıldandı. Santa Maria della Scala'nın rahipleri, bir zamanlar beni kabul etmemişlerdi... Rahipler bu Bakire Meryem'i ağırbaşlıca bulmamışlardı, bizlere, insanlara çok yakın bulmuşlardı! Ama babam beni onu görmem için götürdü...</p>

  <p>Yalnızca bir haftalığına sergilenmişti. Benim seyretmemi istiyordu.</p>

  <p>Onun hoşuna gitmişti tablo!</p>

  <p>Anılara dalıp giden Artemisia sustu.</p>

  <p>— Doğum yapmak üzere olan annemi bu tabloyu görmeye giderken evde bırakmıştık. Biz yokken ölmüş. Tam on iki yaşındaydım ben...</p>

  <p>Bir an süren bir suskunluğun ardından sordu:</p>

  <p>— Bu tuvali Matova Dükü hesabına satın alan kişi iubens'ti, değil mi?</p>

  <p>— Eh, evet öyle, diye yanıtladı Lanier.</p>

  <p>Nys gibi, Büyükelçi gibi, o da Artemisia'yı kıpırdamadan gözleyip duruyordu.</p>

  <p>Tuvale dönük yüzünü göremiyordu, ama sesinden heyecanlı olduğunu anlayabiliyordu; şu an zevk, özlemle çarpışıyordu onda.</p>

  <p>Bir yandan da hayranlık ve korku duyuyordu.</p>

  <p>— Mantova'da başka Caravaggio var mı daha? diye sordu iş arkadaşlarına dönerek.</p>

  <p>Elinde tutmakta olduğu şamdan, gözlerini yaldızlı pırıltılarla tutuşturmuştu.</p>

  <p>Nicholas Lanier'yi, saray sanatçısı gösterişliliği içinde tanımıştı: plilerle büzülmüş yakası, inci ve zincirlerle yüklü göğsü ile... Onu şimdi burada, her gün, bu Venedik depolarında, kolları dirseklerine kadar sıvanmış, halktan bir kadın gibi, elinde tahta kasaların çivilerini sökmek için bir demir kalemle görüyordu hep. Hiçbir zaman, hiçbir zaman, hatta sevişirken bile, onun bakışlarını böylesine ışıltılı, dudaklarını bu kadar parlak ve dolgun olduğunu görmemişti.</p>

  <p>Kuşkusuz, Artemisia onun kollarında şimdiye değin metreslerinin hiçbirinde yaşamadığı bir coşku sergilemişti hep. Ama onun böyle, başka birinin yapıtları karşısında böylesine coşkuya kapılabileceğini düşünmemişti. Artemisia yanıtı dinlemedi, tablo üzerinde uzun uzun düşünmeye döndü... Bu Bakire Meryem onda eski bir görüngüyü mü uyandırıyordu ki? Kendi annesinin görüntüsü müydü? Dizleri aralanmıştı ve giysisi altındaki ayakları çıplaktı. Prudenzia'nın anısı, Artemisia'nın, Santa Maria del Popolo Kilisesi'nde, ölü bedeninin kilisenin bağrında kaybolup gitmeden önceki hali gibi miydi? Bu yapıt ona çocukluğunu, babasının ona öğrettiklerini çağrıştırıyordu!</p>

  <p>— Öteki tabloları aramak için elinizi çabuk tutmanız gerek, dedi, "Mantova'da kalmış olanlar, İspanya ya da Fransa onları ele geçirmeden çabuk olmak gerek..."</p>

  <p>Burada, Venedik arşipelinin binlerce depolarından birinde olup bitenler Kardinal Sarayı'nda Richelieu'yü, Escurial Sarayı'ndaki IV. Philippe'i çok yakından ilgilendirmiş olmalıydı.</p>

  <p>— Satın alın! Bulabildiğiniz hepsini Alın, dedi ayağa kalkarken Artemisia. Dört erkeğin karşısına dikildi. Satın alamadığınızı da satın alın!</p>

  <p>— Satın! Her şeyi satın! diye haykırıyordu, yankılanan bu ses sanki, Venedik'e iki yüz kilometre uzak bir yerde Mantova Dükü. Satamadıklarınızı bile satmaya devam!</p>

  <p>Dük, bütün İtalya'da tanınan resim ve antik heykel koleksiyonunu kastediyordu. Art arda gelen beş taht hükümdarlığının bilim ve sanat korumacılığı aşkını sürdürerek oluşturduğu ve Caravaggio'dan başka, Mantegna'nın, Guilio Romano'dan Corregio ve Titiano ile Rafaello ve Leonardo da Vinci'nin düzinelerce tablosunu kapsayan bir koleksiyon. Rubens'in tam sekiz yıl boyunca sorumlu yöneticiliğini yaptığı ünlü koleksiyon.</p>

  <p>1627 yılında, Mantovalılar bir özel koleksiyon değil de ulusal müze gibi algıladıkları bu yapıtların tümünden pek gururlanırlardı. Kentin gururuydu. Mantova, dünyanın sekizinci harikası gibi ele alınışını tablolarına borçluydu. Mantovalılar bozuma uğrayacaklardı doğrusu! 1612 yılında, devlet acil önlemler alınmasını gerektiren mali çıkmaz içindeydi. Gonzague'ların yerinde, Avrupa'nın bütün öteki prensleri olsalardı, unvanlarını, görevlerini, ödentilerini ve papazlık onurunu ucuza elden çıkarırlardı. Bunun için: borç para bulabilirler, ipotek altına girebilirlerdi. Elbette güçlerine, en azından güçlerini anlatan simgelerine, yani hazinelerine olan tablolarına el atmadan önce, vergiler koyarlardı. Ama Mantova'da egemen olan dükler, artık Rönesans döneminin büyük adamları değillerdi.</p>

  <p>Babadan oğula geçerek, onları eski kardinaller tahta getirmişti ve sanat da öyle pek tutku konusu değildi onlar için. Bundan böyle, yalnızca kutsal anmalıkları ellerine geçireceklerdi; yalnızca papağanların, fahişelerin ve cücelerin koleksiyonlarını yapacaklardı artık...</p>

  <p>İngiltere, Fransa ve İspanya bunların zayıflıklarını biliyor ve yağmalamak için fırsat kolluyor, bu üç ülke de gözlerini İtalya'ya dikmiş bekliyorlardı. Sanat yapıtlarını zorla ele geçirme yollarını önce İtalya uygulamıştır. Papa -Protestan devletlerin daha ilk bozguna uğrayışlarında- arşiv sorumlusunu, Katolik birlikler tarafından yenilgiye uğratılan sapkın kent Heidelberg'e, İngiltere Kralı I. Charles'ın kayınbiraderinin kütüphanesinin tümünü getirmesi için göndermişti.</p>

  <p>Bütün bu el yazması kitaplar, tüm bu el yazmaları, tüm bu eski ilk basımlar, Vatikan Kütüphanesi'nde bir araya gelecekti. Kitapların taşınmasını kolaylaştırmak amacıyla, papanın güvenlik görevlileri ciltlerini sökmüşlerdi. Hatta eski sahiplerinin adı sanı da iyice unutulup gitsin, kimin olduğu bilinmesin diye çoğu yok edilmişti.</p>

  <p>1624 yılının Eylül ayında, Artemisia Gentileschi -ve bütün Roma halkı- uzun bir katır kervanının Popolo Kapısı'ndan geçip Corso Sokağı'na çıkışını görmüştü. Her katırın boynunda bir gümüş plaket sallanıyordu: Few Bibliotecam Prince Palatin. (Saray Prensinin Kütüphanesini Taşıyorum) Yüz doksan altı sandık dolusu kapaksız kitap sayfasından oluşan ve en ünlü Alman kütüphanesini soyup soğana çeviren ganimet, katırların sırtında iki yana sallanıp duruyordu. Bundan üç yıl sonra, 'sapkın' bir devlet, bir Katolik prensin elinde bulunan en güzel koleksiyonlardan birini ele geçirmeye kalkışarak rövanşını alacaktı...</p>

  <p>Bu kez ne zorla ele geçirme, ne yağma söz konusudur. Yalnızca usulüne ve biçimine uygun bir alışveriş vardır. Ama bu "satış"ın bütün Avrupa'yı harekete geçirecek heyecanı, Otuz Yıl Savaşı ve La Rochelle kuşatması üzerinde etkili olacak sonuçları, pek yakında I.</p>

  <p>Charles'a darbe indirecek trajedi ile bağlantısı, her şey, her şey bu "görüşmeyi" bir devlet darbesine döndürecekti. Bunu becerebilen sanatkar, arabayı oka bağlayan en önemli ara parça ve muzaffer kişi, sadece ve sadece İngiltere Sarayı'ndan bir müzisyendi: Nicholas Lanier.</p>

  <p>Lanier, Venedik'i karargahı haline getirmişti. Başka hiçbir Avrupa kenti görevini yerine getirmesinde ona böylesi bir kolaylık sağlamazdı doğrusu. İngiltere'yi yirmi yıldan bu yana yüce Venedik Cumhuriyetiyle birleştiren diplomatik ilişkiler ticareti kolaylaştırıyordu. Her iki ulus arasındaki bağ öylesine ayrıcalıklıydı ki, Londra her an Cumhuriyeti Protestanlığa geçirebileceğini düşlüyordu. Hatta daha da iyisi: Anglikan Mezhebi'ne diyelim!</p>

  <p>Otuzlar Konsili'nden bu yana, Venedik denince, Papa'nın duyduğu güvensizlik -ulusçuluğuna, bağımsızlık düşüncesine ve özellikle de ruhban sınıfının geleneksel özerk yapısına güvenemeyişi- ve Kutsal Makam'ın bu kuşkuculuğu, İngiltere'nin işine geliyordu. Cumhuriyet'in Büyük Meclis'indeki en büyük parti, ruhban sınıfın bağımsızlığının, Venedik tapınaklarında cirit atan cizvitlerin varlığını doğruluyor ve İspanya'nın gölgesini maskeliyordu. Söz konusu İspanya ise, Papalığın düşmanıydı: Roma'yi çember içine almak ve Papalığın iplerinin elinde olması için çalışıyordu.</p>

  <p>Roma'daki Onlar Konseyi, adam öldürme, ırza geçme ve başka suçlardan tutuklu bulunan iki din adamının kendilerine verilmesini isteyerek, Roma Venedik'in direncini kırmak istemişti. Kilise adamı olma üstünlüğü bulunan bu sıradan iki insanı papazlığa almamışlardı ve sıradan iki vatandaş gibi yargılamak istiyorlardı. Ama Papa, bunların hemen, ivedilikle kendi yargı gücüne ve mahkemelerine teslim edilmelerini buyurdu. Aziz Peder, Venedik toprakları üzerinde, sivil yönetimin izni olmaksızın, kilise, hastane ve dinsel amaçlı yerler inşa etmeyi yasaklayan iki yasanın ivedi olarak yürürlükten kaldırılmasını istemek için yararlanıyordu bundan. 17 Nisan 1606'da, Papa bir ültimatom yazdırıyordu: Eğer iki tutuklu teslim edilmezse ve yasalar yürürlükten kaldırılmazsa, Papalık Devletleri karşı tarafı afarozla vuracaklardı.</p>

  <p>Bir ay sonrasında ise Venedik, Hıristiyan Birliği'nden çıkarılıyordu.</p>

  <p>Yasaklama, bütün dinsel akit ve eylemlerin, kutsama yönetimi dahil, tümünü kapsamaktaydı. "Sizin bizi birlikten çıkarmanızı geçerli saymıyoruz," biçiminde yanıt veriyordu Venedik Dukası. "Bunu hiçe saydığımız için üzerinde durmuyoruz." Papanın sert tavırlarına, tehditlerine ve lanetlemelerine karşın, dinsel yaşam geçmişte olduğu gibi sürüp gitti. Venedik, rahipleri kutsal görevlerini yerine getirmeye zorluyordu. Hem de güç kullanarak! Kutsal-ruh'un telkinini beklemek gerektiğini söyleyen Paduva rahibine Papalık, Kutsal-ruh'un, Onlar Konseyine, çok daha önce, kendilerine itaat etmeyecek olanları asmayı telkin ettiği yanıtını verdi. Yeni doğanları vaftiz etmekten veya ölmeden önce kutsal yağ sürme ayininden kaçınan papazlara gelince, onlar da, kiliselerinin kapısı önünde yere saplanmış birer çarmıhla karşılaştılar.</p>

  <p>Roma ve Venedik arasındaki bu güç ilişkisi. Ateşe körükle giden Londra, Venedik Cumhuriyetiyle İsviçre'nin Protestan kantonları ile, Madrid'i karşılarına alarak askeri ve manevi bir bağlaşıklık önerdi. Venedik, dinden sapan ulusların kucağına kayıyordu ağır ağır.</p>

  <p>Papa, hükümdar olarak Venedik'in birlikten çıkarılmasının sonuçları yüzünden telaşa kapıldı. Eğer Venedik reform hareketine katılırsa, Roma yeni bir sapma olayıyla karşı karşıya kalacaktı. Papa V. Paul Borg-hese, alelacele yasağı kaldırdı.</p>

  <p>Venedik Cumhuriyeti hiçbir zaman Protestanlığa geçişi ciddi olarak düşünmemişti, ne var ki, İngiltere'nin desteği ve dinsel bunalımlar sırasında işbirlikçiliği, bu yıllardaki manevi ve ahlaki yalnızlığı, bu iki ulus arasında yüzyıl boyunca sürdürülecek olan bağları oluşturuyordu. Venedik, İtalya'da seyahatte olan İngiliz büyük aristokrasisinin buluşma yeri olacaktı. Ayrıca üniversitesi, Paduva, Oxford ve Cambridge Üniversitelerinden gelen bilginleri ağırlayacaktı. Hatta Buckingham gibi bilgisiz kişiler de kendilerini kaptıracaklardır Venedik'le "koleksiyonculuk" oyununa. Meslek yaşamının başında, Dük moda diye tablolar almıştı yalnızca; ama Veronese'in, Titiano'nun, bütün Venedikli büyük ustaların tuvalleri onu tam bir sanat meraklısı yapacaktı. Mantova Dü-kü'nün koleksiyonunu elden çıkarabileceği dedikodusu yayıldığında, İngiltere Sarayı bunu, Buckingham'ın rakibi, antik heykel, resim ve desen konusunda İngiltere'nin en bilgili kişisi olan koleksiyoncunun eşi Lady Arundel'den öğrendi. Venedik'e yerleşen Lady Arundel, koruması altında ki genç ressam Antoine Van Dyck ile Gonzague'ların koleksiyonunu gezdi. Nickolas Lanier'yi İtalya'ya ilk yolculuğuna onun coşkulu raporları sürüklemişti.</p>

  <p>O gün, Buckingham Dükü'nün ajanına Veronese'in tablolarını -bunlar bugün York House'ın gururudur- sağlamış olan satıcının, iyi niyetli yardımlarını sağlamakla kullanmıştı onu. Kuşku uyandıran bu işadamının kendisi de koleksiyoncuydu..Bu tün Venedik sanat pazarı onun denetimi altındaydı. Protestan olduğu söyleniyordu. Adı Daniel Nys idi.</p>

  <p>Flaman asıllı Daniel Nys, Otuz Yıl Savaşı'nın karşıt cephelerine silah sağlıyordu. Yalnızca fitilli tüfek ve arkebüz değildi sağladığı! Vazolar, mücevherler, parfümler, kürkler ve tüm İtalya saraylarının "merak" konusu olan her şey. Özellikle de Mantova Sarayı'nın ikmalini sağlamaktaydı. Gonzague'lara, Venedik'ten geçmekte olan bir İngiliz virtüözün yeteneğini tavsiye bahanesi altında, Nys, Nicholas Lanier'yi Dukalık Sarayı'nın Büyük Galeri'sine sokmuştu. Konser bahanesiyle Lanier tabloları inceleyebilmiş ve bir ön döküm çalışması yapmıştı. Bu listeyi, eyer kuburunda, Artemisia gravürleri ve kral hesabına Roma'da satın aldığı otuz altı resimle birlikte götürmüştü... Mantova yapıtlarıyla kıyaslandığında minicik bir ağırlıktı bu.</p>

  <p>Lanier Londra'dayken de Nys'le temas halindeydi. Vereceği bilgiler yirmi günde ancak satış görüşmelerini izleyerek, İngiltere Kralı adına ant içen tüccara ulaşabiliyordu. Vincenzo de Gonzague'ın duymak istediği ne varsa sağlanıyordu: Bu satışın bütün sırları saklanacaktı.</p>

  <p>Ne Floransalı Medicis'ler, ne Turin'li Savoie'lar, ne de Romalı Farnese'ler tek bir tabloya bile el sürmeyeceklerdi... Bir zamanlar Mantova Dükü'ne ait olmuş olan bir eşyanın rakip evlerden birinin lambrileri altında yer alabileceği düşüncesi ve korkusu satışı geciktiriyordu, belki de bu gidişle bir engel yaratacaktı bu. Lanier, Gonzague'ların sıkıntısını anlamıştı: Bir gün dük, eğer resimlerini satmayı kabul ederse, uzakta bir yerlere, denizler aşın bir adaya, tek bir İtalyan prensinin bile göremeyeceği, sapkın yoldaki bir ülkeye gitmesini isterdi doğal olarak. Demek ki Nys, Mantova'yı rahatlatma yoluna gitmeliydi...</p>

  <p>Ama Mantova güvenemiyordu: Nys'in İngiltere hesabına görüşmeler yaptığını kim onlara kanıtlayabilirdi ki? I. Charles'ın müzisyeni yeni bir seyahata çıkmayı işte o zaman düşündü. Nicholas Lanier Venedik'e dönecekti. Daniel'in yanı başında pazarlığa katılacaktı ve Lanier'in doğrudan kendisi, yüzlerce tabloyu Londra'ya kadar korumak üzere eşlik edecekti.</p>

  <p>Ama anakaraya hareketi İspanya başbakanının 20 Mart 1627'de Fransa elçisiyle imzaladığı anlaşma nedeniyle aylar süren bir gecikme ile karşı karşıya kaldı: Anlaşma İngiltere'nin Paris ve Madrid tarafından işgalini içeriyordu.</p>

  <p>Etkili ve kurnaz biri olan Nicholas Lanier, 1627 yılı Temmuz'unda yine de Venedik'le işbirliğine gitmeyi başardı. Artemisia Gentileschi'nin gelişinden altı ay sonra oldu bunlar.</p>

  <p>Avrupa'da, savaşların, aşklarına zorunlu olarak ara vermesi, genç kadının Paduva'da gizemli bir handa küçük bir kız çocuğu dünyaya getirmesine fırsat verdi. Ona, Floransa'daki arkadaşı, şarkıcı Francesca Caccini anısına, "Francesca" adını verdi. Alcala Dükü'nün çocuğunu vaftiz kurnası üstünde tutanlar, hizmetçisi ve arabacısıydı.</p>

  <p>Ama, Artemisia asıl daha saygın bir vaftiz babası seçimini daha sonraya bırakıyordu...</p>

  <p>O zamanın Adeti olduğu üzere,bebeği önce Venetie Çiftliğinde bir sütanneye teslim etmişti; yanında yalnızca Prudenzia'yı alıkoymuştu.</p>

  <p>Ana-kız, Brenda Kapısı'nda ilkyaza kadar kalmışlardı. Dal Pozzo'nun, Savoie Kardinali'nin ve o günlerde Venedik'e dönmüş olan Venedik eski büyükelçisinin dostlarının villalarında çalışmışlardı. Bu üç meşenin koruması onu, aydın ortamlara sokmuş, özellikle de genç soylulara hocalık eden Nicolino Colluraffı, adındaki, onun gözünde saygı ve coşku uyandıran bir kişinin çevresine girmişti.</p>

  <p>Accademia dei İnformati'nin kurucusu olan Colluraffı ondan, siyasete adadığı bu derneğin amblemini tasarlamasını istemişti.</p>

  <p>"Yeni doğmuş yavrusunu yalayan ve ona biçim veren bir ana ayı çizmenizi, bunun sizin elinizden çıkmasını isterdim," diye yazmaktadır ona. "Çünkü akıl maddeyi güzelleştirir bilgi aklı parlatır."</p>

  <p>Bu türden küçük bir iş, Artemisia'nın prestijini artırırdı: İçinde bulunduğu duruma pek uyuyordu... Annelik ona yepyeni bir yumuşaklık, tatlılık ve bir içtenlik gereksinimi, yasak veriyordu. Ama, Venedik'te, San Fantino bucağında bir eve, -adıyla sanıyla, yüküyle bebeği, sütannesi, küçük kızı, hizmetçisi ve arabacısı ile- yerleşmesi epey gürültü çıkaracak gibiydi.</p>

  <p>Venedik Dükası'nın kadınları, Avrupa'nın tüm öteki yerlerindeki kadınlardan daha kapalı bir yaşam sürdürüyorlardı ve genç kızlar dış dünyayı ancak mazgal deliklerinden görebiliyorlardı. Evli hanımlar ise kiliseye gitmek için iki yaşlı kadının eşliğinde dışarı çıkıyorlardı, ama özgürlük efsanesine bağlı bu yurtsever toplum, üstlendikleri role yönelik tartışmalardan ve zayıf cinsin dünyadaki yerinden hoşnut değildi. Çok sayıda Venedikli kadın tarafından imzalanan plaketler, kendileri ve soylarından gelenler için okuma özgürlüğü, yolculuk yapma serbestliği, yaşama biçimlerini seçme, aile içinde ve toplumda gelişebilme özgürlüğü istiyorlardı. On altı yaşında bir Benedikten manastırına kapatılan genç bir rahibe, başkaldırışıyla, genç soyluların, hocaları Nicolino Colluraffı'nin ve binlerce aile bağıyla yakın olduğu tüm aydınların ekmeğine yağ sürüyordu.</p>

  <p>Kitapları, L'EnferMonacal, La Tyrannie Patemelle, uzun yıllar şakaları ve yergileri besleyecek biçimde el altından dolaşacaklardı.</p>

  <p>Artemisia Gentileschi'nin, zavallı rahibenin düşlerinin can bulması gibi, Venedik'e gelişi, tartışmaya tuz biber ekecekti. Ama, ünlü müzisyen Nicholas Lanier'le olan aşk dedikodusu, coşku içindeki İngiltere Elçiliği'nin dikkatini gerçek nedenden uzaklaştırmayı başaracaktı.</p>

  <p>Biraz önce, Saint-Marc Kilisesi'nin çanı iki bin beş yüz Venedikli soyluyu Büyük Meclis'in pazar günkü oturumuna çağırmak için vurduğunda; çan sesi, sonu gelmez bir biçimde, kentin kuzey yakasında, en uzaktaki Cannaregio Mahallesi'ne kadar çınlayacaktı. İşte orada rüzgarlı yerde, İngiltere Büyükelçiliği bulunuyordu.</p>

  <p>Saraya yakın, lagüne karşı bir sandal, kırmızı küçük bayrağını direğe çekiyordu, sisin içine dalıp gidecek birazdan. San Michele adasını, kara porsuk ağaçlarını, korkunç görünüşlü manastırın duvarlarını izleye izleye ilerlemişti. Sonra seviyesi daha yüksek olan denize açılan Marani Kanalı'nı geçmişti, daha sonra da çark ederek, Murano adasının büyük kanalına girmişti. Oradan da, Fondamenta Navagero üzerinde ikiye ayrılan yolda küreğe asılıp kendi yoluna sapmıştı sandal. Martıların çığlıkları arasında da yüklü sandal, sarayımsı villaların beyaz cephelerini, balkonlarını, Venedik aristokrasisinin kır evlerinin yüksek pencerelerini dizi dizi yansıtan yeşil suları ikiye yararak ilerlemişti... Filika, ilk kazığa yanaşıp ip atmıştı, rıhtıma kadar çıkılacak beş basamak, Dük Loredano'nun, Daniel Nys'e kiraya verdiği villanın kapısı önüne kadar çıkıyordu: duvarlarla çevrili, adanın derin içlerine doğru dalıp giden iki patika arasına sıkışmış, gizemli bir mülk. Evin arkasındaki büyük ağaçların tepeleriyle, denize dek giden bir bahçenin sık ağaçlarının. yeşilliği gözüküyordu...</p>

  <p>Sandaldan fırlayıp atlayan maskeli üç kişi hızla rıhtımı geçmiş, kapil tokmağını vurmuş ve karanlıkta gözden kaybolmuştu. İnsanların maskeli olması kimseyi şaşırtmazdı Venedik'te. Burada, yüzünü kurt maskeşi ardına gizlemek için, karnaval gecelerini beklemek gerekmiyordu. Ağustos'un tam ortasında, öğle vakti bile, erkekler pelerin gibi, j niş siyah mantolara bürünürlerdi. Zevk, gelenek ve gereksinim, yurttaşları gözlerden gizlemeye ve kimliğini saklamaya yönlendiriyordu. Öte yandan, hiç kimse bu denli gösteriş ve çalım düşkünü olmamış; hiçkimse zenginliğini, şatolarını, Venedik aristokrasisi kadar parıltı içinde sergilememişti. Ama, Floransa'lı ve Roma'lı soylulardan farklı olarak, Venedik Dukalığı, zenginlik ve gösteriş bolluğunu halka açık törenlerde, eğlencelerde ortaya dökerdi. Yoksa soylu sınıf günlük yaşamda sessizliği, yalınlığı, üstelik büyük bir ağırbaşlılık görüntüsü altında olmayı, öğütlerdi. Bu noktada, Cumhuriyeti'n soyluları bütün öteki Avrupa devletlerinden farklılık gösterirdi.</p>

  <p>Kuşkusuz Venedik -aynı Floransa gibi- gösterişliliğini yaratan ticareti bugün küçümsüyordu. Venedik -aynı Roma gibi- seçimle gelmiş bir prens, bir dük tarafından yönetilmeye bırakıyordu kendisini. Ama soylu sınıf -Roma ve Floransa'nınkilerin tersine- öbür yönetim biçimlerine duydukları ilgiden çok, sisteme ise ve uygulaya daha fazla ilgi duyuyordu; soylular, siyaset sanatına, bilime ve devlet işlerinin araştırılmasına büyük bir ilgi duyuyordu. Venedik'li bir gencin tüm eğitimi, önce belleme, sonra da bu bellenmiş olanı koruma alıştırmalarıyla, çıraklıktan ustalığa giden bir yetişme tarzıyla belirlenmişti. En önemli erdem "sır vermeme"ydi. Büyük aristokratların hocası, Artemisia'nın dostu ve maskeli yüzlerin içeri girip kaybolduğu Murano Villası'nın varisi olan Gian Francesco Loredano'nun hocası Nicolino Colluraffi'nin sözünü edip durduğu erdem buydu...</p>

  <p>Bu kişilerin, göz ardı edip sakladıkları gizin, hiç kimse farkına varmamış olsa da, hizmetçilerin, güvenlik görevlilerinin ve maskelileri korumak için silahlı bir grubun ortada gözükmeyişi Venedik Dükası'nın haber alma görevlilerinin dikkatini çekmişti.</p>

  <p>Alabildiğine karmaşık. bu dönemde, Venedik'te yanında bir koruma olmaksızın dolaşa-• mazdı insan. Farklı semtler, paralı askerler tutan rakip ailelerin egemenliği altındaydılar. Bu cesur adamlar kendi bölgelerinde dolaşan maskelilere rastgele saldırırlardı. Ama, güvenlik nedeniyle bu koruların gruplar halinde dolaşması zorunluluğu varsa, bu durum bütün gizleri ortaya çıkardı. Paralı askerlerin arasında gelişen konuşmalar, gevezelikler, yüzlerce hizmetkarın açıklamakta sakınca görmedikleri gizler, Büyük Meclis'in, Senato'nun ve Dükalık'ın, bütün devlet mekanizmasının hizmetindeki katiplerin yaptıkları açıklamalar, hafiyelikler, ihanetler; kısacası Avrupa'da hiçbir güç bu Cumhuriyet'teki kadar çok "belge sızdırma" ve "kaçamak" görmemiştir. Devlet sırları bütün elçiliklerde parayla bol bol alınır satılırdı. İki yanlı çalışan ajanlar, üç yere çalışan ajanlar, Fransa'nın casusları, İspanya'nın, İngiltere'ninkiler, hepsi de yeri geldiğinde Cumhuriyetin ajanlarına yabancı ülkelere ilişkin politik sırları satıyorlardı. Venedik'te, herkes herkesten kuşkulanmaktaydı, kimse kimseye güvenemiyordu. Beş kişinin karşı karşıya geldikleri Murano Villası işte bu nedenle bomboştu.</p>

  <p>Tabloları beklerken -Mantova'dan çıkışları ve Venedik'e varışları gizli kalmak zorundaydı- Artemisa orada, Daniel Nys ve Nicholas Lanier'le birlikte yüksek duvarlar arasında saklanıyordu. Hep birlikte, bahçenin derinliklerinde geceler boyu, kabaran denizin kayalıklara atacağı gemiyi beklemekteydiler. Yanaşılması zor, tehlikeli bir yer...</p>

  <p>Villa'nın, deniz yönündeki, engine açılan basık kapısından, kasaları içeri alıp zemin kata göndermişlerdi. Sonra onları açmışlardı.</p>

  <p>Koleksiyonun ilk örnek parçalan şaşkın bakışlar altında ortaya çıkmıştı, yalnızca Caravaggio'nun Bakire Meryem'in Ölümü değil, Titiano'nun Mezara Konuş başlıklı yapıtı ve daha nice başka başyapıtlar.</p>

  <p>— Eğer Mantova'dan, öteki bütün yapıtların getirtilmesini tez elden sağlayamazsak, Kardinal Richelieu'nün adamı açık artırmada fiyatı.yükseltecek, dedi hırsla Artemisia. Biraz önce Bay Nys, villanızın çevresinde dolanıp duran İspanya Kralı'nın ajanını gördüm... Peki, tuvallerin burada, Murano'da olduğunu nasıl biliyor?</p>

  <p>Başka bir alıcı mı var dersiniz? Sanırım, rekabet ortadan kaldırmak sizin elinizde... Ne kadar pahalı satarsanız, komisyonunuz o kadar yüksek olacaktır...</p>

  <p>Satıcının yüzü değişti. Büyükelçi ve katibi gibi o da kısa boylu, tıknaz biriydi, geniş bir yüzü, çıkık elmacık kemikleriyle Daniel Nys, kendini savunmayı, öcünü almayı ve cezalandırmayı bilmesiyle ünlüydü.</p>

  <p>Serveti, kim kendisine karşı çıkarsa, elinin tersiyle savurmasına izin verirdi. Yirmi yıldır Venedik'te görevli bütün elçilerle işleri yolunda gidiyordu. Kendisi de -ne kökeni, ne işi bakımından- bu göreve getirilemeyeceği halde, İsveç Konsolosluğu görevini üstlenmişti...</p>

  <p>Elbette ki tüm bunlar yalnızca bilinenler. Zira Daniel Nys gizlilik ve Venediklilerin ikili oynama sanatını son derecede iyi beceriyordu.</p>

  <p>Nys, gülümsedi ve bir an için tehditle dalkavukluk arasında dalgalanır gibi oldu. Kendisine sorulmamış olan tek soruya yanıt vermeyi yeğledi:</p>

  <p>— Sonuç olarak, diye toparladı, Mantova'da tarafımdan hazırlanan listeler, ne aldığınız tablolarla, ne de heykellerle uyuşuyor. Kendi kendime soruyorum da, acaba Kardinal Richelieu, koku mu aldı?..</p>

  <p>— Burada, diyerek sözünü kesti Artemisia onun, Mantegna'nın Bakire Meryem'in Ölümü eksik ve ayrıca Rafaello'nun Kutsal Aile'si yok!..</p>

  <p>Bakışları sabit, sırtını kamburlaştırmış halde, Artemisia Büyükelçi ile Lanier'e döndü. Hızlı adımlarla salonu geçti -döşemelerde şıkırdayan ve unutanlara, soylu sınıfa ait olmadıklarını hatırlatan, büyük hanımefendilerden hal ve hareket dersleri almadığını gösteren adımlar. Koşullar gereği depoya çevrilen odadan geriye kalan yüce bir anı gibi duran küçük bir üçayaklı orta masasının çevresinde oturan üç adamın yanına gitti. Nys ona bir koltuk uzattı. Artemisia ayakta kalmayı yeğledi.</p>

  <p>— Evet, sonuç olarak Kutsal Aile yok, diyerek olanı kabullendi Nys.</p>

  <p>Ben bunu son mektubumda Alteslerine bildirdim.</p>

  <p>— Başka şeyler de eksik! Üstelik, fiyatlar anlaştıklarımıza uymuyor...</p>

  <p>Bana bir bardak şarap verir misiniz?</p>

  <p>Nys ona servis yaparken, elçi yanına yaklaştı.</p>

  <p>— Mantova'nın bizi ekmeye çalıştığına mı inanıyorsunuz?</p>

  <p>— Bundan eminim Ekselansları. Bu Mantova değilse bile... Artemisia, Nys'e doğru döndü. Yüksek sesle konuşarak, "Bana öyle geliyor ki" dedi, "Venedikli satıcılar ağızlarından düşürmedikleri güzel duyguları, uygulamada hiçe sayıyorlar."</p>

  <p>— Bunu bana ne diye söylüyorsunuz hanımefendi?</p>

  <p>— Pekala biliyorsunuz, diye yanıt verdi heyecanla Artemisia, yalnızca Mantova'da yapılan liste değil, aynı zamanda bana bugün verdiğiniz listeye de uymadığı gibi, Cupidoriun Eğitimi ile Venüs ve Aşk tabloları, ki siz bunların Corregio'nun olduğunu öne sürüyorsunuz, sahte! Mantova bize kopyalarını gönderiyor! Ve siz bayım, bunların bu ikiyüzlülüğünü onaylıyorsunuz.</p>

  <p>Müthiş tacir Nys ile kapışmasını dinleyen Lanier'nin gözleri çakmak çakmaktı. Artemisia'yı böyle öfkeli ve tutkulu görmekten ne çok hoşlanıyordu! Görevine ve kralına hizmet için Artemisia Gentileschi'nin uzmanlığına başvurmakla çok iyi etmişti. Onun, kendisine duyduğu sevgi ile Mantova koleksiyonunun İngiltere Sarayına satışına bu denli kendini verebileceğini hiçbir zaman aklından bile geçirmezdi.</p>

  <p>Lanier, Venedik'e gelişinden bu yana, her ikisi de yalnızca şunu düşünmekteydi: "Satış." İspanya ya da Fransa'nın, ellerindeki ganimeti çalması korkusuyla saplantılı, ateş içinde sürdürüyorlardı yaşamlarını. Gizlilik, gizem, oyun, teslimatın büyüklüğü, her şey, her şey onları heyecanlandırıyordu. Artık hiç eğlenemeyeceklermiş gibi eğleniyorlardı; tarih için çalışıyor oldukları duygusuyla eğleniyorlardı.</p>

  <p>Lanier ile birlikteliğinin bu ilk döneminde, Artemisia kendini müthiş mutlu ve hayat dolu hissetmişti. Bebeğinin dünyaya gelişi, Prudenzia'nın yanında oluşu, buluşmalarının verdiği mutluluğu daha da artırıyordu.</p>

  <p>Nicholas Lanier'yi daha iyi tanıdıkça ona olan hayranlığı artıyor, git gide deliler gibi tutuluyordu ona.</p>

  <p>Nicholas'yı, yalnız kendisi olarak değil, enerjisi, neşesi, çalışma gücü ve yeteneği, entelektüel ilgiler, için de seviyordu. Ayrıca Artemisa, Nicholas'nın ona taptığını duyumsuyordu. Karşılıklı birbirlerini sahip-lenişleri, Artemisia için sürekli yenilenen bir zevkti. Lanier ile el ele vermek bir baş döngüsü, bir esriklikti.</p>

  <p>Nicholas'nın giriştiği her işte, onu daha da coşturan büyük bir proje, başarı dolu bir gelecek umuyordu. Bu aşırı hayranlıktan korkuya kapılıyor ve boşu boşuna birkaç hata, herhangi bir kusur arıyordu.</p>

  <p>Nicholas Lanier'ye gelince, kadınının yanında tam bir mutluluğa erişiyordu. Tüm arzularının doyuma ulaşması, bunun, resim tarihinin en güzel tablolarını elde etmek için verilen büyük savaşımla iyice kızışmasının, Venedik'e koşa koşa gelirkenki beklentilerini gerçekleştirmiş olmanın mutluluğunu veriyordu ona.</p>

  <p>Artemisia'dan öylesine hoşnuttu ki, anlaşmalarından, birlikteliklerinden öylesine mutlu oluyordu ki, bazen Attemisia'nın başka isteklerinin, başka ilgi ve menfaatlerinin olabileceğini unutuyordu.</p>

  <p>Doğruyu söylemek gerekirse, unutmuyordu. İş arkadaşında istediği, onda bulabildiği huzur-ki o bu kadarını beklemiyordu-görevlerinin zorunlu kıldığı her şeye uysalca boyun eğişinde olsun, ona gösterdiği mutlak bağlılıkta olsun, sergilediği rahatlık, bazen Lanier'yi onun varlığını ihmale, en azından Artemisa Gentilesch'nin yapıtlarını ihmale dek götürüyordu.</p>

  <p>Genç kadın bütün çabalarına karşın, Nicholas Lanier'nin ardı arkası kesilmez kaygı ve saplantılarını değiştiremiyordu. Saygılı, yumuşak ve yaşamını onunla paylaşmakla Artemisia'nın verdiği onura garkolmuş biri olarak Lanier ona gereğinden fazla ilgi gösteriyor, onu sorularıyla sıkıyordu. İşlerinin ve ilişkilerinin karmaşıklığı, verilen yanıtların sesini bastırıyordu. Güçlü duygusal sarsıntılar içindeki Lanier, yalnızca tutkunun sesine kulak veriyordu: Artemisia'ya, koleksiyona ve satışa olan tutkusunun...</p>

  <p>Resim uzmanları, karşı uzmanlar, fiyat listeleri, dökümler, istekler, karşı yazılar: Venedik'ten Mantova'ya, oradan İtalya'da dolanıp duruyorlardı, dörtnala giden habercileri, bazen özel ulak ve mektupları geçmeyi başanyorlardı.</p>

  <p>"15 Haziran tarihli mektubunuza cevaptır, diye yazmaktadır Daniel Nys, Dük Gonzague'a. Tarih 10 Temmuz 1627: 'Benim keseyi' (Nicholas Lanier) elli bin Mantova ecu'sünden daha fazla bir ödemeyi kabule ikna edeyim derken bitkin düştüm. Nice kavgadan sonra, 'benim kese' ve ben Mantova'ya dönmemiz gerektiğinden, son bir çabayla, fiyat üstünde tartışmak konusunda anlaştık. Öte yandan şu akik kal postası ve öteki sert taşlara bayıldım, bunlara sabit bir fiyat önerisi götürdümk, kendileri bu konudaki tek karar sahibir."</p>

  <p>"Zat-ı Alileri bizi Mantova'da, evinde ağırlamayı öneriyor," demektedir on beş gün sonraki mektubunda. "Layık olmadığım çok büyük bir iltifat, bir bağış. Eğer dikkate değerse ve işe yarayacaksa büyük bir sevinçle kabul ederim. Sanırım bir handa görüşsek daha iyi olacak, orada kimse bizi tanımaz."</p>

  <p>"Perşembe akşamı, gece karanlığında, Murano Villası'na geldik.</p>

  <p>Gemiyle ikinci parti tablo geldi, aldım," diye bildirmektedir 4</p>

  <p>Eylülde, çarşamba günü bu işle görevli memurunuza ödeme yapacağım Senyor Crestino."</p>

  <p>Vincenzo de Gonzague'ın görevli memuru, 6 Eylül günü efendisine gönderdiği bir mesajda:</p>

  <p>"Daniel Nys, bana ödeme yapmayı kabul etmiyor!" demektedir.</p>

  <p>"Daniel Nys'nin neden olduğu sıkıntıları var, satıştan her yanı haberdar etmiş galiba!" diye sızlanır hemen bir hafta sonrasında.</p>

  <p>Venedik halkı bile, bu alışveriş konusunda aşağılayıcı dedikodularda bulunmuştur. [...] Bunun üzerine Nys bana bu bilgilerin kendisinden çıkmadığını, tablolarımıza göz dikenlerin, ele geçirmek isteyenlerin, paralı casusları tarafından çıkarıldığını söyledi yanıt olarak. O da bundan kişisel olarak üzüntü duyduğunu söylüyor [...]."</p>

  <p>Nihayet, 22 Eylül 1627'de, Gonzague'ların görevli memuru -Mantova dönüşü- Venedik Büyükelçisi'ne üzüntülerini bildiren şu mektubu gönderir:</p>

  <p>"Altesleri, Zat-ı Şahaneleri, Dük Vincenzo'nun evine, tablolarının satışı konusunda ve bu satışın söylentilerinin yarattığı ciddiyet konusunda ve razı olduğu düşük fiyatların hazinesine zarar verecek biçimde davrandığı konusunda bağırıp çağıranlardan duyduklarımı konuşmaya gittim[...] Altesleri her şeyi dinledi ve benden size çok gizli kaydıyla mühürlü bir mektup yazmamı rica etti [...]</p>

  <p>Heykellerimizi, bütün eşyaları, bütün tablolarımızı kurtarmanın, yeniden almanın yolu var mıdır, yok mudur, bir araştırma yapmanızı istedi. Onları parayla mı geri alırız? Yoksa zorla mı? Ya da Murano'dan kaçırarak mı? Bu konuda bilgi edinmek isteyen Alteslerine bir mektup gönderebilirsiniz. Bu satışın şöhretinize verdiği zararı belirtiniz. Ben doğrudan ona, ne çok ağladığımızı -sizin ve benim- anlattım. Çok etkilendi. Niyetimizi kimse anlamasın diye mektubunu Alteslerine kendi ellerimle vereceğim. Öte yandan, Altesleri bana anlattıklarınıza uygun biçimde tasvir ettiğim şu cüce kadına tutuldu adeta. Bu cüceyi kesinlikle istiyor, her yolu denemenizi istiyor, onu kaçırmak zorunda kalsak bile. Altesleri size bu tür işlere eli yatkın birtakım adamlar, bir atlı araba ve gerekli olacak her şeyi gönderecek. Tanrı aşkına, şu iğrenç satış nedeniyle üzüntüye kapılan Alteslerini teselli edecek ve ona unutturacak şu yaratığı getirmek için elinizden geleni yapın."</p>

  <p>Vincenzo de Gonzague'ın danışmanları tablolarını ne pahasına olursa olsun yeniden mülkiyetine geçirmesi için sıkıştırdığı bir zamanda Mantova Dukalık Sarayı'nın pencereleri altında toplanan küçük topluluk, sıkıntılarını dile getirirken ve kentteki burjuva sınıfı koleksiyonun geri alınması için gereken parayı bir araya getirmişken, yepyeni zorluklar ortaya çıkıyordu.</p>

  <p>Bu kez sıkıntıları Londra'dan, Artemisia'nın aşığının isteklerine karşı koymayı düşünen Gentileschi'nin oğullarının şahsından kaynaklanıyordu.</p>

  <p>Lanier'in Londra'da bulunmadığı süre boyunca, Orazio, Kral I. Charles'ı ikinci büyük bir İtalyan koleksiyonunun, Cenova pazarında Napolili bir sanatseverin satışa çıkardığı tablolar bütününü ele geçirmek için ikna etmişti. Orazio bu bilgiyi, Ligürya kıyılarında yerleşmiş olan erkek kardeşi ünlü ressam Aurelio Lomi'nin ailesinden almıştı. Oğulları Francesca ve Giulio Gentileschi 28 Ağustos 1627 günü, öngörüldüğü gibi, müzisyen Nicholas Lanier ile İtalya'da^ buluşmak üzere gemiye binmişlerdi. Ama, Francesco ve Giulio, Lanier'in emirlerinin ötesine geçmeye, onun tavsiye ve uyarılarına kulak asmamaya niyetliydiler. Babalarının buyruklarına uyarak bundan böyle tek başlarına İngiliz hükümdarı için tablolar ele geçirerek kraliyetin lütfuna erişmenin yollarını arıyorlardı. Onlar da bu konuda çok uzman değiller miydi? Orazio Gentileschi okulunda formasyon almış iki sanatçı değil miydiler? Tablo ekspertizi bir müzisyenden, bu işte daha bilgili iki ressam!</p>

  <p>Lanier Venedik'ten ayrılıp dörtnala Cenova'ya koşmuştu.</p>

  <p>Artemisia'nın kardeşlerinin, Gonzague'larınki kadar değeri olmayan yapıtları satın alarak kendisinin onca gereksinin} duyduğu kraliyet hazinesini, har vurup harman savurmasından korkuyordu. Mantova ile görüşmeleri kesmek zorunda olduğu için öfkelenen Lanier, o çok önemli dönemde dön yüz kilometrelik yolu dört günde almıştı.</p>

  <p>Onun özelliklerinden biri olan müthiş enerjisiyle Lanier, Cenova'da sadece yirmi dön saat kaldı. Tuvalleri inceleyecek, İngiltere'deki bankacısının Cenovalı iş ortağıyla buluşacak, Francesca ve Giulio Gentileschi tarafından alınacak en ufak eşyaya bile göstereceği vetosunu açıklayacak kadar bir zaman.</p>

  <p>Artemisia'nın kardeşleri hesaba alınmayacak adamlar değillerdi.</p>

  <p>Eğer babalarının vasiliğini kabul etmişlerse, onu gittiği her yerde izliyorlarsa, onun buyruklarını yerine getiriyor ve otoritesini kabul ediyorlarsa, o zaman, bir başkasının çıkıp da onlara kaba ve zorbaca davranmasına izin veremezlerdi.</p>

  <p>Giulio, Lanier'in peşine düştü. Bir açıklama, özür dileme istiyorlardı kesinlikle. Özellikle de para istiyorlardı para!</p>

  <p>Lanier acaba onların yol masraflarını karşılayacak mıydı? Çabalan boşa mı çıkacaktı? Onları Cenova'da tutacak mıydı?</p>

  <p>1627 yılının Kasım ayında, Artemisia, kendisini yeniden çocukluğunun aile aşireti içinde bulacaktı: gürültülü bir aşiret, kin güden ve paraya doymayan...</p>
</body>
</html>
