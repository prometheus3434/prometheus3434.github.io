<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>6.html</title>
    <meta name="Adept.resource" value="urn:uuid:2861d9c3-fdb4-408b-b901-e9c99afaefe4"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x6.html" xml:lang="tr-TR" class="calibre1">
			<div class="calibre1">
				<p class="anabaslik" id="toc_marker-2"><span class="char-style-override5">İ</span><span class="char-style-override5">kinci Yayıma </span><span class="char-style-override5">[B] </span><span class="char-style-override5">Önsöz</span></p>
				<p class="paragraf7">Usun ilgi alanına giren bilginin işlenişinin bir bilimin güvenilir yolunu izleyip izlemediği sonuçtan hemen saptanabilir. Birbiri ardına yapılan inceden inceye hazırlıklardan sonra hedefine yaklaşır yaklaşmaz durdurulunca, ya da, ona erişmek için sık sık geriye dönmesi ve yeniden bir başka yola düşmesi gerekince, benzer olarak, değişik katkıların ortak bir amacı izlemelerini sağlamak olanaklı olmayınca, o zaman böyle bir incelemenin henüz bir bilimin güvenilir yolunun çok uzağına düştüğü, tersine ancak karanlıkta el yordamıyla yapılan bir arama tarama olduğu kanısına varılabilir. Bu yüzden eğer olanaklıysa bu yolu bulmak usa bir hizmet olacaktır, üstelik böylelikle üzerine düşünmeksizin önceden kabul edilen amaçlarda kapsanan pekçok şeyden yararsız olduğu için vazgeçmek zorunlu olsa bile.</p>
				<p class="paragraf8"><span>Mantığın en eski zamanlardan bu yana bu güvenilir yolu izlediği olgusu </span><span class="char-style-override4">Aristoteles</span><span>’ten bu yana geriye doğru tek bir adımın bile gerekmemiş olmasından açıktır — eğer kimi vazgeçilebilir kurnazlıkların uzaklaştırılmasını ya da bildirimlerin daha duru belirlenimlerle sunulmasını bilimin güvenilirliğini olmaktan çok inceliğini ilgilendirmeleri ölçüsünde iyileştirmeler olarak görmezsek. Ayrıca belirtmeye değer ki, Mantık bugüne dek ileriye doğru da hiçbir adım atabilmiş değildir, ve bu yüzden tüm görünüşe karşın kapanmış ve tamamlanmış olarak durmaktadır. Çünkü kimi yeniler bir yandan değişik bilgi yetileri (imgelem yetisi, kavrayış keskinliği) üzerine </span><span class="char-style-override4">ruhbilimsel</span><span> bölümler, öte yandan bilginin kökeni üzerine ya da nesnelerin türlülüğüne göre değişik pekinlik türleri üzerine </span><span class="char-style-override4">metafiziksel </span><span>bölümler (idealizm, kuşkuculuk vb.), ve bir başka yandan da önyargılar (bunların nedenleri ve çareleri) üzerine </span><span class="char-style-override4">insanbilimsel</span><span> bölümler katarak onu genişletmeyi düşünmüşlerse de, bunlar bu bilimin kendine özgü doğası konusundaki bilgisizliklerinden doğmuştur. Eğer bilimlerin birbirlerinin sınırları ötesine geçmelerine izin verilirse, sonuç genişlemeleri değil ama bozulmaları olacaktır; buna karşı Mantığın sınırları bütünüyle sağın olarak belirlenmiştir, çünkü o öyle bir bilimdir ki biricik işlevi tüm düşüncenin (ister </span><span class="char-style-override4">a priori</span><span> isterse görgül olsun, kökeni ya da nesnesi ne olursa olsun, anlıklarımızda ister olumsal isterse doğal hangi engellerle karşılaşırsa karşılaşsın) biçimsel kurallarını ayrıntılı olarak açımlamak ve tam olarak tanıtlamaktan başka birşey değildir. </span></p>
				<p class="paragraf8"><span>Mantık böylesine başarılı olmuşsa, bu üstünlüğünü yalnızca sınırlanmışlığına borçludur, çünkü böylelikle tüm </span><span>bilgi nesnelerini olduğu gibi bunların ayrımlarını soyutlamasında da aklanır, giderek böyle bir soyutlamada bulunma yükümlülüğü altında durur, ve dolayısıyla onda </span><span>anlak kendi kendisinden ve biçiminden başka hiçbirşey ile ilgilenmez. Ama </span><span>usun bilimin güvenilir yoluna girmesi doğallıkla çok daha güç olacak, çünkü yalnızca kendi kendisiyle değil ama nesnelerle de ilgilenmesi gerekecektir; buna göre bir </span><span class="char-style-override4">önöğreti</span><span> olarak </span><span>Mantık bir bakıma yalnızca bilime açılan bir penceredir; ve bilgiler söz konusu olduğunda bunlar üzerine herhangi bir yargıda bulunabilmek için bir mantığın gerekli olmasına karşın, gene de bu bilgilerin kazanılması için bakılacak yer sözcüğün tam ve nesnel anlamıyla bilimlerin kendileri olacaktır.</span></p>
				<p class="paragraf8"><span>Bu bilimlerde usun da yer alması gerektiği ölçüde, onlarda </span><span class="char-style-override4">a priori</span><span> bilinen birşey olmalıdır, ve bu bilgi kendi nesnesiyle ikili bir yolda ilişkili olabilir — ya bu nesneyi ve kavramını (ki başka bir yerden veriliyor olmalıdır) yalnızca </span><span class="char-style-override4">belirlemek</span><span>, ya da o denli de </span><span class="char-style-override4">edimsel kılmak</span><span>. Birincisi usun </span><span class="char-style-override4">kuramsal</span><span>, ikincisi </span><span class="char-style-override4">kılgısal</span><span> bilgisidir. Her ikisinde de </span><span class="char-style-override4">arı </span><span>bölüm — kapsamı ne denli büyük ya da küçük olursa olsun —, eş deyişle, usun nesnesini bütünüyle </span><span class="char-style-override4">a priori</span><span> belirlediği yer, öncelikle ve kendi başına ele alınmalı ve başka kaynaklardan gelmiş olanlar onunla karıştırılmamalıdır; çünkü eğer işler kötüye gidecek olursa, hangi gelir bölümünün giderleri taşıyabileceğini ve hangilerinde kesinti yapılması gerektiğini saptamaksızın her içeri girene körü körüne ödemede bulunmak kötü bir ekonomi olacaktır.</span></p>
				<p class="paragraf8"><span class="char-style-override4">Matematik</span><span> ve </span><span class="char-style-override4">Fizik </span><span>nesnelerini </span><span class="char-style-override4">a priori</span><span> belirlemeleri gereken iki kuramsal us bilimidir. Ama birincisi bütünüyle arı iken, ikincisi ise ustan daha başka bilgi kaynaklarına dayanmakla ancak bölümsel olarak arıdır. </span></p>
				<p class="paragraf8"><span class="char-style-override4">Matematik</span><span> daha insan usunun tarihinin eriştiği en erken zamanlardan bu yana o hayranlık verici Yunan ulusunda bir bilimin güvenilir yoluna girmişti. Ama Matematik için o krallara yaraşır yolu bulmanın, ya da daha doğrusu onu kendi için üretmenin, usun salt kendi kendisi ile ilgilenmesini gerektiren Mantık durumunda olduğu denli kolay olduğu düşünülmemelidir. Tersine, inanıyorum ki (özellikle </span><span>Mısırlılar arasında) uzunca bir süre el yordamıyla ilerleme aşamasında kalmıştır ve dönüşüm tek bir insanın talihli düşüncesi tarafından üretilen bir </span><span class="char-style-override4">devrime</span><span> yüklenmelidir; onun denemeleri yoluyladır ki insanın tutması gereken yol bundan böyle kalıcı bir kazanım olmuş ve bilimin izleyeceği güvenilir yol tüm zamanlar için ve sonsuz bir uzam içerisinde açılmış ve gösterilmiştir. Düşünme yolundaki bu devrimin — ki ünlü Ümit Burnunu dönen deniz yolunun bulunuşundan çok daha önemliydi — ve onu ortaya çıkaran talihli bireyin tarihi bize dek ulaşmış değildir. Gene de </span><span class="char-style-override4">Diogenes Laertius</span><span> tarafından bize iletilenlerde geometrik belgitlemelerin en önemsiz olan ve sıradan yargı için bir tanıtlama bile gerektirmeyen temellerinin ünlü bulucularının adlarının verilmesi bu yeni yolun ilk görüntüleri tarafından ortaya çıkarılan değişimin anısının matematikçilere olağanüstü önemde görünmüş olması gerektiğini ve böylelikle unutulmuşluğu aştığını göstermektedir. </span>İ<span>kizkenar üçgenin özelliklerini belgitleyen ilk insanın (bu </span><span class="char-style-override4">Thales </span><span>ya da başka biri olabilir) kafasında bir ışık çakmış olmalıdır; çünkü şekilde ya da onun salt kavramında gördüklerini izlemesi ve bir bakıma bunlardan onun özelliklerinin bilgisini çıkarması gerekmediğini, ama kavramların kendilerine göre onda </span><span class="char-style-override4">a priori</span><span> düşündüklerini ve (yapılaştırma yoluyla) kurduklarını</span><span class="dipp"><a href="#footnote-225-1" id="footnote-225-1-backlink">1</a></span><span> ortaya koyması gerektiğini, ve birşeyi </span><span class="char-style-override4">a priori</span><span> güvenilir bir yolda bilmek için o şeye onun kavramı ile uyumlu olarak kendisinin ona vermiş olduklarından zorunlu olarak çıkanlardan başka birşey yüklememesi gerektiğini bulmuştu.</span></p>
				<p class="paragraf8"><span>Doğa Bilimine gelince, bilimin yüksek yoluna girmesi çok daha yavaş oldu; çünkü ancak bir buçuk yüzyıl önceydi ki usta </span><span class="char-style-override4">Bacon</span><span>’ın önerisi bir yandan bu buluşun ortaya çıkmasına neden olmuş, öte yandan daha şimdiden onun yolunda olanları esinlendirmişti. Bu durumda da buluş düşünme yolunda hızla yer alan devrim yoluyla açıklanabilir. Burada Doğa Bilimini yalnızca </span><span class="char-style-override4">görgül</span><span> ilkeler üzerine dayandığı düzeye dek irdeleme altına alacağım. </span></p>
				<p class="paragraf8"><span class="char-style-override4">Galileo</span><span> ağırlıklarını önceden kendisinin belirlediği küreleri eğik düzlemde yuvarlayınca, ya da </span><span class="char-style-override4">Torricelli</span><span> havaya kendisinin önceden bildiği bir su sütununa eşit bir ağırlığı taşıtınca, ya da daha yakın zamanlarda </span><span class="char-style-override4">Stahl</span><span> metalleri onlara birşeyler ekleyerek ve sonra bunları geri çekerek oksitleyince ve sonra yeniden metale dönüştürünce,</span><span class="dipp"><a href="#footnote-225-2" id="footnote-225-2-backlink">2</a></span><span> — bütün bunlarla tüm doğa araştırmacıları üzerinde bir ışık çaktı. </span><span>Usun ancak kendi tasarına göre kendi ürettiklerini bildiğini, yargısının değişmez yasalarla uyum içindeki ilkeleri ile önden gitmesi ve Doğanın zorunlu olarak onun sorularını yanıtlaması gerektiğini, ama kendini bir bakıma Doğanın gösterdiği ipuçlarını izlemeye bırakmaması gerektiğini kavradılar; çünkü önceden saptanmış bir tasara göre yapılmayan olumsal gözlemler hiçbir biçimde zorunlu bir yasa ile bağdaşmayacaklardır, ki gene de usun aradığı ve gereksindiği bu yasadan başka birşey değildir. Us bir elinde ilkeleri — ki yalnızca bunlar uyum içindeki görüngülere bir yasanın geçerliğini verirler —, ve ötekinde bu ilkelere göre tasarladığı deney ile doğaya hiç kuşkusuz ondan öğrenmek için yaklaşmalıdır; ama bunu kendini öğretmenin söylemek istediği herşeyi dinlemeye bırakan bir öğrencinin değil, tersine tanığı kendi ortaya sürdüğü soruları yanıtlamaya zorlayan bir yargıcın niteliği içinde yapmalıdır. Böylece giderek Fizik bile kendi düşünme yolu için öylesine kazançlı olmuş olan devrimi öyle ilginç bir buluşa borçludur ki, buna göre us doğadan öğrenmesi gereken ve kendi başına bilemeyeceği şeyleri doğada aramak (ona yüklememek), ve gene de bunu doğaya kendisinin koymuş oldukları ile uyum içinde yapmak zorundadır. </span>İ<span>lk kez böylelikledir ki doğa bilimi yüzyıllar boyunca yalnızca el yordamıyla ilerlemeye çalıştıktan sonra bir bilimin güvenilir yoluna girmiştir.</span></p>
				<p class="paragraf8"><span>Baştan sona yalıtılmış kurgul bir us bilimi olarak </span><span class="char-style-override4">Metafizik </span><span>kendini bütünüyle deneyimden öğrenmenin üzerine yükseltir; dahası, bunu yalnızca kavramlar yoluyla yaptığı için (matematik gibi kavramların sezgi üzerine uygulanması yoluyla değil), onda usun kendi kendisinin öğrencisi olması gerekir. Ama tüm geri kalan bilimlerden daha eski olmasına karşın, ve üstelik bunlar herşeyi yokeden bir barbarlığın dipsiz uçurumunda yutulacak olsalar bile varlığını sürdürecek olmasına karşın, yazgısı bugüne dek ona bir bilimin güvenilir yolunda olmanın doyumunu verememiştir. Çünkü us onda sürekli olarak takılıp kalır, üstelik en sıradan deneyimin doğruladığı yasaları (kendi ileri sürdüğü gibi) </span><span class="char-style-override4">a priori</span><span> anlamayı istediği zaman bile. Onda yolun biteviye baştan alınması gerekir, çünkü bizi istediğimiz yönde ilerletmediği görülür. Ve yandaşlarının ileri sürdükleri noktalarda anlaşıp anlaşmadıklarına gelince, bundan henüz öylesine uzaktırlar ki, tersine, Metafizik güçlerini baştan sona bir tür savaş oyununda denemeyi isteyenlerin bir kavga alanı olmaya yazgılanmış görünür. Orada henüz hiç kimse herhangi bir kavgada en küçük bir toprak parçası bile kazanamamış, utkusunu kalıcı bir iyelikle taçlandıramamıştır. Böylece, tüm ikircimin ötesinde, metafiziğin yöntemi bugüne dek bir el yordamından, ve, en kötüsü, salt kavramlar arasında bir el yordamından başka birşey olamamıştır. </span></p>
				<p class="paragraf8"><span>Öyleyse bugüne dek bu alanda bilim için güvenilir bir yolun bulunamamış olmasının nedeni nerede yatar? Acaba olanaksız birşey midir? O zaman doğa niçin usumuzun başına bu yatıştırılamaz çabayı dolamıştır, sanki o yolu araştırması en önemli sorunlarından biriymiş gibi? Dahası, eğer usumuz bizi bilme merakımızın yöneldiği en önemli noktalardan birinde yalnızca terk etmeyip bir de oyalamalarla geciktiriyor ve en sonunda aldatıyorsa, ona güvenmek için nedenlerimizin olduğunu düşünebilir miyiz! Ya da, eğer yol şimdiye dek yalnızca gözden kaçırılmışsa, o zaman yenilenecek araştırma çabaları durumunda bizi öncelemiş başkalarından daha şanslı olacağımız umudunu aklayacak herhangi bir belirti var mıdır?</span></p>
				<p class="paragraf8"><span>Birden ortaya çıkıveren tek bir devrim yoluyla bugünkü durumlarına ulaşmış olan matematik ve doğa bilimi örneklerinin onlara öylesine büyük üstünlüğü kazandırmış olan düşünme yolunun dönüşümündeki özsel noktaları irdelemek için yeterince dikkate değer olduklarını düşünüyorum; ve öyle görünür ki, yine aynı nedenle, us bilgileri olarak Metafizik ile andırımlarının izin verdiği ölçüde burada hiç olmazsa bir deneme olarak onlara öykünme girişiminde bulunabiliriz. Bugüne dek tüm bilgimizin kendini nesnelere uydurması gerektiği varsayılmıştır; ama onlara ilişkin herhangi birşeyi kavramlar yoluyla </span><span class="char-style-override4">a priori</span><span> saptama ve bilgimizi bu yolla genişletme girişimleri bu varsayım altında boşa çıkmıştır. Öyleyse, bir kez de nesnelerin kendilerini bilgimize uydurmaları gerektiği varsayımı altında Metafiziğin görevinde daha iyi sonuç alıp alamayacağımızı sınayabiliriz. Bu istenilen şey ile, e.d. nesnelerin bir </span><span class="char-style-override4">a priori</span><span> bilgisinin olanağı ile, e.d. onlar daha bize verilmeden üzerlerine birşeyler saptama amacı ile çok daha iyi uyuşur. Burada durum öyleyse </span><span class="char-style-override4">Kopernik</span><span>’in ilk düşüncesi durumunda olduğu gibidir. Gök cisimlerinin devimlerini bütün bir yıldızlar kümesinin gözlemcinin çevresinde döndüğü varsayımı altında açıklamada iyi bir sonuç alamadığını görünce, Kopernik gözlemcinin kendisini döndürüp, buna karşı yıldızları dinginlikte tuttuğu zaman daha başarılı olup olamayacağını araştırmıştı. Metafizikte de, nesnelerin </span><span class="char-style-override4">sezgisi</span><span> açısından benzer bir yol denenebilir. Eğer sezgi kendini nesnelerin yapılarına uydurmak zorundaysa, bunlar üzerine herhangi birşeyin nasıl </span><span class="char-style-override4">a priori</span><span> bilinebileceğini düşünemiyorum; ama nesne (duyu nesnesi olarak) kendini sezgi yetimizin yapısına uydurmalıysa, o zaman bu olanağı kolayca anlayabilirim. Ama, eğer birer bilgi olacaklarsa bu sezgilerde durup kalamayacağım için, tersine bunları tasarımlara dönüştürüp nesne olarak herhangi birşey ile ilişkilendirmem ve bu nesneyi onlar yoluyla belirlemem gerektiği için, </span><span class="char-style-override4">ya</span><span> bu belirlenimi ortaya çıkarmamı sağlayan </span><span class="char-style-override4">kavramların</span><span> nesneye uyduklarını varsayabilirim — ki bu durumda yine nesneler üzerine herhangi birşeyi </span><span class="char-style-override4">a priori</span><span> bilebilmenin yolunda yatan aynı güçlükle karşılaşırım; </span><span class="char-style-override4">ya da</span><span> nesnelerin, ya da yine aynı şey, </span><span class="char-style-override4">deneyimin </span><span>— ki nesneler (verili nesneler olarak) yalnızca onda bilinirler — bu kavramlara uygun düştüklerini varsaymalıyımdır — ki bu durumda daha kolay bir çıkış yolu hemen görünür, çünkü deneyimin kendisi kuralları benim kendimde olan anlağın gereksindiği bir bilgi türüdür. Bu kurallar daha bana nesneler verilmeden bende oldukları için </span><span class="char-style-override4">a priori </span><span>varsayılmalıdırlar ve </span><span class="char-style-override4">a priori</span><span> kavramlarda anlatılırlar. Buna göre tüm deneyim nesneleri kendilerini zorunlu olarak bu kavramlara uydurmalı ve onlarla bağdaşmalıdırlar. Nesnelere gelince, yalnızca us yoluyla ve hiç kuşkusuz zorunlu olarak düşünülüyor oldukları, ama (en azından usun onları düşündüğü yolda) hiçbir biçimde deneyimde verilemedikleri sürece, onları düşünme girişimi (çünkü gene de düşünülmeye izin vermelidirler) buna göre yeni düşünme yöntemi olarak varsaydığımız şey için, eş deyişle, şeylere ilişkin olarak ancak onlara kendi koyduklarımızı </span><span class="char-style-override4">a priori</span><span> biliriz biçimindeki yaklaşımımız için bulunmaz bir denek taşı olacaktır.</span><span class="dipp"><a href="#footnote-225-3" id="footnote-225-3-backlink">3</a></span></p>
				<p class="paragraf8"><span>Bu girişim dilediğimiz ölçüde başarılıdır, ve Metafiziğe ilk bölümünde — ki </span><span class="char-style-override4">a priori</span><span> kavramlarla ilgilidir ve deneyimde bunlara karşılık düşen nesneler onlarla uyumlu olarak verilebilirler — bir bilimin güvenilir yolu için söz verir. Çünkü bu yeni düşünme yoluna göre </span><span class="char-style-override4">a priori</span><span> bilginin olanağı bütünüyle açıklanabilir, ve daha da ötesi, deneyim nesnelerinin toplamı olarak Doğanın temelinde </span><span class="char-style-override4">a priori</span><span> yatan yasalar için yeterli tanıtlar sağlanabilir — ki bunların ikisi de daha önceki yöntemlere göre olanaksızdı. Ama </span><span class="char-style-override4">a priori</span><span> bilme yetimizin bu çıkarsamasından Metafiziğin ilk bölümünde tuhaf olan ve ikinci bölümde ilgilenilen bütün bir amacı açısından görünüşte çok zarar veren bir sonuç doğar: Onunla hiçbir zaman olanaklı deneyimin sınırını aşamayacak olmamıza karşın, gene de bu bilimin özsel sorunu bu sınırı aşmaktan başka birşey değildir. Ama tam burada </span><span class="char-style-override4">a priori</span><span> us bilgimizin o ilk değerlendirmesinin sonuçlarının doğruluğunu sınayabilecek bir deney yatar, çünkü bu bilgi yalnızca görüngüler ile ilgiliyken, buna karşı kendi için edimsel olmasına karşın bizim için bilinemez olan </span><span>kendinde şeyi öte yanda bırakır. Çünkü bizi zorunlu olarak deneyimin ve tüm görüngülerin sınırlarının ötesine geçmeye iten şey </span><span class="char-style-override4">koşulsuzun </span><span>kendisidir ki, us koşullu herşey için, ve böylelikle koşullular dizisini tamamlayabilmek için, bunu kendilerinde şeylerde zorunlu olarak ve tam bir hakla ister. Eğer deneyim bilgimizin kendisini kendilerinde şeyler olarak nesnelere uydurduğu sayıltısı üzerine koşulsuzun </span><span class="char-style-override4">çelişki olmaksızın düşünülemeyeceği</span><span> bulunursa, ve buna karşı bize verildikleri biçimiyle şeylere ilişkin tasarımlarımızın kendilerinde şeyler olarak onlara uygun düşmedikleri, tersine bu nesnelerin görüngüler olarak kendilerini tasarım kipimize uydurdukları varsayılırsa, o zaman </span><span class="char-style-override4">çelişki yiter</span><span>; ve buna göre koşulsuz ile onları bildiğimiz ölçüde (bize verili oldukları ölçüde) şeylerde değil, ama onları bilmediğimiz ölçüde kendilerinde şeylerde karşılaşılacaksa, o zaman açıktır ki başlangıçta salt bir deneme olarak varsaydığımız şey doğrulanmış olur.</span><span class="dipp"><a href="#footnote-225-4" id="footnote-225-4-backlink">4</a></span><span> Ama kurgul usa duyulurüstünün bu alanında tüm ilerleme böylece yadsındıktan sonra, gene de her zaman usun kılgısal bilgisinde koşulsuza ilişkin o aşkın us kavramını belirlemek için veriler bulunup bulunmadığını, ve böylece, yalnızca kılgısal açıdan olanaklı </span><span class="char-style-override4">a priori</span><span> bilgilerimizle, metafiziğin dileğine uygun olarak, olanaklı tüm deneyimin sınırlarının ötesine geçip geçemeyeceğimizi araştırma görevi önümüzde kalır. Böyle bir süreçte kurgul us bize en azından belli bir genişlik için her zaman bir yer sağlamıştır; ve eğer bunu boş bırakması gerekmişse, gene de bunu usun kılgısal verileri yoluyla — eğer yapabiliyorsak — doldurma yolu önümüzde açık durmakta, giderek onun tarafından bunu yapmaya çağrılmaktayızdır.</span><span class="dipp"><a href="#footnote-225-5" id="footnote-225-5-backlink">5</a></span></p>
				<p class="paragraf8"><span>Metafizikte bugüne dek süregelen yordamı dönüştürmeye yönelen ve bunu geometricilerin ve doğa araştırmacılarının örneklerine göre tam bir devrim yoluyla yerine getirmeyi üstlenen bu girişim arı kurgul usun bu </span><span class="char-style-override4">Eleştiri</span><span>’sinin görevini oluşturur. Bu bir yöntem incelemesidir, bilimin kendisinin bir dizgesi değil; ama gene de sınırları açısından olduğu gibi bütün bir iç eklemlenişi açısından da bilimin tam bir taslağını çizer. Çünkü arı kurgul usun öylesine kendine özgü bir yanı vardır ki, yetilerini kendi düşünce nesnelerini seçme yollarındaki türlülüğe göre ölçer, giderek sorunlarını ortaya koymanın çeşitli yollarının tam bir sıralamasını yapabilir ve böylece bütün bir ön taslağı bir metafizik dizgesi olarak saptayabilir ve saptaması gerekir. Çünkü, ilk noktaya gelince, </span><span class="char-style-override4">a priori</span><span> bilgide nesnelere düşünen öznenin kendisinden türettiğinden başka hiçbirşey yüklenemez; ve ikinci noktaya gelince, arı us bilginin ilkeleri açısından bütünüyle yalıtılmış, kendi için kalıcı bir birliktir ki, onda, tıpkı örgensel bir cisimde olduğu gibi, her bir üye tüm başkaları uğruna ve tümü her biri uğruna oradadır, ve hiçbir ilke aynı zamanda bütün bir arı us kullanımı ile </span><span class="char-style-override4">tüm</span><span> bağıntısı içinde yoklanmış olmaksızın güvenilir olarak </span><span class="char-style-override4">bir</span><span> bağıntı içinde alınamaz. Bu yüzden Metafiziğin nesneler ile ilgilenen başka hiçbir us bilimi ile paylaşamadığı ender bir üstünlüğü daha vardır ki (çünkü </span><span class="char-style-override4">Mantık</span><span> yalnızca genel olarak düşüncenin biçimi ile ilgilenir), eğer bu </span><span class="char-style-override4">Eleştiri </span><span>tarafından bir bilimin güvenilir yoluna çıkarılacak olursa, kendine ait bilgilerin bütün bir alanını tam olarak kucaklayıp işini tamamlayabilir ve bunu gelecek kuşaklar için hiçbir eklemenin yapılamayacağı bir temel çerçeve olarak kullanıma bırakabilir, çünkü yalnızca ilkeler ve bunların kullanımlarının yine kendisi tarafından belirlenen sınırları ile ilgilenir. Buna göre, temel bilim olarak bu eksiksizliğe ulaşmak zorundadır ve ona ilişkin olarak şu sözler söylenebilir olmalıdır: </span><span class="char-style-override4">nil actum reputans, si quid superesset agendum</span><span> [</span><span class="char-style-override4">geriye yapılacak şeyler kaldığı sürece, hiçbirşey yapılmış saymadı</span><span>].</span></p>
				<p class="paragraf8"><span>Ama ne tür bir hazinedir bu, diye sorulacaktır, gelecek kuşaklara bırakmayı düşündüğümüz? Nedir bu böyle </span><span class="char-style-override4">Eleştiri </span><span>yoluyla arıtılarak kalıcı bir durum kazanmış Metafizik? Bu çalışma üzerine yüzeysel bir gözlem sonucunda öyle görünebilir ki, yararı yalnızca </span><span class="char-style-override4">olumsuzdur,</span><span> çünkü bizi kurgul us ile hiçbir zaman deneyim sınırlarını aşmayı göze almama konusunda uyarır. Gerçekte ilk yararı da budur. Ama bu aynı zamanda </span><span class="char-style-override4">olumlu</span><span>dur, çünkü kurgul usu sınırlarının ötesine geçmeye götüren temel ilkeler gerçekte kaçınılmaz olarak us kullanımının </span><span class="char-style-override4">genişlemesine </span><span>değil ama, daha yakından bakıldığında, </span><span class="char-style-override4">daralmasına</span><span> yol açarlar, çünkü gerçekte ait oldukları </span><span>duyarlığın sınırlarını herşeyi kaplayacak denli genişletir ve böylece arı (</span><span>kılgısal) </span><span>us kullanımını bir yana atma gözdağını verirler. Buna göre, kurgul usu sınırlayan bir </span><span class="char-style-override4">Eleştiri </span><span>o düzeye dek hiç kuşkusuz </span><span class="char-style-override4">olumsuz</span><span>dur; ama bu yolla aynı zamanda kılgısal usun kullanımını sınırlayan ya da giderek onu yoketme gözdağını veren bir engeli ortadan kaldırdığı için, gerçekte </span><span class="char-style-override4">olumlu</span><span> ve oldukça önemli bir yararı da vardır. Bu böyle olunca hemen inanırız ki, arı usun saltık olarak zorunlu bir </span><span>kılgısal (ahlaksal) kullanımı vardır ve bunda kaçınılmaz olarak </span><span>duyarlığın sınırlarının ötesine geçer. Bunun için kurgul usun bir yardımına gereksinimi olmasa da, gene de kendi kendisi ile çelişkiye düşmemesi için onun karşı etkisine karşı bir güvence verilmelidir. Eleştirinin bu hizmetinin sağladığı </span><span class="char-style-override4">olumlu</span><span> yararı yadsımak böylece söz gelimi polisin de hiçbir olumlu yarar sağlamadığını, çünkü başlıca işinin yalnızca herkesin işini barış ve güvenlik içinde sürdürmesini sağlayabilmek için yurttaşın yurttaştan gördüğü şiddeti önlemek olduğunu söylemekle bir olacaktır. </span><span>Uzay ve zamanın yalnızca duyusal sezginin biçimleri ve böylece yalnızca görüngüler olarak şeylerin varoluşu için koşullar oldukları, ve dahası kavramlara karşılık düşen sezginin verilebilir olması dışında hiçbir anlak kavramımızın ve dolayısıyla şeylerin bilgisi için hiçbir öğenin olmadığı, buna göre bir nesnenin kendinde şey olarak değil ama ancak duyusal sezginin nesnesi olarak,e.d. görüngü olarak bir bilgisini taşıyabildi</span>ğ<span>imiz — tüm bunlar </span><span class="char-style-override4">Ele</span><span class="char-style-override4">ş</span><span class="char-style-override4">tiri</span><span>’nin analitik</span> <span>bö</span><span>lümünde tanıtlanacaklardır. Ve bundan hiç kuşkusuz usun olanaklı tüm kurgul bilgisinin yalnızca </span><span class="char-style-override4">deneyim</span><span> nesnelerine sınırlı olduğu sonucu çıkar. Ama aynı zamanda belirtmek gerek ki, bu nesneleri gerçi kendilerinde şeyler olarak </span><span class="char-style-override4">bilemiyor</span><span> olsak da, gene de en azından onları </span><span class="char-style-override4">düşünebilmemiz</span><span> gerektiği olgusu saklı kalmalıdır.</span><span class="dipp"><a href="#footnote-225-6" id="footnote-225-6-backlink">6</a></span><span> Yoksa bunu görünecek hiçbirşey olmaksızın görüngü gibi saçma bir önerme izleyecektir. Şimdi deneyim nesneleri olarak şeyler ve kendilerinde şeyler olarak aynı şeyler arasında </span><span class="char-style-override4">Eleştiri</span><span>’miz tarafından zorunlu kılınan ayrımın yapılmamış olduğunu varsayalım. O zaman nedensellik temel ilkesi ve dolayısıyla onun tarafından belirlenen doğa düzeneği etker nedenler olarak tüm şeyler açısından geçerli olacaktır. Bu durumda aynı varlık, söz gelimi insan ruhu söz konusu olduğunda, istencinin özgür olduğunu ve gene de aynı zamanda doğa zorunluğuna altgüdümlü olduğunu, e.d. özgür olmadığını açık bir çelişkiye düşmeksizin söyleyemezdim; çünkü ruhu her iki önermede de </span><span class="char-style-override4">tam olarak aynı anlamda</span><span>, eş deyişle genelde şey olarak (kendinde şey olarak) almışımdır ve önceleyen bir </span><span class="char-style-override4">Eleştiri </span><span>olmaksızın başka türlü alamazdım. Ama eğer </span><span class="char-style-override4">Eleştiri </span><span>nesnenin bir görüngü olarak ve bir kendinde şey olarak </span><span class="char-style-override4">ikili </span><span>bir anlamda alınması gerektiğini öğretmede yanılmıyorsa, eğer anlak kavramlarının çıkarsaması doğruysa, ve buna göre nedensellik temel ilkesi yalnızca ilk anlamdaki şeyler, eş deyişle deneyimin nesneleri oldukları ölçüde şeyler üzerinde geçerliyse, ama bu nesneler ikinci anlamda alındıklarında bu ilkeye altgüdümlü değillerse, o zaman bir ve aynı istencin görüngüde (görülebilir eylemlerde) zorunlu olarak doğa yasasına uygun olduğu ve bu düzeye dek </span><span class="char-style-override4">özgür olmadığı</span><span>, ve öte yandan bir kendinde şeye ait olarak o yasaya altgüdümlü olmadığı ve dolayısıyla </span><span class="char-style-override4">özgür</span><span> olduğu hiçbir çelişkiye düşülmeksizin düşünülebilir. Bu son yandan bakıldığında, ruhum kurgul us yoluyla (ve hiçbir biçimde görgül gözlem yoluyla) </span><span class="char-style-override4">bilinemez;</span><span> ve öyleyse duyulur evrende kendisine etkiler yüklediğim bir varlığın özelliği olarak özgürlük de bilinemez, çünkü böyle birşeyi varoluşuna göre belirlenmiş, ve gene de zamanda belirlenmemiş olarak bilmem gerekecektir (ki, kavramıma hiçbir sezgiyi temel alamayacağım için, olanaksızdır). Ama tüm bunlar bir yana, gene de özgürlüğü </span><span class="char-style-override4">düşünebilirim</span><span>, e.d. en azından tasarımı kendi içinde hiçbir çelişki kapsamaz, yeter ki iki (duyusal ve anlıksal) tasarım türü arasındaki eleştirel ayrımımız ve buna bağlı olarak arı anlak kavramlarının ve onlardan doğan temel ilkelerin sınırları dikkate alınmış olsun. Şimdi, eğer ahlakın zorunlu olarak özgürlüğü (sağın anlamda) istencimizin bir özelliği olarak öngerektirdiğini kabul edersek, eğer usumuzda yatan kökensel temel kılgısal ilkelere onun </span><span class="char-style-override4">a priori verileri</span><span> olarak götürdüğünü ve bunların özgürlük varsayımı olmaksızın saltık olarak olanaksız olacaklarını kabul edersek, ve aynı zamanda kurgul usun bu özgürlüğün hiçbir biçimde düşünülmesine izin vermediğini tanıtlamış olduğunu kabul edersek, o zaman zorunlu olarak o ilk varsayım — eş deyişle ahlaksal varsayım — karşıtı açık bir çelişki kapsayanın önünde geri çekilmeli ve buna göre </span><span class="char-style-override4">özgürlük</span><span> ve onunla birlikte törellik</span><span class="dipp"><a href="#footnote-225-7" id="footnote-225-7-backlink">7</a></span><span> (önceden özgürlük varsayılmadıkça karşıtı hiçbir çelişki kapsamadığı için) yerini </span><span class="char-style-override4">doğa düzeneğine</span><span> bırakmalıdır. Ama ahlak için gereksindiğim tek şey özgürlüğün kendi ile çelişmemesi ve bu yüzden daha öte anlaşılması zorunlu olmaksızın en azından düşünülebilmesine izin vermesi olduğu için, ve böylece aynı eylemin (bir başka bağıntı içinde alındığında) doğa düzeneğinin yoluna bir engel çıkarmadığı için, törellik öğretisi ve doğa öğretisi her biri kendi yerlerini ileri sürebilirler, ki gene de ancak </span><span class="char-style-override4">Eleştiri </span><span>bize daha önce kendilerinde şeyler açısından kaçınılmaz bilgisizliğimizi gösterdiği ve kuramsal olarak </span><span class="char-style-override4">bilebileceğimiz</span><span> herşeyi yalnızca görüngülere sınırladığı için olanaklıdır. Arı usun eleştirel temel ilkelerinin olumlu yararları üzerine bu tartışma </span><span class="char-style-override4">Tanrı</span><span> ve ruhumuzun </span><span class="char-style-override4">yalın doğası</span><span> kavramları açısından da geliştirilebilir; ama kısalık uğruna bu noktaların üzerinden atlayabiliriz. Böylece </span><span class="char-style-override4">Tanrı, özgürlük</span><span> ve </span><span class="char-style-override4">ölümsüzlüğü</span><span> usumun zorunlu kılgısal kullanımı uğruna </span><span class="char-style-override4">varsaymam</span><span> bile olanaksızdır, eğer kurgul us aynı zamanda aşkın içgörü taslamaktan </span><span class="char-style-override4">yoksun </span><span>bırakılmayacaksa; çünkü usun bu içgörüye ulaşabilmek için öyle temel ilkelerden yararlanması gerekir ki, gerçekte yalnızca olanaklı deneyimin nesnelerine eriştikleri için, eğer bir deneyim nesnesi olamayacak olana uygulanırlarsa, bunu edimsel olarak her zaman görüngüye dönüştürecek ve böylece arı usun tüm </span><span class="char-style-override4">kılgısal genleşmesini</span><span> olanaksız kılacaklardır. Bu </span>nedenle <span class="char-style-override4">inanca</span><span> yer açabilmek için </span><span class="char-style-override4">bilgiyi</span><span> ortadan kaldırmak zorunda kaldım. Metafiziğin ina</span><span>kçılığı, e.d. arı usun </span><span class="char-style-override4">Eleştirisi </span><span>olmaksızın metafizikte ilerlenebileceği önyargısı ahlaka ters düşen ve her zaman inakçı olan tüm inançsızlığın gerçek kaynağıdır. — Öyleyse, gelecek kuşaklara kalıt bırakmak üzere arı usun bir </span><span class="char-style-override4">Eleştirisinin </span><span>ölçünleri ile uyumlu dizgesel bir metafizik üretmek çok güç olmasa da, bu hiç de hafife alınamayacak bir beceri gerektirecektir. O zaman usun kültürüne </span><span class="char-style-override4">Eleştiriden </span><span>yoksun bir el yordamının dikkatsiz ve temelsiz arayışlarıyla olmak yerine, genel olarak bir bilimin güvenilir yoluyla yaklaşılabilecektir; ve meraklı gençlik onlar</span><span>ı üzerlerine hiçbirşey anlamadıkları ve dünyadaki hiç kimse gibi kendilerinin de hiçbirşey bilemeyecekleri şeyler çevresinde gevşek kurgulara gömülmek için öylesine erken ve öylesine çok yüreklendiren ve sağlam temellendirilmiş bilimlerin öğrenilmesini gözardı ederek yeni düşünceler ve görüşler bulmaya yönelten sıradan inakçılıktan koparak zamanını daha iyi kullanabilecektir. Ama herşey bir yana, törellik ve din açısından paha biçilmez bir yarar daha vardır, çünkü bunlara yönelik tüm karşıçıkışları </span><span class="char-style-override4">Sokratik</span><span> yolda, eş deyişle karşı çıkanların bilgisizliklerinin en duru tanıtlanışı yoluyla sonsuza dek susturacaktır. Dünyada her zaman belli bir metafizik olmuştur, ve hiç kuşkusuz her zaman olacaktır; ama onunla birlikte bir de arı usun diyalektiği bulunacaktır, çünkü bu ona doğaldır. Öyleyse felsefenin ilk ve en önemli görevi yanılgının kaynağını kapayarak metafiziği tüm zararlı etkilerinden yoksun bırakmaktır. </span></p>
				<p class="paragraf8"><span>Bilimler alanındaki bu önemli değişime ve kurgul usun şimdiye kadarki imgesel iyeliklerini kaçınılmaz olarak </span><span class="char-style-override4">yitirmesine</span><span> karşın, genel insanlık sorunları açısından herşey ve dünyanın arı usun öğretilerinden sağladığı her yarar her zaman olduğu gibi durmaktadır. Yitiş yalnızca </span><span class="char-style-override4">Okulların tekelini</span><span> etkiler, ama hiçbir biçimde </span><span class="char-style-override4">insanların çıkarlarını </span><span>değil. En katı inakçılara soruyorum, ruhumuzun ölümden sonra sürmesine ilişkin olarak tözün yalınlığından türetilen tanıtlama, ya da evrensel düzenekselliğe karşı istencin özgürlüğünün öznel ve nesnel kılgısal zorunluklar arasındaki ince ama gene de güçsüz ayrımlardan türetilen tanıtlaması, ya da Tanrının varoluşunun bir en olgusal varlık kavramından türetilen tanıtlaması, (değişebilir olanın olumsallığının ve bir ilk devindiricinin zorunluğunun tanıtı,) — tüm bunlar acaba Okullardan çıkıp da hiç kamuya ulaşmış ve onun kanıları üzerinde en küçük bir etki yaratabilmiş midir? Bu olmamıştır, ve sıradan insan anlağının böylesine incelikli kurgular için elverişsizliği göz önüne alınacak olursa, olması da hiçbir zaman beklenmemelidir. Tersine, ilk nokta açısından, her insanın doğasının dikkate değer yapısı, zamansal olanla (bütün belirleniminin yapısı için yetersiz olduğundan) hiçbir zaman doyum bulamaması bir </span><span class="char-style-override4">gelecek yaşam</span><span> umudunun kaynağı olmuştur; ikinciye gelince, eğilimlerden doğan tüm istemlerle karşıtlık içinde ödevlerin açıkça sergilenişi </span><span class="char-style-override4">özgürlük</span><span> bilincini yaratır; ve son olarak üçüncüye gelince, doğada her yerde kendini gösteren hayranlık verici düzen, güzellik ve esirgeme bilge ve büyük bir </span><span class="char-style-override4">evren Yaratıcısı</span><span>na inancı doğurmuştur. Kendilerini kamu bilincinde yaygınlaştıran bu kanıların, ussal zeminlere dayandıkları ölçüde, ortaya çıkmaları ancak kaçınılmazdır. Böylece bu iyelik yalnızca rahatsız edilmemekle kalmaz, ama bu yolla daha da büyük bir saygınlık kazanır, çünkü Okullara bundan böyle evrensel insan sorununu ilgilendiren bir noktada büyük (bizim için saygıya değer) çoğunluğun eşit ölçüde kolayca ulaşabileceğinden daha yüksek ve yaygın hiçbir içgörü ileri süremeyecekleri, ve böylece kendilerini yalnızca bu evrensel olarak kavranabilir ve ahlaksal açıdan bütünüyle yeterli tanıtlama zeminlerinin kültürüne sınırlamaları gerektiği öğretilmiştir. Değişim öyleyse yalnızca Okulların kibirli istemlerini ilgilendirir — ki bunlar kendilerini bu tür gerçekliklerin biricik yargıcı ve koruyucusu saymayı isterler ve onların anahtarlarını kendilerine saklayarak kamuya yalnızca yararlarını iletirler (</span><span class="char-style-override4">quod mecum nescit, solus vult scire videri </span><span>[:: </span><span class="char-style-override4">bilmediklerini biliyor görünmek isterler</span><span>]). Öte yandan kurgul felsefecinin daha ılımlı istemlerine uygun bir saygı gösterilir. O her zaman kamuya onun tarafından bilinmeksizin yararlı olan bir bilimin, eş deyişle usun Eleştirisinin</span><span class="char-style-override4"> </span><span>biricik emanetçisi olarak kalır; çünkü bu Eleştiri hiçbir zaman halksal olamaz, giderek böyle olması gerekli de değildir, çünkü yararlı gerçekliklerden yana inceden inceye örülmüş uslamlamalar da kamunun kafasında her zaman ancak onlara yönelik eşit ölçüde ustaca karşıçıkışlar denli anlamlıdırlar. Buna karşı, her ikisi de kendilerini kaçınılmaz olarak kurgunun yüksekliğine ulaşmış her insana sundukları için, Okullar, kurgul usun haklarını köklü bir yolda araştırarak, çekişmelerin er geç halk arasında bile kaçınılmaz olarak yaratacağı skandalı kalıcı bir yolda önlemekle yükümlüdürler. Yoksa, metafizikçiler (ve hiç kuşkusuz metafizikçiler olarak dinadamları da) eleştiri olmaksızın kaçınılmaz olarak bu çekişmelere karışacaklar ve sonuç öğretilerinin çarpıtılması olacaktır. Yalnızca </span><span class="char-style-override4">Eleştiri </span><span>yoluyladır ki o evrensel olarak zararlı olabilecek </span><span class="char-style-override4">özdekçilik, </span><span class="char-style-override4">yazgıcılık, </span><span class="char-style-override4">tanrıtanımazcılık</span><span>, özgür düşünme </span><span class="char-style-override4">inançsızlığı, bağnazlık</span><span> ve </span><span class="char-style-override4">boşinanç</span><span>, ve son olarak daha çok Okullar için tehlikeli ve kamuya aktarılması oldukça güç olan </span><span class="char-style-override4">idealizm</span><span> ve </span><span class="char-style-override4">kuşkuculuk</span><span> köklerinden kazınabilecektir. Eğer </span><span>hükümetler bilginlerin işlerine karışmayı uygun görecek olurlarsa, o zaman usun emeklerinin biricik sağlam dayanağı olan böyle bir </span><span class="char-style-override4">Eleştirinin </span><span>özgürlüğünden yana çıkmak onların insanlık için olduğu gibi bilimler için de gösterdikleri bilgece kaygıya Okulların gülünç despotizmlerini desteklemekten çok daha uygun düşecektir — Okullar ki örümcek ağlarının yokedilmesi üzerine gürültülü bir kamu tehlikesi çığlığı koparsalar da, kamu bunlara hiçbir zaman dikkat etmediği için, yitişlerini de hiçbir zaman duyamayacaktır.</span></p>
				<p class="paragraf8"><span class="char-style-override4">Eleştiri </span><span>arı bilgisi içindeki usun </span><span class="char-style-override4">inakçı yordamına</span><span> bilim olarak karşı değildir, (çünkü bilim her zaman inakçı olmalı, e.d. güvenilir </span><span class="char-style-override4">a priori</span><span> ilkelerden sağın tanıtlamalar vermelidir); tersine, Eleştiri yalnızca </span><span class="char-style-override4">inakçılığa</span><span>, e.d. usun çoktandır uygulama alışkanlığında olduğu gibi yalnızca (felsefi) kavramlardan türetilen arı bir bilgi ile ilkelere göre ilerlenebileceği ve bunun usun bu kavramlara hangi yolla ve hangi hakla ulaştığı sorgulanmaksızın yapılabileceği sayıltısına karşıdır. </span>İ<span>nakçılık böylece arı usun </span><span class="char-style-override4">kendi yetilerinin bir ön eleştirisi olmaksızın</span><span> inakçı yordamıdır. Karşıt tutum bu yüzden kendine popülerlik adını yakıştıran bir gevezeliğin sığlığına ya da bütün bir Metafiziğin işini bitiren </span><span>kuşkuculuğu destekleme durumuna düşmemelidir. Tersine, </span><span class="char-style-override4">Eleştiri </span><span>bir bilim olarak köklü bir Metafizik için zorunlu ön çalışmadır, ve bu Metafizik zorunlu olarak inakçı bir yolda ve en sıkı dizgesel istemlerle uyum içinde, ve dolayısıyla skolastik olarak (popüler olarak değil) geliştirilmelidir; çünkü bu karşılamayı üstlendiği ve bütünüyle </span><span class="char-style-override4">a priori</span><span>, ve dolayısıyla kurgul usun tam doyumuna yerine getirmeyi gözardı edemeyeceği bir istemdir. Öyleyse </span><span class="char-style-override4">Eleştiri </span><span>tarafından ortaya koyulan tasarın yerine getirilmesinde, e.d. gelecek Metafizik dizgesinde, tüm inakçı filozofların en büyüğü olan ünlü </span><span class="char-style-override4">Wolff</span><span>’un sıkı yöntemini izlememiz gerekecektir — Wolff ki, ilkelerin geçerli saptanışları, kavramların duru belirlenişleri, sıkı tanıtlamalarda diretme yoluyla ve sonuçlarda gözüpek sıçramaları önleyerek bir bilimin güvenilir yoluna nasıl erişilebileceğinin ilk örneğini vermiş, bu örneğiyle Almanya’da henüz sönmemiş olan o eksiksiz araştırma tininin dirilticisi olmuştu. Metafiziğe bir bilimin bu yüksek konumunu kazandırmada özellikle başarılı olabilirdi, eğer organın, eş deyişle arı usun kendisinin bir Eleştirisi yoluyla alanı önceden hazırlamak aklına gelmiş olsaydı; bu bir eksikliktir ki, onun kendisinden çok zamanının inakçı düşünme yoluna yüklenmelidir ve bu konuda çağının ya da tüm önceki çağların filozoflarının birbirlerini kınamaya hakları yoktur. Wolff’un yöntemini ve aynı zamanda da arı usun Eleştirisinin yöntemini yadsıyanların </span><span class="char-style-override4">bilimin</span><span> zincirlerini atmaktan ve böylece çalışmayı oyuna, pekinliği sanıya ve</span><span class="char-style-override4"> filosofi</span><span>yi</span><span class="char-style-override4"> filodoxi</span><span>ye</span><span class="char-style-override4"> </span><span>çevirmekten başka amaçları olamaz.</span></p>
				<p class="paragraf8"><span class="char-style-override4">Bu ikinci yayıma gelince</span><span>, uygun olduğu gibi, bu fırsattan yararlanarak bu kitabın yargılanmasında keskin kavrayışlı olanları bile belki de benim sorumlu olduğum yanlış anlamalara düşürebilecek güçlük ve bulanıklıkları olanaklı olduğunca gidermeye çalıştım. Önermelerin kendilerinde ve onların tanıtlama zeminlerinde, tasarın biçiminde olduğu gibi bütünlüğünde de değiştirilecek hiçbirşey bulamadım; bu bir yandan onları kamuya sunmadan önce uzun uzadıya yoklamış olmama, öte yandan olgunun kendisinin yapısına, eş deyişle arı kurgul usun doğasına yüklenmelidir; çünkü us gerçek bir eklemli yapı kapsar ki, orada herşey bir </span><span>organdır, eş deyişle, hepsi biri ve biri hepsi uğrunadır, dolayısıyla en küçük bir zayıflık, ister bir yanlışlık (yanılgı) isterse eksiklik olsun, kendini kullanımda kaçınılmaz olarak ele verecektir. Bu dizge, umarım, gelecekte de kendini bu değişmezlik içinde sürdürecektir. Beni bu güvende aklayan şey kendini beğenmişlik değil, ama yalnızca sonuçların özdeşliğinden deneysel olarak doğan kanıttır — ister en küçük öğeden arı usun bütününe, isterse, geriye doğru, bütünden (çünkü bu da kendi için usun kılgısal alandaki son amacı olarak verilidir) her bir parçaya gidiyor olalım. En küçük bir parçayı değiştirme girişimi bile hemen yalnızca </span><span>dizgede değil, ama </span><span>evrensel insan usunda çelişkilere yol açar. Ama </span><span class="char-style-override4">açımlama</span><span> konusunda henüz yapılması gereken çok şey vardır; ve bu yayımda ilk olarak Estetik ile ilgili olarak doğan yanlış anlamaları, özellikle zaman kavramını ilgilendirenleri, ikinci olarak anlak kavramlarının çıkarsamasındaki bulanıklığı, üçüncü olarak arı anlağın temel ilkelerinin tanıtları açısından ileri sürülen sözde kanıt eksikliğini, ve son olarak ussal ruhbilimi önceleyen bozukvargılara ilişkin yanlış yorumları iyileştirmede yardımcı olacağını umduğum noktaları geliştirmeye çalıştım. Açımlama yolunda yaptığım değişiklikler bu noktadan öteye (eş deyişle, yalnızca Aşkınsal Diyalektiğin ilk bölümünün sonundan öteye) geçmediler,</span><span class="dipp"><a href="#footnote-225-8" id="footnote-225-8-backlink">8</a></span><span> çünkü zama</span><span>n kısaydı, ve geri kalanlar açısından uzman ve yansız eleştirmenler arasında hiçbir yanlış anlama ile karşılaşmadım. Bu eleştirmenleri burada hak ettikleri övgülerle birlikte adlandıramayacak olsam da, anımsatmalarına verdiğim önem yeri geldikçe kendini gösterecektir. Öte yandan, bu iyileştirmeler okur payına bir iki noktanın yitmesine yol açmışlardır ki, önlenmesi kitabı daha da kalınlaştırmaksızın olanaksızdı. Çünkü özsel olarak bütünün eksiksizliğini ilgilendirmeseler de, birçok okurun kaçırmayı istemeyebileceği ve başka bakımlardan yararlı olabilecek pekçok şeyi ya atmak ya da kısaltmak zorunda kaldım. Ancak bu yolla daha anlaşılabilir olacağını umduğum bir sunuş biçimine yer açabildim, çünkü bu yeni sunuşun önermeler ve giderek tanıtlamalar açısından bile temelde saltık olarak hiçbirşeyi değiştirmemiş olmasına karşın, açıklama yönteminde kimi noktalarda önceki yöntemden öyle bir yolda uzaklaşır ki, aralara yerleştirilecek eklemeler yoluyla yerine getirilmesi olanaksızdı. Eğer dilenirse ne olursa olsun ilk basımla karşılaştırma yoluyla giderilebilecek bu küçük yitik umuyorum ki yeni metnin daha anlaşılır yapısı tarafından büyük ölçüde kapatılacaktır. Yayımlanmış çeşitli yazılarda (hem kitap eleştirileri durumunda hem de özel incelemelerde) Almanya’da tam ve kapsamlı araştırma tininin kendine bir dahilik havası veren bir düşünme özgürlüğünün yöntemleri tarafından yalnızca kısa bir süre için bastırılmış, ama sönmemiş olduğunu, ve </span><span class="char-style-override4">Eleştirinin </span><span>dikenli yolunun, arı usun yöntemli ama ancak böyle olmakla kalıcı ve buna göre en yüksek düzeyde zorunlu bilimine götüren bu yolun gözüpek ve parlak kafaları onunla başa çıkabilme çabalarında engellememiş olduğunu minnettar bir hoşnutlukla gördüm. </span>İ<span>çgörüde tamlığı ve duru bir sunuş yeteneğini (ki bende olduğunu sanmıyorum) mutluluk verici bir yolda birleştiren bu değerli insanlara şurasında ya da burasında henüz biraz kusurlu olan işçiliğimi tamamlama görevini bırakıyorum; çünkü bu bakımdan tehlike çürütülme değil ama anlaşılmamadır. Bana gelince, gerçi kendimi bundan böyle tartışmalara bırakamayacak olsam da, hiç kuşkusuz ister dostlarımdan isterse karşıtlarımdan gelsinler, tüm ipuçlarını dizgenin gelecekteki gelişiminde onlardan bu ön öğreti ile uyum içinde yararlanabilmek için dikkatle kabul edeceğim. Bu çalışma sırasında yılların akışında da oldukça ilerlediğim için (bu ay altmış dördüme basıyorum), kurgul ve kılgısal Usun Eleştirilerinin doğruluklarının tanıtı olarak Doğanın olduğu gibi Ahlakın da bir Metafiziğini yazma tasarımı yerine getirmede zamanımı iyi değerlendirmem gerektiği açıktır. Bu çalışmada kaçınılması baştan pek olanaklı olmayan bulanıklıkların durulaştırılmasını ve bütünün savunulmasını bu yüzden onu kendi öz çalışmaları yapmış olan o değerli insanlardan bekliyorum. Her felsefi söylem tekil noktalarda karşıçıkışlara açık olsa da (çünkü matematiksel bir çalışma gibi her noktada zırhlı olarak ortaya çıkamaz), dizgenin eklemli yapısı birlik olarak görüldüğünde onun için en küçük bir tehlike bile söz konusu değildir. Çok az insan yeni bir dizgenin genel gözlemi için yeterli ansal beceri ile donatılıdır; ama tüm yenilikleri uygunsuz buldukları için, daha da azı bunu yerine getirme eğilimindedir. Tekil bölümleri bağlamlarından koparıp birbirleriyle karşılaştırarak görünürde çelişkiler yakalamak oldukça kolaydır, özellikle özgür bir anlatım biçimiyle yazılmış bir çalışma durumunda. Başkalarının yargılarına güvenenlerin gözünde bu tür çelişkiler çalışmayı duygudaş olmayan bir ışık altına düşürürler; ama bunlar bütündeki düşünceyi yakalamış olanlar tarafından kolayca çözülürler. Bu arada, eğer yeni bir kuram kendinde kalıcılık taşıyorsa, başlangıçta onun için büyük bir tehlike yaratıyor görünen etkiler ve tepkiler zamanın akışı içinde yalnızca ondaki pürüzleri düzeltmeye yarayacaklardır; ve eğer yansız, kavrayışlı ve gerçekten popüler insanlar onunla ilgilenecek olurlarsa, kısa bir zamanda gerekli anlatım güzelliğini de kazanmış olacaktır.</span></p>
				<p class="paragraf10"><span>Königsberg, </span><span class="char-style-override4">Nisan 1787</span></p>
				<div class="calibre1">
					<div class="calibre1">
						<p class="dipnot"><a href="#footnote-225-1-backlink" id="footnote-225-1">1</a>[<span xml:lang="en-GB">Adickes yayımı ile: ‘</span><span class="char-style-override4" xml:lang="en-GB">sondern durch das</span><span xml:lang="en-GB">’ yerine ‘</span><span class="char-style-override4" xml:lang="en-GB">sondern das</span><span xml:lang="en-GB">.’ ]</span></p>
					</div>
					<div class="calibre1">
						<p class="dipnot"><a href="#footnote-225-2-backlink" id="footnote-225-2">2</a><span>Burada ilk başlangıçları ile hiç kuşkusuz çok iyi tanışık olmadığımız deneysel yöntemin tarihini sağın sürecinde izlemiyorum.</span></p>
					</div>
					<div class="calibre1">
						<p class="dipnot"><a href="#footnote-225-3-backlink" id="footnote-225-3">3</a><span> Doğa araştırmacısının yöntemine öykünen bu yöntem öyleyse arı usun öğelerini </span><span class="char-style-override4">bir deney tarafından doğrulanmaya ya da çürütülmeye izin verende </span><span>araştırmaktan oluşur. Şimdi, arıusun önermeleri, özellikle olanaklı deneyimin tüm sınırlarınınötesine geçmeyi göze aldıkları zaman, </span><span class="char-style-override4">nesneleri</span><span> ile herhangi bir deneyin sınaması altına getirilmeye izin vermezler (doğa biliminde olduğu gibi); öyleyse </span><span class="char-style-override4">a priori </span><span>saydığımız </span><span class="char-style-override4">kavramlar</span><span> ve </span><span class="char-style-override4">temel ilkeler</span><span> ile yapılabilecek tek şey bunların nesneleri iki ayrı yandan görmeye olanak verecek bir yolda düzenlenmeleridir —</span><span class="char-style-override4"> bir yandan, </span><span>deneyim için duyuların ve anlağın nesneleri olarak, ama </span><span class="char-style-override4">öte yandan</span><span>, yalıtılmış ve deneyim sınırlarının ötesine geçmeye çalışan us için salt düşünülen nesneler olarak. Eğer şeylerbu çifte bakış açısından görüldükleri zaman arı usun ilkesi ile bağdaşmanın yer aldığı, ama tek bir bakış açısı durumunda usunkendi kendisi ile kaçınılmaz bir çatışmaya düştüğü bulunursa, o zaman deney bu ayrımın doğruluğundan yana karar verir.</span></p>
					</div>
					<div class="calibre1">
						<p class="dipnot"><a href="#footnote-225-4-backlink" id="footnote-225-4">4</a> Arı usun bu deneyi kimyagerin kimi zaman <span class="char-style-override4">indirgeme</span> deneyi ya da genel olarak <span class="char-style-override4">sentetik süreç</span> dediği şeye büyük bir benzerlik gösterir. <span class="char-style-override4">Metafizikçinin çözümlemesi</span> arı <span class="char-style-override4">a priori</span> bilgiyi görüngüler olarak şeylerin ve kendilerinde şeylerin bilgileri olmak üzere oldukça ayrışık türdeki iki öğeye ayırır. <span class="char-style-override4">Eytişim</span> bu ikisini yeniden <span class="char-style-override4">koşulsuza </span>ilişkin zorunlu us ideası ile <span class="char-style-override4">uyum</span> içinde birleştirir, ve bu uyumun o ayrım yoluyla olmaksızın hiçbir zaman ortaya çıkamayacağını ve böylece gerçek uyum olduğunu bulur.</p>
					</div>
					<div class="calibre1">
						<p class="dipnot"><a href="#footnote-225-5-backlink" id="footnote-225-5">5</a>Böylece gök cisimlerinin deviminin özeksel yasası <span class="char-style-override4">Kopernik’ </span>in başlangıçta salt bir hipotez olarak aldığı şeye tam bir pekinlik sağlamış ve aynı zamanda evreni bir <span>ara</span>da tutan görülmez kuvveti (Newton’un ‘çekimi’ [Kant ‘çekim’ ve ‘yerçekimi’ arasındaki ayrımı gözden kaçırır]) tanıtlamıştır. Bu sonuncusu eğer Kopernik gözlenen devimleri duyulara aykırı ama gene de doğru bir yolda gök nesnelerinde değil ama onları gözleyende arama gözüpekliğini göstermemiş olsaydı hiçbir zaman açığa çıkarılamazdı. Düşünme yolunun <span class="char-style-override4">Eleştiri’</span>de açımlanan ve o hipoteze andırımlı dönüşümünü, bu tür bir dönüşüme yönelik ilk girişimlerin her durumda hipotetik olan karakterlerine dikkati çekebilmek için, bu önsözde salt hipotez olarak ortaya koyuyorum. Incelemenin kendisinde ise uzay ve zaman tasarımlarımızın yapılarından ve anlağın öğesel kavramlarından çıkılarak hipotetik değil ama apodiktik olarak tanıtlanacaktır. </p>
					</div>
					<div class="calibre1">
						<p class="dipnot"><a href="#footnote-225-6-backlink" id="footnote-225-6">6</a> Bir nesneyi <span class="char-style-override4">bilmek</span> için onun olanağını (ister deneyimin tanıklığına göre edimselliğinden olsun, isterse us yoluyla <span class="char-style-override4">a priori</span> olsun) tanıtlayabilmem gerekir. Ama istediğimi <span class="char-style-override4">düşünebilirim</span>, yeter ki kendim ile çelişkiye düşmeyeyim, e.d. yeter ki kavramım olanaklı bir düşünce olsun, üstelik tüm olanaklar toplamında buna bir nesnenin karşılık düşüp düşmediğini saptamayı başaramasam bile. Ama böyle bir kavrama nesnel geçerlik (olgusal olanak, çünkü birincisi yalnızca mantıksal olanaktır) yükleyebilmem için daha öte birşey gerekir. Gene de bu ‘daha ötesi’nin kuramsal bilgi kaynaklarında aranması gereksizdir; o da kılgısal olanlarda yatıyor olabilir.</p>
					</div>
					<div class="calibre1">
						<p class="dipnot"><a href="#footnote-225-7-backlink" id="footnote-225-7">7</a><span> ‘</span><span class="char-style-override4">Sittlichkeit</span><span>’ ve ‘</span><span class="char-style-override4">Moralität</span><span>’ metinde sırasıyla ‘törellik’ ve ‘ahlak’ olarak çevrildi.</span></p>
					</div>
					<div class="calibre1">
						<p class="dipnot"><a href="#footnote-225-8-backlink" id="footnote-225-8">8</a><span> Yalnızca tanıtlama türünde de olsa, sözcüğün gerçek anlamıyla biricik eklemeler ruhbilimsel </span><span class="char-style-override4">idealizmin </span><span> yeni bir çürütülmesi ile dışsal sezginin nesnel olgusallığına ilişkin sıkı bir (ve inanıyorum ki, olanaklı biricik) tanıtlamadır. Idealizm metafiziğin özsel erekleri açısından ne denli zararsız görülse de, (ki gerçekte böyle değildir,) dışımızdaki şeylerin (ki giderek iç duyumuz için bile bilginin bütün birgerecini bunlardan türetiriz) varoluşlarının yalnızca </span><span class="char-style-override4">inanç </span><span>üzerine kabul edilmesinin gerekmesi ve bundan kuşku duyabilecek birinin doyurucu hiçbir tanıtlama ile karşılanamaması felsefe ve evrensel insan usu için her zaman bir skandal olarak kalacaktır. Tanıtlamanın anlatımında üçüncü satırdan altıncıya dek belli bir bulanıklık olduğu için bu tümceleri şöyle değiştirmeyi isterim: “Ama bu ‘kalıcı’ bendeki bir sezgi olamaz. Çünkü varoluşumun bende karşılaşılabilecek tüm belirlenim zeminleri tasarımlardır, ve, böyle olarak, kendileri onlardan ayrı bir ‘kalıcı’ya gereksinirler ki, bu tasarımların değişmeleri, ve dolayısıyla içinde değiştikleri zamansal varoluşum, onunla bağıntı içinde belirlenebilirler.” Bu tanıtlamaya karşı büyük olasılıkla şu söylenebilecektir: Ben yalnızca kendimde olanın, e.d. dışsal şeylere ilişkin  </span><span class="char-style-override4">tasarımımın </span><span>dolaysızca bilincindeyimdir; ve buna göre dışımda ona karşılık düşen birşeyin olup olmadığı her zaman belirsiz kalır. Ama iç  </span><span class="char-style-override4">deneyim</span><span> yoluyla zamandaki varoluşumun (ve dolayısıyla ayrıca bunun ondaki belirlenebilirliğinin) bilincindeyimdir; bu ise yalnızca</span></p>
					</div>
				</div>
			</div>
		</div>
	</body>
</html>
