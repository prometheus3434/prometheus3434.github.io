<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>5.html</title>
    <meta name="Adept.resource" value="urn:uuid:2861d9c3-fdb4-408b-b901-e9c99afaefe4"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x5.html" xml:lang="tr-TR" class="calibre1">
			<div class="calibre1">
				<p class="anabaslik" id="toc_marker-1"><span class="char-style-override5">[Birinci Yayıma</span><span class="char-style-override5">; A</span><span class="char-style-override5">] Önsöz</span></p>
				<p class="paragraf7">İ<span>nsan usu bilgisinin bir türünde özel bir yazgı ile karşı karşıyadır: </span>Ö<span>yle sorular tarafından rahatsız edilir ki, onları geri çeviremez, çünkü ona usun doğasının kendisi tarafından verilirler; ve gene de onları yanıtlayamaz, çünkü insan usunun tüm yeteneğini aşarlar.</span></p>
				<p class="paragraf8"><span>Us bu güç duruma hiçbir suçu olmaksızın düşer. Öyle temel ilkelerden yola çıkar ki, </span>o<span>nların deneyimin akışında kullanılmaları kaçınılmazdır ve aynı zamanda deneyim tarafından yeterince doğrulanırlar. Bunlarla (kendi doğasının da bir sonucu olarak) her zaman daha da yüksek, daha da uzak koşullara yükselir. Ama orada görür ki, bu yolda işi her zaman tamamlanmamış kalmak zorundadır, çünkü sorular hiçbir zaman sona ermez; bu yüzden öyle temel ilkelere başvurmayı zorunlu görür ki, bunlar tüm olanaklı deneyim kullanımını aşarlar, ve gene de kuşkudan öylesine bağışık görünürler ki, sıradan insan usu bile onlarla anlaşma içindedir. Ama us böylelikle bulanıklık ve çelişkiler içine düşer, ve tam bu nedenle herhangi bir yerde gizlenmiş yanılgıların temelde yatıyor olmaları gerektiği vargısını çıkarabilse de, bunları ortaya seremez; çünkü yararlandığı temel ilkeler, tüm deneyim sınırlarının ötesine geçtikleri için, bundan böyle deneyimden gelecek hiçbir denektaşını tanımazlar. Bu sonu gelmez çekişmelerin kavga alanına </span><span class="char-style-override4">Metafizik</span><span> denir.</span></p>
				<p class="paragraf8"><span>Zaman oldu </span><span>metafizik tüm bilimlerin </span><span class="char-style-override4">kraliçesi</span><span> olarak adlandırıldı, ve eğer istenç edim diye alınacak olursa, nesnelerinin olağanüstü önemi nedeniyle hiç kuşkusuz bu onur sanını hak etmiştir. Şimdi ise çağın modası ona yalnızca küçümseyerek bakmaktır, ve yadsınmış ve vazgeçilmiş nedime tıpkı </span><span>Heküba gibi yakınır: </span><span class="char-style-override4">Modo maxima rerum</span><span>, </span><span class="char-style-override4">tot generis natisque potens — nunc trahor exul, inops</span><span>.</span><span class="dipp"><a href="#footnote-225-1" id="footnote-225-1-backlink">1</a></span><span> — </span><span>Ovid, </span><span class="char-style-override4">Metam</span><span>.</span></p>
				<p class="paragraf8"><span>Başlangıçta </span><span class="char-style-override4">inakçıların</span><span> yönetimi altında </span><span class="char-style-override4">despotik</span><span> bir egemenliği vardı. Ama, yasama düzeni henüz üzerinde eski barbarlığın izlerini taşıdığı için, egemenliği iç savaşlar yoluyla adım adım tam </span><span class="char-style-override4">anarşiye </span><span>yozlaştı, ve </span><span class="char-style-override4">kuşkucular</span><span>, tüm yerleşik yapılardan tiksinen bir tür göçebeler kümesi, zaman zaman kentli birliği parçaladılar. Ne mutlu ki, sayıca çok az oldukları için onun kendini her zaman yeniden kurma çabalarını engelleyemediler, gerçi bunun için kendi içinde tutarlı hiçbir tasarı olmasa da. Daha yakın zamanlarda sanki tüm bu çekişmeler insan anlağının belli bir</span><span class="char-style-override4"> fizyolojisi</span><span> [</span><span class="char-style-override4">Physiologie</span><span>] (ünlü </span><span>Locke’un) tarafından sona erdirilecek ve </span><span>metafiziğin öne sürdüklerinin haklılığı tam bir kesinlik kazanacak gibi görünmüştür; ama sonuç başka türlü çıkmış, ve o sözde kraliçenin doğumu sıradan deneyimin ayaktakımına bağlanarak boşsavları haklı olarak kuşku altına düşürülmüş olsa da, bu </span><span class="char-style-override4">soyağacı</span><span> gerçekte düzmece çıktığı için, kraliçe öne sürdükleri üzerinde diretmeyi sürdürmüştür. Bu yolla metafizik bir kez daha o eski kurt yeniği </span><span class="char-style-override4">inakçılığa</span><span> geri düşmüştür ve bu yüzden bir zamanlar bilimin kurtarılacak olduğu o aynı küçümseme ile karşı karşıyadır. Şimdi, tüm yollar (sanıldığı gibi) denendikten ve boşa çıktıktan sonra, bir bıkkınlık ve tam bir </span><span class="char-style-override4">ilgisizlik</span><span> egemendir — bilimlerde kaosun ve gecenin anası, ama aynı zamanda onlarda yaklaşmakta olan bir dönüşümün ve aydınlanmanın kaynağı, ya da hiç olmazsa bir ön gösterisi, çünkü tümü de kötü yönlendirilen bir çalışkanlık yoluyla bulanık, karışık ve kullanışsız kılınmışlardır.</span></p>
				<p class="paragraf8"><span>Ama nesnesi insan doğasına </span><span class="char-style-override4">ilgisiz</span><span> olamayacak böyle araştırmalar açısından </span><span class="char-style-override4">ilgisizlik</span><span> taslamayı istemek boşunadır. Yine, o sözde </span><span class="char-style-override4">ilgisizlik savunucuları</span><span>, Skolastik dili halksal bir tona değiştirerek kendilerini ne denli tanınmaz kılmaya çabalamış olsalar da, herhangi birşey düşünüyor oldukları sürece, kaçınılmaz olarak öylesine küçümsediklerini ileri sürdükleri o metafiziksel önesürümlere geri düşerler. Gene de, kendini tüm bilimlerdeki çiçeklenmenin ortasında gösteren ve özellikle bilgileri — eğer edinilebilmişlerse — tümü arasında en son gözden çıkarılacak olan bilimleri ilgilendiren bu ilgisizlik üzerine dikkatle düşünülmesi gereken bir fenomendir. Açıktır ki bir hafifliğin değil, ama bundan böyle görünüşte bilgi ile oyalanmaya izin vermeyen bir çağın olgunlaşmış </span><span class="char-style-override4">yargı yetisinin</span><span class="dipp"><a href="#footnote-225-2" id="footnote-225-2-backlink">2</a></span><span> etkisi, ve usa tüm görevleri içinde en güç olanını, kendini bilme görevini yeniden üstlenmesi ve bir mahkeme kurması için bir çağrıdır — bir mahkeme ki ona haklı savlarında güvence verirken, buna karşı tüm temelsiz istemlerini zora dayalı bir hükümle değil ama kendi ilksiz-sonsuz ve değişmez yasalarına göre bir yana atabilecektir. Ve bu mahkeme </span><span class="char-style-override4">Arı Usun Eleştirisinin </span><span>kendisinden başkası değildir.</span></p>
				<p class="paragraf8"><span>Ama bununla kitapların ve dizgelerin bir eleştirisini değil, genel olarak us yetisinin </span><span class="char-style-override4">tüm deneyimden bağımsız olarak</span><span> uğruna çabalayabildiği</span><span class="dipp"><a href="#footnote-225-3" id="footnote-225-3-backlink">3</a></span><span> tüm bilgiler açısından bir eleştirisini anlıyorum; öyleyse bu genel olarak bir metafiziğin olanağı ya da olanaksızlığı üzerine karar verecek, ve, herşey ilkelere uygun olmak üzere, onun kaynaklarını olduğu gibi alan ve sınırlarını da belirleyecektir.</span></p>
				<p class="paragraf8"><span>Geriye kalan ve girebileceğim biricik yol bu yoldu, ve onda şimdiye dek usu deneyimden özgür kullanımında kendi kendisi ile çatışmaya götüren tüm yanılgıları gidermenin bir yolunu bulmuş olmakla övünebilirim. Onun sorularını insan usunun yeteneksizliği gibi birşeyi ortaya sürerek geçiştirmedim; tersine, onları ilkelere göre tam olarak belirledim ve usun kendini yanlış anladığı noktayı ortaya çıkardıktan sonra, onları ona tam doyum verecek bir yolda çözümledim. Hiç kuşkusuz bu soruların yanıtları inakçı bir esrimeye kapılmış merakın bekleyebileceği gibi çıkmadı, çünkü böyle bir beklentinin benim beceri alanıma girmeyen büyücülükten başka bir yolda doyurulması olanaksızdı. Ama usumuzun doğal belirlenimi açısından da amaç hiç kuşkusuz bu değildi; ve felsefenin görevi yanlış yorumlamadan doğan aldanmacaları ortadan kaldırmaktı, üstelik bu öylesine övülen ve sevilen kuruntuların yitmesine yol açsa bile. Bu uğraşta herşeyi tam ayrıntıda irdelemek en büyük amacım oldu, ve şunu söylemeyi göze alabilirim ki, burada çözülmemiş ya da çözümü için en azından bir anahtar sunulmamış tek bir metafiziksel sorun yoktur. Gerçekte arı us öylesine eksiksiz bir birliktir ki, eğer ilkesi ona kendi doğasının yönelttiği tüm sorulardan biri için bile yetersiz olsaydı, ilkeyi bir yana atmaktan başka yapacak birşeyimiz kalmazdı, çünkü o zaman geri kalanlardan birini bile tam bir güvenle ele alamazdı.</span></p>
				<p class="paragraf8"><span>Bunları söylerken sanırım okurun yüzünde görünürde böylesine övüngen ve kendini beğenmiş bir tutuma karşı küçümsemeyle karışmış bir kızgınlık belirmektedir; ve gene de bunlar söz gelimi </span><span class="char-style-override4">ruhun</span><span> yalın doğası ya da </span><span class="char-style-override4">evrenin bir başlangıcının</span><span> zorunluğu gibi şeylerin tanıtlarını sunan en sıradan izlencenin yazarlarının önesürümleri ile karşılaştırılamayacak denli daha ılımlıdırlar. Çünkü böyle yazarlar insan bilgisini olanaklı deneyimin tüm sınırlarının ötesine genişletme sözünü verirken, ben, daha alçakgönüllü bir tutumla, bunun gücümü bütünüyle aştığını kabul ediyorum. Benim işim yalnızca usun kendisi ve arı düşüncesi iledir; ve bunların ayrıntılı bilgilerini çok uzaklarda aramam gerekmez, çünkü onlarla kendi içimde karşılaşırım ve bu konuda sıradan mantık bana daha şimdiden usun tüm yalın edimlerinin tam ve dizgesel sıralanışının bir örneğini verir; yalnızca, burada ortada olan soru benden deneyimin tüm gereci ve yardımı uzaklaştırıldığında us ile ne ölçüde başarılı olmayı umabileceğimdir.</span></p>
				<p class="paragraf8"><span class="char-style-override4">Her bir ereğe </span><span>erişmede </span><span class="char-style-override4">tamlık</span><span> ve </span><span class="char-style-override4">tüm ereklere</span><span> erişmede </span><span class="char-style-override4">kapsamlılık </span><span>konusunda daha öte konuşmak gereksiz olacaktır — erekler ki, rasgele saptanmış amaçlar değildirler, tersine bize eleştirel araştırmamızın </span><span class="char-style-override4">gereci</span><span> olarak bilginin kendi doğası tarafından verilmişlerdir.</span></p>
				<p class="paragraf8"><span>Araştırmamızın </span><span class="char-style-override4">biçimini</span><span> ilgilendiren iki noktaya, </span><span class="char-style-override4">pekinlik</span><span> ve </span><span class="char-style-override4">duruluğa</span><span> gelince, bunlar özsel istemler olarak böylesine kaygan bir görevi üstlenmiş olan yazardan haklı olarak beklenebilecektir.</span></p>
				<p class="paragraf8"><span class="char-style-override4">Pekinlik</span><span> söz konusu olduğunda, kendi üzerime verdiğim yargı bu araştırma türünde hiçbir yolda </span><span class="char-style-override4">sanılara</span><span> izin verilemeyeceği, ve burada bir önsav ile herhangi bir benzerliği görülen herşeyin en küçük ederle bile satışa çıkarılamayacak yasak mal olduğu ve bulunur bulunmaz el koyulması gerektiğidir. Çünkü </span><span class="char-style-override4">a priori</span><span> kurulmuş olması gereken her bilgi saltık olarak zorunlu sayılma istemindedir; ve bu tüm arı </span><span class="char-style-override4">a priori</span><span> bilginin herhangi bir belirlenimi açısından da en az eşit ölçüde böyledir, çünkü böyle bir belirlenimin tüm apodiktik (felsefi) pekinliğin ölçünü ve böylece örneği olması gerekecektir. Burada üstlendiğim görevi yerine getirip getiremediğim bütünüyle okurun yargısına kalan bir noktadır, çünkü yazarın görevi yalnızca zeminleri ortaya koymaktır, bunların onun yargıçları üzerindeki etkilerini yargılamak değil. Ama gene de yazarın hiçbir suçu olmaksızın herhangi birşeyin o zeminlerin zayıflamasına yol açmaması için, hiç kuşkusuz yazara ikincil noktalar olmalarına karşın belli bir güvensizlik yaratabilecek yerlere dikkati çekme izni verilebilir ve böylelikle okurun bu noktalardaki en küçük duraksamalarının bile asıl amaçlar konusundaki yargısı üzerinde yaratabilecek olduğu etki zamanında uzaklaştırılabilir.</span></p>
				<p class="paragraf8"><span>Anlak adını verdiğimiz yetiyi temellendirmek ve aynı zamanda kullanımının kural ve sınırlarını belirlemek için benim Aşkınsal Analitiğin ikinci bölümünde </span><span class="char-style-override4">Arı Anlak Kavramlarının Çıkarsaması</span><span> başlığı altında yerine getirmiş olduklarımdan daha önemli hiçbir araştırma bilmiyorum — araştırmalar ki, en büyük, ama karşılıksız kalmayacağını umduğum çabalara patlamışlardır. Biraz derinde temellenmiş olan bu irdelemenin iki yanı vardır. Birincisi arı anlağın nesneleri ile ilgilidir ve onun </span><span class="char-style-override4">a priori</span><span> kavramlarının nesnel geçerliğini açımlaması ve kavranabilir kılması amaçlanmıştır; tam bu nedenle amaçlarım için özseldir. </span>İ<span>kincisi ise arı anlağın kendisi, olanağı, ve üzerine dayandığı bilgi yetileri ile ilgilidir, ve böylece onu öznel bağıntı içinde irdeler; ve bu açımlamanın asıl amacım açısından büyük bir önemi olsa da, özsel olarak amacın kendisine ait değildir; çünkü her zaman başlıca soru ‘Anlak ve Us tüm deneyimden bağımsız olarak neyi ve ne denli bilebilirler?’ sorusudur, </span><span class="char-style-override4">‘Düşünme yetisinin</span><span> kendisi nasıl olanaklıdır?’ sorusu değil. </span>İ<span>kincisi bir bakıma verili bir etkinin nedeninin araştırması olduğu ve bu düzeye dek kendinde önsava benzer birşey taşıdığı için (gerçi, başka bir yerde göstereceğim gibi, gerçekte böyle olmasa da), öyle görünmektedir ki burada kendime ortaya bir </span><span class="char-style-override4">görüş</span><span> sürmek için izin verebilirim, ve bu yüzden okur da özgürce bir başka bir </span><span class="char-style-override4">görüş </span><span>ile bunun karşısına çıkabilir. Bu bakımdan okura önceden anımsatmalıyım ki, öznel çıkarsamam onda umudettiğim tam kanıyı yaratmayı başaramasa bile, burada ilgilendiğim başlıca nokta olan nesnel çıkarsama tüm gücünü korumaktadır. Bu noktada yalnızca [A] 92 ve [A] 93’üncü sayfalarda söylenenler yeterli olabilir.</span></p>
				<p class="paragraf8"><span>Son olarak, </span><span class="char-style-override4">duruluk</span><span> konusuna gelince, okurun ilk olarak </span><span class="char-style-override4">kavramlar yoluyla diskursif </span><span>(</span><span class="char-style-override4">mantıksal</span><span>) </span><span class="char-style-override4">duruluk</span><span>, ve sonra </span><span class="char-style-override4">sezgiler</span><span>, e.d. örnekler ya da başka </span><span class="char-style-override4">in concreto</span><span> açıklamalar yoluyla </span><span class="char-style-override4">sezgisel</span><span> (</span><span class="char-style-override4">estetik</span><span>) </span><span class="char-style-override4">duruluk</span><span> isteme hakkı vardır. Birincisini yeterince yerine getirdim. Bu amacımın özünü ilgilendiriyordu; ama çok iveğen olmamasına karşın gene de haklı olan ikinci isteme yeterince karşılık veremememin raslantısal nedeni de o oldu. Çalışmamın ilerleyişi sırasında bu noktanın nasıl ele alınacağı konusunda hemen hemen sürekli olarak kararsız kaldım. Örnekler ve açıklamalar her zaman zorunlu göründüler ve bu nedenle ilk taslağımda gerektiği gibi yerlerini aldılar. Ama çok geçmeden görevimin büyüklüğünü ve ilgilenmem gerekecek konuların çokluğunu gördüm; ve kuru ve salt </span><span class="char-style-override4">skolastik</span><span> biçimde verilecek olsa bile çalışmanın yalnızca kendi başına da oldukça geniş olacağını anladığım için, onu yalnızca </span><span class="char-style-override4">halksal</span><span> bakış açısından zorunlu olacak örnek ve açıklamalarla daha da şişirmenin uygunsuz olacağını gördüm. Herşeyden önce bu çalışma ne olursa olsun halksal kullanıma uyarlanamaz; öte yandan böyle bir kolaylaştırma bilimin gerçek öğrencisi için hiç de gerekli değildir, ve ne denli çekici görünse de kendinde amaca aykırı birşey taşıyor olabilir. Keşiş </span><span class="char-style-override4">Terrasson</span><span>’un</span><span class="dipp"><a href="#footnote-225-4" id="footnote-225-4-backlink">4</a></span><span> dediği gibi, insan bir kitabın büyüklüğünü sayfa sayısı ile değil ama onu anlamak için gereken zamanla ölçerse, birçok kitap üzerine şu söylenebilir: </span><span class="char-style-override4">Bu kadar kısa olmasaydı daha kısa olurdu</span><span>. Ama öte yandan geniş kapsamlı olmasına karşın tek bir ilkede biraraya bağlanmış kurgul bilgi bütününün kavranabilirliği göz önünde tutulacak olursa, eşit hakla şu da söylenebilir: </span><span class="char-style-override4">O kadar duru olmaları gerekmeseydi, birçok kitap çok daha duru olurdu</span><span>. Çünkü duruluk açısından getirilen yardımcı gereç </span><span class="char-style-override4">parçalarda</span><span> yardımcı</span><span class="dipp"><a href="#footnote-225-5" id="footnote-225-5-backlink">5</a></span><span> olsa da, </span><span class="char-style-override4">bütünde</span><span> çoğu kez dağınıklık yaratır, çünkü okuru bütünün gözlemine götürecek yolu yeterince çabuk açmaz ve örneklerin parlak renkleri dizgenin eklemlenişini ve örgensel yapısını gizleyerek onu tanınamaz kılar ki, eğer dizgenin birlik ve sağlamlığı üzerine yargıda bulunacaksak, bizi herşeyden çok ilgilendiren bunlardır. </span></p>
				<p class="paragraf8"><span>Bana öyle görünüyor ki, yazar büyük ve önemli bir çalışmayı burada ortaya koyulan tasara göre bütünlüğü içinde ve kalıcı bir yolda yerine getirme amacında olduğu zaman, çabasını onunkiyle birleştirmek okur için hiç de önemsiz bir kazanç olmayacaktır. </span><span>Metafizik, burada ona ilişkin olarak vereceğimiz kavrama göre, tüm bilimler arasında kısa bir zaman içinde ve küçük ama yeğin bir çaba ile bir tamamlanmışlık düzeyine erişme sözünü verebilen biricik bilimdir, öyle ki bu durumda gelecek kuşaklar için geriye </span><span class="char-style-override4">didaktik</span><span> bir yolda herşeyi kendi bakış açılarına göre düzenlemekten ve bunu bu nedenle içeriği en küçük bir biçimde arttırmaksızın yapmaktan başka birşey kalmayacaktır. Çünkü metafizik </span><span class="char-style-override4">arı</span><span> us yoluyla kazanılmış tüm iyeliğimizin dizgesel olarak düzenlenmiş </span><span class="char-style-override4">dökümünden</span><span> başka birşey değildir. Burada hiçbirşey bizden kaçamaz, çünkü usun bütünüyle kendi içinden ürettiği birşey kendini gizleyemez; tersine, ortak ilkesi ortaya çıkarılır çıkarılm</span><span>az us tarafından açığa serilir. Bu tür bilgilerin tamamlanmış birliği, ve dahası yalnızca arı kavramlardan elde edilmiş olmaları ve böylece deneyimden ya da belirli deneyime götürebilecek salt </span><span class="char-style-override4">tikel</span><span> sezgiden gelebilecek birşeyin etkisi altında genişletilmiş ya da arttırılmış olmamaları olgusu bu koşulsuz tamamlanmışlığı yalnızca yerine getirilebilir değil ama zorunlu da kılar. </span><span class="char-style-override4">Tecum habite et noris, quam sit tibi curta supellex</span><span>.</span><span class="dipp"><a href="#footnote-225-6" id="footnote-225-6-backlink">6</a></span></p>
				<p class="paragraf8"><span>Arı (kurgul) usun böyle bir dizgesini </span><span class="char-style-override4">Doğanın Metafiziği </span><span>başlığı altında kendim sunmayı umuyorum; bu çalışma, genişlikte bu </span><span class="char-style-override4">Eleştiri</span><span>’nin yarısı denli bile olmasa da, içerikte karşılaştırılamayacak ölçüde varsıl olacaktır, çünkü </span><span class="char-style-override4">Eleştiri </span><span>herşeyden önce onun olanağının kaynak ve koşullarını ortaya sermeli, bütünüyle bakımsız bir toprağı temizleyip düzeltmelidir. Bu çalışmada okurumdan bir </span><span class="char-style-override4">yargıcın</span><span> dayanç ve yansızlığını bekliyorum; ama ötekinde bir </span><span class="char-style-override4">yardımcının</span><span> istenç gücünü ve desteğini; çünkü bu </span><span class="char-style-override4">Eleştiri</span><span>’de dizgenin tüm </span><span class="char-style-override4">ilkeleri</span><span> ne denli ayrıntılı olarak ileri sürülmüş olursa olsun, dizgenin kendisinin tamamlanmışlığı hiçbir </span><span class="char-style-override4">türevsel</span><span> kavramın eksik olmamasını da gerektirir. Bu kavramlar herhangi bir </span><span class="char-style-override4">a priori</span><span> hesaplama yoluyla bulunamazlar; tersine, adım adım araştırılmaları gerekir. Bu yüzden bu </span><span class="char-style-override4">Eleştiri</span><span>’de kavramların bütün bir </span><span class="char-style-override4">sentezinin </span><span>tamamlanması gerekirken, bunun yanısıra aynı şeyin </span><span class="char-style-override4">analiz </span><span>açısından da yerine getirilmesi gerekecektir ki, en kolayı odur ve bir çalışmadan çok bir eğlence olacaktır.</span></p>
				<p class="paragraf8"><span>Burada baskı konusunda belirtmem gereken bir iki nokta var. Baskının başlaması gecikmiş olduğu için, provaların ancak yarısını gözden geçirebildim ve bunlarda 374’üncü sayfa alttan dördüncü satırda </span><span class="char-style-override4">skeptisch</span><span> yerine basılan </span><span class="char-style-override4">spezifisch</span><span> dışında anlamı karıştırmayan birkaç baskı hatası buldum. [</span><span class="char-style-override4">A</span><span>] 425 ile 461’inci sayfalar arasında yer alan arı usun antinomileri tabulasyonlu bir yapıda düzenlenmiştir ve böylece </span><span class="char-style-override4">Sava</span><span> ait herşey her zaman solda dururken </span><span class="char-style-override4">Karşısava</span><span> ait olanlar ise sağda durmaktadır. Bu düzenlemenin nedeni Sav ve Karşısavın birbirleriyle kolayca karşılaştırılmasını sağlamaktır.</span></p>
				<div class="calibre1">
					<div class="calibre1">
						<p class="dipnot"><a href="#footnote-225-1-backlink" id="footnote-225-1">1</a>[Ovid, <span class="char-style-override4">Başkalaşımlar</span>, xiii, 508, 510. ‘Ama ünün doruğunda, birçok oğulla güçlü ... şimdi beş parasız sürgünde.’]</p>
					</div>
					<div class="calibre1">
						<p class="dipnot"><a href="#footnote-225-2-backlink" id="footnote-225-2">2</a>Arada bir zamanımızın düşünme yolunun sığlığı ve sağlam bilimin bozuluşu üzerine yakınmalar duyarız. Ama matematik, doğa bilimi vb. gibi sağlam birer zemini olanların bu suçlamayı en küçük bir biçimde hak ettiklerini düşünnmüyorum; tersine, bunlar sağlamlıkları konusundaki eski ünlerini sürdürür, giderek fizik durumunda bunun ötesine bile geçerler. Eğer başka bilgi türleri de ilkelerinin aklanması konusunda kaygı duymuş olsalardı, aynı tin kendini onlarda da etkin olarak gösterirdi. Bu olmadığı sürece, ilgisizlik, ikircim ve en sonunda sıkı eleştirinin kendileri sağlam bir düşünme yolunun tanıtlarıdırlar. Çağımız herşeyi kendine altgüdümlü  kılması gereken gerçek eleştirininçağıdır. Kutsallığı yoluyla din, ve yüceliği yoluyla yasama kendilerini genellikle ondan bağışık tutmayı isterler. Ama sonra yine kendilerini haklı bir kuşkunun altına düşürürler, ve usun yalnızca özgür ve açık sınamaya dayanabilene gösterdiği dürüst saygıyı kendi hakları olarak ileri süremezler.</p>
					</div>
					<div class="calibre1">
						<p class="dipnot"><a href="#footnote-225-3-backlink" id="footnote-225-3">3</a>[Adickes yayımı ile birlikte: ‘<span class="char-style-override4">sie’</span> (= die Kritik) yerine ‘es’ (= das Vernunftvermögen)] </p>
					</div>
					<div class="calibre1">
						<p class="dipnot"><a href="#footnote-225-4-backlink" id="footnote-225-4">4</a>[Terrason, <span class="char-style-override4">Terrasson, Philosophie nach ihrem allgemeinen Einflusse auf alle Gegenstände des Geistes und der Sitten</span>, Berlin, 1762, s. 117.]</p>
					</div>
					<div class="calibre1">
						<p class="dipnot"><a href="#footnote-225-5-backlink" id="footnote-225-5">5</a><span xml:lang="en-GB">Rosenkranz yayımı ile birlikte: ‘</span><span class="char-style-override4" xml:lang="en-GB">fehlen</span><span xml:lang="en-GB">’ yerine ‘</span><span class="char-style-override4" xml:lang="en-GB">helfen</span><span xml:lang="en-GB">.’</span></p>
					</div>
					<div class="calibre1">
						<p class="dipnot"><a href="#footnote-225-6-backlink" id="footnote-225-6">6</a>[Perseus. <span class="char-style-override4">Satirae</span>. iv. 52. ‘Kendi içinde otur, evdeki gerecin ne kadar eksik olduğunu göreceksin.’]</p>
					</div>
				</div>
			</div>
		</div>
	</body>
</html>
