<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>7-5.html</title>
    <meta name="Adept.resource" value="urn:uuid:2861d9c3-fdb4-408b-b901-e9c99afaefe4"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x7-5.html" xml:lang="tr-TR" class="calibre1">
			<div class="calibre1">
				<p class="split"></p>
				<p class="paragraf"><span class="char-style-override16">KİTAP ÜZERİNE NOTLAR</span></p>
				<p class="paragraf16">Immanuel Kant</p>
				<p class="paragraf1"><span class="char-style-override4">Arı Usun Eleştirisi</span></p>
				<p class="paragraf1"><span class="char-style-override4">Kritik der reinen Vernunft</span></p>
				<p class="paragraf1">(Birinci Yayım [A] 1781; İkinci Yayım [B] 1787 )</p>
				<p class="paragraf18"><span class="char-style-override4">Arı Usun Eleştirisi </span>yaygın olarak felsefe tarihinin en önemli yapıtlarından biri olarak kabul edilir. Kant’ın “ilk eleştirisi” olarak da bilinen yapıt <span class="char-style-override4">Kılgısal Usun Eleştirisi </span>ve <span class="char-style-override4">Yargı Yetisinin Eleştirisi </span>tarafından izlendi. Kant’ın kuşkucu David Hume’dan inakçılıktan özgürleşmede ciddi olarak etkilendiğini söylemesine karşın, çalışmanın daha sonraki Anglo-Saxon kuşkucu geleneği ile herhangi bir sürekliliği yoktur. Hegel Fichte’nin ve Schelling’in felsefelerinin Kant’ın aşkınsal felsefesinin ötesine geçemediklerini düşünür ve kendi dizgesi açısından Kant’a herhangi bir borcu olmadığını belirtir. (Büyük <span class="char-style-override4">Mantık Bilimi’ </span>ne not).</p>
				<p class="paragraf18">Kant Varlık ve Düşüncenin birliğini reddeder. Buna göre Bilginin ve Bilimin olanağı, ve ayrıca insanın moral ve estetik değeri konusunda modern felsefenin öncüsü olan Descartes ile, aslında bütün bir Klasik Felsefenin kanısı ile karşıtlık içinde durur. İnsan Düşüncesinin bir<span class="char-style-override4"> Ding-an-sich </span>olarak görülen gerçek Varlık ile iletişim kurma yeteneğinde olmadığını kabul eder. Bu düşüncesiz bir <span class="char-style-override4">kabuldür</span>, bir <span class="char-style-override4">tanıtlama</span> değil. Bu düzeye dek Kant’ın felsefesi ruhbilimsel/duygusal bir öncülü çıkış noktası olarak alır.</p>
				<p class="paragraf18"><span class="char-style-override4">Arı Usun Eleştirisi’ </span>nde “eleştiri” nesnel değildir ve Usu <span class="char-style-override4">eleştiren</span> bakış açısı Kant’ın kültürel olarak biçimlenmiş kendi <span class="char-style-override4">kişisel</span> usudur. ‘Eleştiri’ kavramı gereği karşılaştırmalı ya da <span class="char-style-override4">göreli</span> olmak zorundadır, saltık bir konumun yargısı ya da çözümlemesi değil ama her durumda yalnızca bireysel bilincin kaprisidir. </p>
				<p class="paragraf18">Yine, Kant yorumlarının büyük gaflarından biri Kant’ın “Aşkınsal Felsefe” başlığının kendisinin Kant’ın amaçları ile tam tutarsızlığını görmemeyi başarmalarıdır. Kant’ın bakış açısında ‘aşkın’ olan şey bilgi yetisini ya da anlak-kategorilerini aşması anlamında <span class="char-style-override4">kendinde-Şeydir.</span> Ve ‘aşkınsal’ felsefenin aşkın olan ile, kendinde-Şey ile ilgili olması gerekir. Oysa Kant tam olarak insan düşüncesinin böyle bir gücünün olmadığına inanır. Felsefesi fenomene içkindir. </p>
				<p class="paragraf18">Kant <span class="char-style-override4">“inanca </span>yer açabilmek için bilgiyi ortadan kaldırmak zorunda kaldım” der (burada, s. 32). Buna karşın, Kant’ın dikkatsiz tapınmacı ve yüceltmeci okuyucuları David Hume’un bilimi yokeden görgücülüğü karşısında Kant’ın Bilimi <span class="char-style-override4">kurtardığında </span>diretirler. Bilim insanın öznel kategorilerinin nesnel bir göndermelerinin olması olanağı üzerine kurulur. Kant’ta reddedilen ise tam olarak bu bağlantıdır. Onun felsefesinde ancak <span class="char-style-override4">fenomenoloji</span>, ancak <span class="char-style-override4">görüngünün bilimi </span>olanaklıdır, ki <span class="char-style-override4">geçici</span>, <span class="char-style-override4">sonlu </span>olanın bilgisidir, eş deyişle bilgi ya da bilim değildir.</p>
				<p class="paragraf18">Hegel Kant’ın kuşkucu felsefesine göre “insana küspe ve saman salık verilmelidir” der. Kant’ın felsefesinde insan hiçliktir. Nesnel düşünce olarak <span class="char-style-override4">bilmenin </span>insanın estetik ve moral gizilliği ile birlikte onun <span class="char-style-override4">gerçek değerini </span>oluşturması ölçüsünde, Kant’ın kuşkucu öncülü üzerine ulaşılabilecek vargı nihilizm ve pozitivizm olmak zorundadır. Ama mantıksız bir ‘dizge’ kurabilmek için mantıksalın kendisi ile çarpışmak zorunda kaldığı ölçüde, Kant öncülü ile tutarlı bu vargıları çıkarsamayı başaramaz. Bunu daha çok her nasılsa onun izinde olduğunu düşünen Schopenhauer ve ayrıca Nietzsche gibi düşünürler, ve mantığı biçimselliğe indirgeyen modern pozitivizm yapar. Kant bir <span class="char-style-override4">görüş </span>sorunu olarak Bilimi ve İnancı <span class="char-style-override4">savunur</span>, en azından kişisel olarak görünüşte modern nihilizme ve pozitivizme eğilimli değildir, ve onu bu görünüşü ile kabul etmek, ona söylemediği şeyleri söyletmemek gerekir.</p>
			</div>
		</div>
	</body>
</html>
