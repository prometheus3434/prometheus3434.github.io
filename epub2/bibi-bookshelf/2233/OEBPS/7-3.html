<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>7-3.html</title>
    <meta name="Adept.resource" value="urn:uuid:2861d9c3-fdb4-408b-b901-e9c99afaefe4"/>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
		<div id="x7-3.html" xml:lang="tr-TR" class="calibre1">
			<div class="calibre1">
				<p class="split"></p>
				<p class="anabas">Aşkınsal Estetik</p>
				<p class="paragraf1">Birinci Kesim</p>
				<p class="paragraf2"><span class="char-style-override18">Uzay</span></p>
				<p class="paragraf16"><span>§ 2</span></p>
				<p class="anabasitalik">Bu Kavramın Metafiziksel Açımlaması<span class="dipp"><a href="#footnote-225-41" id="footnote-225-41-backlink">41</a></span></p>
				<p class="paragraf7">Dış duyu (anlığımızın bir özelliği) aracılığıyla nesneleri dışımızda ve tümünü de uzayda tasarımlarız. Uzayda şekil, büyüklük ve birbirleri ile ilişkileri belirli ya da belirlenebilirdir. Anlığın kendisini ya da kendi iç durumunu sezmesini sağlayan iç duyu hiç kuşkusuz bir nesne olarak ruhun kendisinin hiçbir sezgisini vermez; ama gene de belirli bir biçim vardır ki anlığın iç durumlarının sezgisi ancak onun altında olanaklıdır, ve böylece iç belirlenimlere ait herşey zaman ilişkileri içinde tasarımlanır. Zaman dışsal olarak sezilemez, tıpkı uzayın içimizdeki birşey olarak sezilememesi gibi. Öyleyse uzay ve zaman nedirler? Edimsel varlıklar mıdırlar? Şeylerin sezilmedikleri zaman bile kendilerinde onlara ait belirlenimleri ya da ilişkileri midirler? Yoksa yalnızca sezgi biçimine ve öyleyse anlığımızın öznel yapısına mı bağlıdırlar, öyle ki o olmaksızın bu yüklemler hiçbir şeye yüklenemeyecektir? Bu konuda birşeyler öğrenebilmek için ilkin uzay kavramını açımlayalım. <span class="dipp"><a href="#footnote-225-42" id="footnote-225-42-backlink">42</a></span>Açımlama (<span class="char-style-override4">expositio)</span> ile bir kavrama ait olanın duru (gerçi kapsamlı olmasa da) tasarımını anlıyorum; ama açımlama eğer kavramı <span class="char-style-override4">a priori verili </span>olarak sergileyeni kapsıyorsa <span class="char-style-override4">metafiziksel</span>dir. </p>
				<p class="paragraf8">1. Uzay dış deneyimlerden türetilen görgül bir kavram değildir. Çünkü belli duyumların dışımdaki birşey ile (e.d. uzayın içinde kendimi bulduğumdan başka bir yerindeki birşey ile) ilişkilendirilebilmeleri için, ve benzer olarak onları birbirlerinin dışında ve yanısıra,<span class="dipp"><a href="#footnote-225-43" id="footnote-225-43-backlink">43</a></span> ve dolayısıyla salt ayrı olarak değil ama ayrı yerlerde olarak da tasarımlayabilmek için, uzay tasarımı daha şimdiden zemin olarak bulunuyor olmalıdır. Buna göre uzay tasarımı dışsal görüngünün ilişkilerinden deneyim yoluyla ödünç alınamaz; tersine, bu dış deneyimin kendisi ilkin ancak sözü edilen tasarım yoluyla olanaklıdır.</p>
				<p class="paragraf8">2. Uzay tüm dış sezgilerin temelinde yatan zorunlu bir <span class="char-style-override4">a priori </span>tasarımdır. Hiçbir zaman bir uzayın olmadığı tasarlanamaz, gerçi kolayca onda hiçbir nesnenin bulunmadığı düşünülebilse de. Öyleyse görüngülerin olanağının koşulu olarak görülmelidir, onlara bağımlı bir belirlenim olarak değil; ve <span class="char-style-override4">a priori </span>bir tasarımdır ki zorunlu olarak dış görüngülerin temelinde yatar.<span class="dipp"><a href="#footnote-225-44" id="footnote-225-44-backlink">44</a></span></p>
				<p class="paragraf8">3.<span class="dipp"><a href="#footnote-225-45" id="footnote-225-45-backlink">45</a></span> Uzay genel olarak şeylerin ilişkilerinin diskursif ya da, söylendiği gibi, evrensel bir kavramı değil, ama bir arı sezgidir. Çünkü ilk olarak yalnızca bir uzay tasarımlayabiliriz, ve birçok uzaydan söz edildiği zaman bundan yalnızca bir ve aynı uzayın bölümleri anlaşılır. Dahası, bu bölümler her şeyi kapsayan tek bir uzayı bir bakıma (onun <span class="char-style-override4">bileşimini </span>olanaklı kılacak) <span class="char-style-override4">bileşenleri </span>olarak öncelemezler; tersine, ancak <span class="char-style-override4">onda </span>düşünülebilirler. Uzay özsel olarak birdir; ondaki çoklu, ve dolayısıyla ayrıca genel olarak uzaylar kavramı, yalnızca sınırlamalar üzerine dayanır. Bundan şu çıkar ki, tek bir <span class="char-style-override4">a priori </span>sezgi (ki görgül bir sezgi değildir) tüm uzay kavramlarının temelinde yatar. Böylece tüm geometrik temel ilkeler de — örneğin, bir üçgende birarada alınan iki kenar üçüncüden büyüktür — hiçbir zaman çizgi ve üçgen gibi genel kavramlardan değil, ama ancak sezgiden, ve dahası, apodiktik pekinlik ile <span class="char-style-override4">a priori </span>türetilebilirler.</p>
				<p class="paragraf8">4.<span class="dipp"><a href="#footnote-225-46" id="footnote-225-46-backlink">46</a></span> Uzay <span class="char-style-override4">verili </span>sonsuz bir büyüklük olarak tasarımlanır. Şimdi her bir kavram değişik olanaklı tasarımların sonsuz bir çokluğunda (onların ortak ayırmaçları olarak) kapsanan ve öyleyse onları <span class="char-style-override4">kendi altında </span>kapsayan bir tasarım olarak düşünülmelidir; ama hiçbir kavram, kavram olarak, sanki <span class="char-style-override4">kendi içinde </span>sonsuz bir tasarımlar çokluğunu kapsıyormuş gibi düşünülemez. Gene de uzay öyle düşünülür (çünkü uzayın tüm bölümleri sonsuza dek aynı zamandadırlar). Öyleyse kökensel uzay tasarımı <span class="char-style-override4">a priori sezgi</span>dir, kavram değil.</p>
				<p class="paragraf16"><span>§ 3</span><span class="dipp"><a href="#footnote-225-47" id="footnote-225-47-backlink">47</a></span></p>
				<p class="anabasitalik">Uzay Kavramının Aşkınsal Açımlaması </p>
				<p class="paragraf7">Bir <span class="char-style-override4">aşkınsal açımlama </span>ile bir kavramın başka sentetik <span class="char-style-override4">a priori </span>bilgilerin olanağının anlaşılabilmesini sağlayan bir ilke olarak açıklamasını anlıyorum. Bu amaçla (1) gerçekten bu tür bilgilerin verili kavramdan doğmaları, ve (2) bu bilgilerin ancak bu kavram için verili bir açıklama kipinin varsayımı üzerine olanaklı olmaları gerekir. </p>
				<p class="paragraf8">Geometri uzayın özelliklerini sentetik olarak ve gene de <span class="char-style-override4">a priori </span>belirleyen bir bilimdir. O zaman uzay tasarımımız onun böyle bir bilgisinin olanaklı olması için ne olmalıdır? Kökensel olarak sezgi olmalıdır; çünkü salt bir kavramdan o kavramın ötesine geçen hiçbir önerme çıkarılamaz, ve gene de geometride olan şey budur (Giriş, V). Ama bu sezgi <span class="char-style-override4">a priori </span>olmalı, e.d. bir nesnenin bizde bulunan tüm algısını öncelemeli, ve dolayısıyla görgül değil ama arı sezgi olmalıdır. Çünkü tüm geometrik önermeler apodiktiktirler, e.d. zorunluklarının bilinci ile bağlıdırlar; örneğin, Uzayın üç boyutu vardır önermesi durumunda olduğu gibi. Ama bu tür önermeler görgül yargılar ya da deneyim yargıları olamazlar, ne de onlardan çıkarsanabilirler (Giriş II).</p>
				<p class="paragraf8">Şimdi, nesnelerin kendilerini önceleyen ve kavramlarının <span class="char-style-override4">a priori </span>belirlenmelerini sağlayan bir dış sezgi anlığa nasıl özünlü olabilir? Açıktır ki, sezginin öznede onun nesneler tarafından etkilenmesini ve bu yolla onların <span class="char-style-override4">dolaysız tasarımlarını</span>, e.d. <span class="char-style-override4">sezgilerini </span>edinmesini sağlayan biçimsel doğası olarak ve dolayısıyla yalnızca genelde dış <span class="char-style-override4">duyu</span>nun biçimi olarak yerini almasından başka türlü olamaz.</p>
				<p class="paragraf8">Böylece bir <span class="char-style-override4">a priori </span>sentetik bilgi olarak <span class="char-style-override4">geometrinin olanağını </span>kavranabilir kılan yalnızca bizim açıklamamızdır. Bunu vermeyen tüm açıklama yolları, üstelik görünüşte belli bir benzerlik taşısalar bile, bu ölçüte başvurma yoluyla tam bir güvenilirlik ile ondan ayırdedilebilirler. </p>
				<p class="anabasitalik">Yukarıdaki Kavramlardan Çıkarsamalar </p>
				<p class="paragraf7">a) Uzay herhangi bir kendinde şeyin özelliğini temsil etmediği gibi onları birbirleri ile ilişkileri içinde de sunmaz; eş deyişle, nesnelerin kendilerine bağlı ve sezginin tüm öznel koşulları soyutlandığı zaman bile sürecek bir belirlenimi temsil etmez. Çünkü ister saltık isterse göreli olsun hiçbir belirlenim ait olduğu şeyin varoluşuna önsel olarak ve dolayısıyla <span class="char-style-override4">a priori </span>sezilemez.</p>
				<p class="paragraf8">b) Uzay dış duyunun tüm görüngülerinin biçiminden, e.d. duyarlığın öznel koşulundan başka birşey değildir, bir koşul ki, bizim için dış sezgi yalnızca onun altında olanaklıdır. Şimdi, öznenin alıcılığı, nesneler tarafından etkilenme yeteneği, zorunlu olarak bu nesnelerin tüm sezgilerini öncelediği için, tüm görüngülerin biçiminin anlıkta tüm edimsel algılardan önce ya da <span class="char-style-override4">a priori </span>nasıl verilebildiğini, ve içinde tüm nesnelerin belirlenmeleri gereken arı bir sezgi olarak bu nesnelerin ilişkilerinin ilkelerini tüm deneyimden önce nasıl kapsayabildiğini anlamak kolaydır. </p>
				<p class="paragraf8">Buna göre ancak bir insanın bakış açısından uzaydan, uzamlı varlıklardan vb. söz edebiliriz. Eğer bize dış sezginin verilmesinin, e.d. nesneler tarafından etkilenebilmenin biricik öznel koşulundan uzaklaşacak olursak, uzay tasarımı tüm anlamını yitirir. Bu yüklem şeylere ancak bize göründükleri, e.d. duyarlığın nesneleri oldukları sürece yüklenebilir. Duyarlık dediğimiz bu alıcılığın kalıcı biçimi nesnelerin dışımızda sezilmelerini sağlayan tüm ilişkilerin zorunlu bir koşuludur; ve eğer bu nesneleri soyutlarsak, bu biçim arı bir sezgidir ve uzay adını taşır. Duyarlığın tikel koşullarını şeylerin olanaklarının değil ama yalnızca görüngülerinin koşulları yapabildiğimiz için, hiç kuşkusuz diyebiliriz ki uzay bize dışsal olarak görünen tüm şeyleri kapsar, ama tüm kendilerinde şeyleri değil — bunlar ister sezilsin ister sezilmesinler, ya da hangi özne tarafından sezilirse sezilsinler. Çünkü başka düşünen varlıkların sezgileri konusunda hiçbir yargıda bulunamayız, üstelik bunlar bizim sezgimizi sınırlayan ve bizim için evrensel olarak geçerli olan benzer koşullara bağlı olsalar bile. Eğer bir yargının sınırlanışını öznenin kavramına yükleyecek olursak, yargı koşulsuz olarak geçerli olur. Tüm şeyler uzayda yan yanadırlar önermesi bu şeylerin<span class="dipp"><a href="#footnote-225-48" id="footnote-225-48-backlink">48</a></span> duyusal sezgimizin nesneleri olarak alınmaları gibi bir sınırlama altında geçerlidir. Eğer burada koşulu kavrama ekler ve Tüm şeyler, dış görüngüler olarak, uzayda yan yanadırlar dersem, bu kural evrensel olarak ve hiçbir sınırlama olmaksızın geçerlidir. Açımlamamız buna göre uzayın bize dışsal bir yolda nesne olarak sunulabilecek herşey açısından <span class="char-style-override4">reelliğini</span>, (e.d. nesnel geçerliğini), ama aynı zamanda us yoluyla kendilerinde, e.d. duyarlığımızın doğasına gönderme olmaksızın görüldükleri yolda şeyler açısından <span class="char-style-override4">idealliğini </span>öğretir. Öyleyse uzayın <span class="char-style-override4">görgül olgusallığını </span>ileri sürüyoruz (tüm olanaklı dış deneyim açısından); ama aynı zamanda <span class="char-style-override4">aşkınsal idealliğini</span>, e.d. tüm deneyimin olanağının koşulunu uzaklaştırır uzaklaştırmaz ve onu kendilerinde şeylerin temelinde yatan birşey olarak gördüğümüz zaman hiçbirşey olduğunu ileri sürüyoruz. </p>
				<p class="paragraf8">Ama uzaydan başka dışsal birşey ile ilişkili olan ve <span class="char-style-override4">a priori </span>nesnel denebilecek hiçbir öznel tasarım yoktur. <span class="dipp"><a href="#footnote-225-49" id="footnote-225-49-backlink">49</a></span>Çünkü başka hiçbir öznel tasarımdan uzaydaki sezgiden olduğu gibi sentetik <span class="char-style-override4">a priori </span>önermeler türetilemez (§ 3). Buna göre, sözcüğün sağın anlamıyla <span>konu</span>ş<span>ursak, bu öteki tasar</span>ı<span>mlar</span>ı<span>n hiçbir ideallikleri </span>yoktur, üstelik yalnızca duyu kipinin öznel yapısına ait olmada uzay tasarımı ile bağdaşsalar bile — örneğin renk, ses ve ısı duyumları yoluyla sırasıyla görme, işitme ve dokunma kipleri durumunda olduğu gibi. Ama bunlar sezgiler değil, duyumlar oldukları için, kendilerinde hiçbir nesnenin bilgisini, en azından <span class="char-style-override4">a priori </span>bilgisini sunmazlar. </p>
				<p class="paragraf8">Bu belirtilenlerin biricik amacı uzay açısından ileri sürülen idealliğin renkler, tatlar vb. gibi büyük ölçüde yetersiz örnekler yoluyla açıklanabileceği sanısının önüne geçmektir, çünkü bunları şeylerin özellikleri olarak görmek doğru değildir; tersine, bunlar yalnızca öznemizin değişimleri olarak görülebilir ki, değişik insanlar için değişik olabilirler. Çünkü bu durumlarda kökensel olarak kendisi salt bir görüngü olan birşey — örneğin bir gül — görgül anlakta bir kendinde şey olarak geçerlidir ki, gene de rengi söz konusu olduğu sürece her göze başka türlü görünebilir. Buna karşı, uzaydaki görüngülerin aşkınsal kavramları eleştirel bir anımsatmadır ki, genel olarak uzayda sezilen hiçbirşeyin bir kendinde şey olmadığını, uzayın kendilerinde şeylerin bir bakıma kendinde onlara ait olan biçimleri olmadığını, tersine, bizim için kendilerinde nesnelerin bütünüyle bilinmez olduklarını ve dış nesneler dediğimiz şeylerin biçimi uzay olan duyarlığımızın yalın tasarımlarından başka birşey olmadıklarını, duyarlığın gerçek bağlılaşığının, e.d. kendinde şeyin ise bu tasarımlar yoluyla bilinmediğini ve üstelik bilinmesinin olanaksız olduğunu, ona ilişkin olarak deneyimde hiçbir sorgulama yapılamayacağını imler.</p>
				<div class="calibre1">
					<div class="calibre1">
						<p class="dipnot"><a href="#footnote-225-41-backlink" id="footnote-225-41">41</a>[<span xml:lang="en-GB">‘§ 2’ ve altbaşlık B’de eklendi.</span>]</p>
					</div>
					<div class="calibre1">
						<p class="dipnot"><a href="#footnote-225-42-backlink" id="footnote-225-42">42</a>  [<span xml:lang="en-GB">Buradan paragrafın sonuna dek B’de eklendi.</span>]</p>
					</div>
					<div class="calibre1">
						<p class="dipnot"><a href="#footnote-225-43-backlink" id="footnote-225-43">43</a>[<span xml:lang="en-GB">‘ve yanısıra’ B’de eklendi.</span>]</p>
					</div>
					<div class="calibre1">
						<p class="dipnot"><a href="#footnote-225-44-backlink" id="footnote-225-44">44</a>	[<span class="char-style-override4">A’da burada şu paragraf bulunuyor:</span>]</p>
						<p class="dipnot">3. Tüm geometrik ilkelerin apodiktik pekinliği ve  <span class="char-style-override4">a priori</span> çizimlerinin olanağı bu  <span class="char-style-override4">a priori</span> zorunluk üzerine dayanır. Eğer bu uzay tasarımı <span class="char-style-override4">a posteriori</span> kazanılan bir kavram olarak genel dış deneyimden türetilebiliyor olsaydı, o zaman matematiksel belirlemenin ilk ilkeleri algılardan başka birşey olamazdı. Böylece algının tüm olumsallığını da taşırlar ve iki nokta arasında tek bir doğru çizginin bulunduğu olgusu değil, ama yalnızca deneyimin bunu her zaman böyle öğrettiği zorunlu olurdu. Deneyimden öğrenilen yalnızca tümevarım yoluyla türetilen göreli evrenselliktir. Buna göre yalnızca şimdiye dek gözlenenlere göreüç boyuttan daha çoğunu kapsayan hiçbir uzayın bulunmadığı söylenebilirdi.</p>
					</div>
					<div class="calibre1">
						<p class="dipnot"><a href="#footnote-225-45-backlink" id="footnote-225-45">45</a>[<span xml:lang="en-GB">A’da ‘4.’ </span>]</p>
					</div>
					<div class="calibre1">
						<p class="dipnot"><a href="#footnote-225-46-backlink" id="footnote-225-46">46</a>	<span class="char-style-override5">[</span><span class="char-style-override15">‘4’ numaralı kesim A’da şöyle:</span><span class="char-style-override5">]</span><span class="char-style-override15"> </span></p>
						<p class="dipnot"><span class="char-style-override5">5. Uzay verili sonsuz bir büyüklük olarak tasarımlanır. Evrensel bir uzay kavramı (ki ayakta olduğu gibi arşında da ortaktır), hiçbirşeyi büyüklük açısından belirleyemez. Sezginin ilerlemesinde sınırsızlık olmasaydı, ilişkilerin hiçbir kavramı onların sonsuzluğu ilkesini veremezdi. </span></p>
					</div>
					<div class="calibre1">
						<p class="dipnot"><a href="#footnote-225-47-backlink" id="footnote-225-47">47</a><span xml:lang="en-GB">[Bütün bu ara kesim B’de eklendi.]</span></p>
					</div>
					<div class="calibre1">
						<p class="dipnot"><a href="#footnote-225-48-backlink" id="footnote-225-48">48</a>[<span xml:lang="en-GB">A’da ‘ancak bu şeylerin.’</span>]</p>
					</div>
					<div class="calibre1">
						<p class="dipnot"><a href="#footnote-225-49-backlink" id="footnote-225-49">49</a>	<span class="char-style-override15">[Buradan paragrafın sonuna dek giden metin yerine A’da şu bulunuyor:]</span></p>
						<p class="dipnot">Buna göre tüm dış görüngülerin öznel koşulu başka hiçbir koşul ile karşılaştırılamaz. Bir şarabın tadı şarabın nesnel belirlenimlerine ait değildir, üstelik bir nesne görüngü olarak düşünülse bile; tersine, onu tadan öznedeki duyunun tikel yapısına aittir. Renkler sezgilerine bağlı oldukları cisimlerin belirlenimleri değil, ama yalnızca ışık tarafından belli bir yolda etkilenen görme duyusunun değişkileridirler. Buna karşı dış nesnelerin koşulu olarak uzay zorunlu olarak onların görüngü ya da sezgilerine aittir. Tat ve renkler nesnelerin bizim için duyuların nesneleri olabilmelerini sağlayan biricik zorunlu koşullar değildirler. Görüngüler ile yalnızca tikel örgütlenmelerin olumsal bir yolda eklenmiş etkileri olarak bağlanırlar. Buna göre <span class="char-style-override4">a priori </span>tasarımlar değildirler, ama duyumda, ve tat durumunda ise giderek bir duyum etkisi olarak duyguda (haz ve hazsızlık) temellenmişlerdir. Dahası, hiç kimsede ne bir renk ne de herhangi bir tat tasarımının <span class="char-style-override4">a priori</span> bulunması olanaklıdır; ama uzay salt arı sezgi biçimini ilgilendirdiği ve bu yüzden kendi içinde hiçbir duyum (görgül hiçbirşey) kapsamadığı için, eğer şekillerin olduğu gibi ilişkilerin de kavramları ortaya çıkacaksa, tüm uzay türleri ve belirlenimleri <span class="char-style-override4">a priori</span> tasarımlanabilmeli, aslında tasarımlanmalıdırlar. Yalnızca uzay yoluyladır ki şeylerin bizim için dış nesneler olmaları olanaklıdır.</p>
					</div>
				</div>
			</div>
		</div>
	</body>
</html>
