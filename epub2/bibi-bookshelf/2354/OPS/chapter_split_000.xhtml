<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Babam Nereye Gitti?</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<div>
			<div>
				<h1><span epub:type="pagebreak" title="7" id="page7"></span><st c="0">27 Ekim, Cumartesi</st></h1>
			</div>
		</div>
		<p><st c="19">“Sen!.. </st><st c="28">Bırak o kitabı elinden! </st><st c="52">Bir daha, ders kitabından başka bir şey görmeyeceğim elinde! </st><st c="113">Senin yüzünden onca insanın arasında yerin dibine geçtim bugün. </st><st c="177">Beni utandırıyorsun. </st><st c="198">Şu haline bak! </st><st c="213">Tıpkı babana benziyorsun. </st><st c="239">Azıcık bile utanma duygusu yok sende de... </st><st c="282">Yalancı, sorumsuz ve tembelsin.”</st></p>
		<p><st c="314">Bunlar aklımda kalanlar. </st><st c="340">Söyleyen de annem. </st><st c="359">Sabah erkenden kalkıp okuldaki veli toplantısına gitti. </st><st c="415">Giderken de, “Neler yaptığını öğreneceğim bugün. </st><st c="464">Bakalım, dediğin gibi her şey yolunda mıymış!” dedi. </st><st c="517">İçimi sıkıntı bastı o anda. </st><st c="545">Televizyonda da iyi bir şey yoktu. </st><st c="580">Hep izlediğim filmler, magazin programları... </st><st c="626">Dedemin benim için aldığı kitabı bulmaya karar verdim. </st></p>
		<p><st c="681">Benden kitap saklamak dedemin en sevdiği oyun. </st><st c="728">Her seferinde de nereye sakladığını buluyorum tabii. </st><st c="781">Bunu bilerek mi yapıyor, yoksa gerçekten iyi sakladığına mı inanıyor, bilmiyorum. </st><st c="863">Anneannemin, mutfaktaki kuru erzak dolabında buldum kitabı bu kez. </st></p>
		<p><st c="930">Annemin odasına girdim ve elimdekini, kapı açıldığında hemen yatağın altına itebilecek bir yere yerleşip, okumaya başladım. </st><st c="1054">Annemin odasını seviyorum. </st><st c="1081">Benim odamdan daha aydınlık ve daha güzel kokuyor. </st><st c="1132">Kulağım kapının zilinde </st><span epub:type="pagebreak" title="8" id="page8"></span><st c="1156">ya da ayak seslerindeydi ama, duymamışım. </st><st c="1198">Kapı birden açılınca, tavşan gibi sıçradım yerimden. </st><st c="1251">Kitap elimde kalakalmıştı. </st><st c="1278">Hiç bozuntuya vermeden kapadım ve yatağın altına ittim. </st><st c="1334">Annem o kadar kızgındı ki, ne yaptığımı fark etmedi bile. </st></p>
		<p><st c="1392">Aynen çizgi filmlerdeki cadılara benziyordu. </st><st c="1437">Saçları dimdik, gözleri yuvalarından fırlayacakmış gibi kocaman açılmış ve suratı sinirden kıpkırmızı. </st><st c="1540">Tabii, bunları ona söylemedim. </st><st c="1571">Sadece dinledim. </st><st c="1588">Annem bağırırken araya girmek mümkün değildir. </st><st c="1635">Soluk almadan bağırır ve sizi duymaz. </st><st c="1673">O bağırırken, ben sorunun ne olduğunu anlamaya çalışıyordum. </st></p>
		<p><st c="1734">Notlarım çok yüksek değil, ama zayıf dersim yok. </st><st c="1783">Bana yetiyor. </st><st c="1797">Anneme yetmemiş olabilir. </st><st c="1823">Süper, beş yıldızlı, roket gibi notlar alsam ne değişecek ki? </st><st c="1885">Hayat daha eğlenceli olmayacak. </st></p>
		<p><st c="1917">En sonunda, “yalancı, sorumsuz ve tembel” oluşuma karar verdiği olayın kompozisyon ödevi olduğunu anladım. </st><st c="2024">Basit bir kompozisyon ödevi, bilirsiniz, “hafta sonu tatilinizi anlatın” türünden... </st></p>
		<p><st c="2109">Annem burnumun ucunda sallıyordu ödevi; “Bunları neden uydurduğunu bana anlatacaksın!” diye bağırarak. </st><st c="2212">“Ve sonra da benden, bu yalanların için özür dileyeceksin!” </st></p>
		<p><st c="2272">Eskiden böyle durumlarda açıklama yapardım. </st><st c="2316">Artık yapmıyorum. </st><st c="2334">Çünkü hem beni dinlemiyor, hem de anlamaya çalışmıyor. </st><st c="2389">Dürüstlüğün kimse tarafından iyi karşılanmadığını biliyorum. </st><st c="2450">Bu ödev de o yüzden yazıldı zaten.</st></p>
		<p><st c="2484">Bir kez dürüst olmayı denemiştim: </st></p>
		<blockquote>
			<p><em><span epub:type="pagebreak" title="9" id="page9"></span><st c="2519">Cumartesi günü ödevlerimi yaptım. </st><st c="2553">Anneanneme mutfakta yardım ettim. </st><st c="2587">Gece bir kovboy filmi seyrettim, yattım. </st><st c="2628">Pazar sabahı kahvaltı ettik, dedemle alışverişe gittik, yemek yedik; televizyon seyrettim ve yattım. </st></em></p>
		</blockquote>
		<p><st c="2729">Herkesin yaptığı şeyler. </st><st c="2754">Ama nedense, sınıfta çok güldüler. </st><st c="2789">Öğretmenimin yüzündeki acıklı ifadeyi hâlâ hatırlıyorum. </st><st c="2846">Sanki suç işlemişim gibi. </st><st c="2872">Hafta sonu ne yapmamı bekliyorlar ki? </st><st c="2910">Uluslararası casusluk mu? </st><st c="2936">Uzay yolculuğu mu?.. </st></p>
		<p><st c="2957">Annem hafta boyunca çalışıyor. </st><st c="2988">Hafta sonları kafasını dinleyecekmiş. </st><st c="3026">Hiç ses istemiyor. </st><st c="3045">Anneannemle dedem bile susuyor annem evde olduğunda. </st><st c="3098">Dedem evdeki sessizlikten kaçmak için kahveye arkadaşlarıyla tavla oynamaya gidiyor bazen. </st><st c="3189">Anneannem kendini mutfağa kapatıp, bütün mahalleyi doyuracak kadar yemek yapıyor. </st><st c="3271">Annem odasında, yatağa uzanıyor, tavanı seyrediyor. </st><st c="3323">Arkadaşım yok, akrabamız yok, akraba çocukları yok, kedim yok, köpeğim yok, balığım yok, papağanım yok... </st><st c="3429">Kitap okumama izin yok... </st><st c="3455">Ders çalışmalıymışım. </st><st c="3477">Çalıştığımı söylemenin anlamı da yok tabii. </st><st c="3521">Elinde ders kitabın yoksa, işe yaramazın tekisin!</st></p>
		<p><st c="3570">Anlayacağınız benim maceram yok. </st><st c="3604">Hikâyem de yok. </st><st c="3620">O yüzden, son ödevde kendime bir hikâye uydurdum. </st><st c="3670">Hafta sonu macerası yani.</st></p>
		<blockquote>
			<p><em><st c="3695">Pazar sabahı tam kahvaltıya oturacakken, anneannem fırına gidip ekmek almamı söyledi. </st><st c="3782">Ne</st><span epub:type="pagebreak" title="10" id="page10"></span><st c="3784">den bu işleri hep evin en küçükleri yapar? </st><st c="3828">Büyükler buna cevap vermiyorlar. </st><st c="3861">Ben de sormayı bıraktım artık. </st><st c="3892">Eşofmanlarımı giyip sokağa çıktım. </st><st c="3927">Hava buz gibiydi. </st><st c="3945">Üstelik, sabah kahvaltısında ailecek seyretmeyi çok sevdiğimiz kovboy filmi de az sonra başlayacaktı... </st><st c="4049">Saatime baktım. </st><st c="4065">‘Eğer koşarak gider, koşarak dönersem, yetişirim,’ diye düşündüm. </st><st c="4131">Ama evden biraz uzaklaşmam gerekiyordu. </st><st c="4171">Çünkü anneannem arkamdan bakar hep. </st><st c="4207">Koşarsam da hemen seslenir; “Memooo, koşma oğlum, düşersin!”</st></em></p>
			<p><em><st c="4267">Köşeyi döndüm ve koşmaya başladım. </st><st c="4303">Birden arkamdan soluk sesini duydum. </st><st c="4340">Bu kim olabilir diye döndüm. </st><st c="4369">Ne göreyim? </st><st c="4381">Komşunun azgın dobermanı Patlak Göz de sabah koşusuna çıkmamış mı? </st><st c="4448">Ona baktığımı görünce, dişlerini gösterdi. </st><st c="4491">Sırtım buz gibi oldu birden. </st></em></p>
			<p><em><st c="4520">Köpekleri severim ama, peşimden koşanları değil. </st><st c="4569">Adını bilsem şirin şirin sesleneceğim de, adını bilen yok, kocaman gözleri yüzünden bütün mahalleli ona Patlak Göz diyor. </st><st c="4691">Dedem hep, “Havlayan köpek ısırmaz,” der. </st><st c="4733">Bir havlasa, belki dururdum; ama Patlak Göz körük gibi soluyordu yalnızca. </st></em></p>
			<p><em><st c="4808">Çevreye bakındım. </st><st c="4826">Hiç umut yok. </st><st c="4840">Saklanacak tek yer görünmüyor. </st><st c="4871">Ama birden... </st><st c="4885">bir bahçe duvarı fark ettim. </st><st c="4914">Yakınında da bir akasya ağacı. </st><st c="4945">Son bir çabayla hızlandım ve bahçe duvarına basıp zıpladım. </st><st c="5005">En yakın dala tutunmayı başardım. </st><st c="5039">Kendimi </st><span epub:type="pagebreak" title="11" id="page11"></span><st c="5047">yukarı çekerken son anda o keskin dişlerden nasıl kurtulduğumu gördüm. </st><st c="5118">Patlak Göz hemen arkamdan bahçe duvarına çıkmıştı, ama ben dala tırmandığım için orada kalıvermişti. </st><st c="5219">Tam, paçayı kurtardım diye sevinirken, arkamda bir tıslama duydum. </st><st c="5286">Yine sırtım ürperdi. </st></em></p>
			<p><em><st c="5307">Yavaşça döndüm. </st><st c="5323">Geriye yatmış kulakları, kısık gözleri ve tıpkı aslan gibi açılmış ağzıyla, arkamdaki dalda duruyordu; ama bana değil, aşağıdaki Patlak Göz’e bakıyordu tekir kedi. </st><st c="5487">O an, inanılmaz bir şey oldu. </st><st c="5517">Patlak Göz, ağlar gibi sesler çıkarıp duvardan atladı. </st><st c="5572">Kaçmaya çalışıyordu, ama aslan tekirin onu bırakmaya hiç niyeti yoktu. </st></em><st c="5643">Batman</st><em><st c="5649"> gibi uçarak burnumun ucundan geçtiğini gördüm. </st><st c="5697">Uçtu... </st><st c="5705">Uçtu... </st><st c="5713">Patlak Göz’ün kuyruksuz poposuna yapışıverdi. </st><st c="5759">Patlak Göz’ün çığlıkları duyuldu. </st></em></p>
			<p><em><st c="5793">Az sonra sokakta tek ses kalmadı. </st><st c="5827">Bir tek ben vardım. </st><st c="5847">Ağacın tepesinde... </st></em></p>
			<p><em><st c="5867">Eve ekmeklerle döndüğümde, başıma gelenleri anlatmak istedim ama, kovboy filmi çoktan başlamıştı. </st><st c="5965">Beni susturup ekranı işaret ettiler. </st></em></p>
			<p><em><st c="6002">Anneannem bir ara, “Suratın kıpkırmızı, koştun mu sen?” dedi. </st></em></p>
			<p><em><st c="6064">“Hayır, anneanne, hava soğuktu, ondan,” dedim. </st><st c="6111">Bacağımı bir dobermanın keskin dişlerinden nasıl kurtardığımı anlatsa mıydım acaba? </st><st c="6195">Belki pazar sabahları fırına dedemi yollardı o zaman.</st></em></p>
		</blockquote>
		<p><span epub:type="pagebreak" title="12" id="page12"></span><st c="6248">Öğretmen bu ödevi sınıfta okuttu. </st><st c="6283">İlk kez bana ilgi gösterdi diye çok sevinmiştim. </st><st c="6332">Okumamı bitirip sırıtarak övgüleri duymaya hazırlandığımda, sevgili öğretmenim, “Demek, seni el kadar bir tekir kurtardı, ha?” dedi ve bütün sınıf kahkahayı bastı. </st><st c="6496">Hikâyenin zayıf noktası buymuş demek ki... </st><st c="6539">Gelecek sefer dikkatli olacağım. </st></p>
		<p><st c="6572">İşte, bugün o ödev annemin elinde bayrak gibi sallanıyordu. </st></p>
		<p><st c="6632">Sevgili öğretmenim benden duyduğu hoşnutsuzluğu dile getirme fırsatını hiç kaçırmaz. </st><st c="6717">Derslerimdeki düşük ortalamayı ballandıra ballandıra anlatmak ona yetmemiş anlaşılan. </st><st c="6803">Ödevimi anneme gösterip, “Mehmet’i bir daha fırına tek başına göndermeyin. </st><st c="6878">Köpeklerle baş edecek kadar büyümemiş. </st><st c="6917">En iyisi, evde oturup ders çalışsın,” demiş. </st><st c="6962">Evet, böyle söylemiş. </st><st c="6984">Annem kompozisyonu okuyunca, mahallede köpek olmadığını, ekmeği fırından almadığımızı, bakkalın çırağının getirdiğini açıklamış. </st><st c="7113">Aman ne güzel!</st></p>
		<p><st c="7127">Şimdi ben yalancı, sorumsuz ve tembelim. </st><st c="7169">Anneme açıklama yapmadım. </st><st c="7195">İstediği gibi, özür diledim. </st><st c="7224">Sonucun ne olacağını biliyorum. </st></p>
		<p><st c="7256">“Hemen çantanı al, doooğru...” </st></p>
		<p><st c="7287">Lafını tamamlamasına gerek yok. </st><st c="7319">Depo olarak kullanılan küçük odayı gösteriyordu. </st><st c="7368">“Zindan”ı. </st><st c="7379">Geçen ay kapatıldım ilk kez. </st><st c="7408">Önce çok bozuldum, sonra eski kahramanlardan bazılarının hayatını düşündüm. </st><st c="7484">Ya zindana atılıyorlardı ya da hapse... </st><st c="7524">Buraya “zindan” demeyi seçtim ben de. </st></p>
		<p><span epub:type="pagebreak" title="13" id="page13"></span><st c="7562">Bugün akşama kadar cezalıyım. </st><st c="7592">Oyun yok, kitap yok, televizyon yok. </st><st c="7629">Sadece okul çantam var. </st></p>
		<p><st c="7653">Dedem ve anneannem, ilk kez odaya kapatıldığımda itiraz etmişlerdi. </st><st c="7721">İçerden seslerini duyuyordum. </st><st c="7751">Yalvardılar, azarladılar, küstüler, ama annemi ikna edemediler. </st><st c="7815">İşyerindeki bir arkadaşı bunu oğluna yaparmış; çocuk da ders çalışmaktan başka yol bulamadığı için bütün sınıflarını takdirle geçmiş, falanmış, filanmış... </st><st c="7971">ben de başka türlü adam olmazmışım. </st></p>
		<p><st c="8007">Tabii, beni odaya ilk kapattığında annem de acemiydi. </st><st c="8061">Odayı düzenlemesi gerektiğini akıl edememişti. </st><st c="8108">Ben ancak çömelerek durabilmiştim odada. </st><st c="8149">Kapıyı açtığında da, defterimi ona uzattım; “Beni buraya yazamayayım diye kapattın herhalde. </st><st c="8242">Dersimi neden çalışamadığımı öğretmenime sen anlatırsın, anne,” dedim ve yatmaya gittim. </st></p>
		<p><st c="8331">O gece çok ağladı annem. </st><st c="8356">Sabah kalktığımda, defterime öğretmenim için bir özür notu ve benim için bir mektup bırakmıştı. </st><st c="8452">Her şeyi benim iyiliğim için yapıyormuş. </st><st c="8493">Eğitim çok önemliymiş. </st><st c="8516">Hele disiplin, ondan da önemliymiş. </st><st c="8552">Eğer çalışkan olmazsam, ilerde serseri olurmuşum (“Baban gibi” demeyi unutmuştu). </st></p>
		<p><st c="8634">Daha sonra odayı biraz boşalttılar. </st><st c="8670">Eski bir sandık benim yazı masam oldu, küçük bir de tabure kondu. </st><st c="8736">Odanın halini görünce, annemin işyerinde tıpkı böyle bir kutuda çalıştığını düşündüm. </st><st c="8822">Belki de, benimle bu duygusunu paylaşmaya çalışıyordur. </st></p>
		<p><st c="8878">Aslında bütün bunları ve daha fazlasını eski günlüğüme yazmıştım. </st><st c="8944">Annem buldu. </st><st c="8957">Okudu ve yırttı. </st><st c="8974">Ona haksızlık et</st><span epub:type="pagebreak" title="14" id="page14"></span><st c="8990">tiğimi, nankör olduğumu, babama benzediğimi söyleyip bütün hafta sonu ağladı. </st></p>
		<p><st c="9069">“Neden benim eşyamı karıştırıyorsun? </st><st c="9106">Neden benden izin almadan defterlerimi okuyorsun? </st><st c="9156">Neden her şeyi yok ediyorsun, anne?” Ben de bütün gün bu soruları sordum ama, yüksek sesle değil. </st><st c="9254">Kimse duymazdı ki... </st></p>
		<p><st c="9275">O günden sonra, dedem gibi, ben de saklamaya başladım özel eşyamı. </st><st c="9342">Dedemden daha başarılı olduğum kesin. </st><st c="9380">Annem asla bulamadı. </st><st c="9401">Çünkü, beni cezalandırmak için kapattığı zindanı kendim için bir panayıra döndürdüm. </st><st c="9486">İhtiyacım olan her şey var bu odada. </st><st c="9523">Sadece, mutsuz olmuşum, hatalarımı anlamışım, pişmanmışım gibi oynamam gerekiyor zindandan çıkarken. </st><st c="9624">Küçük bir ayna buldum eşyanın arasında. </st><st c="9664">Ona bakıp suratımı hazırlıyorum. </st><st c="9697">Annem kapıyı açtığında bana bakıyor ve rahatlıyor. </st></p>
		<p><st c="9748">Anahtar deliğinden beni gözetliyor mu, bilmiyorum. </st><st c="9799">Eğer bakarsa, beni canavar gibi çalışırken görür. </st><st c="9849">Çünkü sandığın üstüne bir kutu yerleştirdim. </st><st c="9894">Günlüğüme ya da kitabıma eğilmiş başımı görüyor sadece, ne yaptığımı değil. </st></p>
		<p><st c="9970">Güzel defterleri seviyorum ama, fazla dikkat çekiyor. </st><st c="10024">Ben de bu defteri aldım kendime. </st><st c="10057">Matematik defterime benziyor. </st><st c="10087">Kareli. </st><st c="10095">Rengârenk kalemlerle yazıyorum. </st><st c="10127">Annem bir tek matematik defterime bakmıyor. </st></p>
		<p><st c="10171">Şimdi bitirmem gerek. </st><st c="10193">Hava kararmaya başladı. </st><st c="10217">Zindanda olduğum zamanlar anneannem akşam yemeğini daha erken hazırlıyor. </st><st c="10291">Burada mutlu olduğumu bilmiyor tabii. </st><st c="10329">Dedem kapı önüne geldi bile. </st><st c="10358">Terliklerinin sesini duyuyorum. </st></p>
		<div>
			<div>
				<h1><span epub:type="pagebreak" title="15" id="page15"></span><st c="10390">30 Ekim, Salı</st></h1>
			</div>
		</div>
		<p><st c="10403">Her gün yazacağım diye söz veriyorum, ama öyle ters şeyler oluyor ki, günlüğümü görmek bile istemiyorum. </st></p>
		<p><st c="10509">Dün okul bir felaketti. </st><st c="10533">Veli toplantısı sonucu, sevgili edebiyat öğretmenim annemden edindiği bilgileri sınıfla paylaştı. </st><st c="10631">Benimle ne alıp veremediği var anlamadım. </st><st c="10673">Kimseye böyle acımasız davranmıyor. </st><st c="10709">Aslında, bana neden sinirlendiğini biliyorum. </st><st c="10755">Matematikçi Üçgen Hayri yüzünden... </st><st c="10791">Bu adı ben takmadım. </st><st c="10812">Eskilerden kalma. </st><st c="10830">Çoook eskiden vücut çalışırmış, ters üçgen gibi görünürmüş. </st><st c="10890">O zamanlar takılmış bu isim, ama şimdi düz üçgen. </st><st c="10940">Kocaman bir göbeği var.</st></p>
		<p><st c="10963">Geçen haftaların birinde matematik dersindeydik. </st><st c="11013">Üçgen Hayri zor olduğunu söylediği bir problemi tahtaya yazdı, çözmemizi istedi. </st><st c="11094">Sıraların arasında dolaşırken, yanıma geldi.</st></p>
		<p><st c="11138">“Sen neden oturuyorsun piknik yapar gibi?” dedi. </st></p>
		<p><st c="11188">İnsan piknik yaparken dimdik mi oturur? </st><st c="11228">Parmağımla işaret ettim defteri. </st></p>
		<p><st c="11261">Baktı. </st><st c="11268">“Bu ne?” dedi. </st></p>
		<p><st c="11283">“Sonuç,” dedim. </st></p>
		<p><st c="11299">“Sen medyum musun? </st><st c="11318">Falcı mısın? </st><st c="11331">Yoksa, hesap makinesi mi getirdin yanında? </st><st c="11374">Matematik her zaman sonuç demek değildir. </st><st c="11416">Aslında matematik, gidilen yoldur. </st><st c="11451">Bunu kafanıza sokun. </st><st c="11472">Yoksa hepinizi sınıfta bırakırım. </st><st c="11506">Ben kimsenin gözünün yaşına bakmam...” Bir sürü şey daha söyledi ama, şimdi hatırlamıyorum. </st></p>
		<p><st c="11598">Tahtaya kaldırdı beni. </st></p>
		<p><span epub:type="pagebreak" title="16" id="page16"></span><st c="11621">“Çöz bakalım,” dedi. </st><st c="11642">“Zahmet olacak ama...” Sınıfın gülmediğini görünce, kendisi güldü. </st><st c="11709">Sınıftakiler de ona katılmakta gecikmediler tabii. </st></p>
		<p><st c="11760">Çözdüm ve dönüp baktım. </st></p>
		<p><st c="11784">“Yanlış,” dedi. </st></p>
		<p><st c="11800">“Hayır,” demek için ağzımı açtım ama... </st><st c="11840">Üçgen, tebeşiri eline alıp kendi bildiği yoldan aynı sonuca ulaştı ve sınıfa dönüp, “İşte, doğru yol bu,” dedi. </st></p>
		<p><st c="11952">Ben daha kısa yoldan çözmüştüm. </st><st c="11984">Sanırım, onu beğenmedi. </st><st c="12008">Ağabeyim falan var mı diye sordu. </st></p>
		<p><st c="12042">“Yok,” dedim. </st></p>
		<p><st c="12056">“Üst sınıflardan defter alıyorsunuz, ondan sonra da yalan yanlış şeylerle karşıma çıkıyorsunuz,” diye bir sürü azarladı yine. </st></p>
		<p><st c="12182">Büyükler neden açıklama istemez? </st><st c="12215">Oysa, anlatabilirdim problemi neden öyle çözdüğümü. </st><st c="12267">Öğretmenim de annem gibi dinlemeyenlerden. </st><st c="12310">İşte, o günden sonra bana hep sinir oldu Üçgen. </st><st c="12358">Fırsat buldukça alay etti. </st><st c="12385">Okul zaten yeterince sıkıcıydı, daha beter oldu. </st></p>
		<p><st c="12434">Üçgen’in gözüne çarpmamak için elimden geleni yapıyorum. </st><st c="12491">Hiç başarılı olmadım. </st><st c="12513">Sanırım, bana söyleyeceklerini sınıfa girmeden önce öğretmenler odasında çalışıyor. </st><st c="12597">Bazı günler, daha sınıfın kapısını kapatmadan laf atmaya başlıyor. </st><st c="12664">Tabii, bütün sınıf da gülmeye... </st><st c="12697">Keyifli mi, yoksa keyifsiz olduğu için mi benimle uğraşıyor, anlayamadım. </st><st c="12771">Dikkatimi versem anlarım. </st></p>
		<p><st c="12797">Boş ver. </st><st c="12806">Yapacak daha iyi işlerim var... </st><st c="12838">Anlatsam mı, bi</st><span epub:type="pagebreak" title="17" id="page17"></span><st c="12853">lemiyorum. </st><st c="12865">Ya bu defter de annemin eline geçerse? </st><st c="12904">Bulamayacağından emin olduktan sonra anlatırım. </st><st c="12952">Söz. </st><st c="12957">Zaten, bu defterden başka anlatacak yerim yok ki. </st></p>
		<p><st c="13007">Dün okul, Türkçeci yüzünden berbattı. </st><st c="13045">29 Ekim töreni falan derken geçti. </st></p>
		<p><st c="13080">Bugün sınavlar olduğu için benimle uğraşmayı unuttular. </st></p>
		<p><st c="13136">Yarın nasıl olacak acaba? </st></p>
		<div>
			<div>
				<h1><st c="13162">31 Ekim, Çarşamba</st></h1>
			</div>
		</div>
		<p><st c="13179">Bazen gerçekten salak olduğumu düşünüyorum. </st><st c="13224">Bugünü kurtardığımı sanıyordum. </st><st c="13256">Harika bir plan yapmıştım. </st></p>
		<p><st c="13283">Zindandan çıktıktan sonra, yemekte çok oyalandım. </st><st c="13333">İştahım yokmuş, hatta zor yutkunuyormuşum gibi davrandım. </st><st c="13391">Anneannemin ısrarıyla –onu kırmamak için– yermiş gibi yaptım. </st><st c="13453">Anneannem endişelendi, ateşime baktı. </st></p>
		<p><st c="13491">“Yok bir şeyim, anneanne,” dedim. </st></p>
		<p><st c="13525">Bir şeyi ne kadar redderseniz, büyükler o kadar ısrarcı olurlar. </st></p>
		<p><st c="13590">“Var, var... </st><st c="13603">Sanki biraz ateşin var,” dedi. </st></p>
		<p><st c="13634">Annem, “Ders aralarında koşup oynamıştır, laf anlamaz ki,” dedi. </st><st c="13699">“Oynayacak kimse yok,” desem, bu da sorun olur. </st><st c="13747">Hiç sesimi çıkarmadım. </st><st c="13770">Sonra gözlerini bana dikip, “Okulda bir şey mi oldu?” dedi. </st><st c="13830">Öğretmenin yaptıklarını anlatmayı düşündüm, sonra vazgeçtim. </st><st c="13891">Yine okula gitmeye falan kalkışır. </st></p>
		<p><span epub:type="pagebreak" title="18" id="page18"></span><st c="13926">Dedem, “Benim torunum aslan gibi. </st><st c="13960">Bir şey olmaz ona,” dedi. </st></p>
		<p><st c="13986">Dedem beni o kadar güçlü sanıyor ki, mikroplarla da kavga edeceğimi sanıyor. </st><st c="14063">Aslan olmamı istediği kesin, ama ben kaplumbağa olmak istiyorum. </st><st c="14128">Ne kavgayı seviyorum, ne de beni dövmeye kalkanlarla baş edebilirim. </st><st c="14197">Mikrop kadar küçük olsalar bile... </st></p>
		<p><st c="14232">Yemekten sonra televizyon seyretmek istemedim, uykum olduğunu söyledim. </st><st c="14304">İşte o zaman, annem bile endişelendi. </st></p>
		<p><st c="14342">“Yarın okula gitmesin, dinlensin,” dedi anneannem. </st></p>
		<p><st c="14393">Annem gönülsüz, “Sabah bir bak... </st><st c="14427">Kötüyse gönderme. </st><st c="14445">Ama iyiyse, gitsin. </st><st c="14465">Zaten çok parlak değil dersleri, bari devamsızlık yapmasın,” dedi. </st></p>
		<p><st c="14532">Yaşasın! </st><st c="14541">Başardım işte! </st><st c="14556">Bu kez hikâyemde hiç açık yok. </st></p>
		<p><st c="14587">Hesap etmediğim şeyler olduğunu bilmiyordum tabii... </st></p>
		<p><st c="14640">Sabah planıma devam ettim. </st><st c="14667">Anneannem beni uyandırmaya gelmeden çok önce uyanmıştım zaten. </st><st c="14730">Üstüme kazağımı giydim. </st><st c="14754">Yorganı başımdan aşırdım ve hohlayarak yatağın içini iyice ısıttım, ter içinde kaldım. </st><st c="14841">Anneannemin ayak seslerini duyunca, başımı çıkarıp uyuyormuş gibi yaptım. </st><st c="14915">Suratım kıpkırmızı olmalı ki, anneannemin usulca iç çektiğini duydum. </st><st c="14985">Elini alnıma koydu. </st></p>
		<p><st c="15005">Dedem kapıdan, “Nasıl?” diye sordu. </st></p>
		<p><st c="15041">“Şşşşt! </st><st c="15049">Ateşi var. </st><st c="15060">Bırakalım uyusun. </st><st c="15078">Uyanınca, doktora götürürüz,” diye fısıldadı ve dışarı çıktı. </st></p>
		<p><st c="15140">Hemen kazağı üstümden çıkardım ve saat ona kadar ha</st><span epub:type="pagebreak" title="19" id="page19"></span><st c="15191">rika bir uyku çektim. </st><st c="15214">Böyle günlere bayılıyorum! </st><st c="15241">Büyüyünce, kendi evim olacak ve istediğim saatte uyanacağım. </st><st c="15302">Gece de istediğim saatte yatacağım... </st><st c="15340">Bunların hayal olduğunu biliyorum, ama çocukluğa katlanmamı sağlıyorlar. </st><st c="15413">Bir an önce büyümeyi o kadar çok istiyorum ki... </st></p>
		<p><st c="15462">Bugüne dönersek... </st><st c="15481">Uyandığımda, zaten beni okula gönderemeyecekleri için, iyileşmiş gibi davrandım. </st><st c="15562">Bizimkiler çok sevindiler. </st><st c="15589">Harika bir kahvaltı ettim. </st><st c="15616">Sonra dışarı çıkmak istedim. </st><st c="15645">Anneannem, “Olmaz!” dedi; ama dedem, “Erkek adam o! </st><st c="15697">Baksana, çakı gibi. </st><st c="15717">Haydi, aslanım, çık oyna biraz,” diye arka çıktı bana. </st></p>
		<p><st c="15772">Oyun oynamayı acayip önemsiyor büyükler. </st><st c="15813">İnsan tek başına ne oynayabilir? </st><st c="15846">Benim en hoşlandığım şey, bahçe duvarına oturup, gelen geçeni izlemek, konuşmalarını dinlemek ve onlar hakkında hikâyeler uydurmak. </st><st c="15978">Büyüklerin dünyasını anlamaya çalışıyorum. </st><st c="16021">Yakında aralarına katılacağım. </st><st c="16052">Ama kendimi hazır hissetmiyorum. </st><st c="16085">Büyümeyi bu kadar isterken, aralarına katıldığımda yabancı kalmaktan korkuyorum. </st></p>
		<p><st c="16166">“Memo? </st><st c="16173">Ne işin var burada? </st><st c="16193">Bugün okul yok mu?” </st></p>
		<p><st c="16213">Başımı çevirdim: Harika Teyze. </st><st c="16244">Koltuğunun altında kocaman bir paket taşıyor. </st><st c="16290">Galiba yorulmuş. </st><st c="16307">Paketi duvarın üstüne koydu. </st></p>
		<p><st c="16336">“Biraz hastaydım dün gece. </st><st c="16363">Anneannem göndermedi okula.” </st></p>
		<p><st c="16392">“Geçmiş olsun! </st><st c="16407">Annen nasıl? </st><st c="16420">Ne zamandır görmüyorum onu.” </st></p>
		<p><span epub:type="pagebreak" title="20" id="page20"></span><st c="16449">“İyi,” dedim. </st></p>
		<p><st c="16463">Pakete baktım. </st><st c="16478">Kapalı şeyleri merak ederim. </st></p>
		<p><st c="16507">Harika Teyze’nin az ilerde bir galerisi var. </st><st c="16552">Çerçeve de yapıyor. </st><st c="16572">Geçen yaz, anneannemle dedem resim sergisinin açılışına götürmüşlerdi beni. </st><st c="16648">Harika Teyze kadar harika resimler görmüştüm o gün. </st><st c="16700">Ama çok kalabalıktı galeri, sıkıldım. </st><st c="16738">Bahçeye çıkıp, dışardan baktım kalabalığa. </st><st c="16781">Çok eğlenceliydi. </st><st c="16799">Tabii ki, annem işten gelinceye kadar. </st><st c="16838">“Yabanileşme. </st><st c="16852">Utandırma beni. </st><st c="16868">Hemen buraya gel!” diye buyurmuştu. </st><st c="16904">Ben oradaydım zaten ama... </st></p>
		<p><st c="16931">Harika Teyze, pakete baktığımı görünce, “Ben de bir müşterimin resimlerini götürüyordum,” dedi. </st><st c="17027">Evine asmasına yardım edecekmiş. </st></p>
		<p><st c="17060">Güzel bir işi var Harika Teyze’nin. </st><st c="17096">Bana da, büyükmüşüm gibi davranıyor. </st><st c="17133">Kimse durup benimle konuşmaz burada otururken. </st><st c="17180">Üstelik, giderken beni galeriye davet etti. </st><st c="17224">Cesaret edip gidebilsem keşke. </st><st c="17255">Resimlerde çok güzel öyküler var. </st></p>
		<p><st c="17289">Harika Teyze’nin hızlı hızlı gidişini izleyip, paketteki rengârenk resimleri düşlerken, yine biri seslendi. </st><st c="17397">Vay canına! </st><st c="17409">Beni tanıyan ne çok insan varmış diye sevinerek döndüm ve karşımda annemi buldum. </st><st c="17491">Öyle şaşırdım ki, oturduğum yerden kayıp düştüm. </st></p>
		<p><st c="17540">Eve girmemizle ödevlerle birlikte zindana kapatılmam bir oldu. </st><st c="17603">Annem, işten bir saatlik izin almış, okuluma gitmiş, öğretmenlerime hasta olduğumu söylemiş ve sınıftan geri kalmamam için ödevlerimi alıp getirmiş. </st><st c="17752">Tabii, beni yatak döşek yatmak yerine sokakta bulunca, çıldırdı. </st></p>
		<p><span epub:type="pagebreak" title="21" id="page21"></span><st c="17817">“Ben o okulun masraflarını ödemek için çalışırken, beyimiz sokaklarda serserilik yapıyor! </st><st c="17907">Babası kılıklı!” </st></p>
		<p><st c="17924">Eyvah! </st><st c="17931">Tespihböceği gibi büzülüp görünmez olma zamanım gelmişti. </st><st c="17989">Çünkü annem tepesi attığında, “Babası kılıklı!” diye bağırır hep. </st></p>
		<p><st c="18055">Anneannem ne kadar ikna etmeye çalıştıysa da başaramadı. </st></p>
		<p><st c="18112">“Sabah baktım, ateşi vardı, kızım! </st><st c="18147">Yoksa göndermez miyim okula?” </st></p>
		<p><st c="18177">“Anne, delirtme beni! </st><st c="18199">Ne kadar yalancı olduğunu anlamadın mı hâlâ? </st><st c="18244">Seni, beni, babamı, öğretmenini, arkadaşlarını... </st><st c="18294">herkesi kandırıyor.” Görünmez olmaya çalışmak da işe yaramadı, gözlerini bana dikti; “Öğretmenin sınav kâğıtlarını okumuş, küçük bey. </st><st c="18428">Sınıfın en düşük notları senin. </st><st c="18460">Tebrik ederim. </st><st c="18475">Şimdi, şu ödevleri alıyorsun ve doooğru... </st><st c="18518">Baban çok şanslıymış. </st><st c="18540">Gitti de, işe yaramaz bir oğlu olduğunu görmedi.”</st></p>
		<p><st c="18589">İşte bunu ilk kez duydum. </st><st c="18616">Boğuluyorum sandım. </st><st c="18636">Odaya girip tabureye oturdum. </st><st c="18666">Kapının kilitlendiğini, anneannemle annemin kavgalarını falan bir tuhaf işittim. </st><st c="18747">Kulaklarım uğulduyordu. </st><st c="18771">Söylemeye utanıyorum ama... </st><st c="18799">ağladım. </st></p>
		<p><st c="18808">İyi ki, dedem evde yoktu. </st><st c="18834">Kapının dışından o gür sesiyle, “Erkek adam ağlamaz!” diye bağırıp, beni bütün mahalleye rezil ederdi. </st></p>
		<p><st c="18937">Dedem, buraya kapatıldığımda kapının önünden hiç ayrılmıyor. </st><st c="18998">Hep bir tamirat işi bahane edip koridorda oyalanıyor. </st><st c="19052">Bir gün anneannemle mutfakta konuşurlarken duymuştum; tuhaf bir ses duyarsa, kapıyı kırıp beni kurtaracağını, </st><span epub:type="pagebreak" title="22" id="page22"></span><st c="19162">merak etmemesini söylüyordu. </st><st c="19191">Oda o kadar küçük ki, kapıyla birlikte pencereden bahçeye uçarız herhalde. </st><st c="19266">Ama yine de, dedemin beni kolladığını bilmek güzel. </st></p>
		<p><st c="19318">Annem neden bu kadar kızgın bana?</st></p>
		<p><st c="19351">Öğretmenlerin kızgınlığını anlıyorum; sınıftaki öteki öğrencilere benzemiyorum ben. </st><st c="19436">Pek konuşmuyorum, derste öğretmenin gözüne sokacakmış gibi parmak kaldırmıyorum, notlarım perişan. </st><st c="19535">Sıkılıyorum, üstelik bunu belli ediyorum. </st><st c="19577">Elimde değil, gerçekten çok sıkılıyorum derslerde. </st><st c="19628">Aklım başka yerlere gidiyor. </st><st c="19657">Bazen ne düşündüğümü bile hatırlamıyorum ama, hepsinin güzel olduğunu da söyleyemem. </st></p>
		<p><st c="19742">Babamı düşünüyorum en çok. </st><st c="19769">Nasıl biri olduğunu? </st><st c="19790">Nasıl konuştuğunu? </st><st c="19809">Sesinin neye benzediğini? </st><st c="19835">Boyu uzun muydu? </st><st c="19852">Benim gibi zayıf olduğunu biliyorum –Annem sık sık, “Babasına çekmiş! </st><st c="19922">Ömrü boyunca hastalıklı görünecek bu sıskalıkla,” der. </st></p>
		<p><st c="19977">Bir babayla neler yapılırdı merak ediyorum. </st><st c="20021">Çocukların konuşmalarından, babalarla maça gidildiğini, alışverişe çıkıldığını, arabayla gezildiğini, arada bir top oynandığını, güreş tutulduğunu falan duyuyorum. </st><st c="20185">Sporla aram pek yok. </st><st c="20206">Annemin arabasında olmak çok keyifli değil. </st><st c="20250">Alışveriş de öyle... </st><st c="20271">Hep onun istedikleri alınır. </st><st c="20300">Belki babamla da aynı olurdu. </st><st c="20330">Belki bu yüzden, babam da beni sevmezdi. </st></p>
		<p><st c="20371">Bol bol belki var. </st><st c="20390">Hiçbir şey bilmiyorum ki.</st></p>
		<div>
			<div>
				<h1><span epub:type="pagebreak" title="23" id="page23"></span><st c="20415">1 Kasım, Perşembe</st></h1>
			</div>
		</div>
		<p><st c="20433">Bunu yazdıktan sonra kapıda bir tıkırtı duydum. </st><st c="20482">Mırıl mırıl konuşmalar vardı. </st><st c="20512">Gidip anahtar deliğinden baktım. </st><st c="20545">İnce uzun bir telle kapıyı açmaya uğraşıyorlardı. </st></p>
		<p><st c="20595">Annemin öğle yemeğini yemeden beni kapattığını duyan dedem çok sinirlenmiş, çilingir getirmiş eve. </st><st c="20694">Annem işten gelene kadar evin içinde serbest olacaktım. </st></p>
		<p><st c="20750">İncecik bir tel parçasının kilidi açmasını izlemek ilginçti. </st><st c="20811">Bir gün denemeyi düşünüyorum. </st></p>
		<p><st c="20841">Öğle yemeğinden sonra dedeme sordum. </st><st c="20878">“Babam nereye gitti? </st><st c="20899">Neden gitti?” </st></p>
		<p><st c="20913">“Bunları büyüyünce konuşuruz,” dedi. </st></p>
		<p><st c="20950">Büyükleri konuşturmak amma zor. </st><st c="20982">Oysa, bunları bilmeye şimdi ihtiyacım var. </st><st c="21025">Büyüyünce, belki babamın varlığını bile unutacağım. </st><st c="21077">Sokağı izlerken, eski tanıdıkların karşılaşmalarına tanık oldum birkaç kez. </st><st c="21153">Birbirlerini tanımakta zorlandıklarını gördüm... </st><st c="21202">Ben de babamın yüzünü hatırlayamıyorum. </st><st c="21242">Gideceğini bilseydim, ezberlemek için uzun uzun bakardım yüzüne. </st><st c="21307">Ben üç yaşına bastıktan on gün sonra gitmiş. </st></p>
		<p><st c="21352">“Nelerden hoşlanırdı?” dedim. </st><st c="21382">Soru sormamaya karar versem bile... </st><st c="21418">bugün farklıydı. </st></p>
		<p><st c="21435">Dedem gazetesini açtı. </st><st c="21458">“Hiçbir şeyden. </st><st c="21474">Boş gezenin boş kalfasıydı,” dedi ve sustu. </st></p>
		<p><st c="21518">Anneannem kapıda durmuş bize bakıyordu. </st><st c="21558">Gel diye işaret etti. </st><st c="21580">Mutfağa gittik.</st></p>
		<p><st c="21595">Kurabiye yapıyordu. </st><st c="21616">Benim ona yardım etmemi çok se</st><span epub:type="pagebreak" title="24" id="page24"></span><st c="21646">viyor. </st><st c="21654">Birlikte yumurtaları kırarken, ilk kez babam hakkında bir şeyler anlattı. </st><st c="21728">Dedem duymasın diye kısık sesle anlatıyordu. </st></p>
		<p><st c="21773">“Baban iyi biriydi, Memo’cuğum. </st><st c="21805">Annenle araları da iyi gibiydi ama, sonra ne olduğunu bilmiyoruz. </st><st c="21871">Yani... </st><st c="21879">neyse, bunları annen anlatmalı sana... </st><st c="21918">ama o iyi biriydi. </st><st c="21937">Konuşkan, güler yüzlü, şakacı...” </st></p>
		<p><st c="21971">Bu şaşırtıcı işte. </st><st c="21990">Demek ki, ben babama benzemiyorum. </st><st c="22025">Hiç böyle yeteneklerim yok. </st></p>
		<p><st c="22053">“Nelerden hoşlanırdı?” </st></p>
		<p><st c="22076">“Valla orasını pek hatırlamıyorum ama... </st><st c="22117">fotoğraf çekerdi bol bol. </st><st c="22143">Bir de film makinesi vardı.”</st></p>
		<p><st c="22171">“Film mi oynatırdı?”</st></p>
		<p><st c="22192">“Hem oynatırdı, hem çekerdi. </st><st c="22222">Şöyle bir şey vardı... </st><st c="22245">Neydi onun adı?”</st></p>
		<p><st c="22261">“Kamera.”</st></p>
		<p><st c="22271">“Hah! </st><st c="22278">Ondan işte. </st><st c="22290">Hiç elinden düşürmezdi. </st><st c="22314">Boyuna bir şeyler anlatırdı insanlara.”</st></p>
		<p><st c="22353">“Ne anlatırdı?”</st></p>
		<p><st c="22369">“Her şeyi... </st><st c="22383">Hikâyelere bayılırdı. </st><st c="22405">Öyle işte... </st><st c="22418">Şekeri uzat bana bakayım.”</st></p>
		<p><st c="22444">Ama ben donup kalmıştım. </st><st c="22470">Annem korkmakta haklıymış. </st><st c="22497">Ben babama benziyorum! </st><st c="22520">Babam gibi hikâyeler–</st></p>
		<p><st c="22541">“Memooo! </st><st c="22551">Şekeri dedim.”</st></p>
		<p><st c="22565">Anneanneme tozşeker kavanozunu verdim. </st><st c="22605">Salona gidip saati ileriye aldım ve kendimi buraya kapattırdım. </st><st c="22669">Annem belki de, babam gibi çekip gideceğimden korktuğu için kızıyordur bana. </st></p>
		<div>
			<div>
				<h1><span epub:type="pagebreak" title="25" id="page25"></span><st c="22746">8 Kasım, Perşembe</st></h1>
			</div>
		</div>
		<p><st c="22763">Dün gece harika bir şey oldu. </st></p>
		<p><st c="22794">Annem eve gelip zindanın kapısını açtığında, ona bir çırpıda söyledim aklımdan geçenleri. </st><st c="22884">“Anne, seni seviyorum, seni asla terk etmeyeceğim, ben babama benzemeyeceğim, beni kilitlemene gerek yok,” dedim. </st></p>
		<p><st c="22998">Annem öylece bakakaldı. </st><st c="23022">Sonra eğildi, bana sarıldı ve ağlamaya başladı. </st><st c="23070">Güzel bir şey söylendiğinde de ağlıyor kadınlar. </st><st c="23119">Anneannem de ağlar, film seyrederken falan... </st><st c="23165">Mutlu sonlarda da, kötülerinde de... </st><st c="23202">İyi ki, kız doğmamışım. </st><st c="23226">Çok yorucu olacaktı. </st></p>
		<p><st c="23247">Annemin sesini duyunca, anneannem ve dedem de koşup geldiler. </st><st c="23309">Bizi öyle sarmaş dolaş görünce, dedem burnunu çekip gitti. </st><st c="23368">Keşke beni de alsaydı yanına! </st><st c="23398">Anneannem de bize katılınca, sonunda dayanamayıp, ben de ağladım. </st></p>
		<p><st c="23464">O gece annem sarılıp sarılıp öptü beni. </st><st c="23504">Tahminim doğruymuş. </st><st c="23524">Annem onu terk edeceğim için korkuyormuş. </st></p>
		<p><st c="23566">Yatmaya gittiğimde odama geldi. </st><st c="23598">“Ben... </st><st c="23606">bazen sert davranıyorum sana, biliyorum. </st><st c="23647">Yapmak istemiyorum ama... </st><st c="23673">Senin iyi olmanı, güçlü olmanı istiyorum. </st><st c="23715">Anlıyor musun?” dedi.</st></p>
		<p><st c="23736">Başımı salladım. </st><st c="23754">Anlıyormuşum gibi davrandım. </st><st c="23783">Ben kötü biri değilim ki! </st><st c="23809">Ama, güçlü olmadığım gerçek. </st></p>
		<p><st c="23838">“Şimdi anlamasan bile, ilerde anlayacaksın,” dedi. </st></p>
		<p><st c="23889">Ben de hep o “ileriyi” bekliyorum zaten. </st><st c="23930">Her şeyi anlamayı çok istiyorum. </st></p>
		<p><st c="23963">“Artık seni kilitlemeyeceğim,” dedi. </st></p>
		<p><span epub:type="pagebreak" title="26" id="page26"></span><st c="24000">Odanın anahtarını yastığıma bırakıp çıktı. </st></p>
		<p><st c="24043">“Heeeey! </st><st c="24052">Yaşasııııııınnnnn!” diye bağırmamak için kendimi zor tuttum. </st><st c="24113">Anahtarı yastığımın altına koyup uyudum. </st><st c="24154">Okula giderken de yanıma aldım. </st><st c="24186">Orası artık benim çalışma odam. </st><st c="24218">Benim zindanım. </st></p>
		<p><st c="24234">Okul her zamanki gibiydi: Sıkıcı...</st></p>
		<div>
			<div>
				<h1><st c="24269">9 Kasım, Cuma</st></h1>
			</div>
		</div>
		<p><st c="24283">Okul yine aynıydı: Sıkıcı! </st><st c="24311">Yazacak bir şey bulamıyorum. </st></p>
		<div>
			<div>
				<h1><st c="24340">10 Kasım, Cumartesi</st></h1>
			</div>
		</div>
		<p><st c="24359">Az önce bir tıkırtı duydum sandıkların arkasında. </st><st c="24410">Fare mi diye aranıp durdum ama, ortaya çıkmadı. </st><st c="24458">Annem görse, çığlık çığlığa bağırırdı. </st><st c="24497">Çok korkuyor farelerden. </st><st c="24522">Ama ben birini yakalayıp arkadaş olmayı, beslemeyi çok istiyorum. </st><st c="24588">Dedem, “Madem bu kadar korkuyorsun, bir kedi alalım,” dedi, onu da istemedi annem. </st><st c="24671">Kediden de korkuyormuş! </st><st c="24695">Çok tuhaf. </st><st c="24706">İnsan hem fareden hem de kediden neden korkar ki? </st></p>
		<p><st c="24756">Dedem bile sinir oluyor o bağırmaya başlayınca. </st><st c="24804">“Bu kız beni delirtecek!” diye söylenmeye başlar anneanneme. </st><st c="24865">“Eski bir evde oturduğumuzun farkında değil sanki. </st><st c="24916">Doğduğun</st><span epub:type="pagebreak" title="27" id="page27"></span><st c="24924">dan bu yaşına kadar bu evde yaşadı...” Burada anneannem hemen lafa girer; “Evlendiğinde apartman katında oturdu, unutma. </st><st c="25046">Tam beş yıl!” diye hatırlatır. </st><st c="25077">“Ee, o beş yılda evi ve fareleri unuttu mu yani?” der dedem... </st><st c="25140">Bu böyle sürer gider –Annemin bir başka çığlığına kadar. </st></p>
		<p><st c="25197">Annem istediği kadar korksun, ben bu eski evi seviyorum. </st><st c="25254">Babam işsiz kaldıktan sonra, o apartman dairesinden çıkıp buraya gelmişler. </st><st c="25330">Ahşap bir ev bizimki, iki katlı. </st><st c="25363">Eskiden kocaman bir bahçesi varmış, ama yol geçmiş falan filan, küçülmüş... </st><st c="25439">neredeyse büyücek bir balkon kadar kalmış. </st><st c="25482">Arada bir, yolunu şaşırmış birkaç turist geçer sokaktan ve bizim evin fotoğraflarını çekerler. </st><st c="25577">Yatak odaları üst katta. </st><st c="25602">Orada da küçücük bir oda var –yatak odam yani. </st><st c="25649">Yalnızca bir yatak sığıyor, bir de komodin. </st><st c="25693">Küçük bir kitaplığım da var. </st><st c="25722">Kitaplığın dolap kapağı, aşağıya doğru açılıp küçük bir masa oluyor. </st><st c="25791">Bu katta ayrıca, anneannemin “sofa” dediği bir yer var. </st></p>
		<p><st c="25847">Tahta merdivenler çok gıcırdıyor. </st><st c="25881">O yüzden benimkilerin gece kaç kez tuvalete kalktığını biliyorum. </st><st c="25947">Aşağıda; mutfak, banyo, büyük oturma odasıyla küçük oturma odası var. </st><st c="26017">Eskiden salon yokmuş evlerde galiba; anneannem, büyük oturma odasına “salon” diyor. </st></p>
		<p><st c="26101">Sokak kapısıyla küçük oturma odası arasında da benim zindanım yer alıyor. </st><st c="26175">Anneannem, çocukluğunda bu odanın kiler olduğunu söyledi. </st><st c="26233">“Yere serilen elmaların kokusu gelir hâlâ burnuma,” diyor. </st><st c="26292">Hiç aklım ermedi yere serilen elmalara, ama o diyorsa doğrudur. </st></p>
		<p><st c="26356">Ben biraz ders çalışayım şimdi.</st></p>
		<div>
			<div>
				<h1><span epub:type="pagebreak" title="28" id="page28"></span><st c="26387">12 Kasım, Pazartesi</st></h1>
			</div>
		</div>
		<p><st c="26407">Annem geçen perşembe anahtarı bana verdikten sonra dersimi salonda yemek masasının üstünde yaptım. </st><st c="26507">Kimse de, “Hadi, odaya git,” demedi. </st><st c="26544">Anneannemle dedem birbirlerine bakıp, “Biz demiştik,” gibilerinden başlarını sallıyorlardı. </st><st c="26636">Hafta sonu annem de çok yumuşaktı; birlikte sinemaya bile gittik. </st><st c="26702">Yani, her şey yolundaydı. </st><st c="26728">Yine de canım sıkıldı. </st></p>
		<p><st c="26751">Bu oda sihirli mi ne! </st><st c="26773">O yüzden, bugün gönüllü olarak kendimi buraya –zindana– kapadım. </st><st c="26838">İçerden kilitledim kapıyı. </st><st c="26865">Derslerimi tamamlamış olduğum için, anneannemle dedem neden odaya girdiğimi merak ettiler. </st></p>
		<p><st c="26956">“Yarın sınavım var, orada daha iyi çalışırım,” dedim. </st></p>
		<p><st c="27010">“Aferin,” dediler ikisi birden.</st></p>
		<p><st c="27041">Kendi kendime zindana girdiğim için, artık kapı önünde dolaşmaktan da vazgeçti dedem. </st><st c="27128">Bu küçücük yerde öyle çok eşya var ki. </st><st c="27167">Üstünde çalıştığım sandıktan başka, bir sandık daha. </st><st c="27220">Duvarlarda raflar. </st><st c="27239">Her şeyin üstü tepeleme kutu dolu. </st><st c="27274">Eski evimizin eşyası bunlar. </st><st c="27303">Babam gittikten sonra eşyanın çoğu satılmış, ama bir kısmı buraya depolanmış. </st><st c="27381">İçlerinde neler var acaba? </st></p>
		<p><st c="27408">Araştırma yapmaya karar verdim. </st><st c="27440">Sonra görüşürüz... </st></p>
		<p><st c="27459">Ne bulduğumu asla tahmin edemezsiniz! </st><st c="27497">Ama şimdi zaman yok, sonra...</st></p>
		<div>
			<div>
				<h1><span epub:type="pagebreak" title="29" id="page29"></span><st c="27526">13 Kasım, Salı</st></h1>
			</div>
		</div>
		<p><st c="27541">Çok heyecanlıyım! </st><st c="27560">Bugün okula gitmeseydim daha iyi olacaktı. </st><st c="27603">Çünkü zaten aklım evde kalmıştı.  </st></p>
		<p><st c="27636">Dün zindandaki kutuları indirdim. </st><st c="27670">İçlerinde biblolar, annemin işle ilgili eski dosyaları, çizimleri falan vardı. </st><st c="27749">(Annemin mimar olduğunu söylemiş miydim?) Tam sıkılmış vazgeçiyordum ki, sandığa baktım. </st><st c="27838">Orada da aynı şeyler vardır diye düşündüm. </st><st c="27881">Kapağını açmaya davrandım, ama kilitliydi. </st><st c="27924">Ben de, geçen gün dedemin çağırdığı çilingirin yöntemini denemeye karar verdim. </st></p>
		<p><st c="28004">Başaracağımı hiç ummuyordum. </st><st c="28033">Çantamda bulduğum ataşın ucunu düzledim ve kilide soktum. </st><st c="28091">O kadar film seyrediyoruz, değil mi ama! </st><st c="28132">Geçen gün de çilingirin nasıl çalıştığını görmüştüm zaten... </st><st c="28193">Bir iki oynattım, hiçbir şey olmadı. </st><st c="28230">Sonra mantık yürüttüm. </st><st c="28253">Telin ucunun bir yere takılması gerekiyor ki, ben onu çekip açabileyim. </st><st c="28325">Biraz uğraştım, tık diye bir ses geldi. </st><st c="28365">Kapağı kaldırdım ve YAŞASIN! </st></p>
		<p><st c="28394">Kilidi açmak bile yetecekti bana ama... </st><st c="28434">sandıkta bulduklarım her şeye değdi. </st><st c="28471">İçinde babamın eşyası vardı. </st></p>
		<div>
			<div>
				<h1><st c="28500">17 Kasım, Cumartesi</st></h1>
			</div>
		</div>
		<p><st c="28519">BABAMI GÖRDÜM SONUNDA!</st></p>
		<p><st c="28542">Günlerdir ona bakıyorum. </st><st c="28568">Sonra aynada kendime bakı</st><span epub:type="pagebreak" title="30" id="page30"></span><st c="28593">yorum. </st><st c="28601">Annem bir kez daha haklı çıktı. </st><st c="28633">Babama benziyorum gerçekten. </st></p>
		<p><st c="28662">Anlamışsınızdır. </st><st c="28679">Sandıkta babamın fotoğraflarını buldum. </st><st c="28719">Evdeki albümde babamın fotoğrafları yoktu. </st><st c="28762">Bir tek, beni kucağında tuttuğu sağ kolunu görmüştüm. </st><st c="28816">Annem, ben varım diye albümden çıkartmaya kıyamamış galiba, omuzundan kesmiş babamın resmini. </st><st c="28910">Geri kalanını da, teneke bir kutuya koyup sandığa kaldırmış. </st><st c="28971">Peki, neden atmamış? </st><st c="28992">Büyüklere akıl erdirmek zor. </st><st c="29021">Ben de böyle tuhaf mı olacağım büyüyünce? </st></p>
		<p><st c="29063">Babamın ilkokuldaki hali tıpkı ben. </st><st c="29099">Büyürken değişmiş. </st><st c="29118">Yakışıklı olmuş. </st><st c="29135">Belki ben de olurum. </st><st c="29156">Boyu uzamış. </st><st c="29169">Acaba kaç yaşında uzamaya başladı? </st></p>
		<p><st c="29204">Ortaokul, lise fotoğraflarında hiç de anneannemin dediği gibi neşeli görünmüyor. </st><st c="29285">Asık suratlı ve hep başka taraflara bakıyor. </st><st c="29330">Fotoğrafı çekene bakmamış hiç... </st><st c="29363">Aa, anladım şimdi! </st><st c="29382">Yazarken anladım. </st><st c="29400">Babamın da canı sıkılıyormuş benim gibi. </st><st c="29441">Annem hep haklı çıkıyor! </st><st c="29466">“Babası kılıklı” derken, sanırım bunu anlatmaya çalışıyor. </st><st c="29525">Ama, üniversite fotoğrafları öyle değil. </st><st c="29566">Orada gülüyor ve dimdik bakıyor babam. </st><st c="29605">O da büyümek istemiş belli ki. </st><st c="29636">Evet, annem kadar ben de haklıyım. </st><st c="29671">Büyüyünce her şey daha iyi olacak.  </st></p>
		<p><st c="29706">Annem az önce kapıyı çaldı, hemen matematik defterimi önüme çektim. </st><st c="29774">Ben, “Efendim,” diye seslenince içeri girdi.</st></p>
		<p><st c="29818">“Ne yapıyorsun burada?” dedi.</st></p>
		<p><st c="29848">“Matematik ödevlerimi.” </st></p>
		<p><st c="29873">“Aferin. </st><st c="29882">Bitirince haber ver, dolaşmaya çıkalım biraz. </st><span epub:type="pagebreak" title="31" id="page31"></span><st c="29928">Belki kitapçıya gider, bir şeyler bakarız.”</st></p>
		<p><st c="29971">“Olur. </st><st c="29979">Az kaldı zaten,” dedim. </st></p>
		<p><st c="30003">Gülümsedi. </st><st c="30014">Ama yine de üzgün göründü bana. </st></p>
		<p><st c="30046">Daha sonra devam edeceğim. </st><st c="30073">Annemle ilgilenmem gerekiyor. </st></p>
		<h1><st c="30103">Cumartesinin devamı...</st></h1>
		<p><st c="30125">Berbat bir öğleden sonra oldu. </st><st c="30157">Kendimi hiç böyle hissetmemiştim. </st><st c="30191">Canım kavga falan etmek istiyor. </st><st c="30224">Keşke yarın okul olsaydı! </st><st c="30250">Bizim sınıftaki kabadayılarla dalaşırdım biraz.</st></p>
		<p><st c="30297">Sandığa tekme atınca, ev halkı ayaklandı. </st><st c="30340">Haklılar. </st><st c="30350">Çünkü gece yarısı... </st></p>
		<p><st c="30371">Herkes yattıktan sonra geldim zindana. </st><st c="30410">Kimse fark etmesin diye mum ışığında yazıyorum. </st><st c="30458">Bu alçak sandık da amma acayip ses çıkardı tekme atınca... </st><st c="30517">Boş yerine mi denk geldi anlamadım ki? </st><st c="30556">Benim bile ödüm patladı. </st><st c="30581">Bizimkilerin sesini duyunca, mumu söndürdüm, nefes bile almadan yatmalarını bekledim. </st><st c="30667">Beni uyandırmamak için sessizce konuştular. </st><st c="30711">Kalbimin gümbürtüsünü duyacaklar diye ödüm koptu.</st></p>
		<p><st c="30760">İnsan, hayatında ilk defa bu kadar öfkelenince, böyle beceriksiz olur işte. </st><st c="30837">Orayı burayı tekmelemenin bir yararı yok ki. </st></p>
		<p><st c="30882">O filmden sonra böyle oldum ben. </st></p>
		<p><st c="30915">Annemle, dediği gibi dolaşmaya çıktık. </st><st c="30954">Dediği gibi kitapçıya da gittik. </st><st c="30987">Hem ona hem bana kitaplar aldık. </st><st c="31020">Üstelik, seçtiğim </st><span epub:type="pagebreak" title="32" id="page32"></span><st c="31038">hiçbir kitaba itiraz etmedi. </st><st c="31067">Hatta bakmadı bile. </st><st c="31087">‘Annem bana güveniyor artık,’ diye düşündüm. </st></p>
		<p><st c="31132">Kitapçıdan çıktıktan sonra, “Sinemaya gidelim,” dedi. </st><st c="31186">Kendi kurallarını değiştiriyordu, ama kesinlikle hatırlatmaya kalkışmadım tabii. </st><st c="31267">Hangi filme girsek diye afişlere bakınırken, bir de baktım annem biletleri almış bile. </st></p>
		<p><st c="31354">Çok sıkıcı bir filmdi. </st><st c="31377">Anne baba ayrılmış, benim yaşlarımda bir oğulları var, çocuk ikisi arasında kalıyor, anne ve baba başkalarıyla evleniyorlar, çocuk hepsine kötü davranıyor, evden kaçıyor, sonra aileler onu bulup, ne kadar sevdiklerini falan söylüyorlar... </st></p>
		<p><st c="31616">Saçma sapan bir filmdi yani. </st><st c="31645">Filmden çok çevreyi seyrettim. </st><st c="31676">Büyükler çok duygulanıyorlardı nedense. </st><st c="31716">Çocuklarına sarıldılar falan... </st><st c="31748">Annem bile saçımı okşamak istedi. </st><st c="31782">Çekildim tabii. </st><st c="31798">Hatta bir ara, çantasından usulca mendilini çıkarıp gözlerini sildi. </st><st c="31867">Berbattı. </st><st c="31877">Keşke eve dönseydik, yeni kitabımı okurdum. </st><st c="31921">Annemle de, anneannemle de sinemaya gitmek büyük hata. </st><st c="31976">Utandırıyorlar insanı. </st><st c="31999">Televizyonda da yeterince ağlayacakları film var zaten. </st><st c="32055">Oturup evde izlesinler. </st></p>
		<p><st c="32079">Eve döner dönmez, çalışacağım diye zindana attım kendimi. </st><st c="32137">Ama öylece oturdum kaldım.</st></p>
		<p><st c="32163">Pencerenin önündeki ağaca bazen kedi çıkar. </st><st c="32208">Kıpırdamadan oturup aşağıdaki sokağı ya da gökyüzünü seyreder. </st><st c="32271">“Salak kedi,” derdim ona. </st><st c="32297">Yanılmışım. </st><st c="32309">O da benim gibi hayata akıl erdirmeye çalışıyor sanırım.</st></p>
		<p><st c="32365">Uykum geldi. </st><st c="32379">Ama hâlâ kızgınım. </st><st c="32398">Belki rüyamda birileriyle kavga ederim.</st></p>
		<div>
			<div>
				<h1><span epub:type="pagebreak" title="33" id="page33"></span><st c="32437">19 Kasım, Pazar</st></h1>
			</div>
		</div>
		<p><st c="32453">Sabah herkesten önce uyandım. </st><st c="32484">İçimde tuhaf bir heyecan var. </st><st c="32514">Odasının önünden geçerken, annemin sesini duydum. </st><st c="32564">Kapı aralıktı. </st></p>
		<p><st c="32579">“Hayır, kimseye bir şey söylemedim!” diyordu. </st><st c="32625">“Lütfen, yapma bunu bana... </st><st c="32653">Bu iş olmaz. </st><st c="32666">Biliyorsun... </st><st c="32680">Kafam çok karışık...” </st></p>
		<p><st c="32702">Bir süre sessizlik oldu. </st></p>
		<p><st c="32727">Aralıktan baktım –Cep telefonu hâlâ kulağında... </st><st c="32776">Amma uzun konuşuyor karşıdaki! </st></p>
		<p><st c="32807">“Peki,” deyip kapattı annem. </st><st c="32836">Sonra da ağladı. </st></p>
		<p><st c="32853">Annemin nesi var? </st><st c="32871">Hasta mı?</st></p>
		<p><em><st c="32880">Bu iş olmaz</st></em><st c="32892">, dedi! </st><st c="32900">Belki işini değiştirmeyi düşünüyor. </st><st c="32936">İnsan işi için ağlar mı? </st></p>
		<p><st c="32961">Yanına gitmeyi istedim, ama vazgeçtim. </st><st c="33000">Kızabilir. </st></p>
		<p><st c="33011">Aşağıya indim. </st><st c="33026">Dedem de kalkmış; gazeteleri, ekmeği almış. </st><st c="33070">Bana bakıp gazete eklerini uzattı. </st><st c="33105">Hiç konuşmadan gazete okuduk. </st><st c="33135">Erkekler halden anlıyor. </st><st c="33160">Bir şey söylemek zorunda kalmıyorsun.</st></p>
		<p><st c="33197">Öğlene kadar bütün ödevlerimi bitirdim. </st><st c="33238">Hiçbir şey düşünmedim. </st><st c="33261">Annem için üzülüyorum. </st><st c="33284">Keşke sorunlarını benimle paylaşsa. </st></p>
		<div>
			<div>
				<h1><span epub:type="pagebreak" title="34" id="page34"></span><st c="33320">21 Kasım, Çarşamba</st></h1>
			</div>
		</div>
		<p><st c="33338">Hafta sonu ödevlerimi yapmış olmam hiçbir işe yaramadı. </st><st c="33395">Kedi olsaydım, bu hafta boyunca, çıktığım ağaçtan hiç inmezdim. </st><st c="33459">Çünkü aklım yine sınıfta değildi. </st><st c="33493">Öğretmenlerin sorduklarına abuk sabuk cevaplar verdim. </st><st c="33548">Onlar da... </st><st c="33560">öfff! </st><st c="33566">Canımı çok sıkıyorlar. </st><st c="33589">Koca sınıfta benden başka kimse yokmuş gibi... </st><st c="33636">Sadece matematikçi değil, artık hepsi eğlenmeye ve uğraşmaya başladı. </st><st c="33706">Sihirli yeteneklerim olsaydı, ne güzel olurdu. </st><st c="33753">Ya onları ortadan kaldırırdım ya da kendimi görünmez yapardım. </st><st c="33816">Hayat kitaplardaki gibi değil ne yazık ki. </st><st c="33859">Çok kötü. </st></p>
		<p><st c="33869">Annemin nesi var hâlâ anlayamadım!</st></p>
		<div>
			<div>
				<h1><st c="33903">22 Kasım, Perşembe</st></h1>
			</div>
		</div>
		<p><st c="33922">Dün gece annem için üzülen sadece ben değilmişim. </st><st c="33973">Anneannem, akşam yemeğinden sonra annemi zorla mutfağa sürükledi. </st><st c="34039">Sözde bulaşıkları yerleştireceklermiş makineye. </st><st c="34087">Anneannemin her gün bin kez yaptığı iş oysa. </st></p>
		<p><st c="34132">Mutfağın önünde dolandım ben de. </st><st c="34165">Çok fazla şey duyamadım ama, anneannem, “Neyin var, kızım?” diye sordu. </st><st c="34237">“Hayalet gibi dolanıyorsun ortalıkta. </st><st c="34275">Gözlerinin altı çökmüş. </st><st c="34299">Uyku da uyumuyorsun sen. </st><st c="34324">Geceleri bıdır bıdır dolanıyorsun odanda, inkâr etme, duyuyorum. </st><st c="34389">Anlat bakayım, neyin var senin?” </st></p>
		<p><span epub:type="pagebreak" title="35" id="page35"></span><st c="34422">Annem güldü. </st><st c="34435">Ama hiç inandırıcı değildi. </st><st c="34463">İşyerinde bazı sorunlar varmış, çok çalışmaları gerekiyormuş, geceleri de işi düşünüyormuş da, mış mış da mış mış... </st><st c="34580">“Yakında biter,” dedi. </st></p>
		<p><st c="34603">Ne anneannem inandı, ne de ben. </st></p>
		<p><st c="34635">Annem bana kızıyor ama, kendi de yalan söylüyor.</st></p>
		<p><st c="34683">Babamın fotoğraflarına bakacağım. </st><st c="34718">Daha yarısı bitti. </st><st c="34737">Bir haftadır canım, babamla ilgili bir şey yapmak istemiyor nedense. </st><st c="34806">Ama annem için de bir şey yapamıyorum. </st><st c="34845">En iyisi yine sandığı karıştırmak...</st></p>
		<div>
			<div>
				<h1><st c="34881">23 Kasım, Cuma</st></h1>
			</div>
		</div>
		<p><st c="34896">Cuma günleri özgürüm. </st><st c="34919">Ödevlerimin başına oturmamı beklemiyorlar. </st><st c="34962">Hafta sonu var önümde diye... </st><st c="34992">Bir sürü bahane uydurup kendimi zindana attım. </st><st c="35039">Veee... </st><st c="35047">babamın askerlik fotoğraflarını buldum, başka bir kutuda. </st></p>
		<p><st c="35105">Babam komandoymuş! </st></p>
		<p><st c="35124">Vay be! </st><st c="35132">İnanamıyorum. </st><st c="35146">Ama işte karşımda mavi beresiyle duruyor. </st><st c="35188">Dağlarda... </st><st c="35200">Kimse bana babamın komando olduğunu söylemedi. </st><st c="35247">Babam uzun boylu, ama öyle iriyarı falan değil. </st><st c="35295">Ötekilerin yanında daha ince görünüyor. </st><st c="35335">Demek ki, çok güçlüymüş. </st></p>
		<p><st c="35360">Vay canına! </st><st c="35372">Kızılay çadırı gibi bir çadırın önünde duru</st><span epub:type="pagebreak" title="36" id="page36"></span><st c="35415">yor... </st><st c="35423">Ötekinde, bir kayanın üstüne oturmuş konserve yiyor. </st><st c="35476">Çevrede arkadaşları da var. </st><st c="35504">Babam gibi uzun hepsi, ama daha genişler. </st></p>
		<p><st c="35546">Babam yine ciddi bu fotoğraflarda. </st><st c="35581">Canı sıkılıyor gibi değil de... </st><st c="35613">bulamadım... </st><st c="35626">anlayamadım daha doğrusu. </st><st c="35652">Omuzundaki tüfek de bir tuhaf, ötekilerinkine benzemiyor. </st><st c="35710">Daha kısa, daha şişman gibi. </st><st c="35739">Uçaksavar mı acaba? </st><st c="35759">Bu resmi birilerine gösterip öğrenmek istiyorum. </st><st c="35808">Askerlik yapmış birilerini bulmalıyım. </st><st c="35847">Dedem bu işleri çoktan unutmuştur. </st><st c="35882">Hem, benim sandığı karıştırdığımı bilmesinler. </st></p>
		<div>
			<div>
				<h1><st c="35929">24 Kasım, Cumartesi</st></h1>
			</div>
		</div>
		<p><st c="35948">Yine herkes yattıktan sonra zindanıma geldim.</st></p>
		<p><st c="35994">Gün boyunca kafamı kurcaladı: Bana yalan söylemiş hepsi –Annem, dedem, anneannem! </st><st c="36077">Babamın, bütün eşyasını alıp gittiğini söylemişlerdi. </st><st c="36131">Oysa, fotoğraflarını, kitaplarını ve karıştırmaya fırsat bulamadığım bir sürü ıvır zıvırı arkasında bırakmış. </st><st c="36241">Giderken neyi aldı acaba? </st></p>
		<p><st c="36267">Sorularıma kaçamak cevaplar vermeyecek biriyle konuşmak isterdim. </st><st c="36333">Babamın ailesinden kimseyi tanımıyorum. </st><st c="36373">Kardeşleri var mı, onu bile bilmiyorum. </st><st c="36413">Çocukluk fotoğraflarındakiler arkadaşları mı? </st><st c="36459">Aralarında kardeşi var mı acaba? </st></p>
		<p><st c="36492">Bazen, keşke bu fotoğrafları falan bulmasaydım diyorum. </st><st c="36548">Babama kızmaya başladım. </st><st c="36573">Eskiden böyle değildi; onu merak </st><span epub:type="pagebreak" title="37" id="page37"></span><st c="36606">ederdim, yanımda olsaydı neler yapardık diye hayal kurardım. </st><st c="36667">Hiç de hayal ettiğim gibi değilmiş işte. </st><st c="36708">Hikâyeler anlatan, fotoğraflar, filmler çeken, neşeli biri falan değilmiş... </st><st c="36785">Asık suratlının teki. </st><st c="36807">Evi terk edip, annemi de mutsuz etmiş işte. </st></p>
		<p><st c="36851">Ben ona benzemeyeceğim. </st><st c="36875">Ondan nefret ediyorum. </st></p>
		<div>
			<div>
				<h1><st c="36898">25 Kasım, Pazar</st></h1>
			</div>
		</div>
		<p><st c="36913">Dışarıda kıyamet kopuyor. </st><st c="36940">Annem biraz sonra kapıyı bile kırabilir. </st><st c="36981">Neyse ki, dedem bırakmıyor.</st></p>
		<p><st c="37008">“Ne istiyorsun benden?” diye bağırdı annem bana. </st><st c="37058">Hiçbir şey istemiyorum, beni rahat bıraksın yeter! </st><st c="37109">Hatta, beni evlatlıktan da atsın. </st><st c="37143">Anneannemle dedeme bıraksın beni. </st><st c="37177">Gitsin, o adamla evlensin! </st><st c="37204">Annemden de nefret ediyorum. </st></p>
		<p><st c="37233">Annem ağlıyor, anneannem ağlıyor. </st><st c="37267">Dedem, “Nedir bu başımıza gelenler?” diye söylenerek dolanıyor dışarıda. </st><st c="37340">Bir daha zindandan hiç çıkmayacağım. </st></p>
		<p><st c="37377">Çok sıkıştım. </st><st c="37391">Tuvalete gitmeliyim. </st></p>
		<p><st c="37412">Başardım! </st><st c="37422">Tuvalete de gittim, mutfağa girip anneannemin kurabiyelerinden de aldım. </st><st c="37495">İçeride konuşuyorlardı –daha doğrusu kavga ediyorlardı– beni duymadılar. </st></p>
		<p><st c="37568">Olay şu: Annem sabahleyin, iş arkadaşlarıyla öğle yemeğine gideceğini söyledi. </st><st c="37647">“Memo’yu da götüreceğim,” dedi. </st><span epub:type="pagebreak" title="38" id="page38"></span><st c="37679">“Ben gelmeyeyim, dersim var,” dediysem de, “Yemek yiyip döneceğiz, öğleden sonra çalışırsın,” diye ısrar etti.</st></p>
		<p><st c="37789">İş arkadaşlarım dediği, bir kişi çıktı. </st><st c="37830">Okan diye biri... </st><st c="37848">Kereviz kadar sevimsiz! </st><st c="37872">Daha baştan kıllandım ben. </st><st c="37899">(Annem bu lafa çok sinir oluyor, argoymuş. </st><st c="37942">Ama burası benim yerim, istediğimi derim.) Çocuklara şirin görünmek isteyen sırnaşık tiplerden... </st><st c="38040">Derslerimi sordu durdu, aklınca beni sınavdan geçirdi. </st><st c="38095">Dik dik baktım. </st></p>
		<p><st c="38111">Annem dürtüp, “Terbiyeli ol!” dedi. </st></p>
		<p><st c="38147">“Boş ver,” dedi adam. </st><st c="38169">“Zamanla alışır... </st><st c="38188">Baba otoritesini bilmiyor tabii.” </st></p>
		<p><st c="38222">“Benim babam var,” dedim birden. </st><st c="38255">Neden öyle dedim, bilmiyorum. </st><st c="38285">Ama iyi oldu. </st><st c="38299">İkisi de kesti benimle uğraşmayı.</st></p>
		<p><st c="38332">“Söylemedin mi?” diye sordu anneme. </st></p>
		<p><st c="38369">“Kolay mı sanıyorsun? </st><st c="38391">Zamana ihtiyacım var,” dedi annem. </st><st c="38426">Kendilerini akıllı, beni aptal sandıkları çok açıktı. </st><st c="38480">Niyetleri evlenmek! </st><st c="38500">Bu adam babam olacakmış! </st><st c="38525">Hıh! </st><st c="38530">Kereviz kafalı! </st><st c="38546">Sanki ben onu kabul ettim de... </st><st c="38578">Tatlı bile yemeden kalktık yemekten. </st></p>
		<p><st c="38615">Tabii, eve dönerken annem tatlı niyetine beni yedi! </st><st c="38667">Onu utandırmışım, onu anlamıyormuşum, terbiyesiz ve huysuzmuşum. </st></p>
		<p><st c="38732">“O adamla evlenirsen, sana anne demem artık,” dedim. </st><st c="38785">Sustu, ağladı. </st></p>
		<p><st c="38800">Eve gelince, kendimi zindana kilitledim ve, “Ben o adama asla baba demem, sizinle oturmam. </st><st c="38891">Beni burada bırak, git o adamla evlen, bana ne!” diye bağırdım. </st></p>
		<p><span epub:type="pagebreak" title="39" id="page39"></span><st c="38955">Evdekiler de durumu böyle öğrendiler işte... </st><st c="39000">ve kıyamet o zaman koptu. </st></p>
		<div>
			<div>
				<h1><st c="39026">26 Kasım, Pazartesi</st></h1>
			</div>
		</div>
		<p><st c="39045">Dün defterin üstünde uyuyup kalmışım. </st><st c="39084">Ama, sabah yatağımda uyandım. </st><st c="39114">Dedem açmış kapıyı. </st><st c="39134">Tuvalete gittikten sonra kilitlemeyi unutmuşum. </st><st c="39182">Okuldakiler bile bende bir terslik olduğunu anladılar, bulaşmadılar. </st><st c="39251">Zindan bile canımı sıkıyor. </st><st c="39279">Hiçbir şey yazmak istemiyorum. </st><st c="39310">Şimdi sokağa çıkacağım. </st><st c="39334">Belki bir daha eve dönmem. </st><st c="39361">Hoşça kalın. </st></p>
		</section>
<div id="charCountTotal" value="39374"></div></body>
</html>
