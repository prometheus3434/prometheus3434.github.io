<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr-TR">
<!-- This file was converted to xhtml by Writer2xhtml ver. 1.2. See http://writer2latex.sourceforge.net for more info. -->

<head>
  <title></title>
  <link href="../Styles/styles1.css" rel="stylesheet" type="text/css" />
</head>

<body dir="ltr">
  <h2 id="toc16">17</h2>

  <p class="Standard">&nbsp;</p>

  <p class="Standard">&nbsp;</p>

  <p class="Standard">&nbsp;</p>

  <p class="Standard" style="margin-left:0;margin-right:0;text-indent:18.859844px">Ertesi sabah sekizden önce gazete almaya çıktı. Hiçbir haber yoktu. Ceset günlerce bulunmayabilir, diye düşündü. Freddie'yi arkasına sakladığı mezar kadar önemsiz bir kalıntının çevresinde dolaşmazdı kimse. Güvende olduğundan emin, ancak fiziksel bakımdan berbattı. Sarhoşluğunu üstünden atamamıştı bir kere. Her yaptığı işi yarıda bırakmasına, dişlerini fırçalamayı bile yarıda kesip trenin on otuzda mı, yoksa on kırk beşte mi kalktığını kontrol etmesine yol açan, sinirlerini geren bir akşamdan kalma durumu. Tren on otuzda kalkıyordu.</p>

  <p class="Standard" style="margin-left:0;margin-right:0;text-indent:18.859844px">Saat dokuzda, giyinmiş, yağmurluğuyla paltosunu yatağın üstüne koymuştu. Sinyora Buffi'yle de konuşmuş, ona en az üç hafta, belki de daha uzun bir süre evde bulunmayacağını bildirmişti. Kadının her zamanki gibi davrandığını düşünmüştü Tom. Bir gün önce gelen Amerikalı konuktan da hiç söz etmemişti kapıcı kadin. Tom, onun bir gün önce Freddie'nin sorduğu sorular konusunda neler düşündüğünü anlayabilmek için kuşku uyandırmadan sorabileceği bir iki soru düşündüyse de aklına bir şey gelmedi. O zaman işi oluruna bırakmaya karar verdi. Her şey yolundaydı. Bir gün önce üç martiniyle üç pernoddan fazla içmediği için, sarhoşluk duygusundan mantığıyla kurtulmaya çalıştı. Bunun bir telkin sorunu olduğunu biliyordu. Freddie'yle saatlerce kafa çektikleri izlenimini yaratmaya niyetlendiği için akşamdan kalmaydı. Artık hiç gereği olmadığı halde, bedeni, onun "denetiminin dışında sarhoşluk duygusunu sürdürüyordu.</p>

  <p class="Standard" style="margin-left:0;margin-right:0;text-indent:18.859844px">Telefon çaldı. Tom uzanıp almacı kaldırdı ve sıkkın bir sesle, "Pronto," diye söylendi.</p>

  <p class="Standard" style="margin-left:0;margin-right:0;text-indent:18.859844px">İtalyanca konuşan bir ses, "Signor Greenleaf?" diye sordu.</p>

  <p class="Standard" style="margin-left:0;margin-right:0;text-indent:18.859844px">"Si."</p>

  <p class="Standard" style="margin-left:0;margin-right:0;text-indent:18.859844px">"Qui parla la stazione polizia numero ottantatre. Lei e un amico di un' americano chi se chiama Fre-de-rick Mii-les? (Burası seksen üçüncü bölgenin polis karakolu. Frederick Miles adında bir Amerikalı arkadaşınız var mı?)</p>

  <p class="Standard" style="margin-left:0;margin-right:0;text-indent:18.859844px">"Frederick Miles," dedi Tom. "Evet?"</p>

  <p class="Standard" style="margin-left:0;margin-right:0;text-indent:18.859844px">Hızlı hızlı konuşan gergin ses, Fre-de-rick Mii-les'ın o sabah tarihi Appia Yolu'nda ölü bulunduğunu açıklayarak Sinyor Mii-les'ın bir gün önce onu görmeye gelip gelmediğini sordu. Gelmişti, değil mi?</p>

  <p class="Standard" style="margin-left:0;margin-right:0;text-indent:18.859844px">"Evet, geldi."</p>

  <p class="Standard" style="margin-left:0;margin-right:0;text-indent:18.859844px">"Tam olarak kaçta geldi acaba?"</p>

  <p class="Standard" style="margin-left:0;margin-right:0;text-indent:18.859844px">"Öğlen geldi... akşamın beşine, belki de altısına kadar kaldı."</p>

  <p class="Standard" style="margin-left:0;margin-right:0;text-indent:18.859844px">"Size birkaç soru sorabilir miyiz acaba? ... Hayır, sizin zahmete girip karakola kadar gelmenize gerek yok. Bir görevli evinize uğrar. Bu sabah on birde gelse uygun mudur?"</p>

  <p class="Standard" style="margin-left:0;margin-right:0;text-indent:18.859844px">Tom bu tür bir haber alan kişilerden beklenen heyecanlı sesle karşılık verdi. "Elimden gelen her yardımı yapmaya hazırım tabii. Yalnız adamınız hemen şimdi gelse olmaz mı? Benim saat onda evden çıkmam gerekiyor."</p>

  <p class="Standard" style="margin-left:0;margin-right:0;text-indent:18.859844px">Ses ah vah etti, bundan emin olamayacağını, ama ellerinden geleni yapacaklarını söyledi. Ancak görevli saat ondan önce gelemezse Tom evden çıkmayıp onu beklemeliydi. Çok önemliydi bu.</p>

  <p class="Standard" style="margin-left:0;margin-right:0;text-indent:18.859844px">Tom, uysal bir tavırla, "Va bene," deyip kapadı.</p>

  <p class="Standard" style="margin-left:0;margin-right:0;text-indent:18.859844px">Allah belalarını versin! Treni de kaçıracaktı, trenle bağlantılı vapuru da. Tek istediği oradan gitmek, evinden ve Roma'dan uzaklaşmaktı. Polise anlatacaklarını aklından geçirdi bir daha. O kadar kolaydı ki, söyleyeceklerini yinelerken canı sıkılıyordu. Hepsi doğruydu üstelik. Birkaç içki içmişlerdi. Fred ona Cortina'yı anlatmıştı, üzün uzun konuşmuşlardı, evet. Sonra da Freddie çıkıp gitmişti. Belki biraz sarhoştu ama keyfi yerindeydi. Hayır, Freddie'nin oradan nereye gideceğini bilmiyordu. Akşam biriyle buluşacaktır, diye düşünmüştü.</p>

  <p class="Standard" style="margin-left:0;margin-right:0;text-indent:18.859844px">Yatak odasına girerek birkaç gün önce başladığı bir tabloyu şövaleye yerleştirdi. Paletini mutfakta suyla dolu bir kabın içinde bıraktığından boyaları kurumamıştı. Maviyle beyazı karıştırarak tablonun grimtırak mavi göğüne sürmeye koyuldu. Dickie'nin kullandığı süt beyazını, kızılımtırak kahverengini kullanıyordu. Roma'nın, penceresinden görünen çatıları, yapıların duvarları. Tek aykırı renk göğün rengiydi. Gelgeldim Roma kışın öyle kasvetli bir yerdi ki Dickie bile göğü maviye değil, grimtırak bir maviye boyardı herhalde. Dickie'nin çalışırken hep yaptığı gibi, Tom da alnını kırıştırırı işti.</p>

  <p class="Standard" style="margin-left:0;margin-right:0;text-indent:18.859844px">Telefon çalıyordu yine. Tom, "Lanet olsun!" diye söylenerek açmaya gitti. "Pronto!"</p>

  <p class="Standard" style="margin-left:0;margin-right:0;text-indent:18.859844px">"Pronto! Fausto," dedi karşıdaki. "Come sta?" Ardından çok iyi tanıdığı o çocuksu gülüş.</p>

  <p class="Standard" style="margin-left:0;margin-right:0;text-indent:18.859844px">"Ooo, Fausto. iyiyim, sağol. Bir dakika..." Dickie'nin dalgın, güleç havasıyla, İtalyanca konuşuyordu. "Resim yapmaya çalışıyordum," dedi. "Çalışıyordum." Freddie gibi bir dostunu kaybeden Dickie'nin konuşması da olabilirdi bu, bütün sabahı çalışarak geçiren Dickie'nin konuşması da.</p>

  <p class="Standard" style="margin-left:0;margin-right:0;text-indent:18.859844px">Fausto, "Öğle yemeğini birlikte yiyelim mi?" diye sordu. "Milano treni dörtten sonra kalkıyor."</p>

  <p class="Standard" style="margin-left:0;margin-right:0;text-indent:18.859844px">Tom, Dickie'nin sesiyle bir inilti koyverdi. "Ben Napoli'ye gidiyorum. Evet, hemen. Yirmi dakika sonra!" Fausto'yu atlatabilirsem, diye düşünüyordu, her şey tamam. Polisin onunla konuşmak istediğini açıklamak zorunda değildi. Freddie'nin ölüm haberi ancak akşam gazetelerinde çıkardı.</p>

  <p class="Standard" style="margin-left:0;margin-right:0;text-indent:18.859844px">"Ama ben buradayım. Roma'da! Seni görmeden gitmem. Evin nerede? Ben istasyondayım." Gülüyordu Fausto, neşesi yerindeydi.</p>

  <p class="Standard" style="margin-left:0;margin-right:0;text-indent:18.859844px">"Telefon numaramı nereden buldun?"</p>

  <p class="Standard" style="margin-left:0;margin-right:0;text-indent:18.859844px">"Ah! Allora! Danışmaya sordum. Telefon numaranın kimseye verilmesini istemediğini söylediler. Santraldaki kıza bir masal anlattım, senin Mongibello'da bir piyangodan en büyük ödülü kazandığını söyledim. İnandı mı, inanmadı mı bilmiyorum ya, ben olayı iyice abarttım. Hem bir ev ve bir inek kazanmış oluyorsun piyangodan, hem de bir buzdolabı! Üç kere aramak zorunda kaldım ama sonunda numarayı verdi.</p>

  <p class="Standard" style="margin-left:0;margin-right:0;text-indent:18.859844px">Allora, Diicki, neredesin şimdi?"</p>

  <p class="Standard" style="margin-left:0;margin-right:0;text-indent:18.859844px">"Onun önemi yok. Trene yetişecek olmasaydım birlikte yerdik. Ancak..."</p>

  <p class="Standard" style="margin-left:0;margin-right:0;text-indent:18.859844px">"Va bene, valizlerini taşımana yardım ederim ben de. Adresi söyle, hemen bir taksiye atlayıp geleyim."</p>

  <p class="Standard" style="margin-left:0;margin-right:0;text-indent:18.859844px">"Zaman kalmadı. Yarım saat sonra istasyonda buluşsak? Ben Napoli trenine yetişeceğim. On buçukta."</p>

  <p class="Standard" style="margin-left:0;margin-right:0;text-indent:18.859844px">"Okey."</p>

  <p class="Standard" style="margin-left:0;margin-right:0;text-indent:18.859844px">"Marge nasıl?"</p>

  <p class="Standard" style="margin-left:0;margin-right:0;text-indent:18.859844px">"Ah, inamorata di te (Sana âşık)," dedi Fausto gülerek. "Napoli'de görüşecek misiniz?"</p>

  <p class="Standard" style="margin-left:0;margin-right:0;text-indent:18.859844px">"Sanmıyorum. Hadi, birkaç dakika sonra görüşürüz, Fausto. Arrividerch."</p>

  <p class="Standard" style="margin-left:0;margin-right:0;text-indent:18.859844px">" 'Rividerch, Diicki." Kapadı.</p>

  <p class="Standard" style="margin-left:0;margin-right:0;text-indent:18.859844px">Akşam gazetelerini gördüğünde niçin istasyona gidemediğini anlardı Fausto. Ya da gittiğini ve kalabalıkta onu bulamadığını düşünürdü. Ama belki de öğle baskısında çıkardı haber, İtalyan gazetecileri Appia Yolu'nda ölü bulunan Amerikalıya, geniş yer vereceklerinden Fausto da haberi okurdu mutlaka. Tom polislerle konuştuktan sonra başka bir trenle -Fausto'nun istasyonda bulunmayacağını garantiye almak için dörtten sonra kalkan bir trenle- Napoli'ye inecek ve Mayorka'ya kalkan ilk vapuru bekleyecekti. Yalnızca Fausto'nun danışmadan adresi de sızdırıp saat dörtten önce, tam da polisler oradayken eve düşüvermemesi için dua etti.</p>

  <p class="Standard" style="margin-left:0;margin-right:0;text-indent:18.859844px">Valizlerinin ikisini yatağın altına tıktı, üçüncüsünü dolaba koydu. Polisler onun kentten ayrılacağını düşünmemeliydiler, iyi ama niye bu kadar huzursuzdu sanki? Ellerinde herhangi bir ipucu bulunduğunu sanmıyordu. Belki Freddie bir arkadaşına onu görmeye gideceğini söylemişti ve hepsi buydu. Bir fırça seçip terebentine batırdı. Karakoldaki adama çıkacağını söylediğinden hâlâ sokak kılığındaydı ama, polisler Freddie'nin ölüm haberinin onu -beklerken biraz resim yapamayacak kadar- sarstığını düşünmeyeceklerdi böylece. Freddie arkadaşıydı ama can dostu değildi.</p>

  <p class="Standard" style="margin-left:0;margin-right:0;text-indent:18.859844px">Sinyora Buffi polislere saat on buçukta açtı kapıyı. Tom zil çalınınca aşağı bakmış ve gelenleri görmüştü, iki görevli kadına hiçbir şey sormadılar. Tom da evine girip kapıyı kapadı. Terebentinin baharlı kokusu her yere yayılmıştı.</p>

  <p class="Standard" style="margin-left:0;margin-right:0;text-indent:18.859844px">İki kişiydiler. Komiser üniformalı orta yaşlı biri, bir de genç polis memuru. Yaşlısı onu kibarca selamlayıp pasaportunu istedi. Tom, Dickie'nin pasaportunu uzattı. Komiser bir ona, bir pasaporttaki fotoğrafa baktı dikkatle. Daha önce hiç kimse bu kadar incelememişti fotoğrafı. Tom sert bir soruyla karşılaşmaya hazırlandıysa da öyle bir şey olmadı. Komiser hafifçe eğilip gülümseyerek pasaportu geri verdi. Yüzbinlerce orta yaşlı kalyandan farkı olmayan, gür kaslarıyla kısa bıyıkları kırlaşmış, kısa boylu bir adamdı. Ne çok akıllı görünüyordu, ne de çok salak.</p>

  <p class="Standard" style="margin-left:0;margin-right:0;text-indent:18.859844px">Tom, "Nasıl öldürülmüş?" diye sordu.</p>

  <p class="Standard" style="margin-left:0;margin-right:0;text-indent:18.859844px">"Ağır bir şeyle başına ve ensesine vurarak öldürmüşler," dedi komiser. "Soyulmuş. Sarhoş olduğunu sanıyoruz. Dün sizden çıkarken sarhoş muydu?"</p>

  <p class="Standard" style="margin-left:0;margin-right:0;text-indent:18.859844px">"Eh, biraz, ikimiz de içkiliydik. Martini kokteyliyle pernodyu karıştırmıştık."</p>

  <p class="Standard" style="margin-left:0;margin-right:0;text-indent:18.859844px">Komiser bunları defterine not etti. Tom'un, Freddie'nin geliş ve gidiş saatleri olarak açıkladığı saatleri de. Öğlen on ikiden aşağı yukarı altıya kadar.</p>

  <p class="Standard" style="margin-left:0;margin-right:0;text-indent:18.859844px">Yakışıklı genç memur ellerini arkasında kavuşturmuş, anlamsız bir yüzle evi geziyordu. Şövalenin önünde durarak tek başına müze dolaşırmışçasına, son derece rahat bir havayla eğilip tabloyu inceledi.</p>

  <p class="Standard" style="margin-left:0;margin-right:0;text-indent:18.859844px">Komiser, "Buradan çıkınca nereye gittiğini biliyor musunuz?" diye sordu.</p>

  <p class="Standard" style="margin-left:0;margin-right:0;text-indent:18.859844px">"Hayır, bilmiyorum."</p>

  <p class="Standard" style="margin-left:0;margin-right:0;text-indent:18.859844px">"Ama araba kullanabilecek bir durumda olduğunu düşündünüz."</p>

  <p class="Standard" style="margin-left:0;margin-right:0;text-indent:18.859844px">"Elbette. Araba kullanamayacak kadar sarhoş olsaydı onunla birlikte giderdim."</p>

  <p class="Standard" style="margin-left:0;margin-right:0;text-indent:18.859844px">Tom komiserin bundan sonra sorduğu soruyu anlamamış gibi davrandı. Adam kullandığı kelimeleri değiştirerek bir daha sordu ve genç memura bakıp güldü. Tom öfkeyle baktı ikisine de. Komiser, Freddie'yle arasındaki ilişkinin ne olduğunu öğrenmek istiyordu.</p>

  <p class="Standard" style="margin-left:0;margin-right:0;text-indent:18.859844px">"Arkadaşım," dedi Tom. "Çok yakın arkadaş da sayılmaz, iki aydır ne görüştük, ne de mektuplaştık. Bu sabah acı haberi alınca çok üzüldüm gerçi." Yüzündeki kaygılı ifadenin duygularını sınırlı İtalyancasından daha iyi anlatacağını umuyordu sanki. Görebildiği kadarıyla amacına ulaşmıştı. Sorgulamanın pek üstünkörü yapıldığını, adamların bir iki dakika sonra gideceklerini düşünüyordu. "Ne zaman öldürülmüş?" diye sordu.</p>

  <p class="Standard" style="margin-left:0;margin-right:0;text-indent:18.859844px">Komiser hâlâ bir şeyler yazıyordu. Gür kaşlarını kaldırarak, "Anlaşıldığına göre sizden çıktıktan hemen sonra," dedi. "Doktorlar bulunduğu saatten en az on iki saat önce öldüğünü söylüyorlar."</p>

  <p class="Standard" style="margin-left:0;margin-right:0;text-indent:18.859844px">"Kaçta bulundu peki?"</p>

  <p class="Standard" style="margin-left:0;margin-right:0;text-indent:18.859844px">"Bu sabah gün doğarken. Yoldan geçen bazı işçiler bulmuşlar."</p>

  <p class="Standard" style="margin-left:0;margin-right:0;text-indent:18.859844px">Tom, "Dio mio," diye mırıldandı.</p>

  <p class="Standard" style="margin-left:0;margin-right:0;text-indent:18.859844px">"Dün sizden çıkarken Via Appia'ya gideceğinden söz etti mi hiç?"</p>

  <p class="Standard" style="margin-left:0;margin-right:0;text-indent:18.859844px">"Hayır."</p>

  <p class="Standard" style="margin-left:0;margin-right:0;text-indent:18.859844px">"Sinyor Mieys gittikten sonra siz neler yaptınız?"</p>

  <p class="Standard" style="margin-left:0;margin-right:0;text-indent:18.859844px">Tom ellerini Dickie'nin yaptığı gibi iki yana açarak, "Burada kaldım," dedi. "Biraz uyudum, sekiz, sekiz buçuk sularında da dolaşmaya çıktım." Bir gece önce eve dönünce apartmanda oturan biriyle karşılaşmıştı. Adını bilmeden selamlaştığı adam onun dokuza çeyrek kala geldiğini görmüştü.</p>

  <p class="Standard" style="margin-left:0;margin-right:0;text-indent:18.859844px">"Tek başınıza mı dolaştınız?"</p>

  <p class="Standard" style="margin-left:0;margin-right:0;text-indent:18.859844px">"Evet."</p>

  <p class="Standard" style="margin-left:0;margin-right:0;text-indent:18.859844px">"Ve Sinyor Mileys buradan yalnız çıktı, bildiğiniz kadarıyla kimseyle buluşacak değildi."</p>

  <p class="Standard" style="margin-left:0;margin-right:0;text-indent:18.859844px">"Öyle bir şey söylemedi." Merak etmişti Tom; Freddie'nin kaldığı otelde -ya da her nerede kalıyorsa- arkadaşları da var mıydı acaba? Varsa, polisin onu Dickie'yi tanıyabilecek herhangi biriyle karşı karşıya getirmeyeceğini umuyordu. Adı -Richard Greenleaf adı- İtalyan gazetelerine de geçecekti şimdi. Adresi de. Taşınması gerekecekti. Berbat bir durumdu bu. Kendi kendine sövdü. Komiser bunu görmüştü ama, Tom, adamın Freddie'nin acıklı sonuna yandığı için söylendiğini sanacağını umdu.</p>

  <p class="Standard" style="margin-left:0;margin-right:0;text-indent:18.859844px">Komiser defterini kapatıp gülümsedi. "Evet, demek..."</p>

  <p class="Standard" style="margin-left:0;margin-right:0;text-indent:18.859844px">"Siz bunu yapanların..." Haydut kelimesinin İtalyancasını bulmaya çalıştı, "...kötü kişiler... yani yoldan çıkmış kişiler olduklarını düşünüyorsunuz sanırım. Herhangi bir ipucu buldunuz mu?"</p>

  <p class="Standard" style="margin-left:0;margin-right:0;text-indent:18.859844px">"Şu anda arabada parmak izi bulunup bulunmadığını araştırıyoruz. Katil, bir yere götürmek üzere arabasına aldığı biri de olabilir. Arabayı bu sabah Piazza di Spagna yakınlarında bulduk. Gün bitmeden bazı ipuçları elde edeceğimizi sanıyoruz. Çok teşekkür ederiz, Sinyor Greenleaf."</p>

  <p class="Standard" style="margin-left:0;margin-right:0;text-indent:18.859844px">"Di niente. Yapabileceğim başka bir şey varsa..."</p>

  <p class="Standard" style="margin-left:0;margin-right:0;text-indent:18.859844px">Komiser kapıda durup dönmüştü. "Önümüzdeki günlerde birkaç soru daha sormak istersek sizi burada bulabiliriz, değil mi?"</p>

  <p class="Standard" style="margin-left:0;margin-right:0;text-indent:18.859844px">Tom duraladı. "Yarın Mayorka'ya gidecektim... "</p>

  <p class="Standard" style="margin-left:0;margin-right:0;text-indent:18.859844px">"Ama önemli sorular olabilir," dedi komiser. "Sözgelimi, şu anda kuşkulandığımız falanca kimdir, ölen adamla ilgisi nedir diye sorabiliriz. Siz de bize o kişinin Sinyor Mii-leys'in nesi olduğunu açıklayabilirsiniz."</p>

  <p class="Standard" style="margin-left:0;margin-right:0;text-indent:18.859844px">"Pekâlâ. Ancak ben Bay Miles'ı o kadar iyi tanımam. Kentte benden daha yakın arkadaşları vardır mutlaka."</p>

  <p class="Standard" style="margin-left:0;margin-right:0;text-indent:18.859844px">"Kimler?" Komiser kapıyı kapatıp defterini çıkarmıştı.</p>

  <p class="Standard" style="margin-left:0;margin-right:0;text-indent:18.859844px">"Bilmiyorum," dedi Tom. "Burada dostları olması gerektiğini düşündüm yalnızca. Onu benden iyi tanıyan kişiler."</p>

  <p class="Standard" style="margin-left:0;margin-right:0;text-indent:18.859844px">"Çok üzgünüm ama bir iki gün burada kalmanızı rica edeceğim." Amerikalı da olsa, tartışmadan yarar sağlayamayacağını belirten bir sesle konuşmuştu komiser. "Gidebileceğiniz zaman biz size haber veririz. Yolculuğa hazırlandıysanız üzgünüm. İyi günler."</p>

  <p class="Standard" style="margin-left:0;margin-right:0;text-indent:18.859844px">"İyi günler." Tom kapıyı kapadıktan sonra da orada durdu. Polise hangi otel olduğunu bildirirsem bir otele geçebilirim, diye düşündü. Adresini gazetelerde gören Freddie'nin arkadaşları ya da Dickie'nin tanıdıkları onu aramaya kalkışabilirlerdi. Bunu istemiyordu. Polisin böyle bir hareketi nasıl yorumlayacağını düşündü. Herhangi bir şeyle suçlamamışlardı onu. Freddie'nin ölümünden ötürü pek fazla üzülmüş gibi görünmemişti ama bu da ikisinin çok yakın dost olmadıkları gerçeğine uygundu. Kentte kalmak zorunluluğu da olmasa, durumu kötü sayılmazdı.</p>

  <p class="Standard" style="margin-left:0;margin-right:0;text-indent:18.859844px">Telefon çaldı, açmadı. Fausto bir daha arıyordu mutlaka. Saatine baktı. On biri beş geçiyordu. Napoli treni kalkmıştı. Telefonun sesi kesilince Inghilterra otelini arayıp bir oda ayırttı ve yarım saat içinde orada olacağını bildirdi. Sonra da karakola telefon etti -seksen üç numaralı karakol olduğunu unutmamıştı- ve Richard Greenleaf i tanıyan, ne yapıp ettiğine önem veren bir görevli buluncaya kadar hemen hemen on dakika sıkıntı çekti. Sonunda, kendisiyle konuşmak isterlerse Inghilterra otelinde bulunacağını anlatabildi.</p>

  <p class="Standard" style="margin-left:0;margin-right:0;text-indent:18.859844px">Bir saatte kalmadan oteldeydi. İkisi Dickie'ye, biri kendisine ait olan üç valize baktıkça içine sıkıntı çöküyordu. Bambaşka bir amaçla toplanmıştı o eşyalar. Şimdiyse bu dert çıkmıştı başına!</p>

  <p class="Standard" style="margin-left:0;margin-right:0;text-indent:18.859844px">Gazetelerin öğle baskısını almak için dışarı çıktı. Hepsi aynı haberi veriyorlardı:</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">ANTİK APPİA YOLCI'NDA ÖLDÜRÜLEN AMERİKALI... RICCISSIMO AMERICANO FREDERİCK MİLES'IN APPIA YOLUNDAKİ DEHŞET VERİCİ ÖLÜMÜ... VIA APPIA CİNAYETİNDE HİÇBİR İPUCU YOK...</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Her yazıyı satır satır okudu. Şimdilik polis hiçbir ipucu bulamamıştı; ne parmak izi, ne ayak izi, ne de herhangi bir sanık. Ancak bütün gazeteler Herbert Richard Greenleaf'ten söz ediyor ve Frederick Miles'ın son görüldüğü yer olarak onun adresini veriyorlardı. Yine de hiçbiri Richard Greenleaf in kuşku altında bulunduğunu ima etmiyordu. Freddie Miles'ın onun evinde birkaç içki içtiğini belirtiyor ve İtalyan gazetecilerinin tipik tutumuyla -americano'dan başlayıp skoç, konyak, şampanya, hatta grappa'ya varıncaya kadar- içilen içkileri birer birer sayıyorlardı. Cinle pernod'yu unutmuşlardı bir tek.</p>

  <p class="Standard" style="margin-left:0;margin-right:0;text-indent:18.859844px">Tom öğle yemeği saatlerini odasında geçirdi. Odayı arşınlıyor, kendini kafese konmuş gibi hissediyordu. Parma vapur biletini aldığı turizm bürosuna telefon ederek bileti geri vermeye çalıştı. Ödediği paranın yalnızca yüzde yirmisini geri alabileceğini söylediler. Palma'ya gidecek bir sonraki gemi de beş gün sonra kalkıyordu.</p>

  <p class="Standard" style="margin-left:0;margin-right:0;text-indent:18.859844px">İki sularında telefon çaldı.</p>

  <p class="Standard" style="margin-left:0;margin-right:0;text-indent:18.859844px">Dickie'nin sıkkın, huzursuz sesiyle konuşarak, "Alo?" dedi.</p>

  <p class="Standard" style="margin-left:0;margin-right:0;text-indent:18.859844px">"Merhaba, Dick. Ben Van Houston."</p>

  <p class="Standard" style="margin-left:0;margin-right:0;text-indent:18.859844px">Tom karşısındakini hemen tanımış gibi, "Aaa," dediyse de sesinde ne aşırı bir yakınlık vardı, ne de aşırı bir hayret.</p>

  <p class="Standard" style="margin-left:0;margin-right:0;text-indent:18.859844px">Karşıdaki kısık ses, "Nasılsın?" diye sordu. "Görüşmeyeli çok oldu, değil mi?"</p>

  <p class="Standard" style="margin-left:0;margin-right:0;text-indent:18.859844px">"Öyle. Sen neredesin?"</p>

  <p class="Standard" style="margin-left:0;margin-right:0;text-indent:18.859844px">"Hassler otelinde. Polislerle birlikte Freddie'nin valizlerini elden geçirdik. Seni görmek istiyorum. Dün Freddie'nin nesi vardı, kuzum? Dün akşam çok aradım seni. Freddie saat altıda otelde olacaktı güya. Adresini bilsem gelip soracaktım. Dün neler oldu?"</p>

  <p class="Standard" style="margin-left:0;margin-right:0;text-indent:18.859844px">"Keşke bilsem! Freddie altı sularında çıktı. İkimiz de içkiyi fazla kaçırmıştık ama araba kullanamayacak bir durumda değildi bence. Yoksa gitmesine izin vermezdim. Arabayı aşağıda bıraktığını söyledi. Ne olduğunu anlayamıyorum. Ancak birini arabaya aldıysa, o herif de tabanca falan çektiyse..."</p>

  <p class="Standard" style="margin-left:0;margin-right:0;text-indent:18.859844px">"Ama tabancayla öldürülmemiş ki! Yine de bir noktada sana katılıyorum. Birinin zoruyla gitmiş olmalı oralara. Ya da ne yaptığının bilincinde değildi. Çünkü Appia Yolu'na gitmek için kentin bir ucundan öbürüne geçmek gerek. Oysa Hassler oteli senin evinden birkaç sokak ileride."</p>

  <p class="Standard" style="margin-left:0;margin-right:0;text-indent:18.859844px">"Daha önce de böyle bilinçsiz hareketleri oldu mu? Araba kullanırken yani."</p>

  <p class="Standard" style="margin-left:0;margin-right:0;text-indent:18.859844px">"Dinle, Dickie... Seni görebilir miyim? Şu anda boşum ama otelden çıkmamam gerekiyor."</p>

  <p class="Standard" style="margin-left:0;margin-right:0;text-indent:18.859844px">"Benim de."</p>

  <p class="Standard" style="margin-left:0;margin-right:0;text-indent:18.859844px">"Yapma, canım... Nerede bulunabileceğini bildir ve atla gel."</p>

  <p class="Standard" style="margin-left:0;margin-right:0;text-indent:18.859844px">"Gelemem, Van. Polisler bir saate kadar burada olacaklar. Benim de burada bulunmam gerekiyor. Sen beni daha sonra arasana. Akşam buluşabiliriz belki."</p>

  <p class="Standard" style="margin-left:0;margin-right:0;text-indent:18.859844px">"Peki. Kaçta arayayım?"</p>

  <p class="Standard" style="margin-left:0;margin-right:0;text-indent:18.859844px">"Altıda falan."</p>

  <p class="Standard" style="margin-left:0;margin-right:0;text-indent:18.859844px">"Tamam. Moralini bozma, Dickie."</p>

  <p class="Standard" style="margin-left:0;margin-right:0;text-indent:18.859844px">"Sen de."</p>

  <p class="Standard" style="margin-left:0;margin-right:0;text-indent:18.859844px">Van cılız bir sesle, "Görüşürüz," deyip kapadı.</p>

  <p class="Standard" style="margin-left:0;margin-right:0;text-indent:18.859844px">Konuşmanın sonuna doğru adamın ağlayacak hale geldiğini düşünmüştü Tom. Otel santralını aradı ve polislerden başka herkese otelde bulunmadığı mesajının verilmesini istedi. Gelen olursa odasına yollamamalıydılar. Hiç kimseyi.</p>

  <p class="Standard" style="margin-left:0;margin-right:0;text-indent:18.859844px">Telefon akşama kadar bir daha çalmadı. Sekizde, hava kararınca akşam gazetelerini almaya indi. Lobiye de, giriş kapısının sağındaki bara da göz gezdirerek Van Houston olabilecek birinin bulunup bulunmadığına baktı. Her şeye hazırdı. Marge'ın aşağıda oturup onu beklediğini de görse şaşırmayacaktı ama polise benzer biri bile yoktu ortalıkta. Gazeteleri alıp birkaç sokak ilerideki küçük bir lokantaya girdi. Hâlâ bir ipucu bulunmamıştı. Gazetelerden, Van Houston'ın, Freddie'nin yirmi sekiz yaşındaki bir arkadaşı olduğunu, ikisinin Avusturya'dan Roma'ya birlikte geldiklerini, orada kısa bir tatil yaptıktan sonra Floransa'ya geçmek niyetinde olduklarını öğrendi. Miles da, Houston da Floransa'da oturuyorlardı. Polisler 'korkunç cinayetin' sanığı olarak ikisi on sekiz, biri on altı yaşında üç İtalyan gencini de sorguya çekmişlerdi ama delikanlılar daha sonra serbest bırakılmışlardı. Tom, öldürülen Amerikalının 'bellissimo Fiat 1400' arabasında taze ya da işe yarayacak herhangi bir parmak izi bulunamadığını okuyunca rahatladı.</p>

  <p class="Standard" style="margin-left:0;margin-right:0;text-indent:18.859844px">Costoletta di uitello'sunu ağır ağır yedi, şarabını yudumladı ve -zaman zaman son anda gelen haberleri ayrı bir köşeye sıkıştırdıklarını bildiğinden- gazetelerin bütün sayfalarını inceledi. Miles cinayetiyle ilgili başka bir şey yoktu ama bir gazetenin son sayfasında bambaşka bir haber okudu.</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">BARCA AFFONDATA CON NIACCHIE DI SANGUE TROVATA NELL'ACO. UN POCO FONDO VKINO SAN REMO (San Remo yakınlarındaki sığ sularda kan lekeleriyle kaplı batık tekne bulundu)</p>

  <p class="Standard" style="margin-left:0;margin-right:0;text-indent:18.859844px">&nbsp;</p>

  <p class="Standard" style="margin-left:0;margin-right:0;text-indent:18.859844px">Hızla okudu yazıyı. Freddie'yi merdivenlerden indirirken duyduğu korkudan daha büyük bir korkuyla. Gerçekleşen bir karabasandı bu; intikam meleğinin eliydi. Haberin başlığında kullanılan kelimeler bile! Motor bütün ayrıntılarıyla anlatılmıştı. Sahne gözünün önünde canlanıyordu. Yekeyi tutan Dickie, ona bakarak gülümseyen Dickie, Dickie'nin hava kabarcıkları çıkararak sulara gömülen cesedi. Gazete, teknedeki lekelerin kan lekesi olabileceğinin düşünüldüğünü yazıyordu; kan lekesi olduğunu değil. Polisin ya da herhangi birinin bu konuda ne yapacağına ilişkin bir şey da yazılmamıştı. Polis bir şeyler yapardı yine de. Sandalcı da motorun ortadan kaybolduğu günün tarihini bildirirdi herhalde. O zaman, polisler o günün otel kayıtlarına bakarlardı. İtalyan sandalcı, motoru geri gelmeyen iki Amerikalıya kiraladığını da hatırlayabilirdi. Polisler otel kayıtlarını incelerse Richard Greenleaf adı kırmızı bir bayrak gibi batardı gözlerine. O zaman, kayıp kişinin, belki de o gün öldürülen kişinin Tom Ripley olduğunu düşüneceklerdi. Tom'un düşgücü durumun çeşitli yönlerini inceliyordu. Diyelim ki Dickie'nin cesedini aradılar ve buldular... Tom Ripley'nin cesedini bulduklarına inanacaklardı. Dickie de cinayet sanığı olacaktı. Dolayısıyla, Freddie'yi de onun öldürdüğünden kuşkulanacaklardı. Bir gün içinde 'katil yaradılışlı' biri olup çıkacaktı Dickie. Öte yandan, sandalcı motorun geri gelmediği günün tarihini hatırlamayabilirdi. Hatırlasa bile, polis otellerde araştırma yapmazdı belki. Belki İtalyan polisi bu işle fazla ilgilenmezdi. Belki öyle, belki değil.</p>

  <p class="Standard" style="margin-left:0;margin-right:0;text-indent:18.859844px">Tom gazetelerini katladı, hesabı ödeyip çıktı.</p>

  <p class="Standard" style="margin-left:0;margin-right:0;text-indent:18.859844px">Otelde, kendisini arayan olup olmadığını sordu resepsiyona.</p>

  <p class="Standard" style="margin-left:0;margin-right:0;text-indent:18.859844px">"Si, signor... Questo e questo equesto..." Otel kâtibi pokerde o eli kazanan birinin iskambilleri açışı gibi sermişti pusulaları önüne.</p>

  <p class="Standard" style="margin-left:0;margin-right:0;text-indent:18.859844px">Van iki kere aramıştı. Bir kere de Robert Gilbertson adında biri. (Dickie'nin adres defterinde bu adda biri olacaktı. Bakmalıydı.) Marge da telefon etmişti. Tom pusulayı alıp mesajı dikkatle okudu. Sinyora Sherwood öğleden sonra üç buçukta Mongibello'dan aramış ve tekrar arayacağını bildirmişti.</p>

  <p class="Standard" style="margin-left:0;margin-right:0;text-indent:18.859844px">Tom bütün pusulaları aldı. "Çok teşekkür ederim," dedi. Resepsiyondaki görevlileri hiç gözü tutmamıştı. Çok meraklı insanlardı şu İtalyanlar!</p>

  <p class="Standard" style="margin-left:0;margin-right:0;text-indent:18.859844px">Odasına çıkınca bir koltuğa ilişti, sigara içerek düşünmeye başladı. Hiçbir şey yapmazsa neler olabileceğini, herhangi bir girişimde bulunursa neleri değiştirebileceğini hesaplamaya çalışıyordu. Marge kalkıp Roma'ya gelirdi herhalde. Anlaşıldığına göre Roma polis örgütüne telefon etmiş ve nerede kaldığını onlardan öğrenmişti. Kız Roma'ya gelirse Tom kimliğiyle karşılamalıydı onu. Freddie'ye söylediği gibi, Dickie'nin birkaç saatliğine dışarı çıktığını söyleyip inandırmalıydı. İnandıramazsa... Ellerini ovuşturdu huzursuzca. Marge'la karşılaşmamalıydı, o kadar! Batık motor ortaya çıktıktan sonra karşılaşmak tehlikeliydi. Her şeyi altüst edebilirdi! Hiçbir girişimde bulunmadan bekler ve sıkı durursa bunu da atlatırdı. Batık motorun bulunmasıyla Freddie Miles cinayetinin aynı zamana denk gelmesi küçük bir aksaklık yaratmıştı. Ancak herkesle gerektiği gibi konuşur, gereken şeyleri söylerse bunu da kazasız belasız atlatabilirdi. Gerisi kolaydı. Hindistan'a ya da Yunanistan'a giderdi. Çok, çok uzak yerlere. Hiçbir eski dostun gelip kapısını tıklatamayacağı yerlere. Roma'da yaşayabileceğini düşünmekle aptallık etmişti. Kendisini Louvre müzesinde sergilese, ya da New York'un Grand Central istasyonunda otursa bu kadar saklanabilirdi ancak!</p>

  <p class="Standard" style="margin-left:0;margin-right:0;text-indent:18.859844px">İstasyona telefon ederek bir gün sonra Napoli'ye kalkacak trenler konusunda bilgi aldı. Dört beş tren vardı. Hepsinin saatini not etti. Napoli'den Mayorka'ya giden vapur beş gün sonra kalkacaktı ama beş günü Napoli'de oyalanarak geçirebilirdi. Polisten bir izin çıksa! Ertesi gün de bir gelişme olmazsa gitmesine izin verirlerdi herhalde. Kuşkulanmaları için hiçbir neden yokken, yalnızca arada bir soru soracağız diye sonsuza dek Roma'da tutamazlardı insanı! Ertesi gün izin çıkacağına emindi artık; mantık böylesini gerektiriyordu.</p>

  <p class="Standard" style="margin-left:0;margin-right:0;text-indent:18.859844px">Otel santralını aradı, Bayan Marge Sherwood bir daha telefon edecek olursa bağlamalarını söyledi. Bir daha telefon ederse iki dakika konuşarak kızı kandırabilir, her şeyin yolunda gittiğine, Freddie Miles cinayetiyle ilgisi olmadığına inandırabilirdi. Otele taşınmasının nedeni hiç tanımadığı insanlardan gelen çirkin telefonlardan rahatsız olması, yine de, kuşkulandıkları kişilerle ilgili sorular sormak isterlerse diye, polisin gözü önünde bulunmak gereğini duymasıydı. Bir iki gün içinde Yunanistan'a uçacağını da söyleyecekti. Dolayısıyla, Marge'in Roma'ya gelmesi yararsızdı. Aslında, diye düşündü, Roma'dan uçakla da gidebilirim Palma'ya. Bunu niye daha önce akıl etmemişti sanki?</p>

  <p class="Standard" style="margin-left:0;margin-right:0;text-indent:18.859844px">O gece bir şeyler daha olacağını hissettiğinden, soyunmadan yatağa uzandı. Marge'ı düşünüyordu en çok. Kızın o anda Giorgio'nun barında ya da Miramar'da oturup kendine bir Tom Collins ısmarladığını görür gibi oluyordu. Roma'da olup bitenleri düşünürken alnının kırıştığını, saçlarını dağıttığını gözünün önüne getiriyordu. Yalnız başına oturuyor, kimseyle konuşmuyordu Marge. Onun masadan kalkıp evine gittiğini, biraz eşya toplayıp ertesi gün öğle otobüsüne bindiğini de görür gibi oldu. Tom da postanenin önünde, yolda duruyor, Marge'ı durdurmak, otobüsü durdurmak için bağırıyordu ama otobüs yola koyulmuştu bile...</p>

  <p class="Standard" style="margin-left:0;margin-right:0;text-indent:18.859844px">O sahne, Mongibello'daki kumun rengini anımsatan sarımtırak gri renkte sarmalların gerisinde kayboldu. Tom, San Remo'da giydiği fitilli kadife takımını giyen Dickie'yi buldu karşısında. Sırılsıklamdı elbise; boyunbağı da ıslak bir ipe benziyordu. Dickie üstüne eğilmiş Tom'u sarsıyor, "Yüzdüm!" diyordu. "Uyan, Tom! Ben iyiyim! Yaşıyorum! Yüzüp geldim!" Tom onun elinin temasından kurtulmak için kıvranıyor, Dickie'nin güldüğünü, en keyifli gülüşüyle güldüğünü duyuyordu. "Tom!" Sesinin tonu, Tom'un Dickie'yi taklit ederken çıkarabildiği sesten daha gür, daha kalın ve çok daha iyiydi. Tom doğrulmaya çalıştı. Gövdesi kurşun gibi, hareketleri çok yavaştı. Derin sulardan yüzeye çıkmaya çabalıyordu sanki.</p>

  <p class="Standard" style="margin-left:0;margin-right:0;text-indent:18.859844px">"Yüzüp geldim!" Dickie'nin sesi uzun bir tünelin içinde yankılanırcasına kulaklarında çınlıyor, çınlıyordu.</p>

  <p class="Standard" style="margin-left:0;margin-right:0;text-indent:18.859844px">Tom odaya göz gezdirdi. Gardrobun yanındaki ayaklı lambanın sarımtırak ışığında Dickie'yi aradı. Korkusunun anlamsız olduğunu bildiği halde, gözlerinin korkuyla açıldığını hissediyor, her yerde, pencerelerin yan inik starlarının altında, yatağın öbür yanındaki halının üstünde Dickie'yi arıyordu. Yataktan çıkıp pencereye gitti sendeleyerek. Bir cam açtı. Ardından birini daha. Uyuşturucu almış gibiydi. Biri şarabıma bir şey katmış, diye düşündü birden. Pencerenin önünde diz çöktü, olanca gücüyle karşı koymazsa o sersemliğe yenik düşecekmiş gibi, soğuk havayı ciğerlerine çekti. Sonunda banyoya gidip yüzünü yıkadı. Geçiyordu sersemliği. Kimsenin şarabına bir şey katmadığını da biliyordu. Düş gücü alt etmişti onu. Denetimi elden kaçırmıştı.</p>

  <p class="Standard" style="margin-left:0;margin-right:0;text-indent:18.859844px">Toparlanıp kravatını çözdü. Dickie'nin hareketleriyle hareket ederek soyundu, banyo yapıp pijamalarını giydi ve yattı. O durumda Dickie'nin aklından neler geçireceğini düşünmeye çalıştı. Annesi. Son mektuplarında annesiyle babasının salonda kahve içerken çekilmiş bir fotoğrafı vardı. Mrs. Greenleaf Herbert'in resimleri bir ampulü sıkarak otomatik olarak çektiğini söylemişti. Tom’ın onlarla yemek yediği geceden hatırladığı bir sahne. Greenleaf'ler oğullarının daha sık mektup yazmasından hoşnuttular. Tom onlara yazacağı mektubu tasarlamaya koyuldu. Freddie konusunda kaygılanmamalarını sağlamalıydı. Freddie'yi tanıyorlardı. Bayan Greenleaf mektuplarından birinde Freddie Miles'ı sormuştu. Nedir ki yazacaklarını tasarlarken kulağı telefonda olduğundan aklını yaptığı işe veremedi.</p>

  <p class="Standard">&nbsp;</p>
</body>
</html>
