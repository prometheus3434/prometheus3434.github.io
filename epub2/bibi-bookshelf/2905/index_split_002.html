<?xml version='1.0' encoding='utf-8'?>
<html xmlns="http://www.w3.org/1999/xhtml" lang="" xml:lang="">
  <head>
    <title>Microsoft Word - Dini Hayatın İlkel Biçimleri - Emile Durkheim YK.doc</title>
    <meta name="generator" content="pdftohtml 0.36"/>
    <meta name="date" content=""/>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 class="calibre3" id="calibre_pb_1"><b class="calibre4">TEMEL SORULAR </b></h2>
<p class="calibre1"><b class="calibre2"> </b></p>
<p class="calibre1"><b class="calibre2">Birinci Bölüm </b></p>
<p class="calibre1"><b class="calibre2">Dini Fenomenlerin ve Dinin Tanımı </b></p>
<p class="calibre1">Var olmanın zorunlulukları, ister inanan isterse inanan olmayalım, içlerinde </p>
<p class="calibre1">yaşadığımız, haklarında sürekli olarak hükümlerde bulunduğumuz ve davranışlarımızın dikkate almak zorunda olduğu şeyleri bir şekilde tasavvur etmemizi bizden ister. </p>
<p class="calibre1">Dini olan her şeyin, ayırt edici özelliği olarak kabul edilenlerden biri, "tabiatüstü" </p>
<p class="calibre1">düşüncesidir. Bununla, anlama kapasitemizi aşan eşya düzeni kastedilir; tabiatüstü gizemin, bilinemezin, ya da anlaşılamaz olanın dünyasıdır. O zaman din, bilimin ve genel olarak açık düşüncenin sınırları dışında kalan her şey hakkında bir tür </p>
<p class="calibre1">spekülasyondan ibaret bir şey demektir. Spencer'e göre, “dogmaları bakımından </p>
<p class="calibre1">birbirleriyle taban tabana zıt olan dinler, içerdiği ve kuşattığı her şeyi ile birlikte dünyanın, bir açıklama ihtiyacı duyan bir sır olduğu hususunda zımnen anlaşırlar; o, dinleri esas olarak, zihni aşan her yerde hazır ve nazır olan bir şeyin varlığına inanmaktan ibaret olduğunu kabul eder". ... Max Müler de, "bütün dinleri, tasavvur edilemez olanı tasavvur etmeye ve ifade edilemez olanı ifade etmeye yönelik bir çaba, sonsuza doğru bir arzu olarak görür". </p>
<p class="calibre1">İnsanların, modern aklımız için bu kadar problematik olan fikirleri kabul etmeleri, bize onların yerine daha makul olan larını bulamamalarından kaynaklanıyor gibi </p>
<p class="calibre1">görünmektedir. Ancak gerçekte, bizi bu kadar şaşırtan açıklamalar, ilkel insan için bu dünyadaki en basit şeymiş gibi görünmektedir. O, bunları aklın ümitsizlik içinde kalarak kabul ettiği bir tür  <i class="calibre5"><b class="calibre2">ultima ratio </b></i>(son çare olarak) değil fakat, etrafında gözlemlediği şeyi tasavvur etmenin ve  anlamanın en kısa yolu olarak görür. Onun için, ses ile ya da mimikle cisimlere hükmetmekte, yıldızların hareketini durdurmak veya hızlandırmakta, yağmuru yağdırmak ya da onu durdurmak vs de garip olan hiçbir şey yoktur. Toprağın ya da kendisini besleyen hayvan türlerinin bereketini garantilemek maksadıyla </p>
<p class="calibre1">kullandığı ayinleri onun gözünde artık akıl dışı bir şey değildir. ... onlara inanan kimse için, bugünün fizikçileri için ağırlık ya da elektrik ne ise onlar için de söz konusu güç aynı şeydir. </p>
<p class="calibre1"></p>
<p class="calibre1">4</p>
<p class="calibre1"></p>
<p class="calibre1">Ayrıca, bizim kendisini anladığımız şekliyle tabiatüstü düşüncesi, son dönemlerde ortaya çıkan bir düşüncedir. ... Belli olguları tabiatüstü diye isimlendirebilmek için, bir kimsenin daha evvelce, tabii şeyler düzeni diye bir şeyin, bir başka ifade ile, evrendeki fenomenlerin, yasalar diye isimlendirilen zorunlu ilişkilere uygun bir şekilde içsel olarak birbirleriyle ilişkili olduklarının farkında olması gerekir. Bu esas prensip bir kez kabul edilmiş hale geldiğinde, söz konusu yasalardan ayrılanlar, zorunlu olarak tabiatın ötesinde ve böylece de aklın ötesinde şeyler olarak kabul edilir: Bu anlamda tabii olan, aynı zamanda rasyoneldir. ... Eşyanın düzenindeki neyin değişmez ve bozulmaz olduğu bilinmedikçe ve bu düzen ol umsal iradelerin bir çalışması olarak görüldüğü müddetçe, bu iradenin ya da başka şeylerin eşyanın düzenini keyfi bir şekilde </p>
<p class="calibre1">değiştirebileceklerinin doğal olduğu düşünülür. Bu sebepten dolayı, eski insanların kendi tanrılarına atfettikleri mucizevi müdahaleler, onların nazarında kelimenin bugün ifade ettiği anlamda bir mucize değildir. </p>
<p class="calibre1"></p>
<p class="calibre1">Toplumsal şeyler hususunda hala, ilkellerin zihin yapısına sahibiz. ... bu tür açıklamalarla kolayca ikna olabilmeleri, tecrübe tarafından tekrar tekrar yalanlanan bu yanılsamalara bağlanabilmeleri, bu sosyal olayların bu dünyadaki en açık şey olarak görünmesinin bir sonucudur. ... Basitliklerinden dolayı bizi şaşırtan bir çok dini inancın temelinde aynı zihni duruma rast gelinir. Din değil de bilim, insanlara eşyanın girift ve anlaşılmalarının zor olduğunu öğretir. </p>
<p class="calibre1">Ancak buna cevap olmak üzere Jevons şöyle der: İnsan zihninin, fenomenler arasında belli bir düzenin sürekli olarak bulunduğunu ya da bu düzenin ihlal edildiğini fark etmesi için tam anlamıyla bilimsel bir eğitim almaya ihtiyacı yoktur. ... Bunlar, olayların normal cereyanın dışında vukuu bulan şeyler olduğu için, halk onlara harikulade, istisnai -bir diğer ifade ile, tabiat dışı- sebepler atfeder. Jevons, tabiatüstü fikrinin, tarihin başlangıcında bu biçimde doğduğunu; dinin bu şekil altında ve o andan itibaren kendine has olan nesnesini edindi ğini iddia eder. </p>
<p class="calibre1">Ayrıca, insanlar tecrübenin verdiği yenilikler ve tesadüfen ortaya çıkan şeyler nasıl tasavvur ederse etsinler, bu tasavvur hiçbir zaman dini karakterize etmek için kullanılamazlar. Dini düşünceler her şeyden önce, istisnai ve normal olmayanı değil fakat, sürekli ve düzenli olarak cereyan eden şeyleri ifade etmek ve açıklamayı hedeflerler. ... dini beklenilmeyen şeyle eşitleyen bir düşünce, çok yanlış bir düşüncedir. ... başlangıçta kutsal varlıkların, bozguncuların olumsuz rolüyle sınırlandığı varsayımı, bütünüyle keyfi bir iddiadır. En basit dinlerden başlayarak göreceğimiz gibi, kutsal varlıkların en temel görevi, olumlu eylemle hayatın normal seyrini devam etmesini sağlamak olmuştur. </p>
<p class="calibre1"></p>
<p class="calibre1">... gizem düşüncesi, tanımlanması gereken olguların bir çoğunu tanımdan çıkarmaksızın dini fenomenlerin karakteristik belirleyicisi yapılamaz. </p>
<p class="calibre1"></p>
<p class="calibre1">M. Reville'ye göre, "Din, insan zihnini, dünyanın ve kendisinin hakimi kabul ettiği, bağlı bulunduğunu hissetmekten zevk aldığı gizemli bir ruha bağlayan bir his sayesinde insan hayatının belirlenmesidir". </p>
<p class="calibre1"></p>
<p class="calibre1"></p>
<p class="calibre1">5</p>
<p class="calibre1">Her şeyden önce, tanrı ve ruh düşüncesinin olmadığı ya da yalnızca ikincil, önemsiz bir rol oynadığı büyük dinler vardır. Budizm işte böyle bir dindir. Burnouf şöyle </p>
<p class="calibre1">demektedir: Budizm, tanrısız bir ahlak, tabiatın bir ateizmi kabul etmesi itibariyle, Brahmanizm'in karşısında yer alır. M. Barth ise, "insanın tabi olduğu hiçbir tanrısı yoktur; onun doktrini mutlak anlamda ateisttir" der. M. Oldenberg de , onu "tanrısız bir din" diye isimlendirir. Budizm'in bütün esası, inananların Dört Seçkin Hakikat olarak adlandırdıkları dört önermede bir araya getirilmiştir. Bunların birincisi, acının varlığını eşyanın sürekli değişimine bağlar; ikincisi, acının sebebini arzu da bulur; üçüncüsü, arzunun bastırılmasını acının sona erdirilmesinin tek yolu olarak görür; dördüncüsü, acının sona erdirilmesi için geçi lmesi gereken üç safhayı  -doğruluk, tefekkür ve murakabe, hikmet ve doktrin hakkında tam bilgi-sıralar. Bu yolun sonuna -Nirvan'a ile kurtuluşa- bu dört safha geçildikten sonra ulaşılır. </p>
<p class="calibre1">Budist, içinde yaşadığı ve acı çektiği bu oluş aleminin nereden geldiği ile ilgilenmez; onu bir olgu olarak kabul eder ve bütün mücadelesi, ondan kurtulmaya yöneliktir. Öte yandan söz konusu kurtuluş çalışmasında, kendisinden başka güveneceği hiçbir şey yoktur; onun "mücadelesinde, ken disine yardım etsin diye çağıracağı hiç kimse olmadığı gibi, teşekkür edeceği bir tanrısı da yoktur". </p>
<p class="calibre1">En azından bir kısım mezheplerinde, Buda'nın bir tür tanrı olarak kabul edilmeye başlandığı doğrudur. Ona hasredilen mabetleri vardır ve bir ibadetin nesnesi haline gelmiştir. Ancak bu ibadet çok basittir ve esas olarak birkaç çiçek sunmak, Buda' dan arta kalan şeylere ve kutsal imgelere saygı göstermekten ibarettir. Bu, hatıralara ibadet etmenin bir şekli demektir. Ancak, Buda'nın ilahlaştırılması, Kuzey Budizm'i diye isimlendirilen Budizm'e has bir uygulamadır. </p>
<p class="calibre1"></p>
<p class="calibre1">Hıristiyanlık, bundan çok farklıdır. İsa Mesih'in her zaman varlığı ve ona ait kültün sürekli olarak yerine getirilmesi düşüncesi olmaksızın, Hıristiyanlık tasavvur edilemez; çünkü, Hıristiyan müminler cemaati, her an canlı ve her gün kendini yeniden kurban eden Mesih sayesindedir ki ancak, manevi hayatlarının en yüce kaynağıyla iletişimlerini sürdürebilirler. </p>
<p class="calibre1"></p>
<p class="calibre1">Budistler gibi, Cayinistler de ateisttirler. Bir yaratıcı fikrini reddederler; onlar için, bu dünya ebedidir ve açıkça ezeli ve ebedi olan, mükemmel bir varlığını bulunmasını dışlar. </p>
<p class="calibre1">Görüldüğü üzere kefaretlerin, kurbanların ve duaların hakim bir unsur olmaktan uzak olduğu büyük dinler vardır. Bu yüzden de, söz konusu fenomenl eri dinin ayırıcı özellikleri olarak kabul edilemezler. </p>
<p class="calibre1"></p>
<p class="calibre1">Ancak, tanrılar veya manevi varlıklardan bütünüyle bağımsız ve deistik dinlerde bile var olan bir çok ayin vardır. Bunların ilki, çok sayıda olan yasaklardır. Mesela, Kutsal Kitap, kadının her ay belli bir süre tek başına yaşamasını emreder; benzer bir yalnızlığı loğusalık zamanında kadından ister ve eşeği bir atla birlikte arabaya koşmayı ya da kendirle kenevirin karışık olduğu bir elbiseyi giymeyi yasaklar. </p>
<p class="calibre1"></p>
<p class="calibre1"></p>
<p class="calibre1">6</p>
<p class="calibre1">"kurban, o kadar temel bir prensiptir ki, yalnızca insanların değil hatta tanrıların kökeni bile ona atfedilir". Böyle bir düşünce, çok garip görünebilir. Ancak bu, kurbanın her şeye gücünün yettiği fikrinin nihai bir sonucu olarak açıklanabilir". </p>
<p class="calibre1">İnsanları, bir tanrı ile birleştirmekten başka hedefleri olan ibadet bağları da vardır. </p>
<p class="calibre1">Bundan dolayı, din tanrı ya da ruh fikrinden daha geniştir ve bu yüzden de, yalnızca bu terimlere uygun olarak tanımlanamaz. </p>
<p class="calibre1">Din, parçalardan oluşmuş bir bütün -mitlerden, dogmalardan, ayinlerden ve </p>
<p class="calibre1">törenlerden ibaret, az çok girin bir sistem- olmasına rağmen, bir tür bölünmesi mümkün olmayan varlık teşekkül ediyormuş gibi faaliyet gösterir. Bir bütün yalnızca içerdiği parçalarla olan ilişkisiyle tanımlanabileceğinden, en iyi metot önce her hangi bir dinin kendisinden kaynaklandığı iptidai fenomenleri ve sonra bu fenome nlerin </p>
<p class="calibre1">birleşmesinden oluşan sistemi nitelendirmeye çalışmaktır. </p>
<p class="calibre1"></p>
<p class="calibre1">Dini fenomenler iki temel kategoriye ayrılırlar: İnançlar ve ayinler. Birinci grup, düşünceyle ilgilidirler ve bir takım zihni tasavvurlardan oluşurlar; ikinciler, hususi eylem biçimleridir. Bu iki feno men grubu arasında, düşünceyi eylemden ayıran şey yer almaktadır. </p>
<p class="calibre1">İster basit isterse girift olsun bütün bilinen dinler, ortak bir özellik gösterirler: Bu dinler insanların iki sınıf -birbirine zıt iki cins- halinde tasavvur ettikleri gerçek ya da hayali şeylerin bir tasnifini ön gerçek olarak  kabul ederler. ... Kutsal (<b class="calibre2">sacred</b>) ve din dışı (<b class="calibre2">protane</b>) terimleri birbirine zıt bu iki cinsi oldukça iyi bir şekilde ifade ederler. Dünya bu şekilde iki alana, biri kutsal olan her  şeyi diğeri din dışı olan her şeyi içeren iki alana bölünür. İşte dini düşüncenin, ayırt edici özelliği budur. ... Kutsal şeyler, tanrılar ya da ruhlar diye isimlendirilen kişisel varlıklardan ibaret değildir. Bir kaya, bir ağaç, bir su kaynağı, küçük bir taş, bir ağaç parçası, bir ev hasılı her hangi bir şey kutsal olabilir. </p>
<p class="calibre1">Bir ayin, kutsallığa sahip olabilir; gerçekte ise, belli bir dereceye kadarda olsa kutsallık içermeyen hiçbir ayin yoktur. Ancak, takdis edilmiş şahsiyetler tarafından söylenebilen sözler, ifadeler ve formüller; ayrıca herkes tarafından yapılamayacak olan mimikler ve hareketler de vardır. </p>
<p class="calibre1">Beşeri düşünce tarihinde, birbirlerinden bu kadar kökten bir şekilde farklı ya da radikal bir şekilde birbirlerine zıt iki kategorinin başka bir örneği yoktur. İyi ve kötü arasındaki geleneksel karşıtlık, bunun yanında hiçtir: İyi ve kötü, aynı cinsin yani ahlakın birbirine zıt iki türüdür. Bu, sağlık ve hastalığın aynı olgu düzenin yani hayatın, iki farklı yönü olmasından başka bir şey olmaması gibi bir şeydir; aksine kutsal ve din dışı, her zaman ve her yerde insan zihni tarafından ortak hiçbir şeyleri olmayan ayrı iki tür, iki dünya olarak tasavvur edilir. </p>
<p class="calibre1">Erginlenme töreni, delikanlıyı dini hayata dahil etmek için icra edilen bir dizi ayinden oluşmaktadır. İlk önce, çocukluğunu geçirdiği din dışı olan dünyayı terk eder ve kutsal şeyler dairesi içine girer. ... Bu anda, delikanlıya öleceği ve evvelce bulunduğu muayyen şahsiyetinin varlığının artık yok olduğu, birincinin yerini, birdenbire bir başkasının aldığı söylenir. Yenilenmiş olarak bir kez daha doğar. Ölüme ve yeniden doğuma yol açacak uygun törenle r icra edilirler. Ancak bu törenlerin, sırf sembolik 7</p>
<p class="calibre1">anlamda ölüme ve dirilişe sebep olduklarını değil, bunu gerçekten yapıyor olduğu kabul edilir. </p>
<p class="calibre1">Tam olarak birine ait olmanın şartı, diğerini bütünüyle reddetmek olduğundan, insanın saf dini bir hayat yaşayabilmesi için din dışı hayattan bütünüyle çekilmesi tavsiye edilir. </p>
<p class="calibre1">Bundan, manastır hayatı doğar. </p>
<p class="calibre1"></p>
<p class="calibre1">Kutsal şeyler, yasaklarla korunan ve tecrit edilen şeylerdir; din dışı olanlar ise, yasakların uygulandığı ve kutsal olandan uzak tutulması gereken şeylerdir. Dini inançlar, kutsalın doğasını, diğer kutsal şeylerle ya da din dışı şeylerle olan ilişkisini dile getiren tasavvurlardır. Son olarak, ayinler bir kimsenin kutsal olan şeylere karşı nasıl davranması gerektiğini emreden davranış kurallarıdır. </p>
<p class="calibre1">Belirli sayıda kutsal şeyler, birbiriyle denk ve hiyerarşik ilişkilere sahip olup, sonuç itibariyle belli bir düzeyde uyum arz eden ve benzer herhangi bir sisteme ait olmayan bir sistem meydana getirdikleri durumda, bu inançlar onlara karşılık gelen ayinler toplamı dini meydana getirir. ... Ancak bir kural olarak din, yalnızca tek bir ibadetten değil fakat, muayyen bir bağımsızlığa sahip bir ibadet sisteminden oluşur. </p>
<p class="calibre1">... bu ibadetlerden biri, ait olduğu bütün ortadan kalkmış olmasına rağmen ayakta kalmayı başarmışsa, varlığını ancak parçalar halinde sürdürebilir. Folklorda yaşayan bir çok zirai ibadetlerin başına gelen şey, işte böyle bir şeydir. Belli durumlarda, bu şekil içinde varlığını devam ettiren şey, bir ibadet değil fakat, saf bir tören ya da hususi bir ayindir. Mesela, bazı evlilik ve cenaze ayinleri, bu türden törenlerdir. </p>
<p class="calibre1"></p>
<p class="calibre1">Bu durumda, insanı ayrışık ve karşılaştırılamaz iki dünyanın varlığını kabul etmeye götüren şeyin ne olduğunun sorulması gerekir. Çünkü, duyu tecrübelerimizde bu tür kökten bir ikilik fikrini telkin edecek hiçbir şey yoktur. </p>
<p class="calibre1">Büyü de, inançlardan ve ayinlerden oluşur. Din gibi onun da, kendine özgü mitleri ve dogmaları vardır. Ancak bunlar fazla gelişmiş değillerdir. Bunun sebebi ise, </p>
<p class="calibre1">muhtemelen teknik ve faydacı hedefler güttüğü için büyünün, saf spekülasyon </p>
<p class="calibre1">hususunda zaman harcamamasıdır. Büyünün de, törenleri, kurbanları, arınma ayinleri, duaları, şarkıları ve dansları vardır. Büyücünün kendilerine müracaat ettiği bu varlıklar ve iş yaptırdığı güçlerle, dinin hitap ettiği güçler yalnızca aynı doğaya sahip olmayıp, çoğunlukla bunlar aynı güçlerdir. İlkel toplumların büyük bir kısmında ölü ruhları, öz itibariyle kutsal şeyler olarak kabul edilirler ve bu yüzden de, dini ayinlerin nesnesi haline gelmişlerdir. Anca bunlar aynı zamanda, büyüde de önemli bir rol oynarlar. ... </p>
<p class="calibre1">Cinler de, büyüsel etkinliğin vasıtalarından biridir. ...  Hıristiyanlıkta bile, şeytan düşmüş bir tanrı değil midir? </p>
<p class="calibre1">... büyünün tam anlamıyla din ve dinin tam anlamıyla büyü olduğunu ve bunu sonucu olarak da, onları birbirinden ayırt etmenin ve biri olmaksızın diğerini tanımlamanın imkansız olduğunu mu söylemek zorundayız ? Bu tezi savunmayı zorlaştıran şey, </p>
<p class="calibre1">büyüye karşı dinde açık bir nefret hissinin bulunmas ı ve büyünün de dille karşı düşmanlık beslemesidir. </p>
<p class="calibre1"></p>
<p class="calibre1"></p>
<p class="calibre1">8</p>
<p class="calibre1">Kutsal alemi ve onun din dışı dünya ile olan ilişkilerini aynı tarzda düşündükleri ve bu ortak tasavvurları benzer amellerle ifade ettikleri için üyelerini birleştiren bir toplum, kilise/ cemaat olarak isimlendirilir. Tarihte, kilisesi, cemaati olmayan hiçbir din yoktur. </p>
<p class="calibre1">Büyü tamamen farklı bir meseledir. ... bunlar kendilerine inanan insanları, birbirlerine bağlayarak aynı hayatı yaşayan bir grup içinde birleştirmez. ... Büyücünün müşterileri vardır, onun cemaati yoktur. </p>
<p class="calibre1">Büyünün aksine, din cemaat düşüncesinden ayrı düşünülemez. Bu bakımdan, büyü ile din arasında temel bir farklılık vardır. ... büyücü büyü için ne ise, rahip de din için odur. </p>
<p class="calibre1">Böylece aşağıdaki tanıma geliyoruz: Bir din, kutsalla, yani diğerlerinden ayrılmış ve yasaklanmış şeyle ilgili inançlar ve amellerden oluşan tutarlı bir sistemdir. Bu inançlar ve amelle, kendilerine inanan bütün insanları kilise / cemaat diye isimlendirilen tek manevi bir toplum halinde bir araya getirir. </p>
<p class="calibre1">Din fikrinin bir Kilise/Cemaat düşüncesinden ayrı düşünülemeyeceğini gösterdiğimizde, bununla dinin fazlasıyla ortak bir şey olduğunu da ifade etmiş oluruz. </p>
<p class="calibre1"></p>
<p class="calibre1"><b class="calibre2">İkinci Bölüm </b></p>
<p class="calibre1"><b class="calibre2">İlkel Din Hakkındaki Temel Kavramlar </b></p>
<p class="calibre1"><b class="calibre2"> </b></p>
<p class="calibre1"><b class="calibre2">I. Ruhçuluk (Animizm) </b></p>
<p class="calibre1">Kendisinde yan yana ya da farklı biçimlerde iki dinin var olduğunu bulamayacağımız eski veya yeni hiçbir dini sistemin olmadığı söylenebilir. Bunlar birbirleriyle bağlı ve hatta birbirlerinin içine nüfuz etmiş olsalar da, yine de ayrı olmaya devam ederler. Bu dinlerden biri, ister rüzgarlar, nehirler, yıldızlar, gök vs. gibi büyük kozmik güçler; isterse bitkiler, hayvanlar, kayalar vs. gibi yeryüzünü mesken tutmuş olan her türden nesneler olan, tabiattaki fenomenlere yönelik olsun, bu özelliğinden dolayı ona, </p>
<p class="calibre1">"  <i class="calibre5"><b class="calibre2">naturism</b></i>" (tabiatçılık) ismi verilir. Diğeri ise, ruhlar, periler, şeytanlar ve ilahlar gibi manevi varlıklara yöneliktir. Bunlar, insan gibi canlı ve bilinçli varlıklardır. ... bunlar genellikle insan tarafından görülemeyen varlıklardır. Bu manevi varlıklar dinine </p>
<p class="calibre1">"ruhçuluk" ( <i class="calibre5"><b class="calibre2">animizm</b></i>) denir. ... iki teori ileri sürüldü. Bir kısmı, ruhçuluğun dinin asli şekli olduğunu ve tabiatçılığın ise ondan türediği bu yüzdende ikincil olduğunu kabul ettiler. Diğerleri ise, tabiat ibadetinin dini  evrimin başlangıç noktası olduğunu ve ruhlara ibadetin ise, yalnızca onun hususi bir türü olduğunu söylediler. </p>
<p class="calibre1">Tylor, en temel özellikleriyle ruhçu teoriyi geliştirdi. </p>
<p class="calibre1"></p>
<p class="calibre1">Eğer ruhçu inançlar ve ameller, dini hayatın asli biçimi olarak görülecekse, üç </p>
<p class="calibre1"> <i class="calibre5"><b class="calibre2">desiderata</b></i> nın (şartın) yerine getirilmesi gerekir. Birincisi, bu teoriye göre, dinin temel esaslarından biri ruh fikri olduğu için, daha önceki bir dinden hiçbir unsur almaksızın nasıl meydana geldiğinin gösterilmesi gerekir; ikincisi, ruhlar nasıl ibadet objesi haline geldikleri ve latif cisimlere dönüştüklerinin gösterilmesi gerekir; üçüncüsü ve sonuncusu, ruhlar ibadeti, her hangi bir dinin tamamı olmadığından, tabiat ibadetinin bu ibadetten nasıl kaynaklandığını da açıklanması gerekir. </p>
<p class="calibre1"></p>
<p class="calibre1"></p>
<p class="calibre1">9</p>
<p class="calibre1">Ruhçu teoriye göre, ruh fikri, biri uyanıkken diğeri ise uyurken sürdüğü çifte hayat görünümün yanlış bir şekilde anlaşılmasının bir sonucu olarak insana telk in edilmiştir. </p>
<p class="calibre1">Bir vahşi için, ister uyanık isterse rüya görüyor olsun, zihninde sahip olduğu tasavvurların aynı değerde olduğu iddia edilir. </p>
<p class="calibre1">Bu tür tecrübelerin tekrarlanmasından yavaş yavaş, bizde bir eş, bir başka benin var olduğu ve belli şartlar altında, yaşadığı bedeni terk etme ve uz aklarda dolaşabilme kuvvetine sahip olduğu düşüncesi ortaya çıkar. </p>
<p class="calibre1"></p>
<p class="calibre1">Ancak ruh, esprit değildir. Kendisinden nadiren ayrıldığı bir bedene bağlıdır; bir ruhtan fazla bir şey olmadığı sürece, her hangi bir ibadet öznesi olmaz . ... Ruhların tesiriyle açıklanmayan hemen hemen hiçbir şey yoktur. Bu yolla, her zaman ellerinin altında bulunan ve kendilerini, bir takım olayları açıklamak gerektiğinde sıkıntıda kalmalarına engel olacak güvenilir bir sebepler deposuna sahiptirler. ... ruhların gücü, kendilerine atfedilen şeylerin bir sonucu olarak artar ve bu artış öyle bir dereceye ulaşır ki, insan yaratıcısı ve örneği kendisi de olsa, bu hayal dünyasında kendisini bir köle olarak bulur. </p>
<p class="calibre1">Kendi eliyle ve kendi benzeyişinde yaptığı bu manevi güçlerin kulu haline gelir. Çünkü eğer, hastalığın ve sağlığını iyi ve kötü her şeyin kontrolü bu ruhların elinde ise, onların hayırseverliklerini elde etmeye ve kızgın olduklarında ise onları teskin etmeye çalışmak akıllıca bir şeydir. Bunun bir sonucu olarak da, takdimeler, kurbanlar, dualar kısaca, yerine getirilmesi gereken bütün uygulamalar ortaya çıkmıştır. </p>
<p class="calibre1">İşte artık, ruh başka bir hale dönüşmüştür. İnsan bedenini canlandıran saf bir hayat prensibi olmaktan çıkmış ve kendisine atfedilen etki sahasına bağlı olarak bir esprit, iyi ya da kötü bir cin hatta bi r tanrı haline gelmiştir. Ancak ruhun daha üst bir statüye yükselişine ölümün yol açtığı farz edildiği için, insanlığın bildiği ilk ibadet sonunda ölülere, atalar ruhuna yönelik olmuştur. Bu yüzden, ilk ayinler cenaze törenleri; ilk kurbanlar bedeni terk eden ruhların ihtiyaçlarını karşılamaya yönelik olan yiyecek takdimeleri ve ilk sunaklar da, mezarlar olmuştur. </p>
<p class="calibre1">Tylor'un ifade ettiği gibi, ruhçuluğun bu genişlemesi, çocuk gibi canlıyı cansızdan ayıramayan ilkel insanın kendisine has zihni yapısının bir sonucudur. Çocuklar, hakkında bir kanaat oluşturmaya başladıkları ilk varlıklar -kendisi ve ailesi gibi- insanlar oldukları için, bütün varlıkları insan modelinde düşünme eğiliminde olmuşlardır. ... İlkel insanlar da çocuk gibi düşünür. Canlılar da dahil bütün eşyaları kendisininkine benzer bir doğayı atfetmeye meyillidir. ... İnsan ruhları, doğrudan yalnızca beşeri dünya üzerinde etkiye sahiptir. ... Öte yandan eşyanın espriti, özellikle eşyanın içinde ikamet eder ve onlarda meydana gelen olayların etkin sebebi olarak kabul edilirler. Sağlık ya da hastalık, maharet ya da beceriksizli k vs. insan ruhlarıyla açıklanır. Özellikle fiziki dünyanın fenomenleri -suyun ve yıldızların hareketi, bitkilerin çimlenmesi, hayvanların çoğalması vs.- eşya ruhlarıyla açıklanır. Böylece, ufak tefek değişikliklerle tamamlanan atalara ibadetin dayandığı bu ilk insan felsefesi, bir dünya felsefesiydi. </p>
<p class="calibre1"></p>
<p class="calibre1">İnsan yaşamak için onların ortaklığına ihtiyaç duyduğundan, eşyayı canlandırdığı ve onları farklı tezahürlerini kontrol ettiği kabul edilen espritlere muhtaç olduğuna inanmaya başladı. Onların yardımlarını takdimeler ve dualar vasıtasıyla elde etmeye çalıştı. Bu yüzden insanın dini, bir tabiat dinine doğru yürüdü. </p>
<p class="calibre1"></p>
<p class="calibre1"></p>
<p class="calibre1">10 </p>
<p class="calibre1">İlkel insan için mecazı gerçekten ayırmak çok zordur. ... Prensip olarak, tabiatçılığın kurulmasına yol açan, “mecazi isimlerin gerçek anlamda yorumlanmasıydı”. </p>
<p class="calibre1">İnsan, bedeni yeryüzünde uzanmış olarak yatarken, uykuda olduğu halde az çok uzak mesafeleri nasıl gördüğünü anlamak için, kendisini iki varlıktan oluşmuş olarak düşünmeye sevk edildi: Bir tarafta bedeni, öte yanda ise, içinde yaşadığı bedeni terk edebilen ve uzaya sağda solda dolaşabilen ikinci benliği. </p>
<p class="calibre1">Bu durumda, çelişkiler sık sık yaşandığı için, bu çelişkiler, insanları burada aşikar bir hatanın bulunduğu ve kendilerinin tahayyül ettikleri bir yanılsama tarafından </p>
<p class="calibre1">aldatıldıklarını düşünmelerine nasıl sevk etmedi ? İlkel insana atfedilen bu körü körüne inanma özelliği, meseleyi fazla basitleştirmektir. </p>
<p class="calibre1">Sık sık yaşadığı gibi, bir düşünce bir kez teşekkül ettiğinde; başlangıçta hiçbir ilgisinin bulunmadığı ve kendisinin yol açmadığı olguları düzenlemek ya da onları aydınlatmak (bu tür aydınlatmalar, gerçek olmaktan daha çok görünürdedir) maksadıyla kullanılır. </p>
<p class="calibre1">... Dini düşünce tarihi, bu tür geriye dönük meşrulaştırmanın sayısız örneğini verir. </p>
<p class="calibre1">Bunlar bize, ne söz konusu dü şüncelerin şekillenme tarzı ne de onu meydana getiren unsurlar hakkında hiçbir şey öğretemezler. </p>
<p class="calibre1">Dine, dayanacağı temel bir fikir sunmaktan uzak olan bu rüyalar, daha önceden </p>
<p class="calibre1">teşekkül etmiş bir dini sistemin varlığına bağlıdırlar; çünkü onlar, bu sistemin bi r sonucudurlar. </p>
<p class="calibre1">Bazı seçkin şahısların, elden ayaktan düşecek hale gelmeden önce, yasal olarak öldürüldüklerine dair örnekler bile vardır. ... ikamet ettiği beden, yaşlanmaktan dolayı zayıflamaya başlamadan önce, ruh bedenden uz aklaştırılır; gücünden hiçbir şey kaybetmeden daha genç bir bedene nakledilir. </p>
<p class="calibre1">İnananın tapındığı şeyler hakkındaki hislerinde, onlara dair her zaman biraz korku ve çekimserlik vardır; ancak bu, korkudan daha çok saygıdan ve ihtişamın insanda yol açtığı çok hususi bir duygudan kaynaklanan   <i class="calibre5"><b class="calibre2">sui generis </b></i>(nev-i şahsına münhasır) bir korkudur. İhtişam düşüncesi, esas olarak dinidir. Bu yüzden bir anlamda, bu </p>
<p class="calibre1">düşüncenin nereden geldiğini, neye tekabül ettiğini ve bilinçte onu neyin uyandırdığını ortaya çıkarmadıkça, din hakkındaki hiçbir şeyi açıklayamayız. </p>
<p class="calibre1">Malenezyalılar, insanın ölümle bedeni terk eden bir ruha sahip olduğuna ... inanırlar. </p>
<p class="calibre1">Aynı zamanda onların, ölülerin ruhları için yaptıkları bir ibadetleri de vardır: ... Bu onur, yalnızca hayatları boyunca, kamuoyu tarafından Malenezyalıların mana diye </p>
<p class="calibre1">isimlendirdikleri hususi bir erdeme sahip olduğu kabul edilenlere verilir. ... Codrington, </p>
<p class="calibre1">"mananın, sıradan insanların gücünün dışında ve normal tabii sürecin dışında meydana gelen etkileri gerçekleştirmeye izin veren şey olduğunu" söyler. ... Diğer ruhlara gelince, sıradan insanların, din dışı ayak takımından ayrılan ruhlara gelince, bazı yazarlara göre, “ölümden önce oldukları gibi ölümden sonra da birer hiçtir ler”. </p>
<p class="calibre1">Ruhçu varsayımın kabul ettiği gibi eğer ilk kutsal varlıklar hakikaten, ölülerin ruhları ve ilk ibadet de, atalar ibadetinden ibaret olsaydı, toplum tipleri ne kadar aşağı ise, bu ibadetin dini hayatta o kadar hak im bir konumda olduğunun görülmesi gerekirdi. ... </p>
<p class="calibre1"></p>
<p class="calibre1">11 </p>
<p class="calibre1">Oysa gerçek bunun tamamen aksinedir. Atalara ibadet, karakteristik biçimiyle yalnızca Çin, Mısır gibi gelişmiş toplumlarla Yunan ve Roma şehirlerinde gelişmiş ve ortaya çıkmıştır ... toplumsal yapının en basit ve en aşağı biçimi olan Avustralya toplumlarında atalara ibadet yoktur. ... bir ibadet, insanın belli şartlarda gerçekleştirmek zorunda olduğu tedbir ayinlerinin saf bir toplamından ibaret değildir. O, ayinlerden, </p>
<p class="calibre1">bayramlardan ve hepsi dönemsel olarak tekrarlanan ayırt edici özelliklere sahip törenlerden oluşan bir sistemdir. Bunlar, inanların tabii olduğu kutsal güçlerle kendi aralarındaki bağı dönemsel olarak sıkılaştırmak ve güçlendirme ihtiyacını karşılarlar. </p>
<p class="calibre1"></p>
<p class="calibre1">İnsanların ruhları, tanrıların kendilerine göre düşünüldüğü modeller olmak bir yana, aksine insanlar ta başlangıçtan beri, tanrılardan sudur etmiş olarak düşünülmüştür. </p>
<p class="calibre1">Eğer ölüler ibadeti, ilk ibadet şekli değilse, o zaman ruhçuluğun; dayanacağı hiçbir temel kalmıyor demektir. </p>
<p class="calibre1"></p>
<p class="calibre1">Çocuk... çarptığı masayı, onun canlı ve zeka sahibi olduğunu düşündüğü için değil, fakat kendisini yaraladığı, canını yaktığı için suçlar. Acının ortaya çıkardığı kızgınlık, kendisini boşaltacağı bir şey arar; acı doğal olarak kızgınlığa yol açan şeye doğru gider; bunun hiçbir şey yapamayan bir nesne şey, olması durumu değiştirmez. </p>
<p class="calibre1">Ruh insanın içinde olmasına rağmen, esprit, hayatının büyük bir kısmını, kendisine temel hizmeti gören nesnenin dışında geçirir. Öyleyse esprit düşüncesi ile ruh düşüncesi arasında büyük bir farklılık vardır. Bu da, birincinin ikinciden kaynaklandığını göstermeye engel olur. </p>
<p class="calibre1">Bütünüyle insani unsurlardan inşa edilmiş bir tanrı bulmak için, Hıristiyanlığın ortaya çıkışına kadar beklemek zorundayız. Hıristiyanlıkta Tanrı, yalnızca geçici olarak kendisini tezahür ettirdiği fiziksel yönü itibariyle değil fakat aynı zamanda, ifade ettiği fikirler ve duyular bakımından da bir insandır. </p>
<p class="calibre1">Eğer bu teori doğruysa, dini inançların her hangi bir nesnel temeli olmayan, sanrı kaynaklı bir çok zihni tasavvurdan ibaret olduğu düşüncesinin kabul edilmesi gerekir. </p>
<p class="calibre1">Tarihte bu kadar önemli bir yer işgal eden, çağlar boyunca insanların yaşamak için sahip olmak zorunda ol dukları enerji için kaynak görevi yapan dinler gibi düşünce sistemlerinin saf yanılsamalardan oluşan yapılar olması düşünülemez bir şeydir. Bu gün, yasanın, ahlakın ve bilimsel düşüncenin, dinden doğduğunu, uzun bir süre onunla karışmış bir biçimde bulunduklarını ve hala da onun ruhuyla dolu olarak varlığını devam ettirdiklerini kabul etme hususunda uzlaşabiliriz. </p>
<p class="calibre1"></p>
<p class="calibre1"><b class="calibre2">Üçüncü Bölüm </b></p>
<p class="calibre1"><b class="calibre2">İlkel Din Hakkındaki Temel Kavramlar (devam) </b></p>
<p class="calibre1"><b class="calibre2"> </b></p>
<p class="calibre1"><b class="calibre2">II. Tabiatçılık (Naturism) </b></p>
<p class="calibre1">Max Müller, ... sonsuzluğunu, büyüklüğünü anlamaksızın insanın tabiatla ilişkiye giremeyeceğini, söyler. ...  tabiatın hiçbir yönü yoktur ki, biz i kuşatan ve bize hakim olan karşı konulmaz sonsuz bir duygu uy andırmasın. Müller için, dinlerin kaynaklandığı 12 </p>
<p class="calibre1">işte bu duygudur. ... Ona göre, düşünce üzerinde meydana getirdiği etkiyle şekil değişiminin ortaya çıkmasına sebep olan dildir. </p>
<p class="calibre1">Düşünmek, fikirlerimizi, düzenlemek ve böylece de onları tasnif etmektir. ...  Genel bir fikir, kendisini ifade eden ve ne ise onu o yapan sö zler olmaksızın, bir varlığı ve bir gerçekliği olmayacağından, çünkü söz konusu fikir ancak bu kelime vasıtasıyla ve onda var olacağı için, tasnif etmek aynı zamanda, isimlendirmektir. Böylece, bir halkın dili, her zaman insanların öğrenmeye başladıkları yeni şeyleri zihinlerinde tasnif etme tarzını etkiler. Bu yeni şeyler, onun zihninde daha önce mevcut bulunan çerçev elere uymak zorundadırlar. Bu sebepten dolayı da, insanlar evrenin kapsamlı bir tasavvurunu oluşturmaya çalıştığında, onların konuştukları dil, o zaman ortaya çıkan fikirler sistemi üzerinde silinmesi mümkün olmayacak bir  şekilde damgasını basar. </p>
<p class="calibre1">Ve mitoloji, her bir tanrıya her zaman daha geniş ve daha tam bir biyografi verdikçe, başlangıçta eşyadan ayrı olmayan tanrısal şahsiyetler imdi eşyadan ayrıldılar ve kendi başlarına var olmaya başladılar. </p>
<p class="calibre1">Böylece, güya tanrı düşüncesi teşekkül etti. ... Müller'e göre, bu düşüncenin hedefi, ölümü açıklamaktır, yoksa rüyaları değil. </p>
<p class="calibre1">İnsanın etrafındaki dünyayı bilmeye yönelik bir ilgisi olduğu ve sonuç olarak da, düşüncesini çabucak ona uyguladığını herkes kolaylıkla kabul edecektir. </p>
<p class="calibre1"></p>
<p class="calibre1">Tabiatçılık, dini nesnel temeli olmayan muazzam bir mecazdan ibaret bir şeye </p>
<p class="calibre1">indirdiğinden dini, kuruntudan kaynaklanan bir sistem olarak aç ıklar. Tabii ki o, gerçekte dine bir başlangıç noktası, yani tabiat fenomenlerinin bizde uyandırdıklarını kabul eder; ancak, dilin büyüsel faaliyetleri sebebiyle, bu izlenim garip fikirlere dönüşür. Dini düşünce, gerçekle yalnızca, onun hakiki şekillerini gizleyen kalın bir örtüyle örtmek için ili şkiye girer. Bu örtü, mitolojinin dokuduğu, efsanevi inançlar örtüsüdür. ... Müller şöyle der: "Mitolojinin iç yapısını kısaca karakterize etmeye çalıştığımda, onu bir düşünceden daha çok bir dil hastalığı olarak isimlendirdim. ... Ne yaparsak yapalım, eğer tabiat güçlerini ifade etmenin, dinin temel konusu olduğu anlaşılırsa, o zaman dini, varlığını nasıl devam ettirdiği anlaşılamayan aldatıcı bir kurgular sisteminden başka bir şey olarak görmek imkansızdır. </p>
<p class="calibre1"></p>
<p class="calibre1">Mitolojinin, estetik için dinler bilimi kadar önemli olduğu hususunda şüphe yoktur. </p>
<p class="calibre1">Ancak, yine de dini hayatın asli unsurlarından biridir. Eğer mit, dinden çekip çıkarılacaksa, ayininin çıkarılması da zorunludur: Çünkü ayinler, genel olarak bir isme, karaktere, belli sıfatlara ve bir tarihe sahip olan muayye n şahsiyetlere yöneltilir ve bu ayinler, söz konusu şahsiyetlerin tasavvur tarzına uygun olarak da değişirler. Bir kimsenin belli bir ilaha yönelik olarak ifa ettiği ibadet, bu ilaha atfedilmiş olan biçime bağlıdır. Gerçekten de, bu ayin çoğunlukla, eyleme dönüştürülmüş mitten başka bir şey değildir; Hıristiyan komünyonu, bütün anl amını kendisinden almış olduğu Paskalya mitinden ayrı düşünülemez.... İbadetin mevcudiyeti ve özellikle de devam ediyor oluşu, açıklanamaz hale gelir. İnsanların, saçma bir şeyi yüzyıllar boyunca yapmaya devam etmelerini anlamak zordur. ... Bizim gayr-i makul olarak gördüklerimiz de dahil bütün mitler, imanın nesnesi olmuşlardır. ... Max Müller, "Tanrılar varlıkları olmayan isimler, </p>
<p class="calibre1"> <i class="calibre5"><b class="calibre2">nomina</b></i> dır yoksa ismi olmayan varlıklar,  <i class="calibre5"><b class="calibre2">numina </b></i> değildirler". </p>
<p class="calibre1"></p>
<p class="calibre1">13 </p>
<p class="calibre1"></p>
<p class="calibre1">Normal olarak, tabiatın akışı tek biçimlidir ve bu tek biçimlilik, asla  güçlü duygular uyandırmaz. Vahşiyi, bu harikalar karşısında saygı hisleriyle dolu olarak tasavvur etmek, oldukça geç döneme ait duyguları tarihin başlangıcını nakletmek anlamına gelir. </p>
<p class="calibre1">Vahşi, bu tür şeylere alışkın olduğu için, onlardan çok fazla etkilenmez. Bu alışkanlık boyunduruğunu silkelemek ve bu düzenliliğin ne kadar harika bir şey olduğunu </p>
<p class="calibre1">keşfetmek kültürü ve düşünmeyi gerektirir. ... Eğer her türlü saygı ve şaşkınlık etkisiyle dini karıştırırsak, dini duygunun gerçekten ne olduğunu yanlış anlamış oluruz. </p>
<p class="calibre1"></p>
<p class="calibre1">Tabiat, büyüklüğü ile insanı şaşırtır. İnsanı kuşatan bu sonsuz uzay; önce olan ve şimdiden sonra da olacak olan ve sahip olduğu kendi güçlerinden sonsuz derecede üstün güçler duygusu, insanda, kendi dışında ve onun tabi olduğu sonsuz bir gücün var olduğu fikrini uyandırmaması mümkün değildir. Sonra bu düşünce, bizim uluhiyet anlayışımızın temel bir unsuru haline gelir. </p>
<p class="calibre1"></p>
<p class="calibre1">Bizim açıklamaya çalıştığımız mesele, insanın nasıl olup da, gerçekte ayrışık ve bir biriyle karşılaştırılamaz iki kategorinin varolduğu düşüncesine ulaşmış olduğudur. </p>
<p class="calibre1">Tabiatın bu görünüşü, söz konusu ikilik düşüncesine nasıl yol açtı ? </p>
<p class="calibre1">Ancak, tabiat karşısında duyulan bu ezilme hissinin, gerçekten de dini duyguları telkin ettiğini farz etsek bile, ilkel insan üzerine bu etkiye yol açamazdı. Çünkü, o böyle bir duyguya sahip değildi. İnsan hiçbir şekilde, kozmik güçlerin kendisinden bu kadar üstün olduklarının farkında değildi. ... Elementlere ne yapacaklarını söyleyebileceğini, rüzgarları estireceğini, yağmuru yağmaya zorlayacağını ya da bir işaretle güneşi durduracağını vs.yi düşünür. İnsanın, tabiat üstünde hakim olabilecek güçlerle kendisini donattığına inandığı din, ona bu güvenlik duygusunu edinmesinde katkıda bulunur. İnsanın icra ettiği ayinler, kısmen, arzularını tabiata kabul ettirmesini yardım edecek vasıtalardır. Bu yüzden de, evren karşısındaki küçüklüğü hakkında sahip olduğu bir duygudan kaynaklanmak şöyle dursun, aksine din, buna zıt ilhamlara sahiptir. Hatta en yüksek, en bilişsel olan dinler bile, eşya ile olan mücadelesinde insana yar dım eden bir güce sahiptir; dinler insana, imanın kendisini, dağları hareket ettirebileceği, yani tabiatın güçlerine hakim olabileceğini öğretirler. </p>
<p class="calibre1">Tabii nesneler, heybetli biçimleri ve tezahür ettirdikleri güçlerinden dolayı hakikaten kutsal haline geliyorlarsa, o zaman güneş, ay, gökyüzü, dağlar, deniz, rüzgarlar, ya da bir başka ifadeyle kozmik güçlerin, bu statüye yükseltilecek ol an ilk şeyler olması gerekirdi; ... Ancak gerçekte, bunlar yavaş yavaş ve geç bir dönemde uluhiyet </p>
<p class="calibre1">derecesine çıkarılmışlardır. İbadetin kendilerine yöneltildiği ilk varlıklar, insanın en azından onlara nispetle bir eşitlik iddia edebileceği, basit bitkiler ve hayvanlardır. ... Bu hayvanların nesnel nitelikleri, kesinlikle, ilham ettikleri dini duyguların kökeni  olamaz. </p>
<p class="calibre1"></p>
<p class="calibre1"><b class="calibre2">  </b></p>
<p class="calibre1"><b class="calibre2">    </b></p>
<p class="calibre1"></p>
<p class="calibre1">14 </p>
<p class="calibre1"><b class="calibre2">Dördüncü Bölüm </b></p>
<p class="calibre1"><b class="calibre2">İlkel Bir Din Olarak Totemizm </b></p>
<p class="calibre1"><b class="calibre2"> </b></p>
<p class="calibre1"><b class="calibre2">Meselenin Tarihi ve Onu İnceleme Metodu </b></p>
<p class="calibre1">İncelediğimiz iki sistem ... temel bir noktada uzlaşırlar: İkisi de problemi aynı terimlerle ifade ederler. Her ikisi de, ister fiziki isterse biyolojik olsun, belli doğal fenomenlerin bizde ortaya çıkardıkları duygulardan hareketle tanrı düşüncesini inşa etmeye </p>
<p class="calibre1">çalışmışlardır. Ruhçular için rüyalar, tabiatçılar için ise, belli kozmik güçler, dini evrimin başlangıç noktası olarak hizmet görmüşlerdir. Ancak her ikisine göre de, kutsal ve din dışı arasını ayıran büyük öz, doğada bulunmaktadır. </p>
<p class="calibre1">Ne insan ne de tabiat bizatihi kutsal bir karaktere sahip olmadığından, ikisinin de kutsallığını başka bir kaynaktan edinmiş olmaları gerekir. ... Bir başka ifadeyle, bizim ruhçu ve tabiatçı diye isimlendirdiğimiz şeylerin ötesinde, bunların yalnızca kendisinden türedikleri ya da hususi yönleri olduğu daha temel ve daha ilkel bir başka ibadet türünün olması gerekir. </p>
<p class="calibre1"></p>
<p class="calibre1">Gerçekte, böyle bir ibadet vardır: Bu, etnologların totemizm dedikleri şeydir. </p>
<p class="calibre1">Amerika totemizmini çalışan öğrenciler, uzun bir süreden beri totemizmin belirli bir toplumsal organizasyonla ilişkili olduğunu biliyorlardı. Bu da, klanlar halinde organize edilmiş bir toplumdu. </p>
<p class="calibre1"></p>
<p class="calibre1"><b class="calibre2">İkinci kitap </b></p>
<p class="calibre1"><b class="calibre2">İLKEL İNANÇLAR </b></p>
<p class="calibre1"><b class="calibre2"> </b></p>
<p class="calibre1"><b class="calibre2">Birinci Bölüm </b></p>
<p class="calibre1"><b class="calibre2">Totemle İlgili İnançlar </b></p>
<p class="calibre1"><b class="calibre2"> </b></p>
<p class="calibre1"><b class="calibre2">İsim ve Amblem Olarak Totem </b></p>
<p class="calibre1">Her din, entelektüel kavramlar ve ayinsel uygulamalardan oluştuğu için, totem dinini oluşturan inançları ve ayinleri peş peşe ele almamız gerekiyor. ... Prensip olarak, ibadet inançlardan kaynaklanır; ancak bu inançlar üzerinde de bir etki meydana getirir; özellikle de artık anlamı aşikar olmadığı zamanlarda anlamını açıklamak için mit, ayine uygun olarak oluşturulur. ... kendisinin dayandığı fikirlere aşina olunmadan bir din hakkındaki hiç bir şeyi anlamak mümkün olmadığından, her şeyden önce bu fikirlere aşina hale gelmeye çalışmalıyız. </p>
<p class="calibre1">Hemen hemen bütün Avustralya kabilelerinin temelinde, müşterek hayatta  hakim ve üstün bir yer işgal eden bir grup görürüz: Bu, klandır. İki temel şey, onun ayırt edici özelliğini teşkil eder. </p>
<p class="calibre1">Birincisi, onu teşkil eden bireyler, kendilerini çok hususi doğaya  sahip bir akrabalık bağıyla birleşmiş olarak kabul ederler. </p>
<p class="calibre1"></p>
<p class="calibre1"></p>
<p class="calibre1">15 </p>
<p class="calibre1">Bu birinci ayırt edici özelliğiyle klan, Roma  <i class="calibre5"><b class="calibre2">gens</b></i> ve Yunan  <i class="calibre5"><b class="calibre2">genos</b></i> tan farklılık göstermez. (Bu Cicero tarafından verilen tanımdır. ... gense mensup olanlar, aynı aile ismini taşıyan kimselerdir.) ... Bir bütün olarak klanı gösteren eşya türü, onun totemi olar ak isimlendirilir. Klanın totemi, aynı zamanda her bir üyenin de totemidir. </p>
<p class="calibre1">Her klan, yalnızca kendisine ait olan bir toteme sahiptir; aynı kabilenin iki farklı klanının totemi, aynı olamaz. Gerçekten de bir kimse, ancak belli bir ismi taşıdığı için bir klanın üyesidir. Bu ismi taşıyan herkes, aynı şekilde klanın bir üyesidirler; kabile alanı üzerinde ne şeklide dağılırsa dağılsınlar, birbirleriyle aynı akrabalık ilişkilerine sahiptirler. Bundan dolayı da, aynı klana sahip olan iki  grup, ancak aynı klanın iki parçası olabilir. Şüphesiz, çoğunlukla bir klanın tamamı aynı yerde oturmaz. Farklı yerlerde de, üyeleri bulunur. Ancak, bu şekilde coğrafi bir temelin bulunmaması, bir bütün oluşunun daha az hissedilmesine yol açmaz. Genel olarak bir klan, akrabalığın, aynı ismi taşımadan kaynaklandığı bir aile grubudur. Bu anlamda gens bir klandır. </p>
<p class="calibre1">Totem klanı, bu şekilde oluşmuş olan genus içinde hususi bir türdür. </p>
<p class="calibre1">Totem olarak hizmet görenlerin büyük çoğunluğu hem hayvan hem de bitki alemine; ancak özellikle de birincisine aittirler. Cansız şeylerin totem olarak kullanılması ise, çok nadirdir. Howitt tarafından güney-doğu Avustralya kabileleri arasından derlenen beş </p>
<p class="calibre1">yüzden çok totem isminden, yalnızca kırk tanesi bir hayvan ya da bitki ismi değildir; bunlar, bulutlar, yağmur, dolu, don, ay, güneş, rüzgar, sonbahar, yaz, kış, belli yıldızlar, gök gürültüsü, ateş, duman, su ya da deniz isimleridir. Semavi varlıklara ve daha genel olarak da dini gelişimin sonraki devirlerinde büyük bir öneme sahip olacak olan büyük kozmik fenomenIere ne kadar sınırlı bir yerin verildiği ise görülmeye değerdir. ... bütün klanlar arasında, yalnızca ikisi ayı, ikisi güneşi, üçü bir yıldızı, üçü gök gürültüsünü, ikisi şimşeği totem olarak kabul etmiştir. Yağmur bir istisnadır ve totem isimleri arasında çok sık bir şekilde rastlanır. Totem olarak kabul edilen cansız nesneler olarak şunlar zikredilebilir: Bumerang, soğuk su, karanlık, ateş, yıldırım, ay, kırmızı aşı boyası, çam ağacı, tuzlu su, akşam yıldızı, bir taş, güneş, su, kasırga, rüzgar ve dolu. </p>
<p class="calibre1">Totem, şu ya da bu kanguru veya karga değil, fakat genel olarak kanguru veya </p>
<p class="calibre1">kargadır. Ancak bazen de, hususi  bir nesne totem olarak kabul edilir. Bu, özellikle de türünün tek örneği olan güneş, ay, şu ya da bu takım yıldızı vs. gibi bir şey, totem olarak hizmet gördüğünde kaçınılmaz bir durumdur. </p>
<p class="calibre1">İsmin edinilme tarzı, klanın oluşturulması ve organizasyonu için dinden çok daha önemlidir ve bu, din sosyolojisinden daha ziyade aile sosyolojisine ait bir konudur. </p>
<p class="calibre1">Farklı kabilelerde, üç farklı sistem kullanılmaktadır. </p>
<p class="calibre1">Bir çok toplumda, gerçekte ise büyük bir kısmında çocuk, doğumdan kaynaklanan bir hak olarak annesinin totemine sahip olur. ... dış evlilikten (exogamy) dolayı anne zorunlu olarak kocasından farklı bir toteme sahiptir. Öte yandan tek bir totemin üyeleri, kadının başka bir klandan olan kocasının toplumunda yaşaması gibi, yaptıkları </p>
<p class="calibre1">evliliklere uygun olarak, mecburen, faklı yerlere dağılmış olurlar. Bunun bir sonucu olarak da, totemle ilgili grupları bölgesel temele bağlı olma özelliklerini kaybetmiş </p>
<p class="calibre1">olurlar. </p>
<p class="calibre1"></p>
<p class="calibre1">16 </p>
<p class="calibre1"></p>
<p class="calibre1">Başka yerlerde totem, babadan oğula geçer. Bu durumda eğer çocuk, babasıyla </p>
<p class="calibre1">beraber kalıyorsa, yerel grubun büyük çoğunluğu tek bir toteme ai t olan insanlardan meydana gelir; burada yalnızca evli kadınların, farklı bir totemi olur. Bir başka ifadeyle, her bölge kendisine öz gü bir toteme sahiptir. </p>
<p class="calibre1">Son olarak, Aruntalar ve Loritjalar arasında gözlemlenen üçüncü tür bir oluşum daha vardır. Burada, bir çocuğun toteminin ya annenin ya da babanın totemi olması zorunlu değildir; onunki, gözlemcilerin farklı şekillerde naklettikleri metotlarla hamile kal dığı anda anneyi gizemli bir şekilde dölleyen mitsel bir atanın totemidir. Belli bir teknik, onun hangi ata oldu ğunu ve hangi totem grubuna mensup olduğunu öğrenmeyi </p>
<p class="calibre1">mümkün kılar. Ancak, şu ya da bu atanın annenin yanında olması tesadüfe bağlı olduğu için, çocuğun toteminin ne olacağı nihai olarak tesadüfi bir tak ım şartlara bağlıdır. </p>
<p class="calibre1">Klanın totemlerinin dışında ve ötesinde, tabiatları bakımından bunlardan tamamen olmasa da, onlardan az çok farklı olan  <i class="calibre5"><b class="calibre2">fratri</b></i> lerin totemleri vardır. Bir  <i class="calibre5"><b class="calibre2">fratri</b></i>, hususi bir kardeşlik bağıyla birbirlerine bağlanmış olan bir grup klandır. Normal olarak, bir Avustralya kabilesi, farklı klanlar arasında dağılmış olan iki fratriye ayrılır. </p>
<p class="calibre1">Yiyecekle ilgili yasaklamalar totemizmin ayırt edici bir özelliği değildir. Totem, her şeyden; önce bir isim ve sonra da, göreceğimiz gibi, bir amblemdir. </p>
<p class="calibre1">Avustralya'nın aksine Amerika'da, totemle ilgili sistem daha iyi tanımlanmış şekillere sahiptir. Buradaki kabileler, ortalama olarak, Avustralya'dakiler nispetle üye sayısı bakımından daha geniştirler. Ancak klanların sayısı çok azdır. Tek bir kabile, nadiren on klandan fazlasına sahiptir. </p>
<p class="calibre1">Bu farklılık, onların daha gelişmiş sosyal organizasyona sahip olmalarından kaynaklanır. </p>
<p class="calibre1">İlk andan itibaren, bu kabileler gözlemlendi. Bu sosyal gruplar güçlü bir şekilde toprağa bağlıydılar ve bundan dolayı da, kendilerine saldıran parçalayıcı güçlere karşı daha iyi karşı koyabildiler. </p>
<p class="calibre1"></p>
<p class="calibre1">Totem, basit bir isim değil; bir amblem, hakiki bir armadır. Hanedan armalarına benzerliğine çoğu kez işaret edilmiştir. </p>
<p class="calibre1"></p>
<p class="calibre1">Totemle ilgili imgeler, yalnızca evlerin duvarlarında, kanolarının kenarlarında, silahlarının, kap kacaklarının ve mezarlarının üzerinde değil fakat aynı zamanda, insanların bedenleri üzerinde ele bulunurdu. İnsanlar, yalnızca sahip oldukları şeyler üzerine yapmakla yetinmez, kendi üzerlerinde de onlar ı taşırlardı; onu bedenlerinin üzerine de çizerler ve bunlar onun bir parçası haline gelirdi. </p>
<p class="calibre1">Her bir klanın üyesinin, kendisini totemlerin dış görünüşüne benzetmeye çalışmaları çok genel bir kuraldır. ... Mesela, kaplumbağa klanında, ikisi başın iki yanında, biri önde ve biri arkada olmak üzere altı parça bırakılarak başın tamamı tıraş edilir. Bu tıraş </p>
<p class="calibre1">şekliyle, hayvanın iki ayağı, başı ve kuyruğu taklit edilmiş olur. </p>
<p class="calibre1"></p>
<p class="calibre1"></p>
<p class="calibre1">17 </p>
<p class="calibre1">Totem, ortak bir etiket olmakla birlikte, dini bir özelliğe de sahiptir. Gerçekte eşya, ona referansla kutsal ve din dışı diye tasnif edilirler. Totem, kutsal  şeylerin temel bir örneğidir. </p>
<p class="calibre1">Merkezi Avustralya kabileleri ...  <i class="calibre5"><b class="calibre2">çurunga </b></i> diye isimlendirilen ... belli enstrümanları kullanırlar. ... hangi maksat için kullanılırsa kullanılsın, çurungalar önde gelen kutsal şeyler arasında sayılırlar; dini değeri bakımından, ondan daha üst düzeyde olan başka hiçbir şey yoktur. ... Çurunga, "kutsal" anlamına gelen, hem bir isim, hem de bir sıfattır. ... Din dışı şahıslar, yani dini hayata dahil edilmemiş kadınlar ve genç erkekler, çurungaya dokunamaz hatta onu göremezler bile. </p>
<p class="calibre1">Çurungalar ... hususi bir yerde tam bir hürmet ve saygıyla saklanır. ...  Çurungaların kutsallık özellikleri, muhafaza edildikleri yere geçer ve orayı kutsal bir mekan haline dönüştürür. ... Genç erkekler; ancak erginlenme töreni tamamlandıktan sonradır ki, ona yaklaşabilirler. ... Bir adam bir başkası tarafından kovalandığında, eğer kaçan kişi </p>
<p class="calibre1"> <i class="calibre5"><b class="calibre2">ernutulunga</b></i> ya ulaşırsa, güvenlikte olur; burada yakalanamaz. Hatta, buraya sığınan yaralı bir hayvana bile, saygı gösterilmesi gerekir. Burada, kavga etmek y asaktır. </p>
<p class="calibre1"></p>
<p class="calibre1">Çurungaların din dışı şeylerden uzak tutulması, çok büyük bir dini değere sahip olmasının bir sonucudur. Bu dini değerin kaybolması, gruplara ve bireylere ciddi şekilde zarar verir. Onun dokunmasıyla yaralar, özellikle de sünnet sonucunda ortaya ç ıkan yaralar iyileşir; hastalık üzerinde de aynı iyileştirme gücüne sahiptir, insanlara güç, cesaret ve sebat verirken, düşmanlarını zayıflatır ve kuvvetlerini kırar. </p>
<p class="calibre1">Çurungalar yalnızca bireyler için faydalı değildir; bir bütün olarak klanın kaderi, onlara bağlıdır. Onların kaybolması, bir felakettir; bu grubun başına gelebilecek olan en büyük talihsizliktir. ... O, ortak bir hazine, klanın Kutsal Sandığıdır. </p>
<p class="calibre1"></p>
<p class="calibre1"><b class="calibre2">İkinci Bölüm </b></p>
<p class="calibre1"><b class="calibre2">Totemle İlgili İnançlar (devam)   </b></p>
<p class="calibre1"><b class="calibre2"> </b></p>
<p class="calibre1"><b class="calibre2">Totem Olarak Kabul Edilen Hayvan ve İnsan </b></p>
<p class="calibre1">Resmedilen şeyler, esasen hayvanlar ve bitkilerdir. Bitkilerin ve hayvanların din dışı rolleri, yiyecek olarak hizmet görmek olduğu için, totem hayvanının ya da bitkisinin kutsallığı, onun yenilmesine yönelik yasakla gösterilir. Tabii ki, onlar kutsal şeyler oldukları için muayyen mistik yemeklerin bileşimine katılabilirler. Ve gerçekten de onların, bazen hakiki sakramentler olarak hizmet gördüklerini göreceğiz; ancak genel olarak, onlar günlük tüketim için kullanılmazlar. </p>
<p class="calibre1"></p>
<p class="calibre1">Kutsala karşı yapılan saygısızlığını otomatik olarak ölüme yol açacağına inanılır. ... </p>
<p class="calibre1">muayyen kabilelerde, yaşlı erkekler, söz konusu edilen yasaktan muaf tutulurlar. </p>
<p class="calibre1"></p>
<p class="calibre1">Yine başka yerlerde, sınırsız bir şekilde yemek, yalnızca eğer yenilen hayvan, tam olgunluğa ulaşmamışsa hoş görülür. Bu durumda, onun kutsal karakterinin henüz </p>
<p class="calibre1">tamamlanmadığını düşündükleri hususunda şüphe yoktur. </p>
<p class="calibre1"></p>
<p class="calibre1"></p>
<p class="calibre1">18 </p>
<p class="calibre1">Totem olarak kullanılan hayvanı ya da bitkiyi klan üyelerinin veya şefin yalnızca yiyebileceği değil fakat yemek zorunda olduğu dini vesileler vardır. ... mitler, klanın büyük kurucu atalarının düzenli olarak totemi yediklerini anlatırlar. </p>
<p class="calibre1">Ancak belli dini törenler sırasında totemin aşırıya kaçmamak şartıyla tüketilmesinin ayinsel olarak gerekli oluşu, hiçbir şekilde onun bir zamanlar sıradan bir yiyecek maddesi olduğunu ima etmez. ... Yaşlı erkekler ve belli bir dini mevkiye ulaşmış </p>
<p class="calibre1">olanlar, sıradan insanların maruz kaldıkları yasaklara bağlı değildirler. Onların kendileri kutsal varlıklar oldukları için, kutsal şeyleri yiyebilirler; bu kural, hiçbir şekilde totemizme has bir şey değildir. Bu birbirinden çok farklı dinlerde bulunan bir uygulamadır. Kahraman atalar, hemen hemen, tanrıdırlar. </p>
<p class="calibre1">Mesela, totemin tehlikeli bir hayvan ya da bir kimsenin yiyecek hiçbir şeye sahip olmaması gibi, zorunluluk halleri vardır. ... Bir suç işlenmiş gibi, “özür dilenir”, üzüntü ve pişmanlık ifade eden davranışlarda bulunulur. Hayvanın olabildiğince az acı çekmesi için gereken bütün önlemler alınır. </p>
<p class="calibre1">Çurungalar ... asla bir kadın ya da erginlenmemiş kimseler tarafından ele alınamazlar. </p>
<p class="calibre1">... Diğer yandan, klanın ismini taşıdığı bitki ya da hayvan herkes tarafından görülebilir ve ona dokunabilirler. Çurungalar, bir tür mabette muhafaza edilirler. Onun eşiğinde, din dışı hayatın bütün patırtılarının bırakılması gerekir; çünkü, orası kutsal şeyler alandır. Onların aksine, totem hayvanları ve bitkileri, din dışı dünya da yaşarlar ve gündelik hayatın bir parçasını teşkil ederler. ... totem olan varlığın resminin, totem olan varlığın kendisinden daha kutsal olduğu şeklindeki bu dikkat çekici sonuca ula şabiliriz. </p>
<p class="calibre1">Gerçekte insan, onun ismini taşır; bu isim özdeşliğinin, bir tabiat özdeşliğini ima ettiği farz edilir. ... Her hangi bir insanın totemi, onun kendisiyle aynı şey olarak kabul edilir. </p>
<p class="calibre1">... Bundan dolayı, her birey çifte bir tabiata sahiptir: Biri insan öteki hayvan olan iki varlık onun içinde bir arada var olurlar. </p>
<p class="calibre1">Bizim için anlaşılması bu kadar garip olan bu ikiliğe, biraz anlaşılırlık sağlamak için, ilkel insanlar, mitler icat etmişlerdi. ... Ayrıntılardaki çok az farklılıklarına rağmen hepsi, aynı plana göre inşa edilmişlerdir: onların hedefi, birini diğerinin akrabası haline getirerek insan ile totem olarak kabul edilen hayvan arasında,nesil ilişkisi tesis etmektir. </p>
<p class="calibre1">İnsan kanı, Avustralya'nın merkez kabilelerinde o kadar kutsal bir  şeydir ki, çoğunlukla ibadetin en çok saygı gösterilen aletlerini takdis hizmeti görür. ... Kanın bir rol oynamadığı hiçbir dini tören yoktur. Saç da aynı özelliklere sahiptir. </p>
<p class="calibre1">Erkeklere kıyasla, kadınlar din dışı varlıklar gibidir. </p>
<p class="calibre1"></p>
<p class="calibre1"><b class="calibre2">Üçüncü Bölüm </b></p>
<p class="calibre1"><b class="calibre2">Totemle İlgili İnançlar (devam) </b></p>
<p class="calibre1"><b class="calibre2"> </b></p>
<p class="calibre1"><b class="calibre2">Totemizmin Kozmolojik Sistemi Ve Tür Düşüncesi  </b></p>
<p class="calibre1">Bütün bilinen dinler, eşyayı evrensel olarak kuşatma ve bize bu dünyanın tam bir resmini verme eğiliminde olan düşünce sistemleridir. </p>
<p class="calibre1"></p>
<p class="calibre1">19 </p>
<p class="calibre1"></p>
<p class="calibre1">Avustralyalılar için, evrende var olan her şey, kendi kabilesinin bir parçasıdır; onlar kabilenin tamamlayıcı unsurlarıdır ve tabir caiz ise, onun düzenli unsurlarını teşkil ederler; insanlar gibi onlar da, toplumun genel organi zasyon şemasında belirli bir yere sahiptirler. Fison şöyle der: “Kuzey Avustralya vahşileri, evrene bir bölümüne kendisinin mensup olduğu büyük kabile olarak bakarlar; ve bu cinse ait canlı ve cansız her şey, kendisinin bir parçasını oluşturduğu ortak bedenin kısımlarıdırlar”. </p>
<p class="calibre1">Bir tasnif, iki cinse indirgendiğinde, bu iki cins zorunlu olarak birbirlerinin karşıtı olarak tasavvur edilir; bunlar, her şeyden önce aralarında çok belirgin bir farklılığın bulunduğu şeyleri açık bir şekilde ayırmanın bir vasıtası olarak kullanılırlar. </p>
<p class="calibre1"></p>
<p class="calibre1"><b class="calibre2">Dördüncü Bölüm </b></p>
<p class="calibre1"><b class="calibre2">Totemle İlgili İnançlar (son)   </b></p>
<p class="calibre1"><b class="calibre2"> </b></p>
</body>
</html>
