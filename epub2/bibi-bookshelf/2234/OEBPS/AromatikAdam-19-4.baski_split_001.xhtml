<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AromatikAdam-19-4.baski</title>
    <meta http-equiv="Content-Type" content="text/html; charset=utf-8" />
  

</head>
  <body id="AromatikAdam-19-4.baski" lang="tr-TR" xml:lang="tr-TR">
<div id="_idContainer004">
<p><span><st c="0">Programa katılan doğaüstü konular</st></span><span> </span><span><st c="33">uzmanı bu tarz yeteneklerin var olduğunu ve ona inanmamız gerektiğini anlatırken, fizik uzmanı her iddianın kanıtlanması gerektiğini ifade etti. </st><st c="179">Doğaüstü konular</st></span><span> </span><span><st c="195">uzmanı kendisinin de doğaüstü yeteneklerinin olduğunu ancak çok önemli olduğu için açıklamayacağını söylemişti. </st><st c="308">Programın ilerleyen zamanında kendisi ani bir kararla programı terk etti.</st></span></p>
			<p><span><st c="381">Yıllarca sıra dışı konuları takip edip kaleme aldım, ancak şapkalı adam olayını diğerlerinden ayıran, hâlâ çözülmemiş olmasıdır. </st><st c="511">Eğer iddialar doğru ise bizim bilmediğimiz bir güç söz konusudur, eğer iddialar doğru değilse kabul edilebilir makul bir açıklama yapılması gerekir.</st></span></p>
			<p><span><st c="659">Şapkalı adam programı arayıp kendisini ve iddiasını açıklamadı. </st><st c="724">Şimdi toplum şunu merak ediyor: Hangi bilim dalı, hangi bilim insanları, hangi araçlar ve hangi yöntemleri kullanarak bu gizemi çözebilecek? </st><st c="865">Ya da çözebilecekler mi? </st><st c="890">Eğer böyle bir güç varsa bunun sınırları nedir veya nerede kullanılabilir? </st><st c="965">Eğer yoksa neden sıradan insanlar ısrarla bunu yaşadıklarını iddia ediyorlar? </st><st c="1043">Sanırım önümüzdeki günler bu konu yine gündeme gelecektir. </st><st c="1102">Önemli bir gelişme olduğunda siz değerli okurlar ile paylaşacağımdan kuşkunuz olmasın.</st></span></p>
			<p><span><st c="1188">Bu yazı ve programın tekrar yayımlanması toplumun dikkatini çekmiş, halk arasında merak oluşmuştu. </st><st c="1288">İnsanlar çeşitli ortamlarda şapkalı adam ve onun yeteneklerinden söz ediyorlardı. </st><st c="1370">Yayıncı kuruluş bu atmosferi dikkatlice takip ediyor, başkalarının bu konuya el atmasını istemediği için daha iddialı ve daha kapsamlı yeni bir program yapmak istiyordu. </st><st c="1540">Yayıncı bunun için hem eski misafirleri hem de yeni katılımcılar ile geniş tabanlı bir uzmanlar programının müjdesini verdi:</st></span></p>
			<p><span><st c="1664">SAYIN SEYİRCİLER</st></span></p>
			<p><span><st c="1681">Yoğun istek ve talep üzerine büyük beğeni toplayan son oturumumuzu devam ettiriyoruz. </st><st c="1768">Bu defa daha geniş bir uzmanlar katılımıyla yarın gece karşınıza çıkıyoruz. </st><st c="1844">Her biri alanında öncü olan uzmanlarımız, sizi koltuklarınızda tutacaktır, nefesinizi hapsedip gözünüzü ekrandan ayıramayacaksınız. </st><st c="1976">İşte bu da bizim farkımız, özgün haberleri ilk size getirme onuru bize aittir. </st><st c="2055">Şapkalı adam kimdir? </st><st c="2076">Nerede yaşıyor? </st><st c="2092">Neden bunları yapıyor? </st><st c="2115">Gücü nereden geliyor? </st><st c="2137">Hangi hastalıkları tedavi edebiliyor? </st><st c="2175">Hepsi ve daha fazlası yarın bizimle…Ekrandan ayrılmayın.</st></span></p>
			<p><span><st c="2231">O gün ve ertesi gün yoğun görüşme trafiği vardı, program yapımcıları hem eski konuşmacıları hem de yeni konuşmacıları davet edip organizasyon için çaba gösteriyordu. </st><st c="2398">Zaman çok hızlı geçiyordu. </st><st c="2425">Ertesi gün geldi çattı ve akşam televizyon stüdyosunda herkes yerini aldı.</st></span></p>
			<p><span><st c="2499">Sonunda program başladı. </st><st c="2525">Sunucu ellerini birleştirip konuşmaya başladı:</st></span></p>
			<p><span><st c="2571">“Sayın seyirciler, programımıza hoş geldiniz. </st><st c="2618">Sanırım herkes iki hafta önceki programımızı hatırlıyordur. </st><st c="2678">Bildiğiniz gibi biz zaman zaman bu tür konuları gündeme getiriyoruz ama inanın böyle bir ilgiyi önceden çok az gördük. </st><st c="2797">O günden beri binamıza onlarca mektup geldi, onlarca telefon çağrısı aldık, hatta programı birkaç kere tekrar yayımlamak zorunda kaldık. </st><st c="2934">Biz de, bu kadar büyük bir ilgiye kayıtsız kalamadık, bu yüzden yeni bir program yapmaya karar verdik. </st><st c="3037">Bugünkü programımızda birbirinden değerli konuklarımız var, her biri kendi alanında uzman ve kendini kanıtlamış kişiler. </st><st c="3158">Soluksuz bir program izleyeceğinize garanti verebilirim, bu yüzden arkanıza yaslanın, hiçbir yere ayrılmayın, çünkü bu program kaderinizi değiştirebilir. </st><st c="3312">Konu başlığını hatırlatmama gerek yok sanırım. </st><st c="3359">Bir süredir gündem olan ve sırrını koruyan önemli bir gelişme var. </st><st c="3426">Şapkalı, sakallı ve orta yaşlı bir adam, insanlara yardım ediyor, parası olmayanın cebinde yoktan para var ediyor, kiminin kaybolan eşyasını ortaya çıkarıyor, kimin ne derdi varsa şifa oluyor, üstelik hiçbir karşılık beklemeden... </st><st c="3657">Kimse tam olarak kim olduğunu bilmiyor. </st><st c="3697">Bir önceki programda canlı yayında çağrı yapmamıza rağmen programa bağlanıp bunları neden ve nasıl yaptığını açıklama gereği duymadı. </st><st c="3831">Biz kendisine saygı duyuyoruz, belki şimdilik gerek görmüyordur ama bugün yine çağrımızı tekrar ediyoruz. </st><st c="3937">Saygıdeğer gizemli kişi, eğer arzu ederseniz lütfen programımıza bağlanın, sizi ağırlamaktan ve toplum ile aranızda köprü kurmaktan büyük mutluluk duyacağız. </st><st c="4095">Sizi herkes tanısın, ülke için bu kadar özel bir insanın varlığı büyük bir nimet değilse nedir? </st><st c="4191">Bu akşam çok zengin bir kadro ile konuyu tekrar ele alacağız. </st><st c="4253">Önce konuklarımı tanıtmak isterim. </st><st c="4288">Sol tarafımda sıra dışı konuları yazan gazeteci arkadaşımız, fizik uzmanı ve tıp uzmanı. </st><st c="4377">Sağ tarafta ise doğaüstü konular uzmanı, kozmik şifa uzmanı, magazin gazetecisi ve alternatif tıp uzmanı. </st><st c="4483">Hepiniz hoş geldiniz.”</st></span></p>
			<p><span><st c="4505">Konuklar da karşılık vererek selamlaştılar. </st><st c="4550">Sunucu bir önceki programdaki geleneği bozmayarak sıra dışı konuları yazan gazeteciyle başladı. </st><st c="4646">“Değerli meslektaşımız, lütfen bizi ilk defa dinleyenler ve diğer tüm izleyiciler için kısaca, şöyle iki dakikaya sığacak şekilde olayın özünü anlatır mısınız? </st><st c="4806">Çünkü elimde çok başlık var, zamanı çok verimli kullanmamız gerekiyor.”</st></span></p>
			<p><span><st c="4877">Gazeteci söz aldı: “Teşekkür ederim, aslında girişte siz konuyu özetlediniz. </st><st c="4955">Burada ilginç olan birkaç husus var: Birincisi bu tür iddiaları olan çoğu kişi gösterişi sever ama şapkalı adam şimdilik ortada yok. </st><st c="5088">İkincisi, bu tür güçleri olan kişiler para talep eder, şapkalı adam tam tersi para veriyor. </st><st c="5180">Üçüncüsü, kendisi ile tanışanlar ısrarlı bir şekilde bunların gerçek olduğunu iddia ediyor ki bu da üzerinde durulması gereken bir neden. </st><st c="5318">Ayrıca bizim çağrılarımıza kayıtsız kalıyor, bakın bizim gazeteye onlarca mektup geliyor, keza sizin kuruluşa da pek çok mektup geliyor, istese bize çok kolay ulaşabilir, meramını anlatabilir. </st><st c="5511">Ama bu yolu seçmiyor, ya bizi ciddiye almıyor ya da çok büyük bir hedefi var. </st><st c="5589">Tüm bunlar bir araya geldiğinde gizemin dozu da doğal olarak artıyor, zaten toplum meraklı, bu da o merakı artırıyor... </st><st c="5709">İnanın bu olayın nereye evrileceğini, nasıl sonuçlanacağını herkes kadar ben de merak ediyorum...”</st></span></p>
			<p><span><st c="5807">Sunucu teşekkür etti ve diğer tarafa döndü: “Sayın doğaüstü konular uzmanı, geçen programda talihsiz bir olay olmuştu, programı aniden terk etmiştiniz, lütfen sebebini açıklar mısınız? </st><st c="5993">Ayrıca konu hakkında görüşlerinizi dinleyebilir miyiz?”</st></span></p>
			<p><span><st c="6048">Doğaüstü konular uzmanı, “Evet” dedi, “biz ne yaptıysak halkımız için yaptık. </st><st c="6127">Benim o günkü tepkim yüzde bin doğruydu çünkü ben toplumun hassasiyetlerini göz önüne alarak programı terk ettim. </st><st c="6241">Vicdanlı herkes de aynısını yapardı. </st><st c="6278">Toplumun geleceği bizim elimizde, biz bu tür özel insanları kızdırmamalıyız, onlara sahip çıkmalıyız. </st><st c="6380">Ben o programda da söyledim, şimdi de söylüyorum, çözülemeyen dertleri onlar çözecek... </st><st c="6468">Bakın, kanseri hekimler yıllarca çözemiyorlar, değil mi? </st><st c="6525">Adam tek bir el hareketiyle enerji vererek çözüyor, doğru mu? </st><st c="6587">Doğru... </st><st c="6596">Evrensel enerjiyi alıp hasta insanlara aktaranlar var, bu muhteşem mucizeleri yaparken bazen kendilerinden geçiyorlar, daha ne yapsınlar! </st><st c="6734">O kadar fedakâr ki bu insanlar, gittikleri her yerde sürekli dert çözüyorlar. </st><st c="6812">Belki açlık, uykusuzluk çekiyorlar ama asla şikâyet etmiyorlar. </st><st c="6876">Benim diyeceklerim çok ama hepsini şimdi söylersem toplumda büyük hareketlere yol açar...”</st></span></p>
			<p><span><st c="6966">Sunucu araya girdi: “Sayın uzman, biraz açar mısınız, nasıl büyük hareketler?”</st></span></p>
			<p><span><st c="7045">Doğaüstü konular uzmanı cevapladı: “Önce toplum hazırlanmalı, zamanı geldiğinde açıklayacağız.”</st></span></p>
			<p><span><st c="7141">Sunucu dengeyi sağlamak için sol tarafına dönüp tıp uzmanı ile göz teması kurarak sordu: “Sayın tıp uzmanı, sanırım bir şey söylemek istiyorsunuz, tıpla ilgili bir açıklamanız olacaksa lütfen buyurun.”</st></span></p>
			<p><span><st c="7343">Tıp uzmanı teşekkür ederek başladı: “Sayın sunucu, biliyorsunuz pek televizyona çıkıp konuşmayı seven biri değilimdir; ancak üzülerek ifade etmek isterim ki tıp en çok istismar edilen alanların başında geliyor. </st><st c="7555">Tıp en eski mesleklerden biridir. </st><st c="7589">İnsanoğlu başından beri ölümü çözümlemeye uğraşmıştır, bunun için batıl inançtan tutun, çeşitli ritüellere kadar, otlardan tutun, çeşitli iksirlere kadar, önüne ne çıktıysa, neden medet umduysa ona sarılıp ölümü yenmeye çalışmıştır. </st><st c="7822">İşte ölüm ve insan arasında yer alan tıp bilimi bu açıdan çok önemli ve hassas bir yere sahiptir. </st><st c="7920">Bu meziyet ve saygınlık pek çok kişinin dikkatini çekmiştir ve çoğu şarlatan tıbbın saygınlığını kullanarak kestirmeden kazanç elde etmeyi hedeflemişlerdir. </st><st c="8077">Bu beş bin sene önce de vardı ve maalesef, bakın üzülerek söylüyorum maalesef, hâlâ dünyada bazı toplumlarda bu şarlatanların alıcısı vardır. </st><st c="8219">Örneğin kanser... </st><st c="8237">Demin, doğaüstü mü doğadışı mı uzmanı dedi ki kanseri tek hareketle tedavi eden varmış... </st><st c="8327">Bunlar kulağa hoş gelse de tamamen gerçekdışı, tamamen! </st><st c="8383">Neden?”</st></span></p>
			<p><span><st c="8390">Tam o sırada doğaüstü konular uzmanı araya girdi: “Şarlatan sizsiniz! </st><st c="8461">Bize hakaret edemezsiniz! </st><st c="8487">Biz saygın insanlarız, biz neler başardık, neler!..”</st></span></p>
			<p><span><st c="8539">Tıp uzmanı, “Pardon ama sürekli biz diyorsunuz, kim o biz? </st><st c="8599">Kimlerdir bu biz?” </st></span></p>
			<p><span><st c="8618">Doğaüstü konular uzmanı: “Bizim kim olduğumuzu herkes bilir, asıl siz kimsiniz?”</st></span></p>
			<p><span><st c="8698">Tıp uzmanı: “Siz biz diye bir şey yok! </st><st c="8738">Ben tıp okumuş bir vatandaşım, bunun akademik eğitimini almışım ve uygulayan biriyim. </st><st c="8824">Sizin sürekli buyurgan diliniz, tepeden bakma yönteminiz ve ayrıca uzman olmadığınız alanlarda ahkâm kesmeniz çok tehlikeli. </st><st c="8949">Bakın biz her gün hastanelerde bunu yaşıyoruz, sizin sınır tanımaz yaklaşımlarınız ve gerçekdışı açıklamalarınız –ki ben burada siz derken bu tarz iddiaları olan ve çeşitli gazetelerde ve yayın organlarında açıklama yapan kişileri kastediyorum– bizi hep zor durumda bırakıyor. </st><st c="9226">Tıp bir bilimdir, çok ciddi bir mesleki eğitimi vardır ve insan canı ile uğraşır. </st><st c="9308">Mesleğimizde ciddi sınırlar vardır, bir karar vermeden önce birçok elekten geçirilir. </st><st c="9394">İnsanlara zarar vermek çok kolay. </st><st c="9428">Ama bizim yeminimiz var, önce zarar vermememiz gerekir. </st><st c="9484">Kanser gibi çok karmaşık bir hastalığı kanıt göstermeden tedavi ettik demeniz, tek hareketle kanseri yok etti gibi popülist ama tamamen gerçekdışı hayal ürünü ifadeleriniz insan sömürüsünden başka şey değildir.”</st></span></p>
			<p><span><st c="9695">Doğaüstü konular uzmanı yerinde duramıyordu. </st><st c="9741">Tam cevap verecekti ki sunucu ani bir hamle ile araya girdi: “Evet! </st><st c="9809">Çok kritik bir noktadayız ama öncesinde çok kısa bir ara, sayın seyirciler hiçbir yere ayrılmayın, hemen burada buluşmak üzere!..”</st></span></p>
			<p><span><st c="9939">Ara biter bitmez doğaüstü konular uzmanı el kaldırıp söz almak istedi, sunucu, “Zaten söz sırası sizde, buyurun dinliyoruz sizi” dedi.</st></span></p>
			<p><span><st c="10074">Doğaüstü konular uzmanı başladı: “Hayal ürünü sizsiniz! </st><st c="10131">Yıllarca aşı yaptınız çocuklara, ne oldu? </st><st c="10173">Hiçbir şey... </st><st c="10187">Şimdi biz ne diyoruz? </st><st c="10209">Aşıya gerek yok. </st><st c="10226">Peki aşı yapmayana bir şey oluyor mu? </st><st c="10264">Olmuyor, demek ki aşı yapmakla yapmamak arasında fark yok! </st><st c="10323">Siz tıpçıların yüz senede gidemediğiniz yolu biz bir dakikada gidiyoruz, evren, kuantum, frekans, enerji, titreşim, çekim yasası hepsi bizim yanımızda! </st><st c="10475">Buradan sesleniyorum, o kadar pahalı tedavilere para harcamayın, bize gelin, biz size daha iyi geliriz...”</st></span></p>
			<p><span><st c="10581">Fizikçi dayanamadı, sunucudan izin alıp konuştu: “Siz sürekli fiziğin bulduğu kelimeleri kullanarak fiziği küçümsemeye çalışıyorsunuz. </st><st c="10717">Siz teknoloji kullanıp teknolojiyi küçümsüyorsunuz. </st><st c="10769">Siz bilimin tüm kazanımlarını kullanıp bilimi reddediyorsunuz. </st><st c="10832">Siz aslında bilim yapmıyorsunuz, siz bilime öykünüyorsunuz, siz bilim insanlarının itibarını emek vermeden kazanmak istiyorsunuz! </st><st c="10962">Sizin derdiniz etiket, şan şöhret!..”</st></span></p>
			<p><span><st c="10999">Doğaüstü konular uzmanı güldü: “Haha... </st><st c="11040">haha... </st><st c="11048">Hiç güleceğim yoktu! </st><st c="11069">Ben zaten ünlüyüm, siz yokken biz vardık, etiketi halk bize verdi, halk bizi destekliyor, her gün daha çok kişi bize saygı gösteriyor, sizin önerdiğiniz o uzun yollardan gitmeye hiç gerek yok, biz yolları kısalttık. </st><st c="11285">Biz çözümüz. </st><st c="11298">Bize gelen kazanacaktır, çünkü sizin bilmediğiniz güçler var bizde.”</st></span></p>
			<p><span><st c="11366">Sunucu şifacıya dönüp sordu: “Sayın şifacı, lütfen görüşlerinizi bizimle paylaşır mısınız?” Şifacı düzeltme yaptı: “Kozmik şifacı... </st><st c="11500">Ben şifacı değilim ben kozmik şifacıyım.”</st></span></p>
			<p><span><st c="11541">Sunucu özür diledi ve buyurun anlamına gelen el işaretiyle devam etmesini istedi. </st><st c="11624">Kozmik şifacı başladı: “Ben çok konuşmayı sevmem, eylem adamıyım, bizi bilen bilir. </st><st c="11708">Ben ülkedeki tek kozmik şifacıyım, dünyada da benzerim yoktur. </st><st c="11771">Yaptığım öğrenilemez, taklit edilemez, bozulamaz. </st><st c="11821">İyileşen hastalarım buna şahittir. </st><st c="11856">Karşıda oturan tıp uzmanı bir şeyler söyledi, tam duyamadım, anlayamadım ama tek bir şey söyleyeceğim: Benim tedavi merkezime kimler geliyor kimler, gelenler arasında doktor da var profesör de... </st><st c="12052">Lüks arabalar geliyor, zenginler geliyor, neden? </st><st c="12101">Çünkü doğru adres biziz. </st><st c="12126">Kozmik diyorsam kozmiktir. </st><st c="12153">Ben doğmadan bu çocuk değişiktir demişler zaten. </st><st c="12202">En az bin teknik bilirim. </st><st c="12228">Burada anlatmaya kalkarsam tüm bu cihazlar yanar, kısa devre yapar, yayın kesilir! </st><st c="12311">Bu yüzden diyorum ki bizi kıskanmayın, kozmik şifaya gelin, şifayı bulun.”</st></span></p>
			<p><span><st c="12385">Tıp uzmanı gülümsüyordu ama gergindi. </st><st c="12424">Söz almak istedi ama sunucu bu kez alternatif tıp uzmanına döndü: “Sayın alternatif tıp uzmanı, her iki taraf tıbbın gücü ve özellikleri ile ilgili görüşlerini bildirdi, siz ne düşünüyorsunuz?”</st></span></p>
			<p><span><st c="12617">Alternatif tıp uzmanı konuştu: “Tıp kötü değil ama eksiktir, alternatif tıp olmadan tamamlanamaz. </st><st c="12716">Biz tıbba yardım etmek için geldik çünkü tıp bir çıkmaz sokak, bir çaresizlik içindedir. </st><st c="12805">Pek çok hastalığın tedavisini bilmiyor ki biz bunu rahatlıkla çözebiliyoruz, bunları yapacak bilgi ve birikime sahibiz. </st><st c="12925">Biz buna talibiz, alternatif tıbba güvenin, o zaman göreceksiniz büyük gelişmeler olacaktır. </st><st c="13018">Bakın bizde sulandırma tedavisi vardır, biz bin kere sulandırırız, o zaman da etki bin kere artar, ölümden başka her hastalığı tedavi ettik. </st><st c="13159">Biz bütünden yanayız, her şeye açığız, herkes gelsin diyoruz. </st><st c="13221">Bu tıpçı arkadaşlar da bize gelirse kapımız açık, onlara da yol gösteririz. </st><st c="13297">Biz gücümüzü halktan alıyoruz!” </st></span></p>
			<p><span><st c="13329">Tıp uzmanı dayanamadı ve sunucudan konuşma hakkı istedi. </st><st c="13386">Sunucu, “Çok kısa ise buyurun” dedi.</st></span></p>
			<p><span><st c="13422">Tıp uzmanı, “Siz gücünüzü halktan almıyorsunuz” dedi. </st><st c="13477">“Siz gücünüzü cehaletten alıyorsunuz. </st><st c="13515">Yaptıklarınız hem yasalara aykırı hem bilime aykırı! </st><st c="13568">Sizin ne teşhis ne tedavi etme yetkiniz var ne de bilgi birikiminiz var. </st><st c="13641">İşiniz gücünüz laf ebeliği, şirin gözükerek göz boyamak!.. </st><st c="13700">Dünyadan haberiniz yok, kaç kişi sizin bu şarlatanlıklarınıza maruz kaldı, kaç kişi zaman ve para kaybetti, haberiniz yok, olsa da işinize gelmediği için görmezden gelirsiniz! </st><st c="13876">Meydanı boş buldunuz, ağzınıza geleni söylüyorsunuz, ben sizin görüşlerinizi çok tehlikeli ve zararlı buluyorum. </st><st c="13989">Siz bilim yapmıyorsunuz, siz bilimi kendi çıkarlarınız için istismar ediyorsunuz.”</st></span></p>
			<p><span><st c="14071">Sunucu araya girdi: “Sayın tıp uzmanı, hassasiyetinizi anlıyorum ama biz burada adil bir yayın yapıyoruz. </st><st c="14178">Her iki tarafın da görüşlerine saygı göstermeliyiz. </st><st c="14230">Onların görüşü size aykırı gelebilir ama biz yayıncı kuruluş olarak onların da sesini duyurmak zorundayız.”</st></span></p>
			<p><span><st c="14337">Tıp uzmanı cevap verdi: “Sayın sunucu, yanılıyorsunuz, ikisi aynı şey değildir. </st><st c="14418">İfade özgürlüğü, saçmalama özgürlüğü değildir.”</st></span></p>
			<p><span><st c="14465">Sunucu tekrar araya girdi ve magazin gazetecisine sözü bıraktı. </st><st c="14530">Magazin gazetecisi, “Sayın sunucu, sayın misafirler, sayın seyirciler, bizi izleyen takip eden herkese teşekkür ederim” dedi. </st><st c="14656">“Gördüğünüz gibi büyük bir sabırla sıramı bekledim, kimseye müdahale etmedim, kimse de bana müdahale etmesin. </st><st c="14766">Sizin sol tarafınızda oturan fizik uzmanını, tıp uzmanını ve gazeteci beyi dinledim. </st><st c="14851">Benim tarafımda oturan kozmik şifacıyı ve alternatif tıpçıyı da dinledim. </st><st c="14925">Ben magazin gazeteciliği yapıyorum ve rahatlıkla söyleyebilirim ki toplum bizim tarafı daha haklı buluyordur; çünkü biz gazetenin tirajına bakıyoruz, ne zaman bu konuları yazsak toplumda büyük bir talep var. </st><st c="15133">Bakın biz yıllar önce kanseri iki günde tedavi eden yöntemi haber yapmıştık ki o haber benim fikrimdi, çok ciddi satış rakamına ulaştık, kaç kere baskı yaptık. </st><st c="15293">Çünkü ben iyi haberden anlarım. </st><st c="15325">Burada tarihi bir şey söyleyeceğim, şapkalı adam da bizim tarafımızdadır ve onun da niyeti tahmin ediyorum ki halk sağlığıdır. </st><st c="15452">Tıp uzmanı beyin öfkesi tıbbın yetersizliğinden geliyor, diğer taraftan fizik uzmanı beyin anlattıklarını pek kıymetli bulmadım, ben şahsen fiziğin gündelik hayatta işe yaradığını görmedim. </st><st c="15642">Lisede okurken de fizik ve matematikle aram iyi değildi. </st><st c="15699">Karşı tarafta oturan gazeteci arkadaş da pek kayda değer bir bilgi vermedi. </st><st c="15775">Bu işler tutku işidir; şapkalı adam bizi izliyorsa bizim tarafımızı tutacaktır. </st><st c="15855">Ben zaten dergide kendisiyle ilgili bir yazı yazacağım. </st><st c="15911">Bizi güzel günler bekliyor, bol bol konuşulacak konu çıkacaktır, karşı tarafa tavsiyem, bizi kıskanmayı bırakın. </st><st c="16024">Toplum kaç tane fizik kitabı okumuş, kaç tane kozmik şifa kitabı, ben buna bakarım! </st><st c="16108">Kozmik şifa, alternatif tıp çok okunuyorsa talep vardır, talep varsa arz da olacaktır. </st><st c="16195">Biz kartopu gibi büyüyoruz, kimse durduramaz, hizmet etmeye devam edeceğiz. </st><st c="16271">Ben şu anda eminim ki televizyon başında oturan hemen herkes yarın benim yeni yazımı okuyacaktır. </st><st c="16369">Dünya değişiyor ve bizden yana değişiyor. </st><st c="16411">Ben faydaya bakarım, bizim işimiz faydalı mı? </st><st c="16457">Evet! </st><st c="16463">Fazlasıyla faydalı, o zaman önümüzde engel yoktur. </st><st c="16514">Halk bizi ite ite yükseklere çıkartacaktır. </st><st c="16558">Şapkalı adama da teşekkür ediyorum, mucizeler yaratmaya devam etsin, o yaptıkça pek çok şey yıkılacaktır.”</st></span></p>
			<p><span><st c="16664">Sunucu tekrar bir mola duyurusu yaparak seyircilerden ekrandan ayrılmamalarını istedi.</st></span></p>
			<p><span><st c="16751">Yaklaşık yarım saat sonra programın üçüncü oturumu başladı. </st><st c="16812">Sunucu, “Sayın seyirciler yayınımıza tekrar hoş geldiniz” dedi. </st><st c="16876">“Aşırı ilginiz bizi çok mutlu etti, biz de tarafsız yayıncılığımıza sizden aldığımız güçle devam edeceğiz. </st><st c="16983">Arada sayın fizikçi ısrarla söz alma talebinde bulunmuştu, kendisini dinleyelim, buyurun.”</st></span></p>
			<p><span><st c="17073">Fizikçi teşekkür anlamında kafasını salladı: “Sayın sunucu, ben fizikle uğraşıyorum, bu programda fark ettiğim bazı konuları açıklamak istiyorum. </st><st c="17220">Bilim yavaş çalışan bir etkinliktir, bazı soruları yanıtlamamız yıllar alır, hatta yüz yıllarca, bin yıllarca bizi uğraştıran sorular olmuştur. </st><st c="17364">Örneğin nasıl uzaya çıkarız, bu çok ciddi bir soruydu ve biz bu soruyu ancak çözebildik. </st><st c="17453">Bazı zorlu soruları yanıtlamak insan ömrüne sığmaz, birkaç kuşak uğraşılması gerekir. </st><st c="17539">Yine tekrar ediyorum bilim her şeye cevap veremeyebilir ama bilimin boş bıraktığı yerleri çerçöple dolduramayız. </st><st c="17652">Bilmediğimiz zaman bilmiyorum diyeceğiz. </st><st c="17693">Magazin gazetecisi, fiziğin hiçbir faydası olmadığını söyledi. </st><st c="17756">Oturduğunuz koltuk fizik yasalarına göre yapılmıştır, maddenin ve enerjinin olduğu her yerde fizik yasaları işler.”</st></span></p>
			<p><span><st c="17871">Magazin gazetecisi araya girdi: “Ne alakası var?.. </st><st c="17923">Koltuk koltuktur!”</st></span></p>
			<p><span><st c="17941">Fizikçi sakince cevap verdi: “O koltuk sizin ağırlığınızı taşıyacak malzemeden yapılmıştır, bu fizik yasasıdır. </st><st c="18054">O koltuk ortalama bir insanın oturma şekline göre tasarlanmıştır, bu da fizik yasasıdır. </st><st c="18143">O koltuğun zeminde kaymaması gerekir, bu da yine fizik yasasıdır. </st><st c="18209">O koltuğun rengi de fizik yasasıdır. </st><st c="18246">O koltuğun ömrü de fizik yasasıdır. </st><st c="18282">Lütfen konuşmalarımı anlamaya çalışın, ben size bir şey öğretmeye çalışıyorum...</st></span></p>
			<p><span><st c="18362">Magazin gazetecisi öfkelendi: “Hangi yetkiye dayanarak bir şey öğretmeye çalışıyorsunuz? </st><st c="18452">Siz çok oluyorsunuz! </st><st c="18473">Siz kimsiniz? </st><st c="18487">İşte, sayın sunucu, kıskançlık bu işte! </st><st c="18527">Gördünüz, tahammül yok, biz burada gerçekleri söylerken konuyu sandalyeye bağladı! </st><st c="18610">Enerji diyorsunuz... </st><st c="18631">Bakın enerji uzmanı burada, yanımda. </st><st c="18668">Kozmik şifacı da bir enerji uzmanı! </st><st c="18704">Cesaretiniz varsa onunla tartışınız.”</st></span></p>
			<p><span><st c="18741">Sunucu fizikçiye dönüp sordu: “Sayın fizikçi, cevabınız nedir?”</st></span></p>
			<p><span><st c="18805">Fizikçi devam etti: “Benim amacım burada hocalık yapmak değildir. </st><st c="18872">Ben bir şeyin fark edilmesini istiyorum. </st><st c="18913">Enerji derken ölçülebilir bir enerjiden bahsediyorum. </st><st c="18967">Her enerji türünün bir birimi vardır. </st><st c="19005">Isı farklı, güç farklı, rüzgâr farklı, ağırlık farklı, mesafe farklı birimler içerir. </st><st c="19091">Şimdi soruyorum kozmik şifacı hangi enerji türünün uzmanıdır ve bahsettiği enerjinin birimi nedir?”</st></span></p>
			<p><span><st c="19190">Şifacı biraz duraksadıktan sonra konuştu: “Siz benim muhatabım değilsiniz, sorunuza cevap vermek zorunda değilim, burası üniversite değildir, biz de sizin öğrenciniz değiliz. </st><st c="19366">Benim uğraştığım enerjilerin bir tanesi sizin tüm enerjilerinizi yer yutar, sizin ölçemeyeceğiniz enerjilerle meşgulüz... </st><st c="19488">Sayın sunucu, ben mikrofonumu çıkarmak istiyorum. </st><st c="19538">Ben çok saygın biriyim, bana kimse soru soramaz, bu programı terk edeceğim. </st><st c="19614">Yalnız mikrofonu çıkarmadan son bir şey söylemek istiyorum, tüm sevgili halkımı tedavi merkezime bekliyorum...”</st></span></p>
			<p><span><st c="19725">Sunucu, “Lütfen sayın kozmik şifacı, ayrılmayın! </st><st c="19775">Yanlış bir anlaşılma oldu, fizikçi sanırım soruyu ortaya sordu, size değil.”</st></span></p>
			<p><span><st c="19851">Kozmik şifacı dinlemedi ve programdan ayrıldı. </st><st c="19899">Sunucu o ayrılırken fizikçiye dönüp, “Sizce hoş oldu mu? </st><st c="19956">Gerek var mıydı buna?” diye sordu.</st></span></p>
			<p><span><st c="19990">Fizikçi cevap verdi: “Sayın sunucu, bu tip insanlar işine geleni görüp işine gelmeyeni görmeyen tiplerdir. </st><st c="20098">Onların toplumsal bilim algısına verdiği zararı telafi etmek kolay iş değildir. </st><st c="20178">Bilim değişime açıktır ama o değişim laf ebeliği ile değil, bilimsel yöntem kullanarak, emek sonucu gelir. </st><st c="20285">Bilim yapmakla, bilimsel yöntemi bilmekle, bilim jargonunu kullanmak çok farklı şeyler. </st><st c="20373">Hem kozmik şifacı hem öteki tıp uzmanı hem maalesef magazin gazetecisi bilimin tanımını bilmiyorlar.</st></span><span><st c="20473"> Sanırım cahil cesaretleri de buradan geliyor, yoksa bu kadar pervasızca konuşmazlardı. </st><st c="20561">Tamamen doğru konuşan birini anlamak kolaydır, tamamen yanlış konuşan birini de anlamak kolaydır; ama doğrular ile yanlışları birbirine karıştıran birini anlamak her zaman kolay değildir. </st><st c="20749">Burada bu akşam gördüğümüz de tam olarak budur. </st><st c="20797">Bilgileri sürekli yaralayan bir zihniyetle karşı karşıyayız. </st><st c="20858">Üstünkörü bir yaklaşım var, özen yok. </st><st c="20896">Çok üzüldüm... </st><st c="20911">Kendimizi de eleştiriyorum, neden biz topluma bilimi yeterince anlatamadık diye. </st><st c="20992">Bakın programı terk eden kozmik şifacı dedi ki bize üniversite mezunları geliyor. </st><st c="21074">Biz üniversite öğrencilerine bilimsel yöntemi öğretmeden onları mezun ediyorsak, ciddi şekilde özeleştiri yapmamız gerek. </st><st c="21196">Bugün öğrendiğim bir şey varsa o da toplumun bilim algısının bilimin kendisi kadar önemli bir konu olduğudur.”</st></span></p>
			<p><span><st c="21306">O sırada magazin gazetecisi araya girdi: “Sayın sunucu, bir şey yapacak mısınız, yapmayacak mısınız?”</st></span></p>
			<p><span><st c="21408">Sunucu önündeki notları topladı ve ekrana baktı: “Sayın seyirciler yine harika bir programın sonuna geldik, en kısa zamanda tekrar buluşma dileğiyle hoşça kalın.”</st></span></p>
			<p><span><st c="21571">Magazin gazetecisi seslendi: “Biz kazanacağız!” Tıp uzmanı cevap verdi: “İşiniz gücünüz duygu sömürüsü...”</st></span><span><st c="21678"> Alternatif tıpçı: “Sizin tedavi edemediklerinizi biz tedavi ediyoruz, buna tahammülünüz yok.” Tıp uzmanı alternatif tıpçıya cevap verdi: “Siz bilim insanı değilsiniz, siz film insanısınız. </st><st c="21868">Tedavi kelimesinin anlamını bile bilmiyorsunuz... </st><st c="21918">Ciddi bir hastalık ortaya çıkınca bunların hepsi önce kaybolur, sonra tekrar arkadan milleti dolandırmak için fırsat kollarlar... </st><st c="22048">Aşıya bilmeden laf atıyorsunuz, aşılar milyonlarca insanın hayatını kurtardı ama bunu bilmek için biraz okumak gerekir, şimdi reddediyorsunuz ama yarın öbür gün bir salgın olduğunda ilk aşı olmak isteyen de siz olacaksınız. </st><st c="22272">Hatırlatırım!” Doğaüstü konular uzmanı gülümsüyordu, arkadan seslendi: “Bizim yükselişimizi hazmedemiyorsunuz, herkes bizden yana, bizi kimse durduramaz, bunların hepsi kıskançlık işareti... </st><st c="22463">Kıskanıyorsunuz! </st><st c="22480">Siz bilgiye doğru giderken bilgi bize geliyordu, dalgalar, enerjiler, frekanslar, hepsi bizden yana...”</st></span></p>
			<p><span><st c="22583">Birkaç saniye sonra da yayıncı yayını kesti.</st></span></p>
			<p><span><st c="22628">Ertesi gün sıra dışı konuları yazan gazeteci, köşesinde şöyle bir yazı yayımladı:</st></span></p>
			<p><span><st c="22710">ŞAPKALI ADAM YOKLUĞUNDA TARTIŞMA</st></span></p>
			<p><span><st c="22743">Sayın okuyucular, başlarda yerelde haber olsa da ulusal düzeyde haber olarak yayımladığım şapkalı adamla ilgili yazılarımı takip ediyorsunuz. </st><st c="22886">Şapkalı adam, kimliği hâlâ gizemini koruyan ve iddialara göre yoktan para yaratan, kaybolan eşyaları geri getiren, hastalıkları aniden iyileştiren biri. </st><st c="23039">Dün televizyonda şahsımın da yer aldığı programda taraflar konuyu ele aldı. </st><st c="23115">Fizik ve tıp uzmanları konuya temkinli yaklaşırken, doğaüstü uzmanı, kozmik şifacı ve magazin gazetecisi iddialı bir şekilde şapkalı adamı sahiplendiler. </st><st c="23269">Temel bilim yasalarının bile sorgulandığı tartışmada zaman zaman atışmalar oldu. </st><st c="23350">Kim olduğu dahi bilinmeyen, kimliğini saklı tutmakta başarılı olan şapkalı adamın ne düşündüğü, kimi tuttuğu, bu gücünün nereden geldiği ve bunu nasıl uyguladığı hâlâ sır. </st><st c="23522">Bu olayın aydınlanması için daha somut bilgiye ihtiyacımız var.</st></span></p>
			<p><span><st c="23585">Değerli okuyuculardan ve takipçilerden ricam, söz konusu olayla ilgili ellerindeki bilgileri ve görüşlerini gazetemizin posta adresine iletmeleri. </st><st c="23733">Şimdiden emeğiniz ve katkınız için teşekkür etmeyi borç bilirim.</st></span></p>
			<p><span><st c="23797">Birkaç gün sonra magazin gazetecisinin yazdığı uzun yazının bir kısmı, şu şekildeydi:</st></span></p>
			<p><span><st c="23883">ŞAPKALI ADAM, HOŞ GELDİN!</st></span></p>
			<p><span><st c="23909">Şapkalı adam hoş geldin, seni çok bekledik ama sonunda geldin. </st><st c="23973">Marifetlerin bizi şaşırtmadı, sana yakışanı yaptın. </st><st c="24025">Birileri senin kibar, mütevazı, nazik karakterini kıskansa da halkın sevgisini kazandın. </st><st c="24114">Karşılık beklemeden yaptığın iyilikler mutlaka karşılık bulacaktır. </st><st c="24182">Biz açıkça senin tarafında olduğumuzu bildirmek isteriz. </st><st c="24239">Geçen günkü televizyon programında bilimcilerin nasıl çaresiz kaldığına, bizim nasıl yükseldiğimize, verdiğimiz yanıtlar karşısında nasıl şaşkına döndüklerine şahit olduk. </st><st c="24411">Onların bilgisinin bittiği yerde bizim bilgimiz başlar. </st><st c="24467">Kozmik şifacı, alternatif tıpçı, doğaüstü konular uzmanı ve bendeniz, muhteşem cevaplarımızla bir çırpıda halkın sevgisini kazandık. </st><st c="24600">Neden? </st><st c="24607">Çünkü halk bilimsel oyalamalardan bıkmış. </st><st c="24649">Buradan açıkça çağrıda bulunuyorum, pahalı tedavi yöntemlerine, çaresiz hastane köşelerine, parasızlığa isyan edeceğinize gelin şapkalı adamın çevresinde toplanalım, bilim bizi yıllarca oyaladı, artık yeter! </st><st c="24857">Aradığımız uzakta değildir. </st><st c="24885">Kısa ve pratik yol varken uzun yolu seçmek akıldışı değil de nedir? </st><st c="24953">Şifa hemen geliyorsa yok mu diyeceğiz? </st><st c="24992">Ücretsiz şifaya yok mu diyeceğiz? </st><st c="25026">Mucizeye yok mu diyeceğiz?</st></span><span> </span></p>
			<p><span><st c="25052">Saygıdeğer şapkalı adamın bu talebimize olumlu yanıt vereceğini diliyorum, onun gücü hepimize yeter de artar. </st><st c="25163">Burada, bizimle birlikte, birlik olalım ki büyüyelim. </st></span></p>
			<p><span><st c="25217">Halk yanılmaz, halk bizi seçti, biz de halkı.</st></span></p>
			<p><span><st c="25262">YAŞASI</st></span><span><st c="25269">N ŞAPKALI ADAM!</st></span></p>
			<p><span><st c="25285">Hem televizyondaki program hem gazetedeki görüş hem de magazin dergisindeki yazı toplumda bir merakı tetiklemişti. </st><st c="25401">Bu türden haberleri takip eden ve pek çok maddi, manevi sorunu olan insanlara umut doğmuştu. </st><st c="25494">Toplum çağrılara kayıtsız kalmamıştı. </st><st c="25532">Birçok gelişme yaşanıyordu. </st><st c="25560">İlk olay merkez hastanesinde oldu. </st><st c="25595">Kronik bir hastanın yakınları hastayı yoğun bakımdan alıp tren istasyonuna taşımak istedi. </st><st c="25686">Hasta yakınları hastayı trene bindirip şapkalı adama tedavi ettirmek istiyordu. </st><st c="25766">Hem hastane yetkilileri hem de hastadan sorumlu hekim bunun çok sakıncalı olduğunu söylese de hasta yakınları ikna olmak istemiyordu. </st><st c="25900">Diğer taraftan şapkalı adamın yoktan para var ettiğini ve karşılaştığı insanların cebine para koyduğunu duyan onlarca muhtaç insan tren garına akın etmişti. </st><st c="26057">Tren biletleri tükense de karaborsada birkaç katına bilet bulmak mümkündü. </st><st c="26132">Bir şehirde adı “Şapkalı Otel” olan ve pek ilgi görmeyen mekân dedikodular sonucu yoğun uğrak yeri olmuştu. </st><st c="26240">Dedikodulara göre şapkalı adam bu otele uğruyordu. </st><st c="26291">Oteli işletenler aşırı ilgiden fazlasıyla memnun olunca otelin adını “Şapkalı Otel”den “Şapkalı Adam Oteli”ne çevirmeye karar verdiler. </st><st c="26427">Dedikoduları kimin çıkardığı meçhuldü ama otel gelirleri epey artmıştı. </st><st c="26499">Otelin içinde ve önünde, otel sahibi ile samimiyet kurup şapkalı adama ulaşmak isteyen onlarca insan toplanmıştı. </st></span></p>
			<p><span><st c="26613">Diğer taraftan bir matbaa, yüzü gözükmeyen şapkalı ve sakallı bir adamın tasvir edildiği binlerce kartpostal basıp dağıtıyordu. </st><st c="26741">İşportacılar her köşede bu kartpostalları satıyordu. </st><st c="26794">Kartpostalların tükenmesi uzun sürmedi, matbaa bu defa hem kartpostalın farklı ebatlarını hem de kaliteli baskılarını çıkarmaya başladı. </st><st c="26931">Neredeyse her eve bir şapkalı adam kartpostalı girmişti. </st></span></p>
			<p><span><st c="26988">Şapkalı adam toplum için umut olmuştu, sokakta her görüşmede mutlaka şapkalı adamın lafı geçiyordu. </st><st c="27088">İnsanlar şapkalı adamın marifetlerinden, ne kadar kibar, alçakgönüllü, yardımsever ve fedakâr olduğundan söz ediyordu. </st><st c="27207">Anlatılan hikâyelerin sonu gelmiyordu. </st><st c="27246">Kimisi onlarca kişiyi kurtardığını, kimisi istediğinde tek hareketle milyonlarca insanı kurtarabileceğini anlatıyordu. </st><st c="27365">Çoğu kişi her an şapkalı adamla göz göze gelmeyi arzu ediyordu. </st><st c="27429">Şapkalı adam hep trende görüldüğü için tren yolları inanılmaz bir ilgi görüyordu. </st><st c="27511">Vagonlar dolup taşıyordu. </st><st c="27537">İstasyonlarda, kuru kalabalık izdiham yaratıyordu. </st><st c="27588">Tren yollarının gelirinde büyük artış olsa da kargaşa ile baş etmekte çaresiz kalmışlardı. </st></span></p>
			<p><span><st c="27679">Çeşitli dedikodular vardı. </st><st c="27706">Kimisi şapkalı adamın kendisine yardım ettiğini, kimisi şapkalı adamla yakında buluşacağının içine doğduğunu anlatıyordu. </st><st c="27828">Kimisi şapkalı adamın şu istasyonda görüldüğünü söylüyordu. </st><st c="27888">Kimisi şapkalı adamın şu saatlerde trene bindiğini anlatıyordu. </st></span></p>
			<p><span><st c="27952">Hem gazeteyi hem dergiyi sürekli arayanlar oluyordu. </st><st c="28005">Gazeteye onlarca mektup geliyordu. </st><st c="28040">Sıra dışı haberler yazan gazeteci bu aşırı ilgiye alışık değildi. </st><st c="28106">Yine de magazin dergisi daha çok ilgi görmeye başlamıştı. </st><st c="28164">Gazete iki baskı daha yaparken magazin dergisi kat be kat fazla basmaya başlamıştı. </st><st c="28248">Magazin gazetecisi her hafta pek çok iddia ve olaya yer veriyordu. </st></span></p>
			<p><span><st c="28315">Artık televizyon, radyo, gazete ve dergilerde birinci gündem şapkalı adamdı. </st><st c="28392">Röportajlarda, şapkalı adamla ilgili söyleyeceği olan kişiler öne çıkıyordu. </st><st c="28469">Bir vatandaş şapkalı adamın kendisine yardım ettiğini ve bundan çok mutlu olduğunu dile getiriyordu, diğer bir vatandaş şapkalı adamı rüyasında gördüğünü anlatıyordu...</st></span></p>
			<p><span><st c="28637">Televizyonda neredeyse iki günde bir şapkalı adam konuşuluyordu. </st><st c="28703">Yayınlarda artık şapkalı adamı eleştiren yoktu; ya eleştirenler davet edilmiyordu ya da eleştirenler katılmak istemiyordu. </st><st c="28826">Oturum düzeni gitgide şapkalı adama hayranlıklarını dile getiren ve bunun için birbiriyle yarışan konuşmacıların eline geçmişti. </st><st c="28955">Yayın saatlerinde sokaklar pek tenhaydı. </st><st c="28996">İnsanlar yeni güne yeni umutlarla başlamak istiyordu ve televizyondaki görüşler bunu vaat ediyordu. </st><st c="29096">Yayına bağlanma fırsatı olan görgü tanıkları şapkalı adamın marifetlerini ve özelliklerini teyit ediyordu. </st><st c="29203">Muhalif kimse yoktu. </st></span></p>
			<p><span><st c="29224">Diğer taraftan basılı yayınlarda da önemli gelişmeler vardı. </st><st c="29285">Magazin gazetesi sıra dışı haberler veren gazeteyi çoktan geçmişti. </st><st c="29353">Toplum daha tatmin edici, daha doygun, daha iddialı yazılar istiyordu. </st><st c="29424">Toplum, “keşke”li, “ama”lı, “belki”li, arada kalmış varsayımlar istemiyordu, hemen sonuç istiyordu. </st><st c="29524">Magazin gazetesi ve yazarı bu ihtiyaca karşılık verecek türden yazılar yayımlıyordu. </st><st c="29609">Yazıları okurların talebi şekillendiriyordu. </st><st c="29654">Yazan da memnundu, okuyan da.</st></span></p>
			<p><span><st c="29683">Şapkalı adamı eleştirenler artık toplumun gözünde küçülmeye başlamıştı. </st><st c="29756">Bir vatandaş röportajda şöyle dedi: “Bilmem hatırlar mısınız, başlangıçta bir fizikçi vardı, eleştiriyordu; sonra bir tıp uzmanı çıkardılar o da eleştirdi, bir de bir gazeteci vardı haber yapan, hangi tarafta olduğu belli değildi, ne oldu onlara? </st><st c="30003">Hepsi elendi. </st><st c="30017">Neden? </st><st c="30024">Çünkü halk şapkalı adamın tarafını tuttu. </st><st c="30066">İşte gerçek bu. </st><st c="30082">Biz hepimiz şapkalı adamdan razıyız, onu çok seviyoruz, iyi ki insanlara yardım ediyor, neler yaptı, daha neler yapacak. </st><st c="30203">Ben şahsen tanışmasam da çok büyük saygı duyuyorum ona... </st><st c="30261">Bu çağda karşılık beklemeden iyilik yapan, hayat kurtaran, insanların cebine para koyan kimse kalmadı... </st><st c="30366">Güneş gibi doğdu! </st><st c="30384">Buradan televizyonculara sesleniyorum, şapkalı adamı üzecek kimseyi çıkarmayın, o hassas kalbi kırılırsa bize yazık olur, onca hastanın muhtacın vebali üstünüze kalır! </st><st c="30552">Bizim yapacağımız bir şey varsa o da kayıtsız şartsız şapkalı adamı desteklemek... </st><st c="30635">Eminim bunu karşılıksız bırakmayacak!.. </st><st c="30675">Talih kuşu kafamıza kondu, kıymetini bilelim.”</st></span></p>
			<p><span><st c="30721">Buna benzer yorumlar sürekli dile getiriliyordu. </st><st c="30771">Radyoda, televizyonda, gazetede, sokakta ve evlerde bundan söz ediliyordu. </st><st c="30846">Şapkalı adamın karşılıksız çözümleri toplumda büyük karşılık bulmuştu. </st></span></p>
			<p><span><st c="30917">Şapkalı adamın ilginç çözümleri ve sessizliği, onu adeta gizli bir kahramana çevirmişti. </st><st c="31006">Adı, yaşı, kimliği, nereden geldiği ve nerede yaşadığı hâlâ gizemini koruyordu. </st><st c="31086">Hem sıra dışı konuları kaleme alan gazeteciye hem de son dönemde iddialı yazılar yazan magazin gazetecisine onlarca mektup geliyordu. </st><st c="31220">Mektupların içeriği farklılık gösteriyordu. </st><st c="31264">Sıra dışı konular yazan gazeteciye gelen mektuplar genellikle şapkalı adamı görenler, onunla yüzleşenler veya onun hakkında bilgi sahibi olanlardan, magazin gazetecisine gelen mektuplar ise ağırlıklı olarak hayranlık duyanlar, yardım isteyenler veya şapkalı adama ulaşmak isteyenlerden oluşuyordu.</st></span></p>
			<p><span><st c="31561">Gündemi bu şekilde meşgul etmesi, kimilerinin işine gelirken kimilerine de sıkıntı yaratıyordu. </st><st c="31658">Bunu ticari bir fırsat olarak görüp ürünler geliştirenler vardı. </st><st c="31723">Şapkalı adamla ilgili sürekli konuşmak isteyen ve medyatik olanlar da vardı. </st><st c="31800">Diğer taraftan hastaneler, hekimler, bilim insanları, farklı düşünen veya bu tarz sıra dışı olaylara kuşkucu bakanlar oluşan atmosferden rahatsızdı. </st><st c="31949">Neredeyse her gün bir hastanede en azından bir hasta yakını yatalak hastasını alıp şapkalı adamın karşısına çıkarmak için hastane yetkilileri ile tartışıyordu. </st><st c="32109">Toplumda oluşan inancın önüne geçmek mümkün değildi. </st><st c="32162">İki televizyon programında bilimciler ağır eleştirilere maruz kalınca çekimser bir hava oluşmuştu. </st><st c="32261">Kimse konumunu ve güvencesini riske sokmak istemiyordu. </st><st c="32317">Toplumun genel algısına ters düşen bir görüş yalnızlaşmayı yanında getirebilirdi ve buna yanaşan yoktu. </st><st c="32421">Kimse suya sabuna dokunmak istemiyordu. </st><st c="32461">Konu adeta bir sel gibi önüne geleni kendine katıp daha güçlü şekilde ilerliyordu. </st><st c="32544">Şapkalı adamın gölgesi, toplumu etkisi altına almaya yetmişti. </st><st c="32607">İlginç olan hiç görmeden, hiç karşılaşmadan ona büyük inanç ve saygı duyan kitlelerin oluşuydu.</st></span></p>
			<p><span><st c="32702">Bunlar olup biterken resmi makamlar ve yetkililer sessiz kalmaya devam ediyordu. </st><st c="32784">Ta ki bir gün, şapkalı adamla tanışmış ve onun sıra dışı yeteneklerine şahit olmuş biri bir radyo programında söz almak isteyene dek. </st><st c="32918">Programcı konuşmacıyı canlı yayına bağladı ve şapkalı adamla tanışma anını anlatmasını istedi. </st><st c="33013">Konuşmacı heyecanlıydı:</st></span></p>
			<p><span><st c="33036">“Ben... </st><st c="33045">Ben vaktinizi almayacağım, daha sizlerin bu konudan haberi yokken ben bir tren yolculuğunda şapkalı adamla karşılaştım. </st><st c="33165">Çok kibar biriydi ve bana yardım teklif etti. </st><st c="33211">Benim de biraz paraya ihtiyacım vardı, istediğim miktarı sordu, sonra elimi cebime attığımda tam o kadar para çıktı. </st><st c="33328">Çok etkilenmiştim. </st><st c="33347">Hatta kendisine de çok teşekkür ettim ama sonra parayı benden geri aldı... </st><st c="33422">Ben şikâyetçiyim... </st><st c="33442">Neden... </st><st c="33451">Madem geri alacaktı neden verdi? </st><st c="33484">Neden?”</st></span></p>
			<p><span><st c="33491">Tam o sırada programcı şaşkın bir şekilde araya girip toparlamaya çalıştı çünkü toplum sadece şapkalı adamı olumlayan ve onu öven görüşleri duymak istiyordu. </st><st c="33650">Kimsenin karşıt bir görüşe tahammülü yoktu. </st><st c="33694">Bu durumda radyo eleştiri alabilirdi, hatta programcı işinden olabilirdi. </st><st c="33768">Bu yüzden panikleyerek konuşmacıyı hattan aldı, araya müzik parçası koydu. </st><st c="33843">Şarkıdan sonra radyoyu arayan pek çok kişi hiçbir koşul altında şapkalı adamın aleyhindeki bir görüşe hoşgörü göstermeyeceklerini açıkladılar. </st><st c="33986">Bazı dinleyiciler şapkalı adamı eleştiren konuşmacıyı ruh hastası olarak tanımlayıp akli dengesinin yerinde olmadığını dile getirdiler. </st><st c="34122">Bu radyo programı sıra dışı konuları yazan gazetecinin gözünden kaçmamıştı. </st><st c="34198">Bu konuyu gazete köşesine taşıyıp yetkililerden bir açıklama yapılmasını istedi. </st><st c="34279">Ertesi gün gazeteye bir mektup geldi. </st><st c="34317">Emniyet Müdürlüğünden gelen yazıda kısaca şu ifadeler yer alıyordu:</st></span></p>
			<p><span><st c="34384">SAYIN YETKİLİ KİŞİ</st></span></p>
			<p><span><st c="34403">Bir süredir toplumun gündemini meşgul eden şapkalı adam hadisesini yakından takip etmekteyiz. </st><st c="34498">Toplumun huzur ve emniyeti önceliğimizdir. </st><st c="34541">Bu konuya bağlı olarak çeşitli münferit olaylar hastanelerde, tren istasyonlarında ve benzer yerlerde gelişmiştir. </st><st c="34656">Tarafımıza resmi bir şikâyet ulaştığı takdirde söz konusu şahıs ile ilgili gereken müdahale başlatılacaktır.</st></span></p>
			<p><span><st c="34764">Gazeteci mektubu okudu, gelebilecek tepkileri de düşünerek köşesinde yayımladı. </st><st c="34845">Bir süre sessizlik oldu. </st><st c="34870">Birkaç gün sonra, televizyonda şapkalı adamın yeteneklerinin konuşulduğu programda konu radyodaki olaya geldi. </st><st c="34981">Sunucu sordu: “Uzman arkadaşlar, biliyorsunuz geçenlerde biri bir radyoyu arayıp şapkalı adamın verdiği parayı geri aldığını açıklamıştı. </st><st c="35119">O konu ile ilgili görüşünüz varsa izleyiciler dinleyebilir.”</st></span></p>
			<p><span><st c="35179">Artık bu tarz programların müdavimi olan ve neredeyse iki günde bir ekranda görülen doğaüstü konular uzmanı söz aldı: “Şapkalı adamın başarısı doğal olarak birçok insanda büyük saygınlık kazandırsa da birkaç kişide kıskançlığa da yol açmıştır. </st><st c="35424">Radyoya bağlanıp ileri geri konuşan kişi zaten ruh hastası biri, ciddiye alınacak bir tarafı yoktur. </st><st c="35525">Bu tipler hep vardır, dikkat çekmek için tuhaf şeyler söyleyip ünlenmek isterler ama açıkça söylüyorum bu saatten sonra şapkalı adamı kimse durduramaz. </st><st c="35677">Biz de şapkalı adamla ilgili bazı hazırlıklar içindeyiz. </st><st c="35734">İlk fırsatta bir dernek kurup bu işi resmileştireceğiz. </st><st c="35790">Sanatımızı en yüksek dereceden temsil eden şapkalı adama ne kadar teşekkür etsek azdır...”</st></span></p>
			<p><span><st c="35880">Tam o sırada sunucu araya girdi ve “Pardon, şu anda hatta bir emniyet yetkilisi konu ile ilgili açıklama yapmak istiyor, lütfen canlı yayına bağlar mısınız?” dedi. </st><st c="36045">Emniyet yetkilisi canlı yayına bağlandı ve konuşmaya başladı: “Sayın katılımcılar, sayın seyirciler, kıymetli zamanınızı almak istemeyiz ancak bir açıklama artık şart olmuştur. </st><st c="36222">Biz de herkes gibi söz konusu şahısla ilgili gelişmeleri başından beri takip ediyoruz. </st><st c="36309">Ancak bu konu ne kadar masum görünse de zaman içinde çeşitli taşkınlıklar ve burada açıklayamayacağımız gelişmeler olmuştur. </st><st c="36434">Her zamanki gibi toplumun huzur ve emniyeti bizim önceliğimizdir. </st><st c="36500">Belki bilirsiniz geçen hafta gazetede bir yazımız yayımlanmıştı. </st><st c="36565">O yazıda herhangi resmi bir şikâyet olduğunda işlem yapacağımızı açıklamıştık. </st><st c="36644">Şu anda artık elimizde resmi bir şikâyet dilekçesi vardır. </st><st c="36703">İddiaların odağında olan şahısla ilgili uzman personelimiz gereken girişimlerde bulunacaktır. </st><st c="36797">Dinlediğiniz için teşekkür ederim. </st><st c="36832">İyi akşamlar.”</st></span></p>
			<p><span><st c="36846">Sunucu şaşkın bir yüz ifadesiyle konuşmacılara baktı. </st><st c="36901">Kimse başta söz almak istemedi ama birkaç saniye sonra doğaüstü konular uzmanı sessizliği bozdu: “Biz de emniyetimizi seviyoruz ama burada bir hata var. </st><st c="37054">Şapkalı adamın iyi niyeti ve yardımseverliğinden kuşku duymak hiç ama hiç doğru değildir. </st><st c="37144">Onu rahatsız edecek herhangi bir girişim binlerce hastayı ve yardıma muhtaç insanı doğrudan olumsuz etkileyecektir. </st><st c="37260">Umarım korktuğum olmaz. </st><st c="37284">Şapkalı adamı üzmemeliyiz... </st><st c="37313">Asla! </st><st c="37319">Hepimiz zarar görürüz! </st><st c="37342">Ben açıkçası söylüyorum, şapkalı adam gücünün belki onda birini bile kullanmıyordur. </st><st c="37427">Onun sadece önünü açmalıyız. </st><st c="37456">Biz onu yargılayacak bilgi birikimine sahip değiliz. </st><st c="37509">Bilim insanlarının nasıl nutkunun tutulduğunu tüm milletimiz gördü. </st><st c="37577">Fizik yasalarını nasıl saniyeler içinde yok ettiğini gören onca insan yanılmış olamaz. </st><st c="37664">Ben şahsen üzüldüm, şapkalı adama saygılarımı iletirim.”</st></span></p>
			<p><span><st c="37720">Sunucu o akşam programı erken bitirdi.</st></span></p>
			</div>
		<div id="charCountTotal" value="37759"></div></body>
</html>
