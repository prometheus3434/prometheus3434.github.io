<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AromatikAdam-19-4.baski</title>
    <meta http-equiv="Content-Type" content="text/html; charset=utf-8" />
  

</head>
  <body id="AromatikAdam-19-4.baski" lang="tr-TR" xml:lang="tr-TR">
<div id="_idContainer004">
<p><span><st c="0">“AYARLANABİLEN VE RENK DEĞİŞTİREN ŞAPKALARIMIZ SATIŞA SUNULMUŞTUR!”</st></span></p>
			<p><span><st c="68">“ŞAPKALI ADAM İÇİN HER GÜN TÜTSÜ YAKANLAR DERNEĞİ AÇILIŞINA DAVETLİSİNİZ!”</st></span></p>
			<p><span><st c="143">“ŞAPKALI SU, BENZERİNE BENZEMEZ, BİR KERE İÇEN ŞİFAYI BULUR. </st><st c="205">ÜRÜNÜMÜZ TEKTİR, TAKLİTLERE DİKKAT, BİZİM LOGODA ŞAPKA DAHA KABARIKTIR!”</st></span></p>
			<p><span><st c="277">“ŞAPKALI ADAMA MEKTUP YAZMA OFİSİMİZ HİZMETE AÇILMIŞTIR!”</st></span></p>
			<p><span><st c="335">“ŞAPKALI ADAMI SEVENLERİ EVLENDİRME HİZMETİMİZ BAŞLAMIŞTIR!”</st></span></p>
			<p><span><st c="396">“ASRIN İCADI! </st><st c="411">ŞAPKALI KAŞEYİ BİZ İCAT ETTİK. </st><st c="442">GELİN ALIN, GÖNÜL RAHATLIĞIYLA İSTEDİĞİNİZ YERE KAŞE BASIN.” </st></span></p>
			<p><span><st c="503">“ELİMİZDEKİ ŞAPKALAR ÇOK ÇOK YOĞUN TALEPTEN DOLAYI BİTMİŞTİR, BİZİ TAKİP ETMEYE DEVAM EDİN!”</st></span></p>
			<p><span><st c="595">“ŞAPKALI FİNANS, BİRİ BEŞ YAPAN BİZİZ!”</st></span></p>
			<p><span><st c="635">“ŞAPKALI ADAMLA RÜYADA RANDEVULAŞMA MERKEZİ İLE ŞAPKALI İNŞAAT İŞBİRLİĞİNE GİTTİ. </st><st c="718">BU DAİRELERDE UYUYAN RÜYASINDA İSTEDİĞİNİ GÖRÜR.”</st></span></p>
			<p><span><st c="767">“BİZİ BİLEN BİLİR, REKLAMA GEREK YOK (ÖZ HAKİKİ ŞAPKALI ADAMI DAHA ÇOK YÜREKTEN SEVENLER DERNEĞİ)!”</st></span></p>
			<p><span><st c="867">Baş döndürücü tanıtımlar biter bitmez canlı yayın başladı. </st><st c="927">Sunucu hemen söz aldı: “Sayın seyirciler, tekrar tekrar hoş geldiniz, her programımız rekorlar kırsa da inanıyorum ki bu akşamki programımız zirveye çıkacaktır. </st><st c="1088">Her şeyden önce önemli konuklarımızı tanıtmak isterim: Sağımda her zamanki gibi bizi yalnız bırakmayan doğaüstü konular uzmanı, kozmik şifa uzmanı, magazin gazetecisi, diğer tarafta aramıza yeni katılan hocalar var. </st><st c="1304">Programımız sürprizlerle doludur. </st><st c="1338">Hemen zaman kaybetmeden doğaüstü konular uzmanımıza sormak istiyorum: “Herkesin bildiği gibi bugün sabah bir savcı şapkalı adamla ilgili bazı iddiaları canlı yayında dile getirdi. </st><st c="1518">Bu konuda kıymetli görüşlerinizi alabilir miyiz? </st><st c="1567">Çünkü az da olsa halkta küçük bir tedirginlik başladı, ne dersiniz?”</st></span></p>
			<p><span><st c="1635">Doğaüstü konular uzmanı koltuğuna iyice yerleşip ceketinin iki yakasını birleştirdi ve başladı: “Evet!.. </st><st c="1741">Sayın savcının açıklamasını biz de duyduk, maalesef talihsiz bir açıklama olduğunu söylemek zorundayım! </st><st c="1845">Bir kere şapkalı adam ne kadar iyi bir insan olduğunu defalarca ispatlamıştır. </st><st c="1924">Sayın savcı kanıt deyip durdu, hangi kanıt, neyin kanıtı? </st><st c="1982">Şapkalı adamı bu kadar çok insanın sevmesi neye işarettir? </st><st c="2041">İşte en büyük kanıt! </st><st c="2062">Bizim başlattığımız yolda birçok insan iş güç sahibi oldu, ekmek yiyor! </st><st c="2134">Bizim ödediğimiz vergiyi kimse ödemiyor. </st><st c="2175">Burada çok büyük bir hizmet var, hizmet sunanlar da memnun, hizmeti alanlar da... </st><st c="2257">Şapkalı adam kimseye hesap vermek zorunda değildir. </st><st c="2309">Sayın savcı başka suçlara odaklansa daha iyi eder. </st><st c="2360">Bu kadar önemli birisine böyle sorular yönlendirmek hiç hoş değildir, sonuçları yıkıcı olabilir. </st><st c="2457">Bakın kozmik şifacı arkadaşımız burada, isterseniz o açıklasın.”</st></span></p>
			<p><span><st c="2521">Sunucu kozmik şifacıya döndü ve “Lütfen buyurun, sizi dinliyoruz” dedi.</st></span></p>
			<p><span><st c="2593">Kozmik şifacı teşekkür ederek başladı: “Evet, bakın, biz olayları önceden biliyoruz, uzmanlığımız bu ama bana hep soruyorlar, ‘Madem önceden biliyorsun neden önceden açıklamıyorsun?’ Ben de diyorum ki önceden açıklasam inanacak mısınız? </st><st c="2831">Hayır, bu yüzden ben de olduktan sonra açıklıyorum... </st><st c="2885">Ama dediğim gibi yıldız hareketlerinde bu defa yine hareketlilik vardı! </st><st c="2957">Burada oturan, bizi izleyen herkese sesleniyorum, hatta seslendiklerim bizi izlemeyenlere de iletsin: Şimdi, gelmeden önce baktım. </st><st c="3088">Yıldızlar çok gergin! </st><st c="3110">Şapkalı adama yapılan bu son saldırı, yıldızları öyle bir hale getirdi ki bir daha kimse şapkalı adamı küçük düşüremeyecek. </st><st c="3234">Bu da bizim ne kadar doğru yolda olduğumuzun kanıtıdır. </st><st c="3290">Bakın, bizim kozmik tedavi merkezi büyüdükçe büyüyor, neden? </st><st c="3351">Çünkü bizim tek derdimiz vatandaşın iyileşmesi, yoksa inanın benim varlığım bana yeter. </st><st c="3439">Kendimi övmeyi hiç sevmem ama talimat verdim, durumu zor olanlara taksit yapsınlar, yeter ki bize gelsin. </st><st c="3545">Kendi kendine yardım edemeyenlere biz yardım ediyoruz. </st><st c="3600">Doğuştan gelen bir yeteneğimiz var ve halk bunun farkındadır.”</st></span></p>
			<p><span><st c="3662">Sunucu teşekkür etti. </st><st c="3685">Tam karşısında oturan yeni misafirlere söz verecekti ki doğaüstü konular uzmanı araya girdi: “Bir saniye sayın sunucu, bakın karşımızda bir üniversite hocası var, hocamızın kitabının basımına bizim dernek sponsor oldu! </st><st c="3904">Bakın karşımızda altmış altı tane sertifikası olan başka bir bilim insanı var! </st><st c="3983">Bunlar kanıt değil de nedir? </st><st c="4012">Sayın savcı salondan kaçarken bizim muhabir arkadaşlarımız gereken cevabı vermiştir! </st><st c="4097">Hatta kendisi kapıdan çıkmadan önce, ‘Ben yanılabilirim’ demiştir, ne güzel demiştir! </st><st c="4183">Madem yanılıyorsunuz niye şapkalı adamın saygınlığına laf atıyorsunuz!.. </st><st c="4256">Savcı bey zarar diyor, ne zararı, hangi zarar? </st><st c="4303">Asıl zararı siz verdiniz, halkı umutsuzluğa sevk etmeye hakkınız yok! </st><st c="4373">Şapkalı adamdan kim zarar görmüş? </st><st c="4407">Ben buradan herkesi yanıma alarak söylüyorum, şapkalı adama dokunan yanar! </st><st c="4482">Örnekleri var, herkes biliyor, o konuları açmak istemiyorum, şapkalı adamı kızdırmaya hakkınız yok!.. </st><st c="4584">Ben buradan kendisine sevgilerimi selamlarımı gönderiyorum.”</st></span></p>
			<p><span><st c="4644">Sunucu devam etti: “Çok sevindim, sizin bu rahatlatıcı konuşmanız eminim ki herkese iyi gelmiştir. </st><st c="4744">Böyle rahatlatıcı konuşmalara çok ihtiyacımız var! </st><st c="4795">Halk bizi rahatlamak için izliyor, bu yüzden sürekli onların duymak istediklerini söylememiz bu programı zirveye götüren birinci sebep, bu başarı hepimizin başarısıdır. </st><st c="4964">Şimdi müsaadenizle kısa bir ara verelim, tanıtımlardan sonra buradayız, daha ne sürprizlerimiz var! </st><st c="5064">Bizden ayrılmayın.”</st></span></p>
			<p><span><st c="5083">Ara verilir verilmez sunucu doğaüstü konular uzmanın yanına yanaşıp sordu: “Sayın uzman, sizce savcının elinde bir kanıt var mıdır? </st><st c="5216">İçime kurt düştü. </st><st c="5234">Yani sizinle birlikte ne güzel program yapıyoruz, bir düzen tutturduk gidiyoruz! </st><st c="5315">Ailece evimizi büyüttük, yeni arabalar aldık, borca girdik, bu programın devam etmesi şarttır, sizce bir şey olur mu, olmaz değil mi?”</st></span></p>
			<p><span><st c="5449">Doğaüstü konular uzmanının yüzü gülüyordu ama gözleri gülmüyordu. </st><st c="5516">Sağa sola baktı ve cevap verdi: “Siz rahat olun, biz varız! </st><st c="5576">Bugün para ile çözülemeyecek dert yoktur! </st><st c="5618">Bu akşamki konuşmamdan sonra savcı bir daha bulaşmaz bize! </st><st c="5677">Üstelik elinde kanıt olsaydı, çoktan kullanırdı. </st><st c="5726">Bu da bizi haklı çıkartıyor sayın sunucu. </st><st c="5768">Halkta umuda umut bağlama arzusu bitmediği sürece bu alışveriş bitmez, bu işte hepimizi doyuracak kadar ekmek var. </st><st c="5883">Bakın şu karşıda oturan hocalara, şu sertifikası olan var ya, o daha üniversiteden diplomasını almadan biz ona unvan verdik, egosunu tatmin ettik, bir sevindi, bir sevindi görseniz!.. </st><st c="6067">Kim bizimle işbirliği yapıyorsa kazanıyor, kim yapmıyorsa kendisi zarar görüyor. </st><st c="6148">Biz altyapıyı bitirdik, şimdi sıra üstyapıda... </st><st c="6196">Siz de araştırın, bizim gibi düşünen birkaç bilim insanı bulmalıyız, böylece karşı tarafın tezlerini de çürütmüş olacağız.”</st></span></p>
			<p><span><st c="6319">Sunucu tekrar konuştu: “Ohh, çok rahatladım! </st><st c="6365">Ne olur rahatımız bozulmasın! </st><st c="6395">Kimseye dokunmuyoruz ki!.. </st><st c="6422">Kimse de bize dokunmasın! </st><st c="6448">Taksitlerimiz bitmeden bir şey olmasın yeter!”</st></span></p>
			<p><span><st c="6494">Doğaüstü konular uzmanı cevap verdi: “Benim harika bir projem var, aradan sonra canlı yayında söyleyeceğim. </st><st c="6603">Şapkalı adam federasyonu kuracağız, herkesi o çatı altında toplayacağız. </st><st c="6676">Birlikten güç doğar derler ya öyle bir birlik olacak ki sırtımız bir daha yere gelmeyecek. </st><st c="6767">Siz programa başlarken bana sürpriz nedir diye sorun, ben anlatırım, tamam mı?” Sunucu heyecanla “Tamam” dedi.</st></span></p>
			<p><span><st c="6877">Ara bitti, program devam etti. </st><st c="6909">İki ara daha verdiler, saatlerce konuştular. </st><st c="6954">Sürprizler, vaatler, umutlar havada uçuştu. </st><st c="6998">Yeni katılımcılar da yapılanların bilime uygun olduğunu açıklayınca iş daha ikna edici bir görünüm almaya başladı. </st><st c="7113">Program tüm zamanların en yüksek izlenme rekorunu kırmıştı.</st></span></p>
			<p><span><st c="7172">O hafta magazin dergisi satışları patlama yaşıyordu. </st><st c="7226">Şapkalı adam etiketi taşıyan veya içinde şapka kelimesi geçen her türlü hizmete talepte belirgin artış görülüyordu. </st><st c="7342">Her şey yolunda gözüküyordu. </st><st c="7371">Savcı sessizliğini koruyordu.</st></span></p>
			<p><span><st c="7400">Ertesi hafta pazartesi günü, savcı tüm yayın organlarına bir yazı göndererek ikinci bir canlı yayın yapacağını bildirdi. </st><st c="7522">Salı günü sabah saat tam onda salonda daha kalabalık bir topluluk savcıyı dört gözle bekliyordu. </st><st c="7619">Öncekinden daha uzun bir masa vardı ve birden fazla mikrofon. </st><st c="7681">Bu ayrıntı bazılarının dikkatini çekmişti. </st><st c="7724">Neredeyse tüm medya mensupları oradaydı. </st><st c="7765">Kapı açıldı, bu defa savcı yalnız değildi, yanında emniyet müdürü ve birkaç kişi daha vardı. </st><st c="7858">Konuşmacılar geçip yerlerini aldılar. </st><st c="7896">Savcının elinde iki tane kalın dosya vardı. </st><st c="7940">Keza emniyet müdürünün de elinde benzer şekilde kabarık dosyalar vardı.</st></span></p>
			<p><span><st c="8011">Savcı söz aldı: “Bizi ekranlarının başında izleyen sayın seyirciler, salondaki sayın gazeteciler, kıymetli vatandaşlar, bildiğiniz gibi bir haftadan biraz uzun bir süre önce karşınıza çıkıp gündemi meşgul eden konu üzerine bir çağrı yapmıştık. </st><st c="8256">Çağrımızın muhatabı şapkalı adamdı ve kendisini gerçekleri açıklamaya davet etmiştik. </st><st c="8342">Çağrımız karşılık bulmadı, ilaveten bu çağrıyı karalamaya çalışan ve bizim tutumumuzu eleştiren yaklaşımlar oldu. </st><st c="8456">Ben bir yargı mensubu olarak kanıta dayalı ifadelerin hukuki geçerliliği olacağını bildiğim için olaylara bu açıdan baktım. </st><st c="8580">Ancak bulanık suda balık avlamaya alışmış kişiler gerçekleri görmezden geldiler. </st><st c="8661">Ama bir şeyi unuttular, siz gerçekleri görmezden gelseniz de gerçekler sizi görmezden gelmez. </st><st c="8755">İşte o noktaya yaklaştık. </st><st c="8781">Adalet ve hukukun üstünlüğünü bekletmeye gelmez. </st><st c="8830">Bu yüzden yaklaşık son bir yılda ortaya çıkan tüm deliller, tüm görgü tanıkları ve konuyla ilintili tüm bilgi ve belgeler titizlikle incelenip sınıflandırıldı. </st><st c="8990">Konuyu ilgilendiren tüm bilim dallarından uzmanlar, bilimin sınırlarında yer alan kıymetli görüşleriyle soruşturmaya yön verdiler. </st><st c="9121">Şu an yanımda oturan kıymetli emniyet müdürü ve meslektaşları, her türlü desteği vermekten bir an geri kalmadılar. </st><st c="9236">Her şey gibi bu hikâye de dönüm noktasına yaklaştı. </st><st c="9288">Müsaadenizle bu bölümü sayın emniyet müdürümüz açıklasın. </st><st c="9346">Sayın müdür lütfen buyurun.”</st></span></p>
			<p><span><st c="9374">Emniyet müdürü solunda oturan savcıya teşekkür etti, en üstteki dosyadan bir evrak alıp okumaya başladı: “Sayın savcı, sayın katılımcılar, bizi izleyen kıymetli vatandaşlarımız... </st><st c="9555">Hukukun bize verdiği yasal güce dayanarak şapkalı adamı tutukladığımızı buradan açıklamak isterim. </st><st c="9654">Şapkalı adam başarılı bir operasyonla görev bilinci en yüksek derecede olan memurlarımız tarafından tutuklanmıştır ve cezaevine intikal etmiştir.”</st></span></p>
			<p><span><st c="9800">Salonda önce büyük bir sessizlik oldu, sonra büyük bir uğultu başladı. </st><st c="9872">Herkes aynı anda soru soruyordu, kimin ne sorduğu belli değildi. </st><st c="9937">Televizyon başında herkes zıplayıp duruyordu. </st><st c="9983">Ortaya yıldırım düşmüş gibiydi, emniyet müdürünün açıklaması deprem etkisi yaratmıştı. </st><st c="10070">Ortalık karışmıştı, onlarca soru vardı, tam o sırada emniyet müdürü söz aldı: “Sayın gazeteciler! </st><st c="10168">Lütfen! </st><st c="10176">Her şeyi tane tane açıklayacağız! </st><st c="10210">Lütfen! </st><st c="10218">Sayın savcı önce gerekçeyi açıklasın, sonra ben memnuniyetle ayrıntıları paylaşacağım, tüm sorulara cevap vereceğiz, sakin olun.”</st></span></p>
			<p><span><st c="10347">Gürültü biraz azalmıştı, savcı söze girdi: “Yapacağım bu açıklamayı metin halinde çoğalttık, toplantı sonunda herkese birer kopya dağıtılacaktır. </st><st c="10494">Şimdi açıklamayı okuyorum, lütfen sakince dinleyin, bizi ekranları başında izleyenler de rahatlıkla duyabilsinler:</st></span></p>
			<p><span><st c="10608">Değerli vatandaşlar,</st></span></p>
			<p><span><st c="10629">1– İddia edilen, para var etmek veya hastalıkları anında tedavi etmek gibi bir yetenek gerçek değildir. </st><st c="10734">Kendisi toplumu kandırmıştır. </st><st c="10764">Kandırma yöntemi deşifre olmuştur.</st></span></p>
			<p><span><st c="10798">2– Kendisi bir çeşit sanrılayıcı kimyasal kullanarak insanların hayal görmesini sağlamıştır.</st></span></p>
			<p><span><st c="10891">3– Bu gazın etkili olması için küçük ve kapalı bir alan seçmesi gerekiyordu, bu yüzden tren vagonunu seçmiştir. </st></span></p>
			<p><span><st c="11004">4– Kendisi ile karşılaşan ve onun kendisine para verdiğini veya kaybolan eşyasını geri getirdiğini veya aniden iyileştiğini iddia eden birçok kişi kimyasalın etkisi kaybolunca bunun tersini düşünmüştür. </st><st c="11207">Bu kafa karıştırıcı çelişki, insanlarda bir bellek problemi olarak ortaya çıksa da, olayın gerçek olmadığı açıktır.</st></span></p>
			<p><span><st c="11322">5– Bu şahıs kimseden bir şey talep etmemiştir ama topluma çok büyük zararlar vermiştir.</st></span></p>
			<p><span><st c="11410">6– İnsanları bilimden, akıldan ve emeğe dayalı çabadan uzaklaştırarak, hazıra ve bedavaya özendirmiştir.</st></span></p>
			<p><span><st c="11515">7– Topluma kaybettirdiği zaman ve emek çok büyüktür. </st><st c="11569">Onlarca insan mağdur olmuştur, onlarca insan bu serüvenin aldatan ışıklarına kapılıp hastanelerde tedavisini yarıda kesip tren istasyonlarında perişan olmuştur. </st><st c="11730">Çok ağır ve telafisi imkânsız bedeller ödenmiştir.</st></span></p>
			<p><span><st c="11780">8– Toplumun bilim algısını sulandırmıştır. </st><st c="11824">Bilim insanlarına hakaret, bilimi alaya almak, sınırsız, kanıtsız, kontrolsüz ve abartılı göz boyayıcı açıklamaların ardı arkası kesilmemiştir.</st></span></p>
			<p><span><st c="11967">9– Bu şahıs ve uyanıklar kitlesi, hazıra düşkün vatandaşları dolandırmak için her yola başvurmuşlardır. </st><st c="12072">Musluk suyunu şapkalı adam iksiri diye vatandaşa fahiş fiyata satandan tutun, milleti uyutup rüyasında şapkalı adamla buluşturma vaadi ile kandırana kadar, envai çeşit hile söz konusudur. </st></span></p>
			<p><span><st c="12260">10– Bilmeden aldatmak cahillikten, bilerek aldatmak ahlaksızlıktandır ve burada ahlaksızlık vardır. </st><st c="12360">Bu ahlaksızlığa göz yuman, eşlik eden ve çanak tutan herkes toplumun iyilik ve dürüstlük ilkesine zarar vermiştir. </st></span></p>
			<p><span><st c="12475">11– Bilim insanı sıfatını taşıyan ama o sıfata yakışır şekilde davranmayan artık bir bilim insanı değildir. </st><st c="12583">Bazı akademik derecesi olanlar bu çarka alet edilmiştir, kişisel çıkarları için sahte bilime bilim süsü vermiştir. </st></span></p>
			<p><span><st c="12698">12– Balon iğneyi sevmez. </st><st c="12723">Şapkalı adam, geçen haftaki açıklamamızdan sonra yolun sonuna geldiğini anlamıştır. </st><st c="12807">Kendisi Şapkalı Adam Oteli’nin yakınlarında bir başka otele yerleşmiş, hayranlarını uzaktan izleme kararı almıştır. </st><st c="12923">Değerli güvenlik güçlerimiz bu istihbaratı değerlendirerek, gerekli hazırlıkları yapmıştır.</st></span></p>
			<p><span><st c="13014">13– Kendisi otelden ayrılmadan önce sakalını kesip şapkasını çıkarmıştır. </st><st c="13089">Böylece şekil değiştirerek toplumun arasına karışabileceğini düşünmüştür. </st><st c="13163">Ancak önceden hazırlanmış güvenlik görevlilerimiz, ona kaçma fırsatı vermemiştir. </st><st c="13245">Bu operasyonda yer alan dedektifler de yarım kalan görevlerini başarıyla tamamlamışlardır.</st></span></p>
			<p><span><st c="13335">14– Hiç kimseye demeç vermeyen, hiç kimseye kanıt sunmayan, kimseyi muhatap almayan şapkalı adamın hikâyesinden kendisine vazife çıkartan, bunu envai sahte ürün ve hizmetlere dönüştürerek çeşitli televizyon programlarında ve dergilerde ölçüsüz, gerçekdışı açıklamalar yapan şarlatanlar ve tüm yöntemleri tek tek tespit edilmiştir.</st></span></p>
			<p><span><st c="13666">15– Tren biletlerini toplu alıp fahiş fiyatlara vatandaşlara satan, sonra bu haksız kazancı kendi aralarında paylaşamayan suç çetesi tespit edilmiştir.</st></span></p>
			<p><span><st c="13818">16– Şapkalı adam kartpostallarını basan, yüzünü kimsenin görmediği bir şahsın hayali portresini binlerce kişiye pazarlayan iki aklıevvel uyanık girişimci tespit edilmiştir. </st><st c="13992">Haksız yere kazandıkları parayı paylaşamayınca, matbaada yangın çıkarmışlardır.</st></span></p>
			<p><span><st c="14071">17– Bu işe bulaşan, meydanı boş gören, vatandaşın saf duygularını sömürmek isteyen hayal satıcıları tek tek güvenlik görevlilerinin fedakâr takip ve tespitleri sonucunda en ufak ayrıntısına kadar tespit edilmiştir.</st></span></p>
			<p><span><st c="14286">18– Sırf izleyici rekoru kırmak ve reklamlardan kazanç elde etmek için bu şarlatanları her akşam ekrana çıkartıp toplumu uyutan, oyalayan ve olmayanın peşine gönderen medya mensupları tek tek tespit edilmiştir, tüm kayıtlar titizlikle incelenmiştir.</st></span></p>
			<p><span><st c="14536">19– İşin özeti bu: Hiçbir yeteneği olmayan bir adam, ona inanan kitleler ve bu kitleleri dolandıran uyanıklar... </st><st c="14650">Sonuç ise bilimden uzaklaşan, sürekli acı çeken ama sebep sonuç ilişkisini kurmak istemeyen bir toplum... </st><st c="14756">Günübirlik yaşayan bir toplum... </st></span></p>
			<p><span><st c="14789">20– Aklı, mantık ve bilimi çeşitli safsatalarla tahrif ederek halkın bir kesimini alenen dolandıran kişi veya kuruluşlar, edindikleri haksız mal varlığına el konularak bir yıldan on yıla kadar hapis cezası ile cezalandırılır. </st><st c="15015">Bu yasanın bize verdiği hakla suça karışan herkes yargı önünde hesap verecektir.</st></span></p>
			<p><span><st c="15095">Burada müsaadenizle sayın emniyet müdürümüzden son gelişmeleri aktarmasını rica edeceğim.”</st></span></p>
			<p><span><st c="15186">Savcı önündeki bardaktan su içerken emniyet müdürü yeniden söze girdi: “Sayın savcı, her zamanki gibi çok anlaşılır bir dilde konuyu özetledi. </st><st c="15330">Bir emniyet mensubu olarak şu kısa açıklamayı yapabilirim: Birincisi, şapkalı adamı yakalayan dikkatli ve cesur meslektaşlarımı tebrik ederim. </st><st c="15473">İkincisi, şu anda burada canlı yayın yapılırken eşzamanlı olarak savcı beyin bahsettiği ve çeşitli yöntemlerle halkı sahte bilim uygulamaları ile kandıran ve servet edinenlere emniyet güçlerince operasyon başlatmış bulunuyoruz. </st><st c="15701">Ayrıca şapkalı adamı yakalama operasyonu hakkında birkaç şey söylemek istiyorum. </st><st c="15782">Savcı beyin anlattığı gibi şapkalı adam insanların aklını tahrif edebilecek, onların şuurunu zihninden ayırabilecek ve onlara sanrılar gösterebilecek bir kimyasal kullanıyor. </st><st c="15957">Biz her ihtimale karşı güvenlik görevlilerimizi panzehir ile aşıladık. </st><st c="16028">Buna ilaveten panzehirin etkisine destek olarak elimizdeki en güçlü gaz maskelerini kullandık. </st><st c="16123">Kendisini otel odasında yakaladığımızda montunun üzerinde gizli bir gaz püskürtme düzeneği tespit ettik, gerek gördüğünde cebinden düzeneği çalıştırabiliyormuş. </st><st c="16284">Ayrıca çantasında aynı kimyasal ile dolu birçok şişe tespit ettik. </st><st c="16351">Tüm suç aletleri hem fotoğraflarla hem de yazılı olarak kayıt altına alınmıştır. </st><st c="16432">Toplantı sonunda çoğaltılmış bir özeti sizlerle paylaşacağız. </st><st c="16494">Burada şapkalı adamın... </st><st c="16519">Pardon savcı bey, siz bir şey daha söylemiştiniz, güzel bir isimdi neydi, aromatik... </st><st c="16605">İşte o aromatik adamın emniyetteki ilk ifadesini aynen okuyorum:</st></span></p>
			<p><span><st c="16669">‘Yıllar önce hurdacılık yaptığım sıralarda bir kutuda eski tozlu şişeler buldum, bu şişeleri evde inceledim. </st><st c="16779">Bir tanesi farklıydı, değişik bir kokusu vardı. </st><st c="16827">Onu her kokladığımda evin güzelleştiğini, aynadaki görünümümün gençleştiğini, eşyaların parladığını ve adeta arzu ettiğim her şeyin gözlerimin önüne geldiğini gördüm. </st><st c="16994">Bu duygu o kadar güçlüydü ki tekrar tekrar o şişeyi koklamaya başladım, her defasında çok büyük bir haz duygusu, aşırı bir özgüven yaşıyordum, şişe bitmeden üzerindeki yazıdan içeriği buldum. </st><st c="17186">Bir mantardan yapılan çözeltiydi. </st><st c="17220">O mantarı buldum ve karışımı çoğalttım. </st><st c="17260">Ama zamanla bir şeyler ters gitti. </st><st c="17295">Kimyasalın gitgide etkisi azaldı, bu da bende mutsuzluğa yol açtı, sanırım bağımlı olmuştum. </st><st c="17388">Bu sorunun benden mi kimyasaldan mı kaynaklandığını anlamak için bir gün trende bunu denemek istedim. </st><st c="17490">Üç kişi vardı, çantamdaki şişeyi açıp kimyasalı ortama saldım, üçünde de çok güçlü etkiler ortaya çıktı. </st><st c="17595">Onların bana hayran bakışı, sonsuz teşekkürü bendeki eksikliği gidermişti. </st><st c="17670">Özgüvenim geri gelmişti. </st><st c="17695">Ben de bunu tekrar ettim, böylece olmayan saygınlığımı insanlar bana geri verdi. </st><st c="17776">Sonra başkaları bunu duydu, haber oldu. </st><st c="17816">Birileri ortaya çıktı, bunu başka noktalara çekti. </st><st c="17867">Ürünler oluşturuldu. </st><st c="17888">Televizyonda her akşam bana övgü dizen insanları görmek beni çok mutlu ediyordu, kendimi insanüstü bir varlık olarak görmeye başlamıştım. </st><st c="18026">Toplumun içine girmeyi çok istedim ama kimyasalın açık havada çok etkili olamayacağını düşündüğüm için hep treni tercih ettim. </st><st c="18153">Eğer para alsaydım insanların gözünde sıradan biri olurdum, bu yüzden para almayarak onları hep kendime borçlu kıldım. </st><st c="18272">Büyüdükçe büyüdüm, hiç ama hiçbir şeyin beni durduramayacağını düşünüyordum, ta ki geçen hafta savcı konuşuncaya kadar. </st><st c="18392">Gözlerine dikkatlice baktım, o gün anladım ki savcı bir şeyler biliyor, içimi çok büyük bir korku sardı. </st><st c="18497">Yükseldiğim yerden düşeceğimi anladım, sona yaklaşmıştım ama içimdeki aşırı özgüven bir şey olamayacağını, zekâmın buna çare bulacağını söyleyip durdu. </st><st c="18649">Özgüvenimi kazanmak için Şapkalı Adam Oteli’nin yakınına yerleştim, oradaki pencereden hayran kalabalığını izleyip kendime gelmeye çalıştım. </st><st c="18790">İçimdeki aşırı özgüven meğer körmüş, duvara çarpınca gözüm açıldı. </st></span></p>
			<p><span><st c="18857">Otel sahibinden sakalımı kesebilecek makas ve jilet bıçağı istedim. </st><st c="18925">Bana operasyon yaptığınızda yüzünüzdeki maskeleri görünce dünyam yıkıldı, anladım ki siz bu işi çözmüşsünüz. </st><st c="19034">İçine düştüğüm yalan dünyayı herkese bulaştırmaya çalıştığım için pişmanım, kendi egomu tatmin etmek için insanları aldattım, ben işin bu kadar büyüyeceğini düşünemedim, egom beni de yedi, kendisini de.’”</st></span></p>
			<p><span><st c="19238">Salonda mutlak bir sessizlik vardı, çok tuhaf bir durumdu, hiç kimse konuşmuyordu, konuşamıyordu. </st><st c="19337">Ekran başındaki herkes adeta dilini yutmuştu. </st><st c="19383">Tam o sırada savcının solunda oturan tıp uzmanı, savcının kulağına bir şey söyledi. </st><st c="19467">Savcı emniyet müdürüne dönüp konuştu: “Sayın emniyet müdürü, değerli açıklamalarınız için tekrar teşekkür ederim. </st><st c="19581">Kamu huzuru, hukukun üstünlüğü ve adalet için verdiğiniz çaba paha biçilmezdir. </st><st c="19661">Eğer açıklamanız bittiyse tıp uzmanımız kısa bir katkıda bulunmak istiyor.”</st></span></p>
			<p><span><st c="19736">Emniyet müdürü cevap verdi: “Biz sadece görevimizi yapıyoruz... </st><st c="19801">Ne demek, buyursun rica ederim.”</st></span></p>
			<p><span><st c="19833">Tıp uzmanı hem savcı arkadaşına hem de emniyet müdürüne teşekkür etti ve söze başladı: “Fazla zamanınızı almak istemiyorum ancak sayın emniyet müdürü aromatik adamın ifadesini okurken dikkat ettim, sonunda bir cümle vardı: ‘Egom beni de yedi, kendisini de!’ Bunun üzerine tıptan güzel bir örnek vermek istiyorum. </st><st c="20147">Kanser hücresi bencildir. </st><st c="20173">Önce çevresindeki hücreleri istila eder, sonra tüm kaynakları sömürür. </st><st c="20244">Büyüdükçe kök salar, kök saldıkça büyür. </st><st c="20285">Özgüveni artar, hepsini ister. </st><st c="20316">Nihayetinde vücut iflas eder. </st><st c="20346">Ölüm ânı geldiğinde kanser hücresi de öldüğünü görür ama artık geç kalmıştır. </st><st c="20424">İşte ego yeteneği geçince bela olur. </st><st c="20461">Teşekkür ederim.”</st></span></p>
			<p><span><st c="20478">Savcı da tıp uzmanına teşekkür etti ve emniyet müdürünün sağında oturan sosyolog hocasına bakarak söz aldı: “Değerli gazeteciler, hukuk sosyolojisinde tez çalışmalarımda kıymetli katkıları olan sosyolog hocamı da bugün buraya davet ettim. </st><st c="20718">Kendisinin derste anlattığı üç hırsız hikâyesini bir kere de buradan tüm toplumun duyabileceği bir mecradan anlatmasını istedim. </st><st c="20847">Hocam, rica etsem lütfen paylaşır mısınız?”</st></span></p>
			<p><span><st c="20890">Sosyolog hoca gülümsedi ve başladı: “Teşekkür ederim. </st><st c="20945">Belki bazılarınız duymuştur çünkü sanırım bir kere bunu bir gazetede yazmıştım ama yine de duymayanlar için tekrar etmekte yarar var. </st><st c="21079">Üç hırsız, çaldıkları altınları bölüşmek için kaçıp bir ağacın altında soluklanmaya başlar. </st><st c="21171">Altınları üçe bölmeden önce ufak olanı su almaya gönderirler. </st><st c="21233">Suya giden suya zehir atar. </st><st c="21261">kendi kendine der ki, ‘Dönünce, ben bol bol su içtim derim, onlar da su içmeye giderler, zehirli suyu içince altınların hepsi bana kalır.’ Diğer ikisi de plan yapar, derler ki, ‘Suya gideni dönünce öldürelim, böylece altınları üç yerine ikiye böleriz, payımız artar.’ Suya giden hırsız dönünce ikisi onu öldürür ama zehirli suyu içince kendileri de can verir. </st><st c="21621">Altınlar hiçbirine kalmaz... </st><st c="21650">İşte buradaki durum da bu, yalanın üzerine, sahtekârlığın üzerine inşa edilen hiçbir ilişki uzun sürmez. </st><st c="21755">Doğru eğriyi keser. </st><st c="21775">Nitekim bugün bunu görüyoruz. </st><st c="21805">Bugün benliğine düşkün bir adamın nasıl herkesi kendi seviyesine indirmeye çalıştığını gördük. </st><st c="21900">Ben bir sosyolog olarak bir şey daha ilave etmek istiyorum: Sinekleri avlamak bataklığı ortadan kaldırmaz. </st><st c="22007">Toplum şunu fark etmelidir. </st><st c="22035">Bugün bu aromatik adam yakalandı ama bunun gibi onlarcası daha var! </st><st c="22103">Toplumda bilim algısı değişmedikçe, bilimin sahte bilimden nasıl ayırt edileceği yaygın bir şekilde tüm katmanlarda çok küçük yaştan eğitimin içinde verilmedikçe, bunun gibi hikâyeleri daha çok duyarız. </st><st c="22306">Eğitim, bir neslin, bir önceki neslin hatalarını tekrar etmemesidir. </st><st c="22375">Doğan her çocuğa düşünmeyi yeniden öğretmeliyiz. </st><st c="22424">Ben kaç toplu dolandırıcılık olayı yaşadım ömrüm boyunca, inanın aynı insanları tekrar tekrar dolandırabiliyorlar. </st><st c="22539">Beyin bir donanımdır, herkeste vardır; akıl bir yazılımdır, herkeste yoktur. </st><st c="22616">İşte o yazılım doğru düşünme becerileri ile donatılmazsa hep aynı hatayı tekrar eder... </st><st c="22704">Son bir ilave yapmak istiyorum müsaadenizle: Üniversitede yemekhane öğlen on bir buçukta açılırdı, ancak öğrenciler on ikide dersten çıkarlardı. </st><st c="22849">Ben de bazen erken giderdim. </st><st c="22878">Orada bir şey fark etmiştim. </st><st c="22907">On bir buçuk ile on iki arasında gittiğimde insan yoğunluğu düşük olduğu için ağır kapıyı hep benim açmam gerekirdi; ancak saat on ikiden sonra çok yoğun öğrenci akışı olunca kapı sürekli açık kalıyordu ve sadece hafif bir el teması ile kapıyı tutup geçebiliyorduk. </st><st c="23173">Bilim o ağır kapıya benzer, eğer birileri o kapıyı sürekli açık tutarsa, sürekli arkadan gelen aydın çocuklar yetiştirirse toplum sürdürülebilir bir şekilde yükselir. </st><st c="23340">Ama bilim insanlarının kıymeti bilinmezse, bu insanların sayısı azalırsa, o kapı kapalı kalır, sonradan gelen gençler daha fazla güç harcayarak onu her defasında baştan açmak zorunda kalır. </st><st c="23530">Bu ağır kapı kuralı bize şunu gösteriyor: Bilim kümülatiftir, birikimlidir, sürekli emek ister. </st><st c="23626">Ancak o zaman sonuçlar hem kalıcı olur hem bilimin meyveleri çoğalır, ışığı herkesi aydınlatır... </st><st c="23724">Bu birikimli bilim kültürü, bilimsel doğrular kadar yapılmış olan hataların da kıymetli bir tecrübe olarak aktarılmasını sağlar...İşte sayın izleyiciler, şu anda yaşadığımız aldatmaca da bu eksikliğin bir sonucudur! </st><st c="23940">Toplum, bilimi bilim olmayandan ayırabilseydi bu kayıplar yaşanmazdı! </st><st c="24010">Sanırım sayın savcı toplumun bilim algısıyla ilgili güzel bir özet hazırladı, onu da paylaşacak toplantı sonunda...”</st></span></p>
			<p><span><st c="24126">Savcı hocasına teşekkürle devam etti: “Ben de çıkar üzerine birkaç söz söylemek istiyorum. </st><st c="24218">Çıkar, yorumu saptırır. </st><st c="24242">Çıkar, insanı insanlıktan çıkartır. </st><st c="24278">Güzellikleri sadece kendisi için isteyenler, bencil, menfaatçi ve çıkarcı insanlardır. </st><st c="24365">Bunlar, yetenekleri az ama egoları büyük kişilerdir. </st><st c="24418">Gücü ellerine geçirdiklerinde sonuç yıkıcı olur. </st><st c="24467">Halkın arasında hatalı bir deyim vardır, cehalet insana mutluluk getirir derler. </st><st c="24548">O serbest bıraktığınız cehalet bir gün sevdiklerinize zarar verdiğinde, sizin de canınızı yaktığında anlarsınız ki cehalet er ya da geç mutsuzluk getirir. </st><st c="24703">Değerli her şey pahalıdır ama pahalı her şey değerli değildir, örneğin cehalet dünyanın en pahalı şeyidir. </st><st c="24810">Cehalet gelirken bedava gelir, giderken her şeyi götürür. </st><st c="24868">Bu yüzden cahil insan yetiştirmek, akıllı insan yetiştirmekten daha pahalıdır, astarı yüzünü geçer. </st><st c="24968">Ömür boyu ne zaman nerede ne yapacağı belli olmayan şuursuz bir kişiyi topluma saldığınızda ona hep göz kulak olmak zorunda kalırsınız! </st><st c="25104">Ne kadar yorucu ve masraflı! </st><st c="25133">Halbuki başta ona ahlak bilgisini, doğru düşünmeyi öğretirseniz, kendine ve çevresine karşı sorumlu davranmayı ilke edinir. </st><st c="25257">Bu yüzden budala çocuk yetiştirmek istemiyorsanız onlara sorumluluk verin, insan sorumluluk aldığı oranda olgunlaşır. </st><st c="25375">Olgunluk bedava değildir. </st><st c="25401">Emek ister, sorumluluk almak ister, bunu ne kadar erken fark ederseniz o kadar erken olgunlaşırsınız. </st><st c="25503">Sayın seyirciler, hazır verildikçe insanın beyni küçülür. </st><st c="25561">Rahata düşkünlüğün bedeli kifayetsiz yaşamaktır. </st><st c="25610">İki kişi düşünün, ilki sabırlıdır, emek vererek parasını biriktirir ve yıllar sonra ev alır. </st><st c="25703">Diğeri ise, sabırsızdır, emek vermeden kendi evinde oturmak ister, bu yüzden borç alır, yıllarca o borcu ödemek için çalışır. </st><st c="25829">Birincisi özgür, ikincisi ise ipotek altında. </st><st c="25875">İnsanı küçülten de büyüten de verdiği kararlardır. </st><st c="25926">Bir toplumun olgunluk derecesi öncelikleridir. </st><st c="25973">Bu toplumun öncelikleri nelerdir? </st><st c="26007">Ev, araba, para, güç, eğlence mi yoksa etik değerler, hak, hukuk, adalet, sorumluluk, eşitlik, dayanışma ve paylaşım mı?</st></span></p>
			<p><span><st c="26127">Diyeceğim o ki üretmeden kazanmayı seviyoruz. </st><st c="26174">Vermeden almayı seviyoruz. </st><st c="26201">Sevmeden sevilmeyi bekliyoruz. </st><st c="26232">Değer vermeden değer görmek istiyoruz. </st><st c="26271">Emek vermeden istiyoruz, bu yüzden hak etmiyoruz. </st></span></p>
			<p><span><st c="26321">Bugün bir soytarılık son buldu ama bu ne ilktir ne son olacaktır! </st><st c="26387">Herkes şapkasını önüne koysun ve özeleştiri yapsın! </st><st c="26439">Biz sadece bu sorunu çözmüş bulunuyoruz. </st><st c="26480">Ancak gelecek öngörülemez! </st><st c="26507">Nasıl ki bilim gelişiyor, sahtekârlık da gelişiyor. </st><st c="26559">Biz kimin nerede kimi nasıl dolandıracağını bilemeyiz ama mümkün oldukça topluma analitik düşünmeyi aşılamalıyız. </st><st c="26673">Sebep sonuç ilişkisini kurmayı her bireye çocukken öğretmeliyiz. </st><st c="26738">Ömür boyu herkesin arkasına bir savcı, bir güvenlikçi, bir hekim, bir sosyolog takamayız. </st><st c="26828">Bilim yolumuzu aydınlatsın. </st><st c="26856">Bu aydınlık, konuştuğumuz dile yansımalıdır. </st><st c="26901">İşte o aydınlık gündelik dile yerleştiği gün artık kimse medeniyeti geriye götüremez, tahrif edemez.</st></span></p>
			<p><span><st c="27001">Sizin için bugünkü konuşma hakkında hazırladığım kısa bilgilendirme notları var, ayrıca sayın emniyet müdürü de çeşitli belgeleri paylaşacaktır. </st><st c="27147">Bir görevli arkadaş sizden gelen tüm yazılı soruları toplayacaktır. </st><st c="27215">Hepsine ivedilikle cevap vereceğiz. </st><st c="27251">Şimdi müsaadenizle takip etmemiz gereken bir operasyon var. </st><st c="27311">Gelişmeleri sizinle paylaşacağız, herkese esenlikler dilerim.”</st></span></p>
			<p><span><st c="27373">Savcı ayağa kaktı. </st><st c="27393">Elinde bir zarf vardı. </st><st c="27416">İçindeki çoğaltılmış metinleri görevliye verdi, o da salondakilere dağıttı. </st><st c="27492">Ayrıca bir emniyet görevlisi de emniyet müdürünün hazırladığı basın açıklamasını basın mensuplarına dağıtmaya başladı. </st><st c="27611">Konuşmacılar salondan çıkarken herkes suspustu. </st><st c="27659">Geçen toplantıda saldırgan bir dille soru soranlar yaşadıkları hayal kırıklığının etkisiyle sersemlemişlerdi.</st></span></p>
			<p><span><st c="27768">Salondan çıktıktan sonra hem sosyolog hem de tıp uzmanı teşekkür edip ayrılmak istediler. </st><st c="27859">Savcı kapıya kadar onlara eşlik etmek istese de hocası izin vermedi. </st><st c="27928">O sırada birkaç kişi hızlı adımlarla savcıya yaklaştı. </st><st c="27983">İçlerinden biri, “Sayın savcı!” dedi. </st><st c="28021">“Sayın savcı, ben ne diyeceğimi bilemiyorum ama böyle sıra dışı bir olayı çözen yeteneğinize saygı duymaktan başka bir şey gelmiyor elimden! </st><st c="28162">Çok yoğunsunuz ama bir ara rica etsem halkı bilgilendirmek için sizinle bir röportaj yapabilir miyiz?”</st></span></p>
			<p><span><st c="28264">Savcı cevap vermeden gözü sıra dışı konular yazan gazeteciye ve felsefeci arkadaşına takıldı, onlarla el sıkıştı, sonra cevap verdi: “Tabii, bu operasyon bitsin, sakin bir zamanda yaparız.” </st></span></p>
			<p><span><st c="28455">Emniyet müdürü ve diğer emniyet görevlileri operasyonun sonuçlarını takip etmek için ayrılmak üzereydi. </st><st c="28559">Emniyet müdürü savcının elini sıktı: “Sayın savcı, şimdi haber geldi, operasyon başarıyla tamamlanmıştır. </st><st c="28665">Doğaüstü konular uzmanının konfederasyon kurma toplantısında pek çok suçluyu derdest ettik. </st><st c="28757">Maliye tüm hesaplarına, para akışlarına el koydu. </st><st c="28807">Televizyondaki yayının program yöneticileri ve suça karışmış olan kişiler de tutuklandı. </st><st c="28896">Diğer şahısların da tutuklandıkları haberi geldi. </st><st c="28946">Biz merkeze gidiyoruz, siz de arzu ederseniz eşlik edebilirsiniz.”</st></span></p>
			<p><span><st c="29012">Savcı cevap verdi: “Tebrik ederim, yorulduk ama değdi! </st><st c="29068">Benim sayın başsavcıyla görüşmem gerekiyor. </st><st c="29112">Siz gidin, ben sonra size katılırım.”</st></span></p>
			<p><span><st c="29149">Emniyet müdürü ve meslektaşları vedalaşıp binadan ayrıldılar. </st><st c="29212">Savcı odasının kapısını açtı, iki arkadaşını içeri davet etti. </st><st c="29275">Sonra ceketini çıkartıp konuşmaya başladı: “</st></span><span><st c="29319">Başsavcıyla</st></span><span><st c="29331"> görüşmem var ama önce kısa bir süre çay molası verelim, dertleşelim. </st><st c="29401">İkinize de ayrı ayrı teşekkür ederim. </st><st c="29439">Sizlerin emekleri olmasaydı bu olayı tek başıma çözmem imkânsızdı! </st><st c="29506">Sırtımdan nasıl bir yük kalktı, anlatamam! </st><st c="29549">Sanırım bir süreliğine izne çıkmam gerekecek. </st><st c="29595">Gerçi kendimi bildim bileli hiç izin hakkımı kullanmadım! </st><st c="29653">İnsan izne gidince kafasını da yanında götürüyor, o yüzden en iyi izin, kafanın rahat olmasıdır. </st><st c="29750">Ne zaman vicdanımı rahatlatacak bir şey yapsam ödülü kafamın rahatlığı oluyor.”</st></span></p>
			<p><span><st c="29829">Elektrikli çaydanlığı çalıştırdı. </st><st c="29864">Gazeteci, “Sayın savcı” dedi, “size nasıl teşekkür edeceğimi bilemiyorum. </st><st c="29938">Ben de vicdanımın çok rahatladığını hissediyorum. </st><st c="29988">Sizinle çay içmeyi çok isterdim ama yarına yetiştirmem gereken harika bir köşe yazısı var. </st><st c="30079">Bugün yaşadığım en sıra dışı gündü, mutlaka yazıya dökmeliyim. </st><st c="30142">Manşetim de hazır: ‘Ümit taciri hayal satıcısının foyası ortaya çıktı!’ Lütfen müsaade eder misiniz?”</st></span></p>
			<p><span><st c="30243">Savcı, “Müsaade sizin” dedi, “ben de size minnettarım. </st><st c="30299">Bana getirdiğiniz mektup kutuları var ya... </st><st c="30343">Bu sıra dışı olayı çürütecek daha sıra dışı bir ayrıntıyı onların içinden buldum. </st><st c="30425">Bir gün size anlatırım.”</st></span></p>
			<p><span><st c="30449">Yalnız kaldıklarında savcı felsefeciye, “Bugün sizi benimle tanıştıran fizikçiyi ve psikolog bir arkadaşımı da davet etmiştim ama işleri olduğu için gelemediler” dedi. </st><st c="30618">“Ohhh... </st><st c="30627">Yoruldum... </st><st c="30639">Keşke siz de gelip birkaç söz söyleseydiniz iyi olmaz mıydı?”</st></span></p>
			<p><span><st c="30700">Felsefeci savcının uzattığı çay bardağını aldı, önündeki masaya bıraktı: “Bazı yıldızlar sönse de ışıkları bir süre daha gelmeye devam eder ama bu onların var olduğu anlamına gelmez. </st><st c="30884">Toplumun bunu içselleştirmesi için zaman tanımak gerekir. </st><st c="30942">Siz gayet yalın ve anlaşılır dilde her şeyi açıkladınız. </st><st c="30999">Şimdi bazıları gerçeği kabullenip bilinçlenecek, bazıları ise gerçeğe karşı direnç gösterecek. </st><st c="31094">İşte en sıkıntılı sınıf onlar! </st><st c="31125">Bin kere ispatlasanız da bin kere çürütseniz de bildiklerinden dönmezler! </st><st c="31199">Seviyeler farklı olunca algılar da farklı olur. </st><st c="31247">Her şey dönüp cahil cesaretine geliyor. </st><st c="31287">İnsanlara yanılabileceklerini öğretmek gerekir. </st><st c="31335">Siz geçen toplantıda ‘Ben yanılabileceğimi biliyorum’ dediniz. </st><st c="31398">Aslında dolaylı olarak şunu söylediniz: ‘Herkes yanılabilir.’ İnsanlar yanılabileceklerini öğrenseler bu tuzaklara bu kadar kolay düşmezler.”</st></span></p>
			<p><span><st c="31539">Sonra çayından bir yudum aldı. </st><st c="31571">Savcı duvardaki yazıyı felsefeciye gösterdi, ikisi de tebessüm ettiler.</st></span></p>
			<p><span><st c="31642">Savcı, “Bu poşet çay güzel, tadı da kokusu da güzel... </st><st c="31698">Sıcak içince daha güzel oluyor” dedi.</st></span></p>
			<p><span><st c="31735">Felsefeci gülümsedi: “Evet, içimi güzel. </st><st c="31777">Değerli bir hocam vardı, ne zaman felsefede bir ikilemde kalsa, ‘Araya çay koyalım sonra çözeriz’ derdi. </st><st c="31882">Savcı bey, bunları yazmayı düşünüyor musunuz?”</st></span></p>
			<p><span><st c="31928">Savcı şaşırdı: “Neyi?”</st></span></p>
			<p><span><st c="31951">Felsefeci, “Bu olayı” dedi, “yazarsanız iyi olur. </st><st c="32002">İnsanlar okur, insan zihni en iyi okurken dinlenir çünkü kendi hızında okur. </st><st c="32079">Sizin diliniz de zengin. </st><st c="32104">Tüm notlar, evraklar önünüzde, yazarsanız kaybolmaz. </st><st c="32157">Bizden sonra gelenler de okur. </st><st c="32188">Bizden öncekiler yazmasaydı, biz okumasaydık nasıl bir dünya olurdu, düşünemiyorum.”</st></span></p>
			<p><span><st c="32272">Savcı çayından birkaç yudum aldı, ayağa kalktı. </st></span><span><st c="32321">Başsavcının</st></span><span><st c="32332"> odasına gitmek için hazırlanıyordu. </st><st c="32369">O arada felsefeci de çayını bitirdi.</st></span></p>
			<p><span><st c="32405">Kapı çaldı, bir görevli, gazetecilerden topladığı soruları getirmişti. </st><st c="32477">Savcı yan taraftaki kutunun içine bırakmasını istedi. </st><st c="32531">Sonra felsefeci ile beraber odadan çıktılar. </st><st c="32576">Savcı kapıyı kilitledi, anahtarı cebine koydu. </st><st c="32623">Felsefecinin elini sıktı ve sordu:</st></span></p>
			<p><span><st c="32657">“Kısaca, önce yaz diyorsun?”</st></span></p>
			<p><span><st c="32686">Felsefeci gülümsedi:</st></span></p>
			<p><span><st c="32707">“Güneşi </st></span><span><st c="32716">bilmeyen ay ışığını gerçek sanır.”</st></span></p>
		</div>
		<div id="_idContainer005">
		</div>
		<div id="_idContainer006">
			<p lang="en-GB" xml:lang="en-GB"><span lang="tr-TR" xml:lang="tr-TR"><st c="32750">ANOOSHİRVAN MİANDJİ</st></span></p>
		</div>
		<div>
			<div id="_idContainer012">
				<div id="_idContainer007">
				</div>
				<div id="_idContainer008">
				</div>
				<div id="_idContainer009">
				</div>
				<div id="_idContainer010">
				</div>
				<div id="_idContainer011">
				</div>
			</div>
		</div>
	<div id="charCountTotal" value="32770"></div></body>
</html>
