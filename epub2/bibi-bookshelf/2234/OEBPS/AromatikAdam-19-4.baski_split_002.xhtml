<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AromatikAdam-19-4.baski</title>
    <meta http-equiv="Content-Type" content="text/html; charset=utf-8" />
  

</head>
  <body id="AromatikAdam-19-4.baski" lang="tr-TR" xml:lang="tr-TR">
<div id="_idContainer004">
<p><span><st c="0">Birkaç gün sonra bir foto muhabiri, kamuya flaş bir haber iletti, haberin özeti şuydu: </st></span></p>
			<p><span><st c="88">“İki sivil dedektif şapkalı adamın yerini tespit edip onu yakalamak üzere görev almışlar. </st><st c="178">Çok önemli ve ani gelişmeler olabilirmiş. </st><st c="220">Emniyet, gelişmeleri ilerleyen saatlerde açıklayacaktır.”</st></span></p>
			<p><span><st c="277">Haber kısa sürede yayıldı. </st><st c="305">Herkes bu gelişmeyi konuşuyordu. </st><st c="338">Şapkalı adam yakalanınca kimliği ortaya çıkacak mı? </st><st c="390">Pek çok soru cevap bulacak mı?.. </st><st c="423">Hastaları tedavi etmeye devam edecek mi? </st><st c="464">Muhtaçlara yardım etmeyi sürdürecek mi? </st><st c="504">Dedikodular başını almış gidiyordu ama gerçekleşmek üzere olan önemli bir olay vardı. </st><st c="590">İlk defa bir karşı girişim söz konusuydu. </st></span></p>
			<p><span><st c="632">Diğer taraftan hareket halindeki trende vagon sorumlusu dedektiflere şapkalı adamın olduğu kompartımanı gösterdi. </st><st c="746">İki dedektif sessizce yaklaşıp aniden içeri girdiler. </st><st c="800">Evet, şapkalı adam orada oturuyordu. </st><st c="837">İki dedektif önce birbirlerine sonra tekrar şapkalı adama baktılar. </st><st c="905">“Sen osun! </st><st c="916">O sensin!” dedi bir tanesi. </st><st c="944">Şapkalı adam kafasını onay anlamında salladı. </st><st c="990">Diğer dedektif “Seni yakaladık!” dedi. </st><st c="1029">Şapkalı adam yine onay anlamında kafasını salladı. </st><st c="1080">Dedektiflerden biri şapkalı adamın yanına, diğeri ise karşısına oturdu. </st><st c="1152">Biri, “Çok ilginç” dedi. </st><st c="1177">“Herkes sizinle tanışmak isterken, derdine çare bulmak isterken, siz burada yapayalnız oturuyorsunuz, kendi gözümüzle görmesek inanmazdık.” Şapkalı adam tebessüm etti ve sessizliğini korudu. </st><st c="1368">Sakin ve kibar birine benziyordu. </st></span></p>
			<p><span><st c="1402">Aslında dedektiflerin planı şapkalı adamı tutuklayıp dikkat çekmeden tenha bir peronda trenden indirip, halkın tepkisinden uzak, ivedilikle karakola götürmekti.</st></span></p>
			<p><span><st c="1562">Karşıda oturan dedektif, “Sizin özel yetenekleriniz olduğunu söylüyorlar, bununla ilgili oldukça fazla hikâye var, herkes her yerde sizin becerilerinizi konuşuyor, bunların doğruluk payı var mı?” diye sordu. </st><st c="1771">Şapkalı adam yüzünü göstermeye pek niyetli değildi, şapkası ve sakalı yüzünü kapatmaya yetiyordu. </st><st c="1869">Yanındaki dedektif de söze girdi: “Evet, gerçekten merak ediyoruz, söylenenler doğru olabilir mi? </st><st c="1967">Sonuçta biz de vatandaşız, merak ediyoruz.” Şapkalı adam onay anlamında kafasını salladı.</st></span></p>
			<p><span><st c="2056">Karşıda oturan dedektif heyecanlandı, ellerini birleştirerek sordu: “Yani biz de bir şey istesek yapar mısınız?” Şapkalı adam “Olur” dedi. </st><st c="2196">Dedektif tekrar sordu: “Ama biz size kelepçe takıp birazdan tutuklayacağız, ona rağmen mi?” Şapkalı adam cevap verdi: “Sorun değil, yardımcı olurum.”</st></span></p>
			<p><span><st c="2345">Dedektifler heyecanlanmışlardı. </st><st c="2378">Karşıdaki, “Benim boynumda yıllardır kronik ağrı var, fıtık olduğunu söylediler. </st><st c="2459">Bir türlü kurtulamadım, iyileştirmeniz mümkün mü?” dedi. </st><st c="2516">Şapkalı adam cevap verecekti ki diğer dedektif araya girdi: “Benim de bir ricam olacaktı, herhangi bir hastalığım yok ama ben yıllar önce görevde bir hırsızla boğuşurken babamdan yadigâr hasır kordonlu antik saatimi kaybetmiştim. </st><st c="2746">Mümkünse o saati geri getirebilir misiniz?” Şapkalı adam “Tabii ki” dedi. </st><st c="2820">Her iki dedektifin yüzlerinde gülümseme ile şaşkınlık arasında bir ifade vardı. </st><st c="2900">Karşıdaki dedektif konuştu: “Çok iddialı şeyler duyduk... </st><st c="2958">Şimdi gerçek olup olmadığını anlayacağız.” Tam o sırada şapkalı adam, “Lütfen kafanızı sağa sola çevirir misiniz?” dedi. </st><st c="3079">Dedektif kafasını çevirince yüzünde şaşkın bir ifade oluştu. </st><st c="3140">“Aaa... </st><st c="3148">Aaa... </st><st c="3155">İnanmıyorum... </st><st c="3170">Olamaz! </st><st c="3178">Boynum... </st><st c="3188">Boynum iyileşmiş... </st><st c="3208">Hayret! </st><st c="3216">Bu gerçek olamaz! </st><st c="3234">Bu nasıl bir iş!” Şapkalı adam gülümsedi ve yanındaki dedektife döndü: “Bileğinize bakar mısınız?” Yandaki dedektif henüz arkadaşının şaşkınlığını kavramaya çalışırken bileğini kaldırdı. </st><st c="3421">Gördüğü şey karşısında bir süre dili tutuldu. </st><st c="3467">Babasının hatırası olan saat geri gelmişti! </st><st c="3511">Baktı, bir daha baktı, dokundu, evet gerçekti, babasının saati geri gelmişti, yıllar sonra imkânsız olduğunu düşündüğü şey gerçek olmuştu. </st><st c="3650">Gözleri doldu. </st><st c="3665">Meslektaşına seslendi: “Bak! </st><st c="3694">Görüyor musun, babamın bana verdiği sarı hasır kordonlu saat... </st><st c="3758">Bu imkânsız! </st><st c="3771">Çok şaşkınım. </st><st c="3785">Hayatımın en güzel anını yaşıyorum.”</st></span></p>
			<p><span><st c="3821">İki dedektif şapkalı adama hayranlıklarını dile getirdiler. </st><st c="3882">Karşıdaki dedektif daha kıdemliydi, önce o konuştu: “Sayın şapkalı adam, gerçek adınızı bilmiyorum, sanırım siz de pek konuşkan değilsiniz. </st><st c="4022">Biz yıllarca suçluları yakaladık ama siz çok farklısınız, siz bir mucizesiniz, televizyonlarda sizi övenler az övmüş, biz bugün burada kendi gözümüzle sizin yeteneklerinizi gördük. </st><st c="4203">Size ödüller, makamlar verilmeli, toplum sizin önünüzü açmalı, siz her şeyin en iyisini hak ediyorsunuz. </st><st c="4308">Kusura bakmayın eğer size karşı bir saygısızlık yaptıysak... </st><st c="4369">Şöyle yapalım, formalite gereği size kelepçe takalım, trenden indirelim, karakola gidince her şeyi komisere anlatırız, ortalık yatışınca da sizi serbest bırakırız, çünkü siz büyük bir hediyesiniz.” Diğer dedektif de “Evet” dedi. </st><st c="4598">“Biz sizin lehinizde ifade veririz. </st><st c="4634">Raporlara öyle girer. </st><st c="4656">Eminiz karakoldakiler de sizinle tanışmaktan çok memnun olacaklar. </st><st c="4723">Sizinle tanışmak büyük gurur... </st><st c="4755">Halk sizi görmeden çok sevmiş, ne iyi etmiş! </st><st c="4800">Biz işimiz gereği biraz kuşkuluyduk ama bu yaptığınız iyilikten sonra asla sizi yalnız bırakmayacağız!”</st></span></p>
			<p><span><st c="4903">Şapkalı adam alçakgönüllü bir şekilde gülümseyip  yanıtladı: “Teşekküre gerek yok, ben sadece sanatımı icra ediyorum. </st><st c="5021">Derdiniz çözüldüyse ne mutlu bana, insanların mutluluğu dışında bir beklentim yok...”</st></span></p>
			<p><span><st c="5106">Tren perona yaklaşıyordu, iki dedektifin yüzü gülüyordu. </st><st c="5164">Konuştukları gibi şapkalı adama kelepçe takıp karakola götürmek için hazırlık yaptılar. </st><st c="5252">Her şey yolundaydı. </st><st c="5272">Kelepçeyi takarken adam zorluk çıkarmadı, kelepçenin görülmemesi için şapkalı adamın pardösüsünü ellerinin üstüne yerleştirdiler. </st><st c="5402">Üçü sakin bir şekilde vagondan inip yürüdü. </st><st c="5446">Karakola vardıklarında iki dedektif şapkalı adamı ortaya alıp komiserin odasına girdiler. </st><st c="5536">Komiseri heyecanlı bir şekilde selamlayıp, ona müjdeli haberi verdiler: “Sayın komiserim, şapkalı adamı yakaladık, olanlara inanamayacaksınız... </st><st c="5681">Çok güzel şeyler oldu! </st><st c="5704">Size anlatacaklarımız var.” Komiser sessizce dinliyordu, birkaç saniye sonra sordu: “Hani şapkalı adam?” İki dedektif birbirlerine doğru dönünce şapkalı adamın ortalarında olmadığını gördüler. </st><st c="5897">Büyük bir panik yaşadılar, odadan dışarı çıkıp sağa sola koştular, karakolun önüne çıktılar. </st><st c="5990">Şapkalı adam yoktu... </st><st c="6012">Kaybolmuştu... </st><st c="6027">Adeta buharlaşmıştı... </st><st c="6050">Ya da...Sanki yer yarılmış o da içine girmişti. </st><st c="6098">İkisi de şaşkınlık ve hayretler içinde komiserin odasına döndüler. </st><st c="6165">Komiser odasının önünde ayakta duruyordu. </st><st c="6207">Yanında bir de foto muhabiri vardı... </st><st c="6245">“Komiserim, biz adama kelepçe taktık, vagondan indirdik, karakola beraber girdik ama adam buharlaştı!..” Komiser, “Bu nasıl bir iş, buharlaştı ne demek? </st><st c="6398">Benim odama girdiğinizde zaten yanınızda kimse yoktu” dedi. </st><st c="6458">Kıdemli dedektif, “Ama biz karakola onunla beraber girdik” diye ısrar etti. </st><st c="6534">Foto muhabiri hem fotoğraf çekip hem de küçük defterine kısa notlar alıyordu. </st><st c="6612">Komiser, “Bir daha arayın binanın içini, didik didik arayın, buralarda bir yerde olmalı” dedi.</st></span></p>
			<p><span><st c="6706">Hem dedektifler hem karakoldaki diğer personel kaç kere binanın altını üstüne getirse de hiçbir ize rastlayamadılar.</st></span></p>
			<p><span><st c="6823">Foto muhabiri elindeki paha biçilmez haberi vakit kaybetmeden ulusal medyaya iletti:</st></span></p>
			<p><span><st c="6908">İNANILMAZ GELİŞME!</st></span></p>
			<p><span><st c="6927">ŞAPKALI ADAM KENDİNİ IŞINLADI!</st></span></p>
			<p><span><st c="6958">İnanılmaz gelişmeler oluyor. </st><st c="6988">Şapkalı adamın peşindeki iki dedektifin onu tutuklama girişimi hüsranla bitti. </st><st c="7067">Bugün semt karakolunda inanılmaz olaylar oldu. </st><st c="7114">İddiaya göre dedektifler şapkalı adamı karakola götürmeyi başarsa da şapkalı adam herkesin gözü önünde kendini yok etti. </st><st c="7235">Bu defa gücünü başkaları için değil kendi için kullandı ve bir kez daha gündemin en baş köşesine oturmayı başardı...Anlaşılan bu şahsın becerisi bizim kavrayışımızın çok ötesinde. </st><st c="7415">Şapkalı adam yine yapacağını yaptı. </st><st c="7451">Gelişmeleri size aktarmaya devam edeceğiz.</st></span></p>
			<p><span><st c="7493">Yer yerinden oynamıştı. </st><st c="7518">Toplum büyük bir şok içindeydi. </st><st c="7550">Televizyon sürekli akşam programı için tanıtım yapıyordu:</st></span></p>
			<p><span><st c="7607">BU AKŞAM BAŞKA BİR AKŞAM OLACAK! </st></span></p>
			<p><span><st c="7641">BU AKŞAM AYDINLIĞA GİDEN AKŞAM OLACAK! </st></span></p>
			<p><span><st c="7680">BU AKŞAM YARINKİ GÜZEL GÜNÜN HABERCİSİ OLACAK!</st></span></p>
			<p><span><st c="7726">Birbirinden uzman kıymetli konuşmacılarımız bu tarihi günü sizin için değerlendirecek. </st><st c="7814">Tüm yaptıkları tahmin ve yorumlar doğru çıktı. </st><st c="7861">Şapkalı adamı en iyi tanıyan, en iyi yorumlayan, en çok seven değerli uzmanlarımız bu akşam size bundan sonra neler olacağını anlatacak. </st><st c="7998">Sakın bir yere ayrılmayın! </st><st c="8025">Bu akşam sizin de kaderiniz değişecek! </st></span></p>
			<p><span><st c="8064">ŞAPKALI GÜNDEMLER BU AKŞAM SAAT 21.00’DE</st></span></p>
			<p><span><st c="8104">SAKIN KAÇIRMAYIN!</st></span></p>
			<p><span><st c="8122">SONRA ÇOK PİŞMAN OLURSUNUZ!</st></span></p>
			<p><span><st c="8150">Radyo sürekli tanıtım yapıyordu:</st></span></p>
			<p><span><st c="8183">“MAGAZİN GAZETESİ YARIN HER ŞEYİ YAZACAKTIR!</st></span></p>
			<p><span><st c="8228">YARIN BAYİNİZDEN MAGAZİN GAZETESİNİ ALMAYI UNUTMAYIN!”</st></span></p>
			<p><span><st c="8283">Dedikodular almış başını gidiyordu. </st><st c="8320">Emniyet sessizliğini koruyordu. </st><st c="8352">Foto muhabirinin çalıştığı gazeteye telefon yağıyordu. </st><st c="8407">Magazin gazetesi ertesi gün flaş baskı yapmak için hummalı hazırlık içindeydi. </st><st c="8486">Sıra dışı konuları yazan gazeteci de bu hengâme içinde sağlıklı bilgilere ulaşıp konuyu gazete köşesine taşımak istiyordu. </st></span></p>
			<p><span><st c="8609">Diğer taraftan tren istasyonunda büyük izdiham yaşanıyordu. </st><st c="8669">Tren biletleri karaborsada yer yer yirmi katına satılıyordu. </st><st c="8730">Hastanelerden de haberler geliyordu. </st><st c="8767">Hastalarını trene bindirmek için insanlar adeta bir yarış içindeydiler. </st><st c="8839">Hem tren görevlileri hem demiryolu yetkilileri bu kaosla nasıl başa çıkacaklarını bilemiyorlardı. </st><st c="8937">Tren istasyonunda trenlerin dolduğuna dair, güvenlik tedbirlerine dair, kurallara uymakla ilgili sürekli anons yapılsa da kimsenin uyduğu yoktu. </st><st c="9082">Millet sanki elbirliğiyle bugünü bekliyordu. </st><st c="9127">Herkesin bir derdi vardı ve herkes o derdin artık nasıl çözüleceği konusunda umutluydu. </st><st c="9215">Bu umut şapkalı adamdı.</st></span></p>
			<p><span><st c="9238">Akşam yayın saati geldiğinde kimse sokakta kalmamıştı. </st><st c="9294">Herkes televizyon başında o tarihi yayını bekliyordu... </st></span></p>
			<p><span><st c="9350">Sonunda yayın saati geldi, sunucu ekrandaydı, heyecanlı bir sesle başladı: “Sayın seyirciler, bu akşamki programımıza hoş geldiniz, birazdan kıymetli konuşmacılarımız burada olacaklar ama öncesinde çok ufak bir ara, lütfen bir yere ayrılmayın. </st><st c="9594">Sürprizler sizi bekliyor.”</st></span></p>
			<p><span><st c="9620">Yayın başlamadan araya tanıtımlar girdi. </st><st c="9662">Halk çaresiz onları izledi. </st><st c="9690">Sonunda program başladı. </st><st c="9715">Programın müdavimleri doğaüstü konular uzmanı, magazin gazetecisi, alternatif tıp uzmanı ve kozmik şifacının neşeleri yerindeydi.</st></span></p>
			<p><span><st c="9844">Sunucu başladı: “Sayın seyirciler, sizi beklettiğimiz için özür dilerim ama beklediğinize değecek, göreceksiniz. </st><st c="9958">Biliyorsunuz bugün çok önemli gelişmeler var, geçtiğimiz günlerde emniyet yetkilileri, hem ulusal bir gazeteye gönderdikleri mektupta hem de bizim canlı yayınımızda şapkalı adamla ilgili işlem yapabileceklerini ifade etmişlerdi. </st><st c="10187">Nitekim bugün erken saatlerde iki dedektifin şapkalı adamın peşinde olduğunu açıklamışlardı. </st><st c="10280">Biz de herkes gibi neler olacağını, şapkalı adamın kimliğini ve tepkisini merak ediyorduk. </st><st c="10371">Ancak günün ilerleyen saatlerinde hiç kimsenin aklına bile gelmeyecek olağanüstü gelişmeler yaşandı. </st><st c="10472">Önce şapkalı adamın yakalandığı haberi geldi, sonra şapkalı adamın karakolda kaybolduğu, adeta ışınlandığı haberi geldi. </st><st c="10593">Biz de bu gelişmeler ışığında programımızın adını Şapkalı Gündemler olarak değiştirdik. </st><st c="10681">Bunun halkımız tarafından çok sevileceğini umuyoruz. </st><st c="10734">Ben lafı uzatmadan sözü uzmanlarımıza bırakıyorum. </st><st c="10785">Sayın seyirciler, çaylarınızı yudumlarken muhteşem program başlıyor.”</st></span></p>
			<p><span><st c="10854">Doğaüstü konular uzmanı bembeyaz bir takım elbise giymişti, gülümsedi ve başladı: “Sayın sunucu, sayın konuşmacılar, sayın seyirciler, bizi izleyen ve izlemeyen herkese selamlar olsun. </st><st c="11040">Bugün tarihi bir gündür. </st><st c="11065">Neden? </st><st c="11072">Çünkü biz bunu önceden öngörmüştük, biz bunu önceden açıklamıştık, biz gereken uyarıları önceden yapmıştık. </st><st c="11180">Biz ne demiştik hatırlayalım, şapkalı adama her türlü müdahale yanlış olacaktır! </st><st c="11261">Neden? </st><st c="11268">Çünkü hayatını, yeteneklerini ve emeğini insanların sorunlarını çözmeye vakfetmiş, üstelik karşılığında zerre kadar beklentisi olmayan bir zatın rahatsız edilmesi kabul edilebilir bir şey değildir. </st><st c="11466">Biz ne dedik? </st><st c="11480">Buradaki arkadaşlar çok iyi hatırlayacaklar, sayın seyirciler de hatırlayacaklar: Şapkalı adamı üzmemeliyiz! </st><st c="11589">Asla! </st><st c="11595">Yoksa hepimiz zarar görürüz... </st><st c="11626">Şapkalı adam gücünün belki onda birini bile kullanmıyordur, onun sadece önünü açmalıyız, biz onu yargılayacak bilgi birikimine sahip değiliz... </st><st c="11770">İşte, biz bunları bu ekrandan söyledik mi, söyledik. </st><st c="11823">Herkes duydu mu, evet. </st><st c="11846">Sonucu herkes gördü mü, evet gördü! </st><st c="11882">Şapkalı adama müdahalenin sonucu ne oldu, adam kendini ışınladı. </st><st c="11947">Kim bilir daha ne yetenekleri vardır. </st><st c="11985">Ben demedim mi yeteneğinin onda biri bile değil... </st><st c="12036">Biz bir şey diyorsak bir şey vardır. </st><st c="12073">Buradan açıkça bir çağrıda bulunuyorum, sayın sunucu, hatırlarsanız bu ekranlardan yakında bazı müjdeli haberler vereceğimizi söylemiştik. </st><st c="12212">İşte şimdi onu veriyorum...” Tam o sırada sunucu araya girdi: “Harikasınız, ama çok kısa bir ara... </st><st c="12312">Birazdan burada olacağız.”</st></span></p>
			<p><span><st c="12338">İzleyen herkesin yüreği ağzındaydı. </st><st c="12375">Büyük küçük herkes şunu merak diyordu: “Şapkalı adam kızdı mı? </st><st c="12438">Şapkalı adam iyilik yapmaya devam edecek mi? </st><st c="12483">Şapkalı adam şimdi nerede?” Onlarca benzer soru herkesin aklını kurcalıyordu.</st></span></p>
			<p><span><st c="12560">Uzun tanıtımlar bitmek bilmiyordu ama Şapkalı Gündemler sonunda tekrar başladı. </st><st c="12641">Doğaüstü konular uzmanı yine söz aldı: “Evvvet... </st><st c="12691">Gelelim müjdeli habere. </st><st c="12715">Bu arada, molada televizyonu çok arayan oldu, onlara da yanıt vereceğim. </st><st c="12788">Kimsenin endişesi olmasın, biz gerekeni yapacağız. </st><st c="12839">Öncelikli olarak hazırlığını yaptığımız gelişmeyi açıklamak istiyorum. </st><st c="12910">Bugün itibarıyla Şapkalı Adam Sevenler Derneği’nin resmen kurulduğunu müjdelemek istiyorum. </st><st c="13002">Ben de Şapkalı Adam Sevenler Derneği yönetim kurulu başkanı olarak burada bulunuyorum...” Stüdyoda bulunanlar alkışladılar, herkes kalkıp uzmanın elini sıktı, o da tebrikleri kabul etti.</st></span></p>
			<p><span><st c="13188">Sunucu “Muhteşem!” dedi. </st><st c="13214">“Gerçekten eksikliği hissedilen bir kuruluş, dâhiyane bir fikir, siz olmasaydınız ne yapardık?.. </st><st c="13311">Ne kadar akıllısınız! </st><st c="13333">Eminim arkası gelecektir...”</st></span></p>
			<p><span><st c="13361">Doğaüstü konular uzmanı devam etti: “Teşekkür ederim, evet bu derneğin birçok özelliği var. </st><st c="13454">Öncelikli olarak bugün kurulmuş olması sayın şapkalı adama uzatılmış bir çiçektir. </st><st c="13537">Ayrıca bu dernek halkımız ve şapkalı adam arasında bir köprü olacaktır. </st><st c="13609">Diğer taraftan böyle bir resmi kuruluşun varlığı, şapkalı adamın haklarını korumak ve onun adını istismar edenlerin önüne geçmek için gereklidir. </st><st c="13755">Bizde her şey açık olacaktır. </st><st c="13785">İçimiz ne ise dışımız da odur. </st><st c="13816">Bizim tek bir derdimiz var, o da hizmet etmek... </st><st c="13865">Müsaadenizle buradan halkımıza seslenmek istiyorum, çok küçük bir aidat ile üye olabilecekleri gibi bizim dergiye de abone olmuş olacaklar. </st><st c="14005">Diğer taraftan bağlantı kuracağım diğer kardeş kuruluşlardan aldıkları hizmetler için de indirimler öngörüyoruz.”</st></span></p>
			<p><span><st c="14118">Sunucu tekrar araya girdi: “Ne gibi hizmetler? </st><st c="14166">Ben bile şimdiden merak ettim... </st><st c="14199">Beni lütfen ilk üye olarak kayıt eder misiniz? </st><st c="14246">Böylece biz de tarihin bir parçası olalım! </st><st c="14289">Bu arada eğer sayın şapkalı adam bizi izliyorsa veya yakınlarından biri izliyorsa kendisine derin saygılarımızı iletiriz. </st><st c="14411">Keşke bir gün bizi arasa veya imkân olsa biz arasak, ne büyük bir onur olurdu...”</st></span></p>
			<p><span><st c="14492">Doğaüstü konular uzmanı yanıtladı: “O da olacak, öteki de olacak, hepsi olacak... </st><st c="14575">Hizmetlere gelince, bakın malumunuz Şapkalı Adam Oteli var... </st><st c="14637">Biz dernek olarak yarın onlarla temasa geçip orada kalmak isteyen kıymetli üyelerimiz için indirim sözleşmesi imzalayacağız... </st><st c="14764">Ayrıca bazı ürünler çıkacaktır, şimdilik sürpriz olsun, onlar için de sadece ama sadece bizim dernek üyeleri için özel avantajlar düşünüyoruz. </st><st c="14907">Buradan halkımıza sesleniyorum, gelin birlik olalım, birlikten güç doğar, biz ne kadar büyürsek şapkalı adamın gönlünü de o kadar çabuk kazanırız. </st><st c="15054">Ben Şapkalı Adam Sevenler Derneği başkanı olarak size sesleniyorum, bizim atacağımız bu adım binlerce belki yüzbinlerce insanın hayatını kurtaracak, bir o kadar insanın maddi sorunları çözülecek. </st><st c="15250">Şapkalı adamın daha ne marifetleri var, bilemiyoruz. </st><st c="15303">Bu yüzden ben diyorum ki biz buradan ne kadar güçlü bir mesaj gönderirsek öteki taraftan da çok güçlü bir yankı gelir. </st><st c="15422">Adresi arkadaşlar birazdan ekrana verecekler, herkesi bekliyoruz. </st><st c="15488">Ben şahsen büyük bir ilgi olacağını düşünüyorum. </st><st c="15537">Yakında şubelerimiz de olacaktır. </st><st c="15571">Bizi kimse durduramayacaktır, yolumuz açıktır. </st><st c="15618">Saf, temiz insanlar oldukça, bizim sırtımız yere gelmez... </st><st c="15677">Sayın sunucu, sizi de kıymetli diğer konuşmacıları da şimdiden derneğimize kayıt ettim bile... </st><st c="15772">Tebrikler! </st><st c="15783">Yakında bir yaka rozeti yapacağız, o rozetten size de takdim ederim.”</st></span></p>
			<p><span><st c="15852">O sırada magazin gazetecisi araya girdi: “Bardak altı da yaparsanız çok iyi olur, insanlar çay içerken bardak altına çok bakar. </st><st c="15981">Sizi herkes her yerde hatırlamalı. </st><st c="16016">Sizin yaptığınız çok büyük bir fedakârlık. </st><st c="16059">Benim içime doğdu, kesinlikle şapkalı adam bugünkü olayı görmezden gelecektir. </st><st c="16138">Bize çok iyiliği dokunacağından kuşkum yok, başından beri ona inandık. </st><st c="16209">Bakın herkes gördü, kim inandıysa kazandı. </st><st c="16252">Bu arada bizim yarın çok özel bir baskımız yetişecek, bu yüzden ben programdan erken ayrılacağım. </st><st c="16350">Yarın foto muhabiri ile yaptığımız özel röportaj ve daha fazlasını magazin dergimizde bulacaksınız. </st><st c="16450">Bu arada madem siz bizi derneğe üye yaptınız, biz de sizin derneği dergimizde tanıtalım. </st><st c="16539">Güç birlikten doğar demişler ne güzel demişler...”</st></span></p>
			<p><span><st c="16589">Sunucu, “Hayret” dedi, “biz de foto muhabirine ulaşmaya çalıştık ama beceremedik. </st><st c="16672">Siz hangi arada buluştunuz da röportaj yaptınız! </st><st c="16721">Hızınıza yetişmek imkânsız.”</st></span></p>
			<p><span><st c="16749">Diğer taraftan kozmik şifacı sunucunun ağzına bakıyordu, sunucu bunu fark edince ona döndü: “Evet, farkındayım, sizin de çok çok önemli tespitleriniz var ama öncesinde kısa bir ara... </st><st c="16934">Sayın seyirciler sakın bir yere ayrılmayın çünkü sizin için kozmik haberlerimiz var! </st><st c="17019">Birazdan buradayız!”</st></span></p>
			<p><span><st c="17039">Tanıtımlar her zaman vardı, programcılar yayınların masraflarını karşılamak için bunun zorunlu olduğunu iddia ediyorlardı ancak bu defa tanıtımların süresi neredeyse programın süresini geçmiş durumdaydı. </st><st c="17244">Televizyon yayını da tek taraflı bir yayın olduğu için izleyiciler çaresiz bekliyorlardı.</st></span></p>
			<p><span><st c="17333">Sonunda tanıtımlar bitti ve program kaldığı yerden devam etti. </st><st c="17397">Kozmik şifacı söz aldı: “Böyle kıymetli insanlarla bir arada olmak benim için büyük bir şeref... </st><st c="17494">Evet, gerçekten tarihi bir gün yaşadık... </st><st c="17536">Ben açıkçası bir itirafta bulunmak istiyorum. </st><st c="17582">Bu olayın olacağını önceden biliyordum!”</st></span></p>
			<p><span><st c="17622">Sunucu araya girdi: “Ciddi misiniz?”</st></span></p>
			<p><span><st c="17659">Kozmik şifacı devam etti: “Evet çünkü yıldızların hareketi tuhaflaşmıştı ve gezegenlerin arka arkaya aynı sıraya girmesi çok büyük bir gücün ortaya çıkışının habercisiydi. </st><st c="17832">Bunları anlamak çok karmaşık hesaplamalar ister ama ben değerli izleyiciler için onların anlayacağı dilden anlatıyorum. </st><st c="17952">Zaten bununla benden başka kimse de ilgilenmez. </st><st c="18000">Sonuçta ben bunu biliyordum ama söylemedim... </st><st c="18046">Hatta sizin programda bile söylemedim farkındaysanız. </st><st c="18100">Neden? </st><st c="18107">Çünkü siz buna hazır değildiniz, siz deyince halkı kastediyorum, biz çok şey biliriz ama hepsini halka aktaramayız, halkın belli bir düzeye gelmesi gerekir. </st><st c="18264">İşte bugün o gündür! </st><st c="18285">Halkın tüm şüpheleri bertaraf edilmiştir, şapkalı adamın mutlak üstünlüğü kesinleşmiş, kıskananlar tarumar olmuştur. </st><st c="18402">Nerede o çok bilmiş fizikçiler, tıpçılar, bilmem bilimciler? </st><st c="18463">Hepsi kayıp, neden? </st><st c="18483">Çünkü şapkalı adamın ışığı onların gözünü kamaştırdı! </st><st c="18537">O pahalı tedavi yöntemleri, o uzun bekleyişler, o belirsiz uygulamalar gitmiş yerine hemen, derhal, ücretsiz ve kalıcı çözümler gelmiştir. </st><st c="18676">Ben ayrıca burada çok önemli bir konudan bahsetmek istiyorum. </st><st c="18738">Ben ve uzman ekibim en ileri yöntemleri kullanarak tüm burçların haritasını çıkartarak hangi burcun şapkalı adamla karşılaştığında ne yapması gerektiğini yaş ve cinsiyet dahil belirledik. </st><st c="18926">Çok zor oldu, çok terledik ama başardık! </st><st c="18967">Tedavi merkezime herkesi beklerim... </st><st c="19004">Dünyada ilk defa böyle bir şeyi biz yaptık! </st><st c="19048">Örneğin şehrin hangi bölgesinden geliyorsa ona göre de bir ölçek geliştirdik...”</st></span></p>
			<p><span><st c="19128">Sunucu sordu: “Sayın uzman, siz şapkalı adamla tanıştınız mı? </st><st c="19191">Kendisini biliyor musunuz?”</st></span></p>
			<p><span><st c="19218">Kozmik şifacı yanıtladı: “Hayır, henüz tanışmadık ama biz birbirimizi biliriz. </st><st c="19298">Dediğim gibi biz olayları önceden biliriz. </st><st c="19341">Bakın ben bugünkü olaydan sonra açıklama yapıyorum değil mi? </st><st c="19402">Neden? </st><st c="19409">Çünkü önce açıklama yapsaydım, kimse inanmazdı ama olaydan sonra açıklama yapınca herkes bizim ferasetimizi görmüş oldu. </st><st c="19530">Bizim maddiyatla ilişkimiz yoktur. </st><st c="19565">Benim tedavi merkezime gelenlerden ücret alıyoruz ama o benim kendim için aldığım bir şey değil, orada çalışanların masraflarını ödemek için aldığımız bir şeydir. </st><st c="19728">Bu işi dünyada en uygun fiyata yapan biziz.”</st></span></p>
			<p><span><st c="19772">Sunucu teşekkür etti ve alternatif tıp uzmanına döndü: “Sizi bugün çok sessiz bulduk, lütfen bizi aydınlatır mısınız? </st><st c="19891">Bundan sonra ne olacak? </st><st c="19915">Tıbbın geleceğini nasıl görüyorsunuz?”</st></span></p>
			<p><span><st c="19953">Alternatif tıp uzmanı teşekkür etti: “Ben hiç sıkılmadım, kıymetli dostlarımız çok güzel şeyler anlattılar. </st><st c="20062">Ben sayın seyircilerin bu programı çok dikkatli izlemelerini rica ediyorum çünkü anlatılanların hepsi alternatif tıbbın önemini gösterecek türdendir. </st><st c="20212">Biz yıllarca doğal yöntemleri savunduk, kimyasalların tıpta yeri yok dedik, ne oldu? </st><st c="20297">Şapkalı adam çıktı, hiçbir şey kullanmadan insanların sağlık sorunlarını saniyeler içinde çözdü, işte alın size yüzde yüz doğal yöntem, daha ne olsun?.. </st><st c="20450">Yüzde yüz doğal demek yüzde yüz tedavi demektir. </st><st c="20499">Ben ilk programda hatırlarsanız sulandırma yöntemi ile insanları tedavi ettiğimizi söylemiştim. </st><st c="20595">Şu anda da bir yöntem üzerinde çalışıyoruz. </st><st c="20639">Her şeyi tamamen doğal merheme çeviriyoruz. </st><st c="20683">Diyelim ki ders çalışamıyorsunuz, ders çalışma merhemi kullanacaksınız; sevgilinizi özlüyorsunuz, özlem merhemi kullanacaksınız; işe girmek istiyorsunuz, iş merhemini kullanacaksınız... </st><st c="20869">Bu anlattığımı anlamakta insanlar yetersiz kalabilir ama bu bir devrim. </st><st c="20941">Bizim akıllı merhemlerimiz akıllı işler görecek.”</st></span></p>
			<p><span><st c="20990">Sunucu araya girdi: “İnanmıyorum! </st><st c="21025">Ciddi misiniz? </st><st c="21040">Ne kadar muhteşem bir gelişme... </st><st c="21073">Peki nasıl oluyor, nasıl işe yarıyor?”</st></span></p>
			<p><span><st c="21111">Alternatif tıp uzmanı gülümseyerek devam etti: “Bizim merhemler akıllı, problem nerede ise gidip orayı düzeltiyor. </st><st c="21227">Sanatımızı burada anlatamam, çok büyük işleri çok mütevazı şartlarda, çok cüzi fiyatlara yapıyoruz. </st><st c="21327">İnanın, çaresiz bir hastalık için insanlar onca para harcıyorlar ama biz diyoruz ki gerek yok bize gelin, farkı görün.”</st></span></p>
			<p><span><st c="21446">Sunucu sordu: “Peki şapkalı adamın tedavi yöntemi hakkında ne düşünüyorsunuz? </st><st c="21525">Bugün kendisini karakoldan ışınlaması sizce nasıl sonuçlar doğuracaktır?”</st></span></p>
			<p><span><st c="21598">Uzman yanıtladı: “Şapkalı adam bir sanatçı, sanatını icra eden biri. </st><st c="21668">O da bizimle aynı yolda, bizler birbirimizi tamamlıyoruz. </st><st c="21726">Ben kendisinin tıpkı bizim gibi temiz bir yüreğe sahip olduğunu düşünüyorum. </st><st c="21803">Hiç kin tutmayan biri... </st><st c="21828">O şimdi sadece hizmet aşkıyla tutuşuyordur, yarın yine trene binecektir, yine insanların elinden tutacaktır, yine çaresiz insanlara çare olacaktır. </st><st c="21976">Bu bir takım ruhu, biz de üzerimize düşeni yaptık, yapıyoruz ve yapacağız... </st><st c="22053">Çok yakında merhemlerimiz herkese ulaşacaktır. </st><st c="22100">Her yerde göreceksiniz. </st><st c="22124">Ben bunu alternatif tıbbın zaferi olarak görüyorum. </st><st c="22176">Tıp bizim bildiklerimizi bilemez, bizim yöntemlerimize açıklık getiremez.”</st></span></p>
			<p><span><st c="22250">Sunucu tekrar araya girdi: “Siz acaba şapkalı adamı tanıyor musunuz, yoksa o da alternatif tıpçı mı?”</st></span></p>
			<p><span><st c="22352">Uzman, “Hayır” dedi, “tanışmıyoruz ama tanışmaya da gerek yok. </st><st c="22416">O sanatını icra eden bir sanatçı, biz de sanatımızı icra eden başka sanatçılarız. </st><st c="22498">Hepimiz aynı yolun yolcularıyız. </st><st c="22531">Onun yapamadıklarını biz yapıyoruz, bizim yapamadıklarımızı o yapıyor.”</st></span></p>
			<p><span><st c="22602">Doğaüstü konular uzmanı lafa girdi: “Pardon, onun yapamadıklarını söylerken neyi kastettiniz? </st><st c="22697">Anlamadım?”</st></span></p>
			<p><span><st c="22708">Alternatif tıp uzmanı toparladı: “Yapamadıkları demedim, sonuçta kendisi herkese ulaşamaz, biz ona ulaşamayanların umuduyuz. </st><st c="22834">Şapkalı adamın sırtındaki yükü azaltmaya çalışıyoruz. </st><st c="22888">O da tamamen doğal enerji ile uğraşıyor, biz de tamamen doğal enerji ile uğraşıyoruz. </st><st c="22974">Tabii ki kendisinin eli biraz çabuk! </st><st c="23011">Kendisini tebrik ediyoruz, başarılarının devamını diliyoruz...”</st></span></p>
			<p><span><st c="23074">Sunucu olası bir tartışma çıkar da programın atmosferini olumsuz etkiler endişesiyle araya girdi: “Hepiniz harikaydınız, muhteşem konuklar, muhteşem bir program, inanın televizyonun telefonları susmuyor. </st><st c="23279">En kısa zamanda tekrar buluşma dileğiyle, buradan eğer bizi izliyorsa, kıymetli şapkalı adama da en derin saygılarımızı iletiyoruz, lütfen üzülmesin! </st><st c="23429">Herkes sizin yanınızda, lütfen ama lütfen iyilik yapmaya devam edin. </st><st c="23498">Bakın sayenizde ne güzel gelişmeler oldu, bir sürü uzman sizi örnek alıyor, siz olmasaydınız bunlar olmazdı, siz yine iyilik yapmaya devam edin!”</st></span></p>
			<p><span><st c="23643">Kozmik şifacı söz aldı: “Müsaadenizle sadece bir cümle kurmak istiyorum. </st><st c="23717">Vatandaş... </st><st c="23729">Sevgili vatandaş, sen rahat ol, sen bizim sözümüzden çıkma yeter, bizim bilgimiz de sanatımız da senin derdine derman olmaya yeter! </st><st c="23861">Sen yeter ki bize kulak ver.”</st></span></p>
			<p><span><st c="23890">Sunucu teşekkür etti ve programı sonlandırdı.</st></span></p>
			<p><span><st c="23936">Perşembenin gelişi çarşambadan belliydi. </st><st c="23978">Ertesi gün, gazete büfelerinin önünde magazin dergisini almak isteyenlerin oluşturduğu kuyruklar görüldü. </st><st c="24084">Sadece bu değildi, kozmik şifacının tedavi merkezi dolup taşıyordu. </st><st c="24152">Alternatif tıp uzmanının da merkezinde ciddi bir yoğunluk vardı. </st></span></p>
			<p><span><st c="24217">Emniyetin sessiz kalması, şapkalı adamın ününü kat be kat artırmıştı. </st></span></p>
			<p><span><st c="24287">Tren biletleri hâlâ karaborsadaydı... </st><st c="24325">Kartpostallar tükenmişti. </st><st c="24351">Şapkalı Adam Oteli izdihamdan şaşkındı. </st><st c="24391">Otel etrafında çeşitli işportacılar ve işletmeler yoğunlaşmıştı. </st><st c="24456">Onlar da komşuda pişer bize de düşer inancıyla oraya kazanmak için gelmişti. </st><st c="24533">Toplumda büyük bir coşku vardı, sanki uzun bir karanlığın ardından güneş doğmuştu. </st><st c="24616">Herkes tüm dertlerin çok kolay ve zahmetsiz çözüleceğine dair güçlü bir inanç taşıyordu. </st><st c="24705">Şapkalı adamın son gösterisi büyük bir hengâmeye yol açmıştı.</st></span></p>
			<p><span><st c="24766">Diğer tarafta sıra dışı haberleri yazan gazetecinin gazetesi, magazin dergisinin gölgesinde kalmıştı. </st><st c="24869">Magazin dergisi iddialı görüşler, röportajlar ve cevaplar içerirken, gazete sadece bazı sorular ve genel bilgilerle yetiniyordu. </st><st c="24998">Bu da okuyucuları tatmin etmiyordu. </st><st c="25034">Çoğu okur hem şapkalı adam hakkında daha fazla bilgi edinmenin hem de ona ulaşmanın yolunu arıyordu.</st></span></p>
			<p><span><st c="25134">Televizyonda en çok izlenen program artık Şapkalı Gündemler olmuştu. </st><st c="25204">Her akşam aynı konuşmacılar en son gelişmeleri topluma aktarmaya, aynı konuları farklı şekillerde anlatarak yeni bir şeyler söylemeye çalışıyorlardı.</st></span></p>
			<p><span><st c="25353">Tanıtımlarda ise çok büyük rekabet vardı. </st><st c="25396">Birbirinden yaratıcı ürünler ve hizmetler her tarafı sarmaya başlamıştı:</st></span></p>
			<p><span><st c="25468">“ŞAPKALI İKSİR, YAKINDA HER YERDE!”</st></span></p>
			<p><span><st c="25504">“ŞAPKALI MERHEM VE ÇEŞİTLERİ BAYİLERDE!”</st></span></p>
			<p><span><st c="25545">“ŞAPKALI ADAM SEVENLER DERNEĞİNE ÜYE OLUN, ŞAPKALI ADAMLA TANIŞMA ŞANSINI YAKALAYIN, TEK VE RESMİDİR, ŞUBEMİZ YOKTUR!”</st></span></p>
			<p><span><st c="25664">“BURCUNUZA GÖRE ŞAPKALI FALINIZ, GELİN GÖRÜN!”</st></span></p>
			<p><span><st c="25711">“ŞAPKALI OTELİN YENİ ŞUBESİ YAKINDA AÇILACAKTIR!”</st></span></p>
			<p><span><st c="25761">“ŞAPKALI ADAM KARTPOSTALLARINDA TOPLU ALIŞLARDA İNDİRİM!”</st></span></p>
			<p><span><st c="25819">“HAKİKİ ŞAPKALI ADAM MACUNU!”</st></span></p>
			<p><span><st c="25849">“YENİ KİTAP ÇIKTI! </st><st c="25869">ŞAPKALI ADAMLA TANIŞMANIN 9 YOLU!”</st></span></p>
			<p><span><st c="25903">“BU ESER KAÇMAZ! </st><st c="25921">ŞAPKANIN KISA TARİHİ!”</st></span></p>
			<p><span><st c="25943">“SİZİ ŞAPKALI ADAMA GÖTÜRECEK 7 YEMEĞİN TARİFİ, BAYİNİZDEN İSTEYİN!”</st></span></p>
			<p><span><st c="26012">“ŞAPKALI ADAMLA RÜYADA RANDEVULAŞMA MERKEZİ AÇILDI!”</st></span></p>
			<p><span><st c="26065">“ÖZ ŞAPKALI ADAM KOZMİK TEDAVİ MERKEZİ AÇILIŞINA DAVETLİSİNİZ!”</st></span></p>
			<p><span><st c="26129">“ŞAPKALI ADAMIN 74 ŞİFRESİ, HAYATINIZI DEĞİŞTİRECEK KİTAP!”</st></span></p>
			<p><span><st c="26189">“ŞAPKALI ADAMIN SANATI, ÇOK SATANLAR LİSTESİNDE ADAY ADAYI, OKUYUN DEĞİŞİN!”</st></span></p>
			<p><span><st c="26266">“ÖZ HAKİKİ ŞAPKALI ADAMI DAHA ÇOK YÜREKTEN SEVENLER DERNEĞİ YAKINDA HİZMETİNİZDE, BİZE GELİN, FARKI GÖRÜN!”</st></span></p>
			</div>
		<div id="charCountTotal" value="26374"></div></body>
</html>
