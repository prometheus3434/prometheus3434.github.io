<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AromatikAdam-19-4.baski</title>
    <meta http-equiv="Content-Type" content="text/html; charset=utf-8" />
  

</head>
  <body id="AromatikAdam-19-4.baski" lang="tr-TR" xml:lang="tr-TR">
<div id="_idContainer004">
<p><span><st c="0">Gazeteci, “Ben televizyondan arar bulurum, tanıdıklarım var orada” dedi. </st></span></p>
			<p><span><st c="74">Ertesi gün gazeteci savcıyı arayıp aldığı iletişim bilgilerini iletti. </st><st c="145">Savcı önce fizikçiyi aradı. </st><st c="173">İkinci arayışında ulaşabildi. </st><st c="203">“İyi günler, rahatsız ediyorum, sabah aradım ama ulaşamadım. </st><st c="264">Bilgilerinizi sıra dışı konuları yazan gazeteciden aldım. </st><st c="322">Şapkalı adamla ilgili yapılan ilk programda siz de yer almıştınız. </st><st c="389">Ben bu konuyu araştıran savcıyım. </st><st c="423">Acaba beni aydınlatacak bilgileriniz var mıdır?”</st></span></p>
			<p><span><st c="471">Fizikçi yanıtladı: “Evet. </st><st c="498">Sabah lazer laboratuvarındaydım, deney yapıyorduk. </st><st c="549">O programı hatırlıyorum. </st><st c="574">Geleceği noktayı bilseydim o programa çıkmazdım! </st><st c="623">Fizik terminolojisi çok istismar ediliyor, bilen bilmeyen her şeyi enerjiye bağlıyor. </st><st c="709">O gün anlatmaya çalıştım ama demek ki yeterli olmadı. </st><st c="763">Karşı taraf dayanaksız iddiaları ile laf ebeliği yaparak kamuoyunun gözünü boyamayı başardı. </st><st c="856">Ortada ne şapkalı adam var ne onu doğru dürüst tanıyan biri ama gelin görün ki üzerine neler inşa ettiler!”</st></span></p>
			<p><span><st c="963">Savcı, “Haklısınız” dedi, “ben de pek ilgilenmiyordum ama bu konu sanırım topluma zarar verecek boyuta geldi.”</st></span></p>
			<p><span><st c="1074">Fizikçi, “Kesinlikle! </st><st c="1097">dedi. </st><st c="1103">“Size ne anlatsam faydası olur bilemiyorum. </st><st c="1147">Bilimin ne olduğunu ve ne olmadığını anlatırım ama telefonda uzun sürer. </st><st c="1220">Ama en azından yolunuzu aydınlatacak bir şey paylaşmak isterim, acaba not tutabilir misiniz?”</st></span></p>
			<p><span><st c="1313">“Evet, not tutuyorum zaten.” </st></span></p>
			<p><span><st c="1343">“Çok iyi. </st><st c="1353">Bir hocamız vardı derdi ki ‘Kitaplar üzerine not alan insanlar gelişir.’ Şimdi gelelim size anlatmak istediğim ayraca: Bir şeyin bilgi olup olmadığını anlamak için önce onun ölçülebilir olup olmadığına bakmak gerekir. </st><st c="1571">Ölçü önemli çünkü neyin ne olduğunu veya ne olmadığını ona göre anlarız. </st><st c="1644">Ayrıca neyi neye bağlayabileceğimizi veya bağlayamayacağımızı böyle anlarız. </st><st c="1721">Bir bilgi kaynağını kabaca beşe bölebiliriz: Bir tarafta ölçülebilir bilgi kaynakları, diğer tarafta ölçülemez bilgi kaynakları var. </st><st c="1854">Ölçülebilir bilgi kaynakları fizik ve akıldır. </st><st c="1901">Fizik deney esaslıdır, doğayı gözlemler, deney yapar ve ölçmeye çalışır. </st><st c="1974">Bir çay taze mi değil mi sorusunun yanıtını, çaydan bir yudum alarak, yani deneyle bulursunuz. </st><st c="2069">Diğer ölçülebilir bilgi kaynağı olan akıl ise mantığı kullanarak olgulara ve olaylara anlam vermeye çalışır, ölçüsü de mantıktır. </st><st c="2199">Örneğin kaynar suya elimizi sokarsak ne olur? </st><st c="2245">Bunu anlamak için elinizi yakmanıza gerek yok, akıl yürüterek de bilebilirsiniz. </st><st c="2326">Gelelim diğer üç ölçülemez bilgi kaynağına. </st><st c="2370">Birincisi ve en önemli bilgi kaynağımız sezgilerimizdir. </st><st c="2427">Sezgiler aslında bilinçaltının kabaca yorumudur. </st><st c="2476">Bunu psikologlar daha güzel açıklar. </st><st c="2513">Bilinçaltında geçmiş, anılarımız, genlerimiz, yorumlarımız, algılarımız, tecrübelerimiz vb. </st><st c="2605">yer alır. </st><st c="2615">Açıkçası çok büyük bir kütüphane gibi ama tabii içinde çöplerin de olduğu bir kütüphane! </st><st c="2704">Yani cildi yanlış olan kitaptan tutun, içeriği hatalı olan kitaba kadar; miadını doldurmuş kitaptan tutun, tutarsızlıklar içeren kitaba kadar; dayanaksız bilgiler içeren kitaptan tutun, yasaklı kitaba kadar her türlü kaynağın bulunduğu bir yer. </st><st c="2949">Sezgi çok hızlı ve kestirme yoldan gitmeye alışık olduğu için önce onu kullanırız. </st><st c="3032">Doğru kararlar verebiliriz ama bu, arşivin kalitesine bağlı. </st><st c="3093">Yanılma payı da vardır çünkü tam olarak bilinçaltını ölçemiyoruz. </st><st c="3159">Diğer bir ölçülemez bilgi kaynağı ise alıntıdır, halk dilinde dedikodu. </st><st c="3231">O ne dedi, bu ne dedi, komşu şöyle dedi, dostu öyle dedi, böyle duymuşlar, öyle bir söylenti varmış, dediklerine göre şöyleymiş de falan filan... </st><st c="3377">Boş vakti bol olan toplum dedikoduya bayılır. </st><st c="3423">Ama dedikoduda ölçü yoktur. </st><st c="3451">Yanılma payı büyüktür çünkü ölçüsüz bir bilgi kaynağıdır. </st><st c="3509">Dedikoduyu çıkartan uydurmuşsa herkes yanılır, dedikodu kaynağı yanıldıysa herkes yanılır...”</st></span></p>
			<p><span><st c="3602">O sırada savcı araya girmeye çalıştı: “Özür dilerim, araya girebilir miyim? </st><st c="3679">Lafınız unutmayın lütfen...”</st></span></p>
			<p><span><st c="3707">Fizikçi, “Rica ederim, buyurun” dedi.</st></span></p>
			<p><span><st c="3745">Savcı devam etti: “Siz bunları anlatırken ben de heyecanlandım. </st><st c="3810">Çok güzel bilgiler veriyorsunuz, gerçekten bu ayraç işime yarayacak. </st><st c="3879">Dedikodu dediniz, aklıma bir şey geldi. </st><st c="3919">Ben bir hukukçuyum, toplumun adil olmasını sağlamak benim uğraş alanım. </st><st c="3991">Gözlemlediğim bir olay var. </st><st c="4019">Toplumda cemiyet ve cemaat kavramları pek düzgün tanımlanmış değil. </st><st c="4087">Bakıyorsunuz cemiyet olarak ortaya çıkan bir oluşum üç beş kişinin tekelinde, o üç beş kişiye bakınca da fark ediyorsunuz ki onlar da bir kişinin etkisi altında. </st><st c="4249">Yani cemiyet adı altında bir kişinin kişisel ihtirasları var ve işin özü bir cemaat. </st><st c="4334">Bu tip oluşumlarda sizin dediğiniz gibi baştaki yanılıyorsa onu taklit edenler, örnek alanlar, öncü görenler de doğal olarak yanılmış olur. </st><st c="4474">Eğer baştaki kişinin yanılgısı büyük ise o zaman o cemaatin yanılgısı da büyük oluyor, hatta sonuçları yıkıcı bile olabiliyor. </st><st c="4601">Biraz sosyal bilimlere bağladım konuyu ama kusura bakmayın.”</st></span></p>
			<p><span><st c="4661">Fizikçi gülümsedi: “Araya girmeniz çok yerindeydi. </st><st c="4713">Bir kere tamamen size katılıyorum, bu söyledikleriniz toplum bilimi değil midir? </st><st c="4794">Keşke herkes biraz sosyoloji bilse, insanlar onun bunun gölgesinde sağa sola savrulmaz. </st><st c="4882">Bir insanın başka bir insanı taklit etmesi demek, özgür iradesinden vazgeçmesi demektir. </st><st c="4971">Bu kölelik değildir de nedir? </st><st c="5001">Ben iki kere programa çıktım, toplumu etki altında tutmaya çalışan birkaç kişi vardı. </st><st c="5087">Doğaüstü konular uzmanı örneğin, bırakın iletişim kurmayı, kalktı programı terk etti. </st><st c="5173">İnsanlar aydınlanmadıkça bu tarz cemiyet görünümlü cemaatler bitmez. </st><st c="5242">Kifayetsiz muhterislerin taraftar toplama merakı cahilliklerini örtbas etmek için bir tür gösteriştir. </st><st c="5345">Zannederler ki kalabalık olunca haklı olurlar!.. </st><st c="5394">Kalabalıklar da yanılabilir, hem de bal gibi yanılır. </st><st c="5448">Dünyanın düz olduğuna inanan milyonlarca insan yanılmadı mı? </st><st c="5509">Dünyayı evrenin merkezi sananlar yanılmadı mı? </st><st c="5556">Güneşin dünyanın çevresinde döndüğüne inananlar yanılmadı mı? </st><st c="5618">Bizim fizik tarihi çok örnek taşır. </st><st c="5654">Ben öğrencilerime, ‘Mutlaka bilim tarihi okuyun, o size derinliği olan bir bilinç aşılar’ derim. </st><st c="5751">Bu arada aklımda iki şey var, unutmadan söyleyeyim. </st><st c="5803">Birincisi, ölçülemez bilgi kaynaklarında sezgi ve alıntıdan sonra gelen son bilgi kaynağı doğaüstü bilgidir. </st><st c="5912">Fiziğin dışında ya da fizikötesi. </st><st c="5946">Bu bilgi kaynağı da ölçülemez bir bilgi kaynağıdır. </st><st c="5998">Sahip olduğu bilginin, becerinin ilham yoluyla kendisine geldiğini iddia edenlerde bilginin kaynağını ölçemeyiz, böylece ne bilgiyi yönetebiliriz ne de bilginin doğruluğundan emin olabiliriz. </st><st c="6190">Bakın şu şapkalı adam konusunda dikkat edin, halk sezgileriyle adama güveniyor, halk adamın yeteneklerinden dedikodu yoluyla haberdar oluyor. </st><st c="6332">Halk adama doğaüstü yetenekler atfediyor ki biz bunun gerçek olup olmadığını, gerçek ise nasıl edindiğini bilemiyoruz. </st><st c="6451">Bakın savcı bey, siz savcısınız, kanıt arıyorsanız ölçülebilir bir şeyler bulmalısınız, hem fizik yoluyla hem akıl yoluyla... </st><st c="6577">Yoksa televizyonlarda anlatılan kuyruklu yalanlara kulak asarsanız sorunuza cevap bulamazsınız. </st><st c="6673">Beni ne programlara çağırıyorlar ne de ben gidiyorum. </st><st c="6727">İkincisi, bana bu konuda ciddi katkısı olan felsefeci bir arkadaşım var, bilgi teorisini bana aşılayan kişi, onunla da bir görüşme yaparsanız size yol gösterici olur. </st><st c="6894">Biz fizikçiler bir yere geliriz bakarız fizik çözemiyor, bu defa aklın sınırlarını geliştirmek isteriz, buna zihinsel deney deriz. </st><st c="7025">Onu da ancak felsefe yapabilir. </st><st c="7057">Her fizikçi eninde sonunda felsefenin kapısını çalar.”</st></span></p>
			<p><span><st c="7111">Savcı, “Memnun olurum” dedi, “zahmet olmazsa iletişim bilgilerini almak isterim.”</st></span></p>
			<p><span><st c="7193">Fizikçi felsefecinin bilgilerini savcıya iletti ve biraz daha konuştuktan sonra vedalaştılar.</st></span></p>
			<p><span><st c="7287">Savcı hiç beklemeden felsefeciyi aradı. </st><st c="7328">Ona, fizikçi ile konuşmasından ve soruşturmanın genel çizgilerinden söz etti. </st><st c="7406">Felsefeci ikisinin de bildiği bir kafede yüz yüze görüşüp konuyu konuşabileceklerini söyleyince savcı kabul etti. </st><st c="7520">Ertesi gün öğleden sonra buluştular.</st></span></p>
			<p><span><st c="7556">Kafenin önünde felsefeci savcıyı deri evrak çantasından ve merakla sağa sola bakışından tanıyıp yaklaştı ve gülümsedi: “Tünaydın. </st><st c="7687">Geceleri kitap okuduğum için sabah bazen geç uyanıyorum, bu yüzden öğleden sonra buluşalım dedim, umarım mahzuru olmamıştır.”</st></span></p>
			<p><span><st c="7812">Savcı felsefecinin elini sıkarken, “Tünaydın” dedi, “iyi oldu. </st><st c="7876">Bu kafeyi biliyorum, meydanın köşesinde olması çok hoşuma gidiyor, her iki yöne de bakıyor.”</st></span></p>
			<p><span><st c="7968">Felsefeci tekrar gülümsedi: “Bakış açısında hem bakış var hem açı, ikisinin de doğru olması şart! </st><st c="8067">Bakışın sahibi önyargılı olunca bakış açısı anlamını yitirir.”</st></span></p>
			<p><span><st c="8129">Savcı, “Nasıl?” diye sordu.</st></span></p>
			<p><span><st c="8157">Yuvarlak tahta bir masaya oturdular, felsefeci yanıtladı: “Bir sinek düşünün, dışarıyı görüyor ama camı görmüyor, bu yüzden sürekli cama çarpar. </st><st c="8303">İşte insan zihninde de öyle bir cam var, gerçeklerle aramızda. </st><st c="8366">Adı önyargı... </st><st c="8381">Adından belli, yargının önünde, yargıyı etkiler. </st><st c="8430">Bir şeyler kafamıza girerken önyargılarımıza uğrar. </st><st c="8482">Hatta içeride kendi kendimize düşünürken bile önyargılar sürekli müdahale eder. </st><st c="8562">Önyargılar; geçmiş, anılar, aile, deneyimler, gelenek, alışkanlıklar, can yanmalar ve acıların sonucunda ortaya çıkan zihinsel süzgeçlerdir. </st><st c="8703">Başımıza ne geliyorsa önce bu önyargılardan gelir. </st><st c="8754">İnsanlar genellikle önyargılı olmadıklarını düşünürler ama zaten birinci önyargı ‘bende önyargı yok’ görüşüdür.”</st></span></p>
			<p><span><st c="8866">Savcı, “Ben bir yargı mensubuyum, demek ki bana gelmeden konu değişiyor” dedi.</st></span></p>
			<p><span><st c="8945">İkisi de gülümsediler ve gelen garsona iki kahve siparişi verdiler. </st><st c="9014">Felsefeci devam etti: “Biz anlaşacağız sayın savcı, mizah zekâdan gelir. </st><st c="9087">Bir toplumda mizah olduğu sürece o toplum zekâsını yitirmez.”</st></span></p>
			<p><span><st c="9148">Savcı da gülümseyerek, “Güldüğüme bakmayın” dedi, “durumum pek de iç açıcı değil. </st><st c="9231">Dün size telefonda bahsettiğim konu bir kısırdöngü içinde. </st><st c="9290">Bir adam var, bir iddia var, bu adamı görüp etkilenen görgü tanıkları var, bu iddiayı reddeden bilim insanları var, bu iddiayı destekleyen muhalifler var ve gitgide büyüyen bir kamuoyu... </st><st c="9478">İş karşılıksız tedavi, maddi destek ile başlamış olsa da geldiği noktada ticarileşmiş bir vaka haline evrimleşmiş. </st><st c="9593">Dernekler, ürünler, hizmetler, tanıtımlar... </st><st c="9638">Bunca şey yaşanırken, tek bir kişi şapkalı adamın kimliği hakkında doğru dürüst açıklama yapamıyor. </st><st c="9738">Ben ise ivedilikle kanıt bulmak istiyorum ama maalesef iz bulmakta zorlanıyorum. </st><st c="9819">Hemen hemen herkesle görüştüm. </st><st c="9850">Tüm görüşmeleri not aldım, küçük birkaç çelişki dışında tatmin edici bir sonuç yok. </st><st c="9934">Yani işte bu, işte buldum diyebileceğim bir veri yok. </st><st c="9988">Dün fizikçi ile görüşürken bilginin kökeni üzerine bir açıklaması oldu ve beni size yönlendirdi. </st><st c="10085">Bilmiyorum, acaba yardımcı olabilir misiniz?”</st></span></p>
			<p><span><st c="10130">Felsefeci kahvesinden bir yudum aldı: “Elimden geleni yapacağımdan emin olabilirsiniz. </st><st c="10218">Birincisi, bir bilgi girdi olarak görülür, bu girdiye işlem yapılır ve bir yorum olarak çıkar. </st><st c="10313">Şimdi eğer girdi doğru değilse, zaten işlem ve yorum anlamsız olur. </st><st c="10381">Bu, salça fabrikasına domates yerine patates sokup diğer taraftan domates salçası beklemeye benzer. </st><st c="10481">İkincisi, bilginin ölçülebilir olması gereklidir. </st><st c="10531">Bir bilginin birimi vardır. </st><st c="10559">O da dildir. </st><st c="10572">İnsanoğlu her şeyi dil ile tanımlar ve eğer dil saparsa tanım da sapar. </st><st c="10644">Bu yüzden dil oyunlarına dikkat etmek gerekir. </st><st c="10691">Birkaç örnek vereyim; bir yerde kelimeler farklı anlamlarda kullanılıyorsa kimin ne dediği, ne demediği anlaşılmaz. </st><st c="10807">Hayduta zeki diyenler, hırsıza hortumcu diyenler, sahtekâra becerikli diyenler dili saptıranlardır. </st><st c="10907">Bunlar dili, suçu örtbas etmek için bağlamından koparırlar. </st><st c="10967">Burada bilgiyi kavrama körlüğü var, epistemik körleşme, yani dilin sapması bilgiye ulaşmayı engelliyor. </st><st c="11071">Dilin içi boşaltılınca neyin doğru ve gerçek olduğu, neyin olmadığı artık bilinemez. </st><st c="11156">Dil görüneni saptırırsa, o dil aklı da saptırır. </st><st c="11205">Sapmış akıl doğruyu olduğu gibi göremez. </st><st c="11246">Bizi en çok tatlı dil kandırır ama sadece iyi konuşmak insanı iyi yapmaz, sadece eylemin iyi olması da insanı iyi yapmaz, hatta hem iyi konuşan hem iyi şeyler yapan biri de iyi biri olmayabilir. </st><st c="11441">Bir insanın gerçekten iyi olması için niyetinin de iyi olması gerekir. </st><st c="11512">İçi dışı aynı olmadıkça güven oluşmaz. </st><st c="11551">Şimdi burada iyi konuşan ve yardımsever bir kişi söz konusu ama bu kişinin kafasının içinden neler geçiyor, kurgusu nedir, ne için insanlara yardım ediyor konusu önemlidir. </st><st c="11724">Bu olayı başından beri takip ediyorum, size diyeceğim şu ki bu olayda mutlaka bir kusur vardır ama görmek istediğimize değil, görülmesi gerekene odaklanmalıyız...”</st></span></p>
			<p><span><st c="11887">Tam o sırada savcı kahve fincanını masaya bıraktı, birkaç not aldı ve kafasını kaldırıp bir soru sordu: “Şu son söylediğinizi biraz açar mısınız, ne anlamda kullandınız?”</st></span></p>
			<p><span><st c="12058">Felsefeci devam etti: “Dil bazen saklamak için kullanılır. </st><st c="12118">Bu yüzden söylenene değil, söylenmek istenene, görülene değil, görülmesi gerekene odaklanmalıyız. </st><st c="12216">İnsan algısı şaşabilir. </st><st c="12240">Çıkar yorumu saptırır. </st><st c="12263">Kafaya giren bilgi doğru olsa bile orada bir çıkar söz konusuysa, o çıkar yorumu saptırır. </st><st c="12354">Televizyonda olanları görüyorsunuz. </st><st c="12390">Adamın kendisi ortada yok ama üzerine inşa edilen o kadar tanımlama var ki ben bu kadar yükü taşıyamayacağını düşünüyorum. </st><st c="12513">Bu adam nasıl yakalanmaz? </st><st c="12539">Engel nedir?” </st></span></p>
			<p><span><st c="12553">Savcı hâlâ not tutuyordu, sonra kafasını kaldırdı ve yanıtladı: “Emniyet ihbar üzerine bir kere denedi ama bilinmedik bir şekilde adam karakolda kaybolmuş. </st><st c="12709">Bu da onun ününe ün kattı, taraftarlarını cesaretlendirdi.”</st></span></p>
			<p><span><st c="12768">Felsefeci kahvesini yudumlarken düşünüyordu, sessizdi. </st><st c="12824">Bir süre ikisi de sessiz kaldı. </st><st c="12856">Sonra şöyle bir laf söyledi: “Savcı bey, kalp bozulunca akıl hile yapar. </st><st c="12929">Burada bir tutarsızlık var, onu bulmalısınız.”</st></span></p>
			<p><span><st c="12975">Savcı, “Haklısınız” dedi, “samimi biri olsaydı ortaya çıkar, kendini tanıtırdı. </st><st c="13056">Böyle gizemli tavırlar bir şey sakladığını gösteriyor ama o nedir? </st><st c="13123">Bu yeteneğin kaynağı nedir?”</st></span></p>
			<p><span><st c="13151">Felsefeci, “Burada üç başlık var” dedi, “bir, şapkalı adam ve yaptıkları; iki, ona maruz kalan muhtaç insanlar ve üç, bu durumu fırsata çeviren uyanıklar... </st><st c="13309">Bana konuyu aç demiştiniz. </st><st c="13336">Sizi yormadan şunu söylemek isterim eğer bir bilgiye ulaşamıyorsanız o bilgi kıymetlidir. </st><st c="13426">Ceviz, en kıymetli kuruyemiştir ama kabuğu da bir o kadar serttir. </st><st c="13493">İnsan kafası en değerli organdır ama kafatası da bir o kadar serttir. </st><st c="13563">Atomun içi çok önemlidir ama atomu parçalamak zordur. </st><st c="13617">Kıymetli bilginin saklanmak gibi bir alışkanlığı vardır. </st><st c="13674">Siz, sizi dönüm noktasına götürecek bilgiye ulaşamıyorsanız pes etmeyeceksiniz. </st><st c="13754">Belki de bilgi tam gözünüzün önünde ve siz onu görmüyorsunuzdur. </st><st c="13819">İnsan göz ile bakar, dil ile görür. </st><st c="13855">Dil saptığı zaman gördüğü artık gerçek değildir. </st><st c="13904">İşte onun için dil çok önemli. </st><st c="13935">İnsan beyni düşündüğü şekilde evrim geçirir. </st><st c="13980">Biz düşünürken dili kullanırız. </st><st c="14012">Dil güçlü ise düşünceler de payını alır. </st><st c="14053">Anadil çok önemli, okumak çok önemli, neden? </st><st c="14098">Çünkü her beyin kendi hızında okur ve bir beyin sadece okurken dinlenir. </st><st c="14171">Okumak dili zenginleştirir ve yazmak dili geliştirir. </st><st c="14225">İnsan düşüncelerini yazmadıkça onların kalitesini anlayamaz. </st><st c="14286">Sözcükleri kâğıda döktüğümüzde artık gözle görülebilir, dokunulabilir nesnelere dönüşür. </st><st c="14375">O zaman sözcüklere bakıp onların nerede durduğunu daha iyi anlayabiliriz. </st><st c="14449">Bazen beni rahatsız eden bir düşünceyi kâğıda döktüğümde bakıyorum ki pek önemsiz bir şeymiş; rahatlıyorum. </st><st c="14557">Bu alışkanlık çok küçük yaşlarda kazandırılırsa çocuklar çok güçlü bir araca sahip olur. </st><st c="14646">Dile hâkim olan bir çocuk kolay kolay safsata yapmaz. </st><st c="14700">Ben bu olayda bazı safsatalar görüyorum ama bu sizin bulacağınız kanıta bağlıdır. </st><st c="14782">Eğer siz kıymetli verilere ulaşırsanız o zaman benim varsayımlarım da karşılık bulur.”</st></span></p>
			<p><span><st c="14868">Savcı hâlâ not tutuyordu, yenilenen kahvesini yudumladı ve konuştu: “Şimdi benim yaptığım gibi! </st><st c="14965">Haha!.. </st><st c="14973">Bol bol yazıyorum ama hâlâ aynı yerdeyim!”</st></span></p>
			<p><span><st c="15015">Felsefeci araya girdi: “Başlayan biter. </st><st c="15056">Siz yeter ki vazgeçmeyin, cevap size gelecektir. </st><st c="15105">Bazen cevap çok küçük bir ayrıntıdır ve o ayrıntı ortaya çıktığında etkisi büyük olur. </st><st c="15192">O ayrıntıyı bulana kadar pes etmeyin... </st><st c="15232">Belki o ayrıntı elimizin altındadır, belki bir satır arasındadır, belki bir bağlantıdadır... </st><st c="15325">Pes etmezseniz bulursunuz! </st><st c="15352">Bazen bir cümleyi bulmak için günlerce kütüphanede arayıp dururum. </st><st c="15419">Bulduğumda ise mutluluğuma diyecek yoktur!”</st></span></p>
			<p><span><st c="15462">Savcı önündeki kahve fincanına baktı, son yudumu aldı, hesabı ödeyip kafeden çıktılar. </st><st c="15550">Bir süre ikisi de sessiz yürüdü. </st><st c="15583">Ayrılmadan önce felsefeci, “Size küçük bir anıyı anlatmama izin verin” dedi. </st><st c="15660">“Seçkin bir okul matematik yüksek eğitimi için özel bir sınav açar, sınava katılan matematikçilerin önüne ters çevrilmiş sınav kâğıtları bırakılır. </st><st c="15808">Sınav başlayınca herkes kâğıtları çevirir, birkaç saniye sonra da birbirlerine bakarlar. </st><st c="15897">Soru, yıllarca çözülemeyen bir sorudur. </st><st c="15937">Tüm matematikçiler çaresiz boş kâğıtları teslim eder. </st><st c="15991">Bir hafta sonra sınav sonucu açıklanır, içlerinden biri kazanmıştır. </st><st c="16060">Herkes şaşırır, kazanan da çok şaşırır çünkü o da boş kâğıt vermiştir. </st><st c="16131">Dayanamaz, bölüm başkanının odasına girer ve durumu anlatır. </st><st c="16192">Matematik profesörü gülümser ve ‘Doğrudur, sizin de kâğıdınız boştu ama siz kâğıdını en son veren kişiydiniz. </st><st c="16302">Biz vazgeçmeyen birini arıyorduk ve bulduk. </st><st c="16346">Aramıza hoş geldiniz!’ der. </st></span></p>
			<p><span><st c="16374">Bilinmeyeni bilmek için önce bilineni bilmek gerekir. </st><st c="16428">Bilginin sınırlarına geldiğinizde yeni şeyler ortaya çıkacaktır. </st><st c="16493">Bu yüzden kıymetli, zor olduğu için kıymetlidir. </st><st c="16542">Siz elinizden geleni sonuna kadar yaparsanız, eksik olan parça kendini tamamlar. </st><st c="16623">Doğanın böyle güzel bir zekâsı var! </st><st c="16659">Yeter ki gerçeği aramaya odaklanın.” </st></span></p>
			<p><span><st c="16696">Savcı teşekkür etti, sonra tekrar görüşmek üzere vedalaştılar. </st><st c="16759">Savcı ağır adımlarla ofisine doğru gidiyordu. </st><st c="16805">Gazeteci, görgü tanıkları, sosyolog, psikolog, dedektifler, fizikçi ve felsefeci ile görüşmüştü. </st><st c="16902">Geriye tıp uzmanı kalmıştı. </st><st c="16930">Ama hâlâ başladığı yerdeydi. </st><st c="16959">Ya şapkalı adam gerçekten doğaüstü bir güce sahipti ya da ortada çok önemli bir gizem vardı. </st><st c="17052">Günlerce odasında sağa sola yürüyüp durdu, tuttuğu tüm notları tekrar tekrar okuyup sorular listesi hazırladı. </st><st c="17163">Bir çemberin içine hapsolmuştu, dönüp dönüp aynı yere geliyordu. </st></span></p>
			<p><span><st c="17228">***</st></span></p>
			<p><span><st c="17231">Bir hafta sonra gazeteci savcıyı aradı: “Sayın savcı, günaydın, umarım iyisinizdir?”</st></span></p>
			<p><span><st c="17316">Savcı, “Günaydın, iyi değilim. </st><st c="17348">Kısırdöngü yordu beni, bir ileri bir geri, yeni bir şey yok!” dedi.</st></span></p>
			<p><span><st c="17415">Gazeteci, “Evet, haklısınız” dedi, “üstelik durum daha da kötüye gidiyor! </st><st c="17490">‘Bir gelişme olursa bana haber verin’ demiştiniz, onun için aradım. </st><st c="17558">Moralinizi bozmak istemem ama şu akşam programları iyice zıvanadan çıktı, hani şapkalı adam sevenler derneğini kuran doğaüstü konular uzmanı vardı ya nerden bulduysa kendine sahte diplomalar ayarlamış, şimdi de ‘Ben doğuştan bu işin profesörüyüm’ diyor! </st><st c="17812">Posterler yaptırmış, şehrin her yerine astırmış. </st><st c="17861">Öteki taraftan kozmik şifacı adını değiştirmiş, o da kendini yükseltmiş, kendine ‘kozmik kral’ demeye başlamış! </st><st c="17973">Had bilmezlik diz boyu... </st><st c="17999">Bol ve kolay parayı bulunca zıvanadan çıktılar. </st><st c="18047">Bir sürü sıradan insanı satın aldılar, güce karşı zaafı olanlar boyun eğdi. </st><st c="18123">Şapkalı adı altında ürünler üretenler ve satanlar bunlarla işbirliğine gitti. </st><st c="18201">Onlara finans desteği veriyor, bunlar da her akşam çıkıp ekranda hayal satıyorlar! </st><st c="18284">İnsanlara şaşırıyorum, neden bunların peşine takılıp sürükleniyorlar? </st><st c="18354">Bu konu bir girdap gibi herkesi içine almaya başladı! </st><st c="18408">Küçük insanlara büyük güçler verince onları denetlemek imkânsız hale geliyor. </st><st c="18486">Ben yalan dolan yazmadığım için yazılarım sönük kalıyor, insanlar abartılı, göz boyayıcı ve egolarını tatmin edecek yazıları dört gözle arıyor. </st><st c="18630">Bayilerde onların dergileri ön planda, herkes o abartılı maceraları merak ediyor. </st><st c="18712">Şapkalı adam artık bir sektör! </st><st c="18743">Meydan cahillere ve onların cahil cesaretine kaldı. </st><st c="18795">Kendini olduğundan büyük gören, egosu yeteneğinin önünde giden insanlar toplumu oyalıyor. </st><st c="18885">Üzücü bir durum! </st><st c="18902">Sayın savcı, bu işi ciddi şekilde ele almalısınız yoksa güç cehaletle birleşecek! </st><st c="18984">İnanın konu öyle bir noktaya geldi ki hiç kimse hiçbir şekilde şapkalı adamı eleştiremiyor. </st><st c="19076">Bir iki kere canlı yayına bağlanıp şapkalı adamı eleştirmeye teşebbüs edenleri hemen hattan aldılar. </st><st c="19177">Artık son dönemlerde hep banttan yayın yapıyorlar, ses kayıtları önceden denetleniyor. </st><st c="19264">Toplum adeta büyülenmiş durumda, sanki tüm hastalıkları, tüm maddi sıkıntıları, tüm dertlerini ancak ve ancak şapkalı adam çözebilirmiş gibi bir genel yargı oluşmuş. </st><st c="19430">Sürü psikolojisinin yıkıcı sonuçları olacak ama kimse bunu göremiyor. </st><st c="19500">Bu sürü uçuruma doğru gidiyor ama gürültüden tozdan kimse önünü göremiyor. </st><st c="19575">Önünü gördüğünde ise iş işten geçmiş olacak!”</st></span></p>
			<p><span><st c="19620">Savcı dikkatle dinliyor ve kısa notlar alıyordu. </st><st c="19670">Sonra bir soru sordu: “Siz bu işin ticarileştiğini mi söylüyorsunuz? </st><st c="19739">Bununla ilgili, bu ilişkilerle ilgili elinizde kanıt veya belge var mı?” </st></span></p>
			<p><span><st c="19812">Gazeteci yanıtladı: “Bakın, ilk iki programda doğaüstü konular uzmanı tartışmalı bir şekilde programı terk etmişti. </st><st c="19928">Onlar mizansendi, programın izlenirliğini yükseltmek için yapılmıştı. </st><st c="19998">Program yöneticileri ve şapkalı adamı övenler arasındaki ilişki çıkara dayalı bir ilişkidir. </st><st c="20091">Karşılıklı birbirlerini besleyerek büyüdüler. </st><st c="20137">Neredeyse televizyondaki her iki tanıtımdan biri şapkalı adam adını içeren bir ürün tanıtımı... </st><st c="20233">Şapkalı adam ortada yok ama onu kullanarak toplumu dolandıran bir azınlık var! </st><st c="20312">Ben vicdan azabı yaşıyorum, bu konuyu önce ben yazdım ama toplum aydınlansın diye yazdım! </st><st c="20402">Ama birileri konuyu kendi menfaati için saptırdı.”</st></span></p>
			<p><span><st c="20452">Savcı sessizce dinliyordu, sonra, “Anladım sayın gazeteci” dedi, “duyarlılığınızı takdir ediyorum. </st><st c="20552">Sizi anlıyorum. </st><st c="20568">Gelişmelere şaşırmadım. </st><st c="20592">Biz mahkemelerde ne kuyruklu yalanlar dinliyoruz bir bilseniz, en büyük ahlaksızlıkları yapanlar adalet önüne çıktığında kendini namuslu biri olarak tanıtıyor. </st><st c="20752">Tespitlerime göre mahkemede suçlular genellikle üç tip savunmaya başvuruyorlar. </st><st c="20832">Hâkim ‘Neden vatandaşı dolandırdın’ dediğinde suçlu genellikle bu savunmalara başvuruyor: İlkin, ‘Sayın hâkim, siz de insansınız, siz hiç yanlış yapmadınız mı?’ diyor; eleştireni suçuna ortak etme çabası diyorum ben buna. </st><st c="21054">Yetmedi mi, ikinci yöntem olarak, ‘Sayın hâkim, bunu herkes yapıyor’ diyor; buna da aşırı genelleme diyorum. </st><st c="21163">İlk iki yöntem sökmediyse üçüncü yönteme başvuruyor, ‘Sayın hâkim, millet neler yapıyor neler, ne büyük yolsuzluklar var, benimki ne ki’ diyor; buna da suçunu ufaltma çabası diyorum ben.</st></span></p>
			<p><span><st c="21349">Dolayısıyla dediğiniz gibi bunların gözü doymaz! </st><st c="21399">Eğer bu ilişkileri kanıtlayacak herhangi bir belge varsa bana iletirseniz sevinirim. </st><st c="21484">Ama benim önceliğim şapkalı adamı deşifre etmek, eğer onu çözersek bunların da foyası ortaya çıkar. </st><st c="21584">Bence biz o noktaya odaklanmalıyız, önceliğimiz o olmalı.”</st></span></p>
			<p><span><st c="21642">Gazeteci, “Kesinlikle katılıyorum” dedi, “bulduğum tüm belgeleri ve verileri sizinle paylaşacağımdan emin olabilirsiniz. </st><st c="21764">Bir de şu mektuplar vardı, onları incelemek ister misiniz?”</st></span></p>
			<p><span><st c="21823">Savcı yanıtladı: “Şimdi oraya gelip alamam, aslında onlara da bir göz atsam iyi olur. </st><st c="21910">Nasıl yaparız bilemedim.”</st></span></p>
			<p><span><st c="21935">Gazeteci hemen araya girdi: “Ben sizin ofisinize bırakırım. </st><st c="21996">Belki benim göremediğim bir şey sizin dikkatinizi çekebilir. </st><st c="22057">Yıllardır gazetecilik yapıyorum, bazen iki şey birbirine çok benziyor ama gerçeği öğrenmek için bakış açısını değiştirmek gerekir. </st><st c="22188">İnsanlar için çok sıra dışı olan bir şeyi ben farklı açıdan incelediğimde sıradan bir şey olduğunu anlıyorum. </st><st c="22298">Bir yerde okumuştum, iki yan yana göz tek gözden daha iyi görürmüş, iki göz yan yana olunca aradaki fark derinliği ölçüyormuş. </st><st c="22425">Ne demişler, iki akıl bir akıldan üstündür. </st><st c="22469">Yarın size mektupları bırakırım. </st><st c="22502">Başınızı ağrıttım. </st><st c="22521">Kendinize dikkat edin sayın savcı.”</st></span></p>
			<p><span><st c="22556">Savcı gülümsedi: “Rica ederim, ben baş ağrısına razıyım, yeter ki baş, boş işlerle uğraşmasın! </st><st c="22652">Size zahmet olacak, yarın bekleyeceğim.”</st></span></p>
			<p><span><st c="22692">Vedalaşıp telefonları kapattılar. </st><st c="22727">Ertesi gün öğle üzeri gazeteci üç koli mektubu savcının ofisine bıraktı.</st></span></p>
			<p><span><st c="22799">Savcı mektupları tek tek açıp inceledi. </st><st c="22840">Bazıları önceden açılmıştı, bazıları ise hiç açılmamıştı. </st><st c="22898">Çeşit çeşit mektup vardı, çoğu özensiz ve alelacele yazılmıştı. </st><st c="22962">Gazetecinin söyledikleri doğruydu. </st><st c="22997">Mektuplarda ya şapkalı adamla görüştüğünü iddia edenler vardı ya da yardım talep edenler. </st><st c="23087">Ünlenmek isteyenler veya konuyla hiç ilgisi olmayan mektuplar bile vardı. </st><st c="23161">Kendi rüya tabir yeteneklerini anlatandan tutun, yıldız falında sülalesinden gelen yeteneğiyle övünene, evrene istediği mesajı gönderip on katını geri çağırdığını iddia edene kadar... </st><st c="23345">Buna rağmen savcı her satırı dikkatlice okuyor, bazen ufak tefek notlar alıyordu. </st><st c="23427">Birkaç mektubu ayırmıştı. </st><st c="23453">Soğumuş çayından birkaç yudum aldı, karşısında duran kitaplıktaki hukuk kitaplarına baktı ve düşündü. </st><st c="23555">Gazetecinin söylediği bir söz kafasında sürekli yankılanıyordu: “Sayın savcı, bu işi ciddi şekilde ele almalısınız yoksa güç cehaletle birleşecek!” Kalkıp odada biraz yürüdü, içeriye biraz taze hava girsin diye pencereyi açtı. </st><st c="23782">Sonra gidip yüzünü soğuk suyla yıkadı. </st><st c="23821">Masasına döndü. </st><st c="23837">Mektupları saatlerce tek tek okudu. </st><st c="23873">Havanın karardığından haberi yoktu. </st><st c="23909">Güvenlik kapıyı çalıp araladı, savcının çalıştığını görünce, “Sayın savcı, sadece denetlemek istemiştim, yine çalışıyorsunuz, kolay gelsin, rahatsızlık verdim” dedi. </st><st c="24075">“Yok” dedi savcı, “iyi oldu. </st><st c="24104">Biliyor musun, insan bazen sonuna kadar uğraşır, olmayınca üzülmez çünkü bilir ki elinden geleni yapmıştır. </st><st c="24212">Şimdi ben öyle bir durumdayım.”</st></span></p>
			<p><span><st c="24243">Güvenlikçi gülümsedi: “Sayın savcı, benim bildiğim tek şey şudur, bir işin ölçüsü o işi yapan insanın kalitesidir. </st><st c="24359">Bir insan ahlaklı ise mesleğinde de başarılı oluyor. </st><st c="24412">Size kolaylıklar dilerim, iyi akşamlar.”</st></span></p>
			<p><span><st c="24452">Savcı teşekkür etti ve tekrar gözlüğünü taktı. </st><st c="24500">Gözleri iyice yorulmuştu. </st><st c="24526">Bazı mektuplardaki el yazısı gerçekten karmaşık ve yorucuydu. </st><st c="24588">Vakit gece yarısına gelmişti. </st><st c="24618">Mektuplar bitmek üzereydi. </st><st c="24645">Gerisini sabah okuyacaktı. </st></span></p>
			<p><span><st c="24672">Savcı ertesi sabah geri kalan mektupları da okudu. </st><st c="24723">Birkaç gün de notlarını tekrar tekrar okudu, hatta tüm notlardan bir özet çıkartarak özeti birkaç kere inceledi. </st><st c="24836">Felsefeci küçük bir ayrıntının her şeyi değiştireceğini söylemişti, içinden bir ses o küçük ayrıntının buralarda bir yerde olduğunu söylüyordu ama nerede? </st><st c="24991">Düşünmekten bitkin düşmüştü. </st><st c="25020">Bir film sahnesi gibi geri geri sarıp yeniden izliyordu. </st><st c="25077">Neyi neye bağlayıp neyi neye bağlayamayacağını düşünüyordu. </st><st c="25137">Bir ipucu bulsa peşine düşecekti.</st></span></p>
			<p><span><st c="25170">Hafta sonu gazeteciyi aradı: “Sayın gazeteci, umarım iyisinizdir, mektupları okumam bir buçuk günümü aldı ama değdi. </st><st c="25288">Ben bir toplantı planlıyorum. </st><st c="25318">Toplantıda siz, fizikçi, tıp uzmanı, sosyolog, psikolog ve felsefeci yer alsın istiyorum, ne dersiniz?”</st></span></p>
			<p><span><st c="25421">Gazeteci hemen onayladı: “Çok iyi olur! </st><st c="25462">Ne zaman isterseniz katılırım. </st><st c="25493">Bu arada mektuplardan bir şey çıktı mı?”</st></span></p>
			<p><span><st c="25533">Savcı, “Birkaç sıra dışı mektup var ama parçaları birleştirmem için toplantı yapmalıyız” dedi.</st></span></p>
			<p><span><st c="25628">Sonra savcı tüm uzmanları teker teker arayıp bir sonraki hafta için bir gün ayarladı. </st><st c="25715">Toplantı savcının ofisinde yapılacaktı.</st></span></p>
			<p><span><st c="25754">Salı günü herkes gelmişti. </st><st c="25782">Savcı özellikle tıp uzmanıyla ilgilendi ve “Hoş geldiniz” dedi, “ben aslında sizi daha önce arayacaktım ama olmadı. </st><st c="25898">Geldiğiniz için tekrar teşekkür ederim.”</st></span></p>
			<p><span><st c="25938">Tıp uzmanı da kibar bir şekilde karşılık verdi.</st></span></p>
			<p><span><st c="25986">Çay servisi yapıldı, kuru pasta ikram edildi ve savcı konuşmaya başladı: “Değerli uzmanlar, sizi buraya kadar yordum, iyi ki geldiniz. </st><st c="26122">Konuyu hepinizle ayrı ayrı konuştuk, sayın tıp uzmanı ile görüşemedim ama kendisinin kıymetli görüşlerini bugün dinleme fırsatımız olacaktır. </st><st c="26264">Ben bu şapkalı adam konusunu incelemekle sorumlu savcıyım ve kesinlikle olayı çözmekten yanayım. </st><st c="26361">Çözüm objektif ve kanıta dayalı olmalıdır. </st><st c="26404">Geriye hiçbir şüphe bırakmamalı. </st><st c="26437">Elimde birkaç çelişkili veri var, sizinle paylaşıp görüşlerinizi dinlemek isterim.”</st></span></p>
			<p><span><st c="26520">Herkes dikkatle dinliyordu. </st><st c="26549">Savcı elindeki özetten notları aktarmaya başladı. </st><st c="26599">Çoğu konuda uzmanlar onunla hemfikirdi, buna rağmen her uzman kendi alanından bazı örnekler vererek konuyu nasıl gördüğünü açıklamaya çalışıyordu. </st><st c="26746">Savcı dinlerken de not tutuyordu. </st><st c="26780">Toplantı iki saat sürdü. </st><st c="26805">Herkes toplantıyı terk etmek üzereydi, savcı ayaküstü son bir konuşma yaptı: “Hepinize tek tek teşekkür ederim. </st><st c="26917">Kıymetli görüşlerinizle elimdeki verileri bir araya getirerek bir rapor yazacağım. </st><st c="27000">Herkesin elinden geleni yaptığını düşünüyorum. </st><st c="27047">Gerçeğin ortaya çıkması için mesleki bilgilerinizi paylaştığınız, hiçbir çıkar ve menfaat etkisinde kalmadan bana aklınızı ve yüreğinizi açtığınız için hepinize minnettarım. </st><st c="27221">Sonuç ne olursa olsun, sizden çok şey öğrendim.”</st></span></p>
			<p><span><st c="27269">Katılımcılar savcıyı azminden dolayı tebrik edip ofisten ayrıldılar.</st></span></p>
			<p><span><st c="27338">Savcının artık parçaları birleştirmesi gerekiyordu. </st><st c="27391">Düşünüyor, düşünüyor, yine düşünüyordu... </st><st c="27433">O kadar yorgundu ki masasında uyuyakaldı. </st><st c="27475">Yarım saat sonra aniden uyandı, hızlıca birkaç notu karıştırdı, önündeki kâğıda birkaç not karaladı ve psikolog arkadaşını aradı. </st><st c="27605">“Değerli dostum, bir konuda sana danışmak istiyorum. </st><st c="27658">Birkaç gündür gazetecinin şapkalı adamla ilgili bıraktığı mektupları okuyorum. </st><st c="27737">Bir mektupta şöyle bir açıklama var, izin verirsen aynen okumak istiyorum:” </st></span></p>
			<p><span><st c="27813">Sayın gazeteci, bu mektubu size yazıyorum çünkü ilginizi çekeceğini düşünüyorum. </st><st c="27894">Ben bir gün trende şapkalı adamla karşılaştım, o zaman pek tanınmıyordu. </st><st c="27967">Kompartımanda biri daha vardı. </st><st c="27998">Şapkalı adam bir süre sonra bizimle konuşmaya başladı, ikimize de para vereceğini söyledi. </st><st c="28089">Sonra diğer yolcu ellerini oynatmaya başladı. </st><st c="28135">Tuhaf bir şekilde avuçlarının içine bakıp, “İnanamıyorum, inanamıyorum!” deyip duruyordu. </st><st c="28225">“Ne oldu?” diye sordum. </st><st c="28249">O da, “Avucumdaki paraları görmüyor musun?” dedi. </st><st c="28299">“Görmüyorum, senin ellerin boş!” dedim. </st><st c="28339">Bunu söylediğimde şapkalı adam panikledi, kucağındaki çantayı açıp bir şişe çıkardı, eski bir şişeydi, o şişeyi ısrarla bana koklattırmaya çalıştı ama ben, “Beyefendi bir ilaç tedavisi sonucu koku yetimi yitirdim, benim burnum koku almıyor” dedim. </st><st c="28587">Buna rağmen ısrarla bana koklattırmaya çalıştı, hatta şişenin içindeki sıvıdan bir yudum almamı bile istedi. </st><st c="28696">Kabul etmedim. </st><st c="28711">O da acele bir şekilde vagonu terk etti. </st><st c="28752">Sonraları dergilerde televizyonlarda görünce bu aklıma geldi. </st><st c="28814">Siz sıra dışı konuları gazetede yazıyorsunuz, ben de bu sıra dışı konuyu size yazdım.</st></span></p>
			<p><span><st c="28899">Psikolog sessizce dinliyordu, savcı sessizliği bozdu: “Sence tuhaf değil mi? </st><st c="28977">Şapkalı adam koku kullanarak bir şeyler mi yapıyor? </st><st c="29029">Öteki adam olmayan bir şeyi görmüş gibi davranıyormuş, mektubu yazan görmeyince de şapkalı adam paniklemiş! </st><st c="29137">O kokuda bir şeyler mi var? </st><st c="29165">Ne dersin? </st><st c="29176">Bir koku insan algısını saptırabilir mi?”</st></span></p>
			<p><span><st c="29217">Psikolog hâlâ sessizliğini koruyordu, birkaç saniye sonra konuşmaya başladı: “Evet, ilginç bir durum! </st><st c="29320">Aklıma bir şey geldi, psikoloji tarihi dersinde hoca anlatmıştı. </st><st c="29385">Eski zamanlarda bazı ilkel toplumlarda büyücü müritlerini etkilemek için onlara özel mantarlardan oluşan bir çorba içirirmiş. </st><st c="29511">Bu mantarlar insan algısını saptıracak güce sahipti, mantardaki kimyasallar duyduğunu görüntüye çevirebiliyordu.”</st></span></p>
			<p><span><st c="29624">Savcı sordu: “Nasıl bir şey, bir örnek verebilir misin?”</st></span></p>
			<p><span><st c="29681">Psikolog, “Kitabın ilgili bölümünde şöyle yazıyordu...” dedi. </st><st c="29744">“Büyücü ‘ben uçuyorum’ dediğinde törene katılanların hepsi onun uçtuğunu gördüğünü anlatıyormuş. </st><st c="29841">Bu tür maddelere biz ‘sanrılayıcı’ deriz, yani olmayan şeyi görmesini, olmayan sesi duymasını sağlayan maddeler. </st><st c="29954">Belki şapkalı adamın koklattırmaya çalıştığı kimyasal da böyle bir şeydir!..”</st></span></p>
			<p><span><st c="30031">Savcı sesli notlar tutuyordu: “...sanrılayıcı... </st><st c="30081">hayal gördüren bir şey... </st><st c="30107">değil mi?”</st></span></p>
			<p><span><st c="30117">Psikolog yanıtladı: “Evet, hayal gördüren... </st><st c="30163">Bunlar çok güçlü maddeler, insan aklını saptıracak güce sahipler. </st><st c="30229">Etkisine girildiğinde, gerçek yerini fanteziye bırakır. </st><st c="30285">Nasıl ki rüya görürken gördüğümüzün gerçek olduğunu düşünürüz ama uyandığımızda gerçek olmadığını anlarız; işte bu kimyasalların yarattığı sanrı da öyle. </st><st c="30439">Kimse bu kadar güçlü bir etkiye karşı koyamaz.” </st></span></p>
			<p><span><st c="30487">Savcı son notlarını tuttu ve psikolog arkadaşına teşekkür edip telefon konuşmasını sonlandırdı. </st></span></p>
			<p><span><st c="30583">Raporun başlıklarını oluşturmaya başlamıştı, maddeleri sıralarken telefon çaldı. </st><st c="30664">Arayan psikolog arkadaşıydı. </st><st c="30693">“Savcım, aklıma bir şey geldi. </st><st c="30724">Aşı araştırma ve geliştirme merkezinde bir biyolog var, yıllar önce bu konu üzerine bize bir konuşma yaptığını hatırlıyorum. </st><st c="30849">Maalesef telefon numarası yok ama merkezin adresini veriyorum, oraya gidersen daha ayrıntılı bilgi alabilirsin.” </st></span></p>
			<p><span><st c="30962">“Çok iyi olur, teşekkür ederim. </st><st c="30994">Mutlaka uğrayacağım, sağ ol” dedi savcı. </st></span></p>
			<p><span><st c="31035">Ceketini alıp arkadaşının verdiği adrese gitti. </st><st c="31083">Aşı araştırma ve geliştirme merkezine gelince biyolog hanımla görüşmek istediğini söyledi. </st><st c="31174">Sekreter bekleme salonunda beklemesini rica etti. </st><st c="31224">Yaklaşık on beş dakika sonra biyolog savcının karşısındaydı.</st></span></p>
			<p><span><st c="31284">“Benimle görüşmek istemişsiniz, nasıl yardımcı olabilirim?” Savcı ayağa kalktı, biyoloğun elini sıktı ve cevap verdi: “Kusura bakmayın, sizi rahatsız ediyorum. </st><st c="31445">Ben bir savcıyım, bir soruşturma doğrultusunda teknik bir konuda bilginize ihtiyacım var. </st><st c="31535">Lütfen yardımcı olabilir misiniz?”</st></span></p>
			<p><span><st c="31569">Biyolog, “Tabii” dedi, “buyurun ofisime gidelim.”</st></span></p>
			<p><span><st c="31619">Laboratuvarların önünden geçtiler. </st><st c="31655">Pek çok uzman çalışıyordu, herkesin dikkati işindeydi, kimse kafasını bile kaldırmıyordu. </st><st c="31745">Biyoloğun odasına geldiklerinde savcı hemen konuya girdi: “Vaktinizi fazla almak istemem. </st><st c="31835">Bir soruşturma konusu var. </st><st c="31862">Bir kişi insanüstü güçlere sahip olduğunu iddia ediyor, yoktan para var etmek, kaybolmuş eşyayı geri getirmek, hastalıkları anında iyileştirmek gibi... </st><st c="32014">Ama bir tanık ilginç bir mektup yazmış, mektup burada, lütfen bakar mısınız?”</st></span></p>
			<p><span><st c="32091">Biyolog savcının uzattığı mektubu aldı, dikkatlice ve yavaş yavaş okudu. </st><st c="32165">Birkaç saniye mektuba baktı, gülümsedi: “Bu bir halüsinojen!” Savcı anlamadı. </st><st c="32243">Biyolog devam etti: “Halüsinojenler sanrılayıcı kimyasallardır. </st><st c="32307">Şu arkanızdaki postere lütfen bakar mısınız? </st><st c="32352">Orada bir ressamın aralıklarla çizdiği resimler var. </st><st c="32405">Bu ressam bir halüsinojen etkisi altında resimleri çizmiştir. </st><st c="32467">Çizdiği resimlerin karşısındaki obje ile yakından uzaktan hiçbir ilgisi yoktur.”</st></span></p>
			<p><span><st c="32547">Savcı, “Bazı mektuplarda bu şahsın özgün koktuğu yazılıydı, sizce bir bağlantı olabilir mi?”</st></span></p>
			<p><span><st c="32640">Biyolog emin bir tonla devam etti: “Evet, bazı kimyasallarda halkalı yapı vardır, bu halkalı yapı kendine has keskin kokular oluşturur, biz onlara aromatik birleşenler deriz.”</st></span></p>
			<p><span><st c="32816">Savcı gülümsedi: “Demek bizim şapkalı adam aslında aromatik adam.”</st></span></p>
			<p><span><st c="32883">Biyolog gözlerini kocaman açtı: “Ne güzel bir tanımlama! </st><st c="32941">Dile çok hâkimsiniz, hemen özgün bir isim buldunuz.”</st></span></p>
			<p><span><st c="32993">Savcı tekrar gülümsedi: “Onca kalın hukuk kitabını okuyunca, onca dosya inceleyince diliniz ister istemez biraz parlıyor. </st><st c="33116">Biyolog hanım, bu kimyasalın etkisini sınırlayacak veya durduracak bir çözüm var mıdır?”</st></span></p>
			<p><span><st c="33204">Biyolog, “Burada biz sadece aşıları araştırmıyoruz hem geliştiriyoruz hem de üretiyoruz” dedi. </st><st c="33300">“Benim araştırma konum bu maddeler. </st><st c="33336">Bunlar için antikor üretmek konusunda çok başarılı denemeler yaptık. </st><st c="33405">Hatta bir aşı hazırladık, klinik çalışmalarda etkinliği çok yüksekti. </st><st c="33475">Buna benzer bağımlılıkların tedavisinde kullanmak için resmi izin süresinin sonuçlanmasını bekliyoruz.”</st></span></p>
			<p><span><st c="33578">Savcı biraz düşündü: “Ne güzel! </st><st c="33611">Geçenlerde gazetede bir haber okumuştum, birkaç aile bir araya gelip ‘Biz çocuklarımıza aşı yaptırmak istemiyoruz, aşılara güvenmiyoruz’ demişler. </st><st c="33758">Bunu sebebi nedir?”</st></span></p>
			</div>
		<div id="charCountTotal" value="33777"></div></body>
</html>
