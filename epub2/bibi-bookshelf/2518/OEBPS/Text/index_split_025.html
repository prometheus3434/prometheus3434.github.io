<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">18<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">Aradan bir hafta geçti, Tarık’tan ses çıkmadı. Sonra, bir hafta daha geçti.</p>

  <p class="block_5">Leyla vakit öldürmek için, Babi’nin hâlâ el atmadığı telli kapıyı onardı. Babi’nin kitaplarını indirdi, tozlarını aldı, alfabe sırasına göre dizdi. Hasena, Cari ve Citi’nin annesi Nila’yla birlikte Tavuk Sokağı’na gitti; Nila kadın terzisiydi, bazen Anne’yle birlikte dikiş dikerlerdi. O hafta Leyla, bir insanın çekebileceği bütün çilelerin arasında, eli kolu bağlı, öylece beklemekten daha ağırı olmadığı sonucuna vardı.</p>

  <p class="block_5">Bir hafta daha geçti.</p>

  <p class="block_5">Leyla kendini korkunç düşüncelerden oluşan bir ağa kıskıvrak yakalanmış buldu.</p>

  <p class="block_5">Tarık asla geri dönmeyecekti. Aha babası buradan temelli göçmüştü; Gazne gezisi bir aldatmacaydı. Yetişkinlerin, iki genci üzücü bir vedalaşmadan kurtarmak amacıyla düzenlediği bir komploydu.</p>

  <p class="block_5">Tarık yine bir kara mayınına çarpmıştı. Tıpkı 1981’de olduğu gibi: beş yaşındayken, ailesi onu yine güneye, Gazne’ye götürdüğünde. Leyla’nın üçüncü yaş gününden hemen sonraydı. Tarık’ın şansı o sefer yaver gitmiş, yalnızca bir bacağını kaybetmişti; canını kurtarabildiği için gerçekten talihliydi.</p>

  <p class="block_5">Leyla’nın beyni bu tür düşüncelerle çınlıyor, çınlıyordu.</p>

  <p class="block_5">Sonra, bir gece yolun aşağısında yanıp sönen, minicik bir ışık gördü. Dudaklarından iniltiyle soluma arası bir ses döküldü. Hemen eğildi, yatağın altından kendi el fenerini çıkardı, ama çalışmıyordu. Feneri avucuna vurdu, bitmiş pillere lanet okudu. Olsun, önemi yoktu. Tarık dönmüştü. Yatağının ucuna ilişti, duyduğu ferahlamadan sarhoş bir halde, yanıp sönen, kırpışan o güzelim sarı gözü seyretti.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ertesi gün Tarık’ın evine doğru giderken, sokağın karşısında Kadim’le arkadaşlarını gördü. Oğlan yere çömelmiş, elindeki değnekle toprağa bir şey çiziyordu. Kızı görünce değneği bıraktı, parmaklarını kıpırdattı. Bir şey söyledi, gruptan kıkırtılar yükseldi. Leyla başını öne eğdi, hızla yürüyüp geçti.</p>

  <p class="block_5">“Ne yaptın <i class="calibre1">böyle!”</i> diye çığırdı, kapıyı açan Tarık’a. Aynı anda da, amcasının berber olduğunu anımsadı.</p>

  <p class="block_5">Tarık elini yeni tıraş edilmiş kafatasından geçirdi, beyaz, hafif çarpık dişlerini göstererek gülümsedi.</p>

  <p class="block_5">“Beğendin mi?”</p>

  <p class="block_5">“Askere gidiyor gibisin.”</p>

  <p class="block_5">“Dokunmak ister misin?” Başını eğeli.</p>

  <p class="block_5">Minicik, sert kıllar kızın elinin ayasını tatlı tatlı gıdıkladı. Tarık bazı oğlanlar gibi değildi; hanı Şu, saçların sivri, konik kafataslarını, çirkin yumruları gizlediği oğlanlardan. Onun kusursuz yuvarlaklıkta, yumrusuz, topaksız bir kafası vardı.</p>

  <p class="block_5">Başını kaldırınca, Leyla yanaklarının, alnının güneşten yanmış olduğunu gördü.</p>

  <p class="block_5">“Neden bu kadar geciktin?” diye sordu.</p>

  <p class="block_5">“Amcam hastaydı. Hadi gel. İçeri gir.”</p>

  <p class="block_5">Kızı koridordan geçirip oturma odasına götürdü. Leyla bu evin her şeyine bayılıyordu. Oturma odasındaki eski püskü halıya, kanepenin üzerindeki yama işi örtüye, Tarık’ın yaşamının bildik dağınıklığına: annesinin kumaş topları, makaralara saplanmış dikiş iğneleri, eski dergiler, çatırdayarak açılmayı bekleyen akordeon kutusu.</p>

  <p class="block_5">“Kim o?”</p>

  <p class="block_5">Annesinin, mutfaktan gelen sesiydi.</p>

  <p class="block_5">“Leyla!” diye yanıtladı oğlan.</p>

  <p class="block_5">Kıza bir iskemle çekti. Aydınlık bir odaydı; bahçeye açılan çift kanatlı bir penceresi vardı. Pervaza, Tarık’ın annesinin patlıcan turşuları kurduğu, havuç reçelleriyle doldurduğu boş kavanozlar dizilmişti.</p>

  <p class="block_5">“Yani <i class="calibre1">aruz’</i>umuz, gelinimiz,” diye düzeltti babası odaya girerken. Marangozdu; altmış yaşlarında, ince uzun, ak saçlı bir erkek. Ön dişlerinin arasında boşluklar, yaşamının çoğunu açık havada geçirenler gibi, kısık gözleri vardı. Kollarını açtı, Leyla da gidip aralarına sokuldu, talaş tozunun hoş, tanıdık kokusunu içine çekti. Yanaktan üç kez öpüştüler.</p>

  <p class="block_5">“Ona böyle dersen buraya gelmeyi keser,” dedi Tarık’ın annesi, yanlarından geçerken. İçinde geniş bir kâse, bir servis kaşığı ve daha küçük dört kâse bulunan bir tepsi taşıyordu. Tepsiyi masaya bıraktı. “Sen ihtiyara aldırma.” Leyla’nın yüzünü ellerinin arasına aldı. “Seni görmek ne güzel, canım. Gel, otur. Size komposto getirdim.”</p>

  <p class="block_5">Açık renk, işlenmemiş ağaçtan yapılma, oldukça iri bir masaydı, Tarık’ın babası eliyle yapmıştı, iskemleleri de öyle. Üzerinde küçük, morumsu hilaller ve yıldızlar bulunan, yosun yeşili, muşamba bir örtüsü vardı. Oturma odasının duvarının büyük bir bölümü, Tarık’ın farklı yaşlarda çekilmiş resimleriyle kaplıydı. Bazılarında, oğlan iki bacaklıydı.</p>

  <p class="block_5">“Kardeşiniz hastalanmış,” dedi Leyla, Tarık’ın babasına; kaşığını kuru üzümlü, şamfıstıklı, kayısılı hoşaf kâsesine daldırırken.</p>

  <p class="block_5">Adam bir sigara yaktı. “Evet, ama şimdi iyi; atlattı, <i class="calibre1">Huda’ya şükür”</i></p>

  <p class="block_5">“Kalp krizi. İkinci,” dedi Tarık’ın annesi, kocasına uyaran bir bakış fırlatarak.</p>

  <p class="block_5">Tarık’ın babası sigarasının dumanını üfledi, Leyla’ya göz kırptı. Kızın aklına bir kez daha, bilmeyen birinin, Tarık’ı onların torunu sanabileceği geldi. Annesi kırk küsur yaşında doğurmuştu onu.</p>

  <p class="block_5">“Baban nasıl, canım?” diye sordu kadın, kâsesinin üstünden ona bakarak.</p>

  <p class="block_5">Tarık’ın annesi, Leyla onu tanıdı tanıyalı, peruk takardı. Rengi yıllar içinde, donuk bir eflatuna dönüşmüştü. Peruğu bugün kaşlarına doğru indirmişti; Leyla şakaklarındaki kır telleri görebiliyordu. Bazı günler alnından iyice geriye iterdi. Ama Leyla’ya göre, Tarık’ın annesi bu perukla hiç de gülünç, acınası görünmüyordu. Onun gördüğü şey, peruğun altındaki dingin, kendinden emin çehre, zeki gözler, zarif, acelesiz tavırlardı.</p>

  <p class="block_5">“Çok iyi,” dedi Leyla. “Hâlâ Silo’da, elbette. Gayet iyi.”</p>

  <p class="block_5">“Peki ya annen?”</p>

  <p class="block_5">“Bazen iyi. Bazen kötü. Aynı yani.”</p>

  <p class="block_5">“Evet,” dedi kadın düşünceli; kaşığını kâseye batırdı. “Bir anne için oğullarından ayrı olmak çok zor... korkunç.”</p>

  <p class="block_5">Tarık söze karıştı: “Öğle yemeğine kalacak mısın?”</p>

  <p class="block_5">“Kalmalısın,” dedi annesi de. <i class="calibre1">“Şorva</i> yapıyorum.”</p>

  <p class="block_5">“<i class="calibre1">Zahmet</i> vermek istemem.”</p>

  <p class="block_5"><i class="calibre1">“Zahmet</i> mi?” dedi kadın. “Birkaç haftalığına ayrı kaldık diye yabancı mı olduk yoksa?”</p>

  <p class="block_5">Leyla kızardı, gülümsedi. “Peki, kalırım.”</p>

  <p class="block_5">“Tamam, anlaştık.”</p>

  <p class="block_5">İşin doğrusu, Leyla karnını kendi evinde doyurmaktan ne kadar haz etmiyorsa, Tarık’ların evinde yiyip içmeye de o kadar bayılıyordu. Burada, kimse tek başına yemezdi, sofraya hep ailece oturulurdu. Kullandıkları eflatun, plastik bardaklar, sürahide mutlaka yüzen çeyrek limon, öyle hoşuna gidiyordu ki. Her öğüne bir kâse taze yoğurtla başlamaları, her şeye, hatta yoğurda bile turunç sıkmaları, küçük, zararsız, şakalarla birbirlerine takılmaları harikaydı.</p>

  <p class="block_5">Yemek sırasında sohbet hiç kesilmezdi. Ailece Peştun olmalarına karşın, Leyla’nın yanında, onun hatırına sürekli Farsça konuşurlardı; her ne kadar kız onların özgün dili olan Peştuncayı az çok anlıyor olsa da (okulda öğrenmişti). Babi halklar arasında gerginlik olduğunu söylemişti, azınlık olan Taciklerle, Afganistan’ın en geniş etnik grubunu oluşturan Peştunlar arasında. <i class="calibre1">Tacikler oldu bitti dışlandıklarını</i>, <i class="calibre1">küçümsendiklerini hissederler,</i> demişti Babi. <i class="calibre1">Bu ülkeyi neredeyse iki yüz elli yıl salt Peştun krallar yönetti; Taciklerse topu topu dokuz ay; o da ta 1929’da.</i></p>

  <p class="block_5"><i class="calibre1">Peki ya sen,</i> diye sormuştu Leyla, <i class="calibre1">sen küçümsendiğini hissediyor musun?</i></p>

  <p class="block_5">Babi gömleğinin ucuyla gözlüğünün camlarını temizledi. <i class="calibre1">Bence tam bir saçmalık -hem de çok tehlikeli bir saçmalık- bütün bu ben Tacikim, sen Peştunsun, şu Hazara, bu Özbek lafları. Hepimiz Afganız, önemli olan tek şey de bu. Ama bir grup ötekine bu kadar uzun süre tahakküm ederse... Hor görmeler, aşağılamalar başlar. Rekabet. Husumet. Daima böyle olmuştur.</i></p>

  <p class="block_5">Doğruydu belki. Ama Leyla bu duyguya Tarıkların bu konuların asla açılmadığı evinde, bir kez olsun kapılmamıştı. Bu aileyle geçirdiği zaman ona son derece doğal, zorlanmasız geliyordu; soy ya da dil farklılıklarının, ya da kendi evindeki gibi kişisel garezlerin, hınçların bozmadığı, karmaşıklaştırmadığı saatlerdi bunlar.</p>

  <p class="block_5">“Bir el iskambile ne dersin?” dedi Tarık.</p>

  <p class="block_5">“Evet, hadi yukarı çıkın,” dedi annesi, kocasının savurduğu duman bulutunu hoşnutsuzlukla kışkışlarken. “Ben gidip <i class="calibre1">şorva</i>ya bakayım.”</p>

  <p class="block_5">Tarık’ın odasında yüzükoyun yere uzandılar, <i class="calibre1">peneper</i> oynamaya başladılar. Ayağını havada öne arkaya sallayan Tarık yolculuğunu anlattı. Amcasıyla birlikte ektikleri şeftali fidanları. Bahçede yakaladığı yılan.</p>

  <p class="block_5">Ev ödevlerini bu odada yapar, iskambil kartlarından kuleler diker, birbirlerinin karikatürlerini çizerlerdi. Yağmur yağıyorsa pencerenin çıkıntısına yaslanır, ılık portakallı Fanta’larını yudumlarken cama vuran tombul damlaları seyrederlerdi.</p>

  <p class="block_5">“Pekâlâ, sana bir bilmece,” dedi Leyla kartları karıştırırken. “Dünyayı dolaşan ama bir köşede duran şey nedir?”</p>

  <p class="block_5">“Dur.” Tarık elleriyle yeri iterek yarı doğruldu, takma bacağını öteki yana savurdu. Göz kırparak yan döndü, dirseğine yaslandı. “Şu yastığı uzatsana.” Alıp bacağının altına yerleştirdi. “Hah. Şimdi oldu.”</p>

  <p class="block_5">Leyla kopuk bacağı, geride kalan kökü ilk kez gördüğü günü çok iyi anımsıyordu. Altı yaşındaydı. Bir parmağıyla, oğlanın sol dizinin hemen akandaki gergin, parlak deriyi dürtmüştü. Orada parmağına küçük, sert yumrular değmiş, Tarık bunların, bazen uzuv kesildikten sonra fırlayan sivri kemik mahmuzları olduğunu söylemişti. Kesik yer acıyor mu, diye sormuş, oğlan da günün sonunda, bacak şiştiği ve proteze tam oturmadığı, yani parmağa geçen dikiş yüksüğü gibi yerleşmediği zaman hassaslaştığını, ağrıdığını açıklamıştı. <i class="calibre1">Bazen de proteze sürtünüyor. Özellikle hava sıcaksa. O zaman kızarıp su topluyor, ama annemde bazı kremler var, faydası oluyor. O kadar da kötü değil. Leyla hüngür hüngür ağlamaya başlamıştı.</i></p>

  <p class="block_5"><i class="calibre1">Neden ağlıyorsun ki?</i> Takma bacağını yeniden yerleştirmiş, kayışlarını sıkmıştı. <i class="calibre1">Görmek isteyen sendin</i>, <i class="calibre1">seni</i> ciryanok, <i class="calibre1">sulugöz! Böyle böğüreceğini bilseydim, göstermezdim.</i></p>

  <p class="block_5">“Pul,” dedi Tarık.</p>

  <p class="block_5">“Ne?”</p>

  <p class="block_5">“Bilmecenin cevabı. Yemekten sonra hayvanat bahçesine gidelim mi?”</p>

  <p class="block_5">“Biliyordun. Değil mi?”</p>

  <p class="block_5">“Kesinlikle hayır.”</p>

  <p class="block_5">“Sahtekârın tekisin.”</p>

  <p class="block_5">“Sen de kıskançsın.”</p>

  <p class="block_5">“Neyi kıskanacağım?”</p>

  <p class="block_5">“Erkeksi zekâmı.”</p>

  <p class="block_5"><i class="calibre1">“Erkeksi</i> zekan mı? Yok canım? Söyle bakalım, satrançta hep kim kazanıyor?”</p>

  <p class="block_5">“Kazanmana göz yumuyorum.” Oğlan güldü. Bunun doğru olmadığını ikisi de biliyordu.</p>

  <p class="block_5">“Matematikten kim kaldı, peki? Bir sınıf büyük olmana karşın, matematik ödevlerine yardım etmem için bana gelmedin mi?”</p>

  <p class="block_5">“Matematik beni bu kadar sıkmasaydı, iki sınıf yukarıda olurdum.”</p>

  <p class="block_5">“Galiba coğrafya da sıkıyor seni?”</p>

  <p class="block_5">“Nerden anladın? Tamam, kes artık. Hayvanat bahçesine gidiyor muyuz gitmiyor muyuz?”</p>

  <p class="block_5">Leyla gülümsedi. “Gidiyoruz.”</p>

  <p class="block_5">“Güzel.”</p>

  <p class="block_5">“Seni özledim.”</p>

  <p class="block_5">Bir duraklama oldu. Sonra Tarık yüzünde yarı sırıtır yarı dudak büker bir anlamla ona döndü. <i class="calibre1">“Neyin</i> var senin?”</p>

  <p class="block_5">Hasena, Çiti ve ben bu iki sözcüğü birbirimize karşı kim bilir kaç kez kullanmışızdır, diye düşündü Leyla. İki üç gün birbirimizi görmesek, kolayca, hiç duraksamadan söyleriz: <i class="calibre1">Seni özledim, Hasena. Ah, ben de seni çok özledim.</i> Tarık’ın suratındaki ekşimeye bakılırsa, oğlanlar bu açıdan kızlardan farklıydı. Onlar dostluklarını bir gösteriye dönüştürmüyordu. Bu tür sözler etme dürtüsü, ihtiyacı hissetmiyorlardı. Leyla ağabeylerinin de aynen böyle davrandığını tahmin etti. Oğlanların, dostluklara da güneşe davrandıkları gibi davrandığını anlamaya başlamıştı: varlığını tartışılmaz, mutlak kabul etmek, parlaklığının tadını çıkarmak, ama üzerinde kafa yormamak.</p>

  <p class="block_5">“Seni kızdırmaya çalışıyordum,” dedi kız.</p>

  <p class="block_5">Tarık ona yan yan baktı. “Eh, başardın.”</p>

  <p class="block_5">Ama yüzü yumuşamıştı. Yanaklarındaki bronzluk bir an için koyulaşır gibi mi olmuştu ne?</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Leyla’nın ona söylemeye niyeti yoktu. İşin aslı, ona söylemenin çok kötü olacağına karar vermişti. Birinin canı yanabilirdi, çünkü Tarık böyle bir şeye asla boş vermezdi. Ama daha sonra sokakta, otobüs durağına doğru yürürlerken, bir duvara yaslanmış duran Kadim’i gördü. Çevresi her zamanki gibi arkadaşlarıyla sarılıydı, başparmaklarını kemerinin ilmeklerine sokmuştu. Kıza meydan okurcasına sırıttı.</p>

  <p class="block_5">Bunun üzerine, Tarık’a anlattı. Durdurmasına kalmadan, öykü ağzından dökülüverdi.</p>

  <p class="block_5">“Ne yaptı?”</p>

  <p class="block_5">Leyla bir kez daha söyledi.</p>

  <p class="block_5">Tarık parmağıyla Kadim’i gösterdi. “Bu mu? Yapan bu muydu? Emin misin?”</p>

  <p class="block_5">“Eminim.”</p>

  <p class="block_5">Tarık dişlerini sıktı, Peştun dilinde bir şeyler mırıldandı; Leyla sözcüklerin anlamını çıkaramamıştı. “Sen burada bekle,” dedi kıza, bu kez Farsça.</p>

  <p class="block_5">“Tarık, hayır...”</p>

  <p class="block_5">Oğlan sokağın karşısına geçmişti bile.</p>

  <p class="block_5">Onu ilk, Kadim fark etti. Sırıtışı silindi, duvardan uzaklaştı. Parmaklarını ilmeklerden çıkardı, sırtını dikleştirdi; beceriksizce de olsa, gözdağı verir bir hava takındı. Diğerleri de onun baktığı yöne döndüler.</p>

  <p class="block_5">Leyla söylediğine bin pişman olmuştu. Ya birlik olurlarsa? Toplam kaç kişiydiler, on? on bir? on iki? Ya Tarık’a zarar verirlerse?</p>

  <p class="block_5">Tarık, Kadim’le avanesine birkaç adım kala durdu. Bir an, durumu tartar gibi oldu; belki de gözü yemedi, diye düşündü Leyla; oğlanın eğildiğini görünce de, ayakkabısının bağcığı çözülmüş gibi yapacağını, sonra da dönüp yanına geleceğini varsaydı. Ama oğlanın elleri harekete geçince, Leyla anladı.</p>

  <p class="block_5">Tarık doğrulup tek bacağının üzerinde dimdik durunca, ötekiler de anladılar. Sonra, topallayarak Kadim’e doğru ilerledi; kayışları çözülmüş olan takma bacağını bir kılıç gibi havaya kaldırmıştı.</p>

  <p class="block_5">Oğlanlar hızla yana kaçıştılar. Kadim’le ikisinin arasında yeterli bir boşluk bıraktılar.</p>

  <p class="block_5">Sonra tozlar, tekmeler, yumruklar, naralar havada uçuştu.</p>

  <p class="block_5">Kadim Leyla’yı bir daha hiç rahatsız etmedi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">O akşam, çoğu akşam gibi, Leyla sofrayı iki kişilik kurdu. Anne aç olmadığını söylemişti. Böyle gecelerde, Babi’nin eve gelmesini bile beklemeden bir tabak hazırlar, göstererek, güzelce vurgulayarak odasına çıkarırdı. Leyla’yla Babi yemeğe oturduğunda, o -uyur ya da uyanık- çoktan yatağına çekilmiş olurdu.</p>

  <p class="block_5">Babi banyodan çıktı; eve geldiğinde un serpilmiş olan saçları şimdi temizdi, geriye taranmıştı.</p>

  <p class="block_5">“Ne yemek var, Leyla?”</p>

  <p class="block_5">“Dünden kalma aş çorbası.”</p>

  <p class="block_5">“Gayet güzel,” dedi adam, saçlarını kuruladığı havluyu katlarken. “Bu gece ne çalışıyoruz? Ondalık kesirleri mi?”</p>

  <p class="block_5">“Tam sayılı bayağı kesirleri.”</p>

  <p class="block_5">“Ah. Doğru.”</p>

  <p class="block_5">Her gece, yemekten sonra Babi onun ev ödevlerine yardım eder, birkaç ödev de kendisi verirdi. Bunun nedeni, Leyla’yı sınıftakilerden bir iki adım öne geçirmekti, yoksa okulun verdiği ödevleri onaylamaması değil, her ne kadar eğitimin yerini propaganda almış olsa da. İşin aslı, oldukça ironikti ama, Babi’ye göre komünistlerin yaptığı (ya da en azından amaçladığı) tek doğru uygulama okullarda, onu kovdukları eğitim alanındaydı. Özellikle de, kadınların eğitimi konusunda yapılanları alkışlıyordu. Hükümet her yaştaki kadınlar için parasız okuma yazma sınıfları açmıştı. Babi’nin dediğine göre, Kabil Üniversitesi’ndeki öğrencilerin neredeyse üçte ikisi artık kızdı; hukuk, tıp, mühendislik okuyan kızlar.</p>

  <p class="block_5"><i class="calibre1">Bu ülkede kadınların işi hep çok zor oldu</i>, <i class="calibre1">Leyla, ama artık, komünistler sayesinde daha özgürler, eskisinden çok daha fazla haklara sahipler</i>, demişti, sesini iyice alçaltarak; Anne’nin komünistler hakkında çok dolaylı da olsa olumlu sözlere hiç tahammülü olmadığını biliyordu. <i class="calibre1">Ama bu bir gerçek,</i> diye ekledi Babi, <i class="calibre1">Afganistan‘da kadın olmanın tam zamanı. Bundan yararlanmalısın, Leyla. Öte yandan, kadın özgürlüğü</i> -başını esefle salladı- <i class="calibre1">ne yazık ki, oradakilerin silaha sarılmasının da nedenlerinden biri.</i></p>

  <p class="block_5">“Oradakiler” derken, her zaman görece liberal ve ilerici olan Kabil’i kastetmiyordu. Burada, başkentte kadınlar öteden beri üniversitede ders vermiş, okullar yönetmiş, hükümette yer almıştı. Hayır, Babi aşiret, kabile topraklarını kastediyordu, özellikle de güneyde ya da doğudaki, Pakistan sınırı yakınındaki Peştun bölgelerini. Kadınların sokakta çok ender görüldüğü, o da ancak <i class="calibre1">burka’</i>yla ve erkek eşliğinde çıkabildiği yöreleri. Kadim aşiret yasalarına göre yaşayan erkekler, komünistlere ve onların kadın özgürlüğünden yana olan, kızların zorla evlendirilmesini yasaklayan, evlenme yaşını on altıya çıkaran uygulamalarına karşı ayaklanmıştı. Bu erkekler, kızlarının evden ayrılıp okula gideceğinin, erkeklerle yan yana çalışacağının hükümet tarafından -üstelik Allahsız bir hükümet tarafından- söylenmesini, hatta dayatılmasını, yüzlerce yıllık geleneklerine bir hakaret sayıyor, demişti Babi.</p>

  <p class="block_5"><i class="calibre1">Aman Allah korusun!</i> diye ekledi alayla. Sonra içini çekti, ekledi: <i class="calibre1">Leyla, bir tanem, bir Afgan’ın yenemeyeceği tek düşman</i>, <i class="calibre1">kendisidir.</i></p>

  <p class="block_5">Babi masadaki yerini aldı, ekmeğini <i class="calibre1">aş</i> kâsesine batırdı.</p>

  <p class="block_5">Leyla, Tarık’ın Kadim’e yaptığını yemek sırasında, derse başlamadan anlatmaya karar vermişti. Ama fırsat bulamadı. Çünkü tam o sırada kapıya vuruldu; gelen bir yabancıydı, bir haber getirmişti.</p>

  <p class="block_"> </p>

  <p class="block_5"><br class="calibre2" />
  <br class="calibre3" id="calibre_pb_25" /></p>
</body>
</html>
