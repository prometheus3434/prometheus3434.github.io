<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5" id="id_bookmark29"></p>

  <p class="block_"> </p>

  <p class="block_"> </p>

  <h2 class="block_7">39<br class="calibre4" />
  <br class="calibre4" />
   </h2>

  <p class="block_7">MERYEM</p>

  <p class="block_7">EYLÜL 1997<br class="calibre4" />
  <br class="calibre4" />
   </p>

  <p class="block_"> </p>

  <p class="block_5">“Bu hastanede kadınlara bakılmıyor artık!” diye böğürdü nöbetçi. Basamakların tepesinde duruyor, buz gibi gözlerle, Malalay Hastanesi’nin önünde birikmiş olan kalabalığı süzüyordu.</p>

  <p class="block_5">Kalabalıktan müthiş bir uğultu yükseldi.</p>

  <p class="block_5">“Ama burası kadın hastanesi!” diye bağırdı bir kadın, Meryem’in arkasından. Onaylayan haykırışlar duyuldu.</p>

  <p class="block_5">Meryem Azize’yi bir kolundan ötekine geçirdi. Serbest eliyle inleyen, bir kolunu Raşit’in boynuna atmış olan Leyla’ya destek oluyordu.</p>

  <p class="block_5">“Artık değil,” dedi Talibi.</p>

  <p class="block_5">“Karım doğurmak üzere!” diye haykırdı irikıyım bir erkek. “Burada, sokakta mı doğursun, kardeşim?”</p>

  <p class="block_5">Meryem’in duyurudan o yılın ocak ayında haberi olmuştu; bundan böyle kadınlarla erkeklere ayrı hastanelerde bakılacağı, Kabil hastanelerindeki bütün kadın personelin işten çıkarılacağı, tek bir merkezi binada toplanıp çalıştırılacağı açıklanmıştı. Buna kimse inanmamış, Taliban da zaten kararı uygulamaya koymamıştı. Şu âna kadar, “Peki, ya Ali Abad Hastanesi?” diye seslendi bir başka adam.</p>

  <p class="block_5">Nöbetçi omuz silkti.</p>

  <p class="block_5">“Vezir Ekber Han?”</p>

  <p class="block_5">“Sadece erkekler,” dedi asker.</p>

  <p class="block_5">“Ne yapacağız şimdi?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">“Rabia Balkhi’ye gidin,” dedi nöbetçi.</p>

  <p class="block_5">Genç bir kadın öne ilerledi, oraya zaten gittiğini söyledi. Temiz suları yok, dedi; ne oksijen, ne ilaç, ne de elektrik. “Orada hiçbir şey yok.”</p>

  <p class="block_5">İnlemeler, itirazlar yükseldi, birkaç tane de hakaret. Biri bir taş fırlattı.</p>

  <p class="block_5">Talib Kalaşnikofunu kaldırdı, havaya iki el ateş etti. Arkasında duran bir başka Talib elindeki kırbacı şaklattı.</p>

  <p class="block_5">Kalabalık çil yavrusu gibi dağıldı.</p>

  <p class="block_5">Rabia Balkhi’nin bekleme salonu <i class="calibre1">burka</i>lı kadınlarla, çocuklarla kaynıyordu. Havada ağır bir ter, yıkanmamış beden, ayak, sidik, sigara ve antiseptik kokusu. Çalışmayan tavan pervanesinin altında, çocuklar birbirini kovalıyor, uyuklayan babaların öne uzanmış ayaklarının üstünden atlıyordu.</p>

  <p class="block_5">Meryem Leyla’yı, sıvası yer yer kalkmış, yabancı ülke haritalarına benzer şekiller oluşmuş bir duvarın dibine oturttu. Leyla ellerini karnına bastırmış, öne arkaya uğunuyordu.</p>

  <p class="block_5">“Sana bir doktor bulacağım, Leyla <i class="calibre1">co.</i> Yemin ederim.”</p>

  <p class="block_5">“Acele” et,” dedi Raşit.</p>

  <p class="block_5">Kayıt camekânının önüne bir kadın kalabalığı yığılmış, itişip kakışmaktaydı. Kimilerinin kucağında bebekleri vardı. Kimisi güruhtan ayrıldı, tedavi odalarına açılan çift kanatlı kapıyı zorlamaya başladı. Silahlı bir Talib karşılarına dikildi, onları geri püskürttü.</p>

  <p class="block_5">Meryem kalabalığa daldı. Topuklarından güç alarak ilerliyor, önünü kesen dirsekleri, kalçaları, kürek kemiklerini bir matkap gibi yarıyordu. Biri kaburgalarına bir dirsek attı, o da yine bir dirsek darbesiyle karşılık verdi. Bir el umutsuzca yüzüne uzandı. Meryem elinin tersiyle uzaklaştırdı. Yoluna çıkan her şeyi, enseleri, kol ve dirsekleri, saçları araladı, öne doğru ilerledi; yakınındaki bir kadın çemkirince, o da kadına çemkirdi.</p>

  <p class="block_5">Bir annenin yaptığı fedakârlıkları, nelerden vazgeçtiğini görmeye başlamıştı. Nezaket bunlardan biriydi. İçi sızlayarak Nana’yı, yaptığı özverileri düşündü. Nana onu yetimhaneye verebilir ya da bir hendeğe atıp kaçabilirdi. Ama yapmamıştı. Onun yerine, dünyaya bir <i class="calibre1">harami</i> getirmenin utancını sineye çekmiş, yaşamını Meryem’i büyütmek ve kendince, kendi usulünce sevmek gibi kıymeti bilinmeyen, teşekkürsüz bir göreve adamıştı. Ve sonunda, Meryem Celil’i seçmiş, Celil’i ona tercih etmişti. Edepsiz bir kararlılıkla ilerler, kalabalığı yararken, keşke Nana’ya daha iyi bir evlat olsaydım, dedi içinden. Keşke annelik hakkında şimdi öğrendiği şeyleri, ta o zaman bilseydi.</p>

  <p class="block_5">Kendini bir hemşireyle burun buruna buluverdi; tepeden tırnağa kirli, gri bir <i class="calibre1">burka</i>ya bürünmüştü.</p>

  <p class="block_5">Hemşire, <i class="calibre1">Burka</i>’sının peçe kısmı kurumuş kanla kaplı, genç bir kadınla konuşmaktaydı.</p>

  <p class="block_5">“Kızımın su kesesi patladı, ama bebek görünmüyor,” diye haykırdı Meryem.</p>

  <p class="block_5"><i class="calibre1">“Benimle</i> konuşuyor, görmüyor musun?” diye bağırdı genç kadın. “Sıranı bekle!”</p>

  <p class="block_5">Kalabalık tek bir kitle halinde sağa sola sallanıyor, dalgalanıyordu, tıpkı bir esinti açıklığı yaladığında, <i class="calibre1">kulübe</i>’nin etrafındaki uzun çayırlar gibi. Meryem’in arkasındaki bir kadın, avaz avaz, kızının ağaçtan düşüp bileğini kırdığını bildirdi. Bir başkası, dışkısında kan gördüğünü haykırdı.</p>

  <p class="block_5">“Ateşi var mı?” diye sordu hemşire. Kendisine hitap edildiğini anlamak Meryem’in bir dakikasını aldı.</p>

  <p class="block_5">“Hayır,” dedi.</p>

  <p class="block_5">“Kanama?”</p>

  <p class="block_5">“Hayır.”</p>

  <p class="block_5">“Nerede o?”</p>

  <p class="block_5">Meryem kapalı başların üstünden, Leyla’yla Raşit’in oturduğu yeri gösterdi.</p>

  <p class="block_5">“Onunla ilgileneceğiz,” dedi hemşire.</p>

  <p class="block_5">“Ne zaman?” diye çığırdı Meryem. Biri omzuna yapışmış, geriye doğru çekiyordu.</p>

  <p class="block_5">“Bilmiyorum,” dedi hemşire. Yalnızca iki doktor var, onlar da şu an ameliyatta, diye ekledi.</p>

  <p class="block_5">“Ama acı çekiyor,” dedi Meryem.</p>

  <p class="block_5">“Ben de!” diye haykırdı, kafası kanlı kadın. “Sıranı beklesene!”</p>

  <p class="block_5">Meryem geriye doğru itekleniyordu. Hemşireyle arasına şimdi omuzlar, enseler girmişti. Burnuna bir bebeğin sütlü geğirtisi doldu.</p>

  <p class="block_5">“Biraz yürüt onu,” diye seslendi hemşire. “Ve bekle.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Bir hastabakıcı nihayet onları içeriye çağırdığında, hava çoktan kararmıştı. Doğumhanede sekiz yatak vardı, hepsinde de inleyen, kıvranan kadınlar; başlarında, tamamen örtülü hemşireler. Kadınlardan ikisi doğurmak üzereydi. Yatakların arasında perde yoktu. Leyla’ya en uçtaki, siyaha boyanmış pencerenin altındaki yatak verildi. Yakınlarda çatlak, kuru bir lavabo vardı, üstündeki ipe lekeli ameliyat eldivenleri asılmıştı. Meryem, odanın ortasında alüminyum bir masa durduğunu gördü. Üst çekmeceye is rengi bir battaniye yayılmıştı, orta çekmece boştu.</p>

  <p class="block_5">Kadınlardan biri, Meryem’in nereye baktığını fark edince, “Canlıları üste koyuyorlar,” dedi.</p>

  <p class="block_5">Lacivert <i class="calibre1">burkalı</i> doktor, ufak tefek, tez canlı bir kadındı; bir kuş gibi sağa sola sekiyordu. Ağzından çıkan her şeyde sabırsız, acil bir tını vardı.</p>

  <p class="block_5">“İlk bebek.” Dümdüz bir sesle söylemişti, sorar gibi değil de belirtir gibi.</p>

  <p class="block_5">“İkinci,” dedi Meryem.</p>

  <p class="block_5">Leyla bir çığlık attı, yan döndü. Parmakları Meryem’inkilere kenetlendi.</p>

  <p class="block_5">“ilk doğumda herhangi bir sorun yaşandı mı?”</p>

  <p class="block_5">“Hayır.”</p>

  <p class="block_5">“Annesi misin?”</p>

  <p class="block_5">“Evet,” dedi Meryem.</p>

  <p class="block_5">Doktor <i class="calibre1">burka</i>’sının alt kısmını kaldırdı, koni biçiminde, madeni bir alet çıkardı. Leyla’nın çarşafını sıyırdı, aletin geniş ucunu onun karnına, dar ucunu da kendi kulağına dayadı. Bir dakika kadar dinledi, aletin yerini değiştirdi, tekrar dinledi, bir daha değiştirdi.</p>

  <p class="block_5">“Şimdi bebeği ellemem gerekiyor, <i class="calibre1">hemşire</i>.” Lavabonun üstündeki ipe mandallanmış eldivenlerden birini alıp eline geçirdi. Bir eliyle Leyla’nın karnına bastırırken, diğerini içine soktu. Leyla inledi. İşi birince, doktor eldiveni bir hemşireye verdi, o da sudan geçirip yeniden ipe tutturdu.</p>

  <p class="block_5">“Kızına sezaryen gerekiyor. Ne olduğunu biliyor musun? Rahmini açıp bebeği çıkarmak zorundayız, çünkü ters gelmiş.”</p>

  <p class="block_5">“Anlamıyorum,” dedi Meryem.</p>

  <p class="block_5">Doktor, bebeğin duruş biçimi yüzünden, dışarıya kendiliğinden, doğal yoldan çıkamayacağını açıkladı. “Ayrıca, fazlasıyla vakit kaybedilmiş zaten. Hemen ameliyathaneye almalıyız.”</p>

  <p class="block_5">Yüzü acıyla kasılmış olan Leyla başını onaylarcasına salladı, sonra başı bir yana düştü.</p>

  <p class="block_5">“Size söylemem gereken bir şey var,” dedi doktor. Meryem’e yaklaştı, eğildi, daha alçak, daha mahrem bir sesle bir şeyler söyledi. Sesinde şimdi belli belirsiz bir utanç vardı.</p>

  <p class="block_5">“Ne diyor?” diye inledi Leyla. “Bebekte bir sorun mu var?”</p>

  <p class="block_5">“İyi de, nasıl dayanacak?” diye sordu Meryem. Doktor bu sorudaki suçlamayı duymuş olmalı ki, savunmaya geçti.</p>

  <p class="block_5">“Ben böyle olmasını ister miyim sanıyorsun? Ne yapmamı bekliyorsun, peki? İhtiyaç duyduğum şeyleri vermiyorlar. Bir röntgen cihazım bile yok; ne vantuz, ne oksijen, ne de en basit antibiyotikler. Sivil Toplum Örgütleri para yardımı öneriyor, Taliban geri çeviriyor. Ya da parayı erkek aşevlerine aktarıyor.</p>

  <p class="block_5">Meryem sordu: “Ama Doktor <i class="calibre1">sahip,</i> ona vereceğiniz hiçbir şey yok mu?”</p>

  <p class="block_5">“Neler oluyor?” diye inildedi Leyla.</p>

  <p class="block_5">“İlacı kendiniz satın alabilirsiniz, ancak...”</p>

  <p class="block_5">“Adını yazın,” dedi Meryem. “Siz yazın, ben bulurum.”</p>

  <p class="block_5">Doktor <i class="calibre1">burka</i>’sının altından başını sertçe salladı; “Vakit yok. Dahası, yakınlardaki eczanelerde bulamazsın. Bu trafikte oradan oraya koşturacaksın, belki de kentin öteki ucuna; üstelik bulma ihtimali de çok düşük. Saat neredeyse sekiz buçuk oldu; sokağa çıkma yasağını deldiğin için tutuklanabilirsin. İlacı bulsan bile, muhtemelen paran yetmeyecek. Ya da, senin kadar çaresiz biriyle kapışman gerekecek. Vakit yok. Bu bebeğin derhal çıkarılması lazım.”</p>

  <p class="block_5">“Neler olduğunu söylesenize!” dedi Leyla, dirseklerinin üzerinde doğrulmuştu.</p>

  <p class="block_5">Doktor derin bir soluk aldı, açıkladı: Hasta narkoz yoktu.</p>

  <p class="block_5">“Ama gecikirsek, bebeği kaybedebilirsin.”</p>

  <p class="block_5">“Öyleyse kesin beni,” dedi Leyla. Yatağa geri devrildi, dizlerini karnına çekti. “Kesin karnımı ve bebeğimi verin bana.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Eski, iç karartıcı ameliyathanede Leyla’yı bir yatağa yatırdılar, doktor lavaboya gidip ellerini yıkamaya koyuldu. Leyla tir tir titriyordu. Hemşire onun karnını, sarımsı kahverengi bir sıvıya batırdığı elbeziyle her silişinde, sıkılı dişlerinin arasından havayı emdi. Bir başka hemşire, kapıda bekliyordu. Arada bir aralıyor, dışarıya göz atıyordu.</p>

  <p class="block_5">Doktor şimdi <i class="calibre1">burka</i>’sını çıkarmıştı; Meryem onun kabarık, kır saçlarını, etli, dolgun gözkapaklarını, ağzının iki yanındaki küçük yorgunluk keselerini gördü.</p>

  <p class="block_5">“Ameliyatı <i class="calibre1">burka’y</i>la yapmamızı istiyorlar,” diye açıkladı kadın, başıyla kapıdaki hemşireyi göstererek. “Nöbet tutuyor. Geldiklerini görecek, ben de örtüneceğim.”</p>

  <p class="block_5">Bunları doğal, neredeyse kayıtsız bir ses tonuyla söylemişti; Meryem öfkeyi, hıncı çoktan aşmış bir kadınla karşı karşıya olduğunu anladı. Bu kadın, diye düşündü, salt çalışabildiği için bile kendini şanslı sayıyor; çünkü elinden alabilecekleri bir şey, başka bir şey daha olduğunu biliyor.</p>

  <p class="block_5">Leyla’nın omuz hizasında, iki yanında iki dikey, madeni çubuk vardı. Onun karnını dezenfekte eden hemşire, bir çarşafı mandallarla bu çubuklara tutturdu. Böylece, Leyla’yla doktor arasında bir perde oluştu.</p>

  <p class="block_5">Meryem Leyla’nın başının arka tarafına geçti, yüzünü onunkine yaklaştırdı; yanakları dokunacak kadar. Leyla’nın dişlerinin takırdadığını duyabiliyordu. Elleri buluştu.</p>

  <p class="block_5">Perdenin arkasından, doktorun gölgesinin Leyla’nın soluna, hemşirenin de sağa kaydığını gördü. Leyla’nın dudakları son raddeye kadar gerilmişti. Kenetlenmiş dişlerinin yüzeyinde tükürük baloncukları oluşuyor, sonra patlıyordu. Ağzından tıslamayı andıran kısa, kesik sesler dökülüyordu.</p>

  <p class="block_5">Doktor, “Yürekli ol, kardeşim,” dedi.</p>

  <p class="block_5">Leyla’nın üzerine eğildi.</p>

  <p class="block_5">Kızın gözleri ardına kadar açılıverdi. Sonra, ağzı açıldı. Bu şekilde kala kaldı; titreyerek, ürpererek, boyun damarları gerilmiş; yüzünden terler akıyor, parmakları Meryem’in parmaklarını eziyor.</p>

  <p class="block_5">Meryem, çığlık atmasına kadar geçen süre için, Leyla’ya hep hayranlık duyacaktı.</p>

  <p class="block_5" id="id_bookmark30"><br class="calibre2" />
  <br class="calibre3" id="calibre_pb_47" /></p>
</body>
</html>
