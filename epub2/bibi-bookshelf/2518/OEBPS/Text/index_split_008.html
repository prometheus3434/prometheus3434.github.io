<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">2<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">“Celil’le karıları için ben bir dikendim. Bir pelin otu. Sen de öyle. Oysa daha doğmamıştın bile.”</p>

  <p class="block_5">“Pelin otu nedir?”</p>

  <p class="block_5">“Zararlı, yabani bir ot,” dedi Nana. “Hemen koparıp attığın bir şey.”</p>

  <p class="block_5">Meryem içinden kaşlarını çattı. Celil ona yabani otmuş gibi davranmıyordu ki. Hiçbir zaman da davranmamıştı. Ama akıllılık edip itirazını yüksek sesle dile getirmedi.</p>

  <p class="block_5">“Ancak, yabani otların aksine, benim yeniden bir yere ekilmem, beslenip sulanmam gerekiyordu. Senin hatırına. İşte, Celil’in ailesiyle yaptığı sözleşme buydu.”</p>

  <p class="block_5">Nana, Herat’ta yaşamayı kabul etmemişti.</p>

  <p class="block_5">“Ne diye kalacaktım orada? Şu <i class="calibre1">kincini</i> karılarını akşama kadar arabayla gezdirmesini seyretmek için mi?” Babasından boşalan evde, Herat’ın iki kilometre kuzeyindeki Gül Daman köyünde de oturmayacaktı.</p>

  <p class="block_5">Uzak, tarafsız bir yerde yaşamak istiyordu; komşuların gözlerini dikip karnına bakmayacağı, onu gösterip burun bükmeyeceği, ya da daha kötüsü, içtenlikten uzak, yapmacık bir şefkatle tebelleş olmayacağı bir yerde.</p>

  <p class="block_5">“Zaten, inan bana, gözünün önünde olmamam babana da rahat bir nefes aldırdı. Bu durum çok işine geldi.”</p>

  <p class="block_5">Bu küçük araziyi öneren, Celil’in ilk karısı Hatice’den olma, en büyük oğlu Muhsin olmuştu. Gül Daman’ın epeyce dışındaydı. Buraya, Herat’la Gül Daman arasındaki anayoldan ayrılan, delik deşik, meyilli bir toprak yolla ulaşılıyordu. Patika, her iki yandan diz boyu otlarla, beyaz ve parlak sarı çiçeklerin beneklediği çayırlarla kuşatılmıştı. Yokuş yukarı, döne kıvrıla tırmanıyor, çeşitli kavak cinslerinin boy attığı, yabani çalı öbeklerinin büyüdüğü, düz bir araziye ulaşıyordu. Bu yükseklikten bakıldığında, solda, Gül Daman’ın yel değirmenlerinin paslı kanatları seçilebiliyordu; sağ yandaysa Herat uzanıyordu. Patikanın dibinde, Gül Daman’ı çeviren Safid-koh dağlarından doğup gelen, geniş, alabalık dolu bir nehir akıyordu. Irmağın yukarı kısmında, dağlara doğru, iki yüz metre kadar ileride, salkımsöğütlerden oluşan, yuvarlak bir koru vardı. İşte, sözü edilen açıklık, bunun tam ortasında, söğütlerin gölgesindeydi.</p>

  <p class="block_5">Celil gelip araziye bir bakmıştı. Geri döndüğünde, dedi Nana, hapishanesinin temiz duvarlarıyla, pırıl pırıl zeminiyle övünen bir gardiyan gibiydi.</p>

  <p class="block_5">“Böylece, baban bize bu sıçan deliğini yaptı.”</p>

  <p class="block_"> </p>

  <p class="block_16">* - * - * - *</p>

  <p class="block_"> </p>

  <p class="block_5">Nana on beşindeyken, evlenmesine ramak kalmış. Talibi, Şindandlı bir delikanlıymış; genç bir muhabbetkuşu satıcısı. Meryem öyküyü bizzat Nana’dan dinlemişti; annesinin o kısma hiç değinmemesine karşın, gözlerindeki hülyalı, özlem dolu ışıktan, onun için çok mutlu bir dönem olduğunu anlayabiliyordu. Düğün gününe doğru akıp giden bu günler, belki de Nana’nın hayatında tek mutlu olduğu, gerçek saadeti tattığı dönemdi.</p>

  <p class="block_5">Nana öyküyü anlatırken, onun kucağında oturan Meryem, annesinin gelinlik provasındaki halini gözünde canlandırmaya çalıştı. Onu bir atın sırtında hayal etti; yeşil duvağının gerisinde mahcup mahcup gülümsüyor; avuçları kızıl kınalı; gümüş tozuyla ortadan ayrılan saçlarına, bir bitki sapına dizili boncuklar iliştirilmiş. <i class="calibre1">Şennay</i> zurnası üfleyen, <i class="calibre1">dohol</i>larını döven çalgıcıları, gelin alayını bağrış çağrış kovalayan çocukları görür gibiydi.</p>

  <p class="block_5">Sonra, düğüne bir hafta kala, Nana’nın bedenine bir <i class="calibre1">cin</i> girmişti. Bunu Meryem’e uzun uzun anlatmasına gerek yoktu. Ona kendi gözleriyle defalarca tanık olmuştu zaten. Nana ansızın yere devrilir, vücudu kasılır, kaskatı kesilir, gözleri kayar, kolları ve bacakları, bir şey onu içeriden boğuyormuş gibi titremeye, seğirmeye başlardı; ağzının iki yanında beyaz, bazen de kan yüzünden pembe köpükler. Sonra uyuşukluk, o ürkütücü bilinçsizlik, anlaşılmaz sayıklamalar.</p>

  <p class="block_5">Haber Şindand’a ulaşınca, muhabbetkuşu satıcısının ailesi düğünü iptal etti.</p>

  <p class="block_5">Nana’nın deyişiyle: “Korkuya kapıldılar.”</p>

  <p class="block_5">Gelinlik bir dolaba kaldırıldı. Ondan sonra da, başkaca bir talip çıkmadı.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Celil’le oğullarından ikisi, Ferhat ve Muhsin, korunun ortasındaki açıklığa küçük bir <i class="calibre1">kulübe</i> yaptılar; Meryem’in yaşamının ilk on beş yılını geçireceği evciği. Güneşte kurutulmuş tuğlalar kullandılar, üzerini çamurla, avuç avuç samanla sıvadılar. İçine iki yer döşeği, bir tahta masa, dik sırtlı iki iskemle kondu; bir pencere, bir de duvara çivilenmiş, Nana’nın toprak kaplarını, biricik porselen takımını dizdiği raflar. Celil, kış için dökme demirden bir soba kurdu, <i class="calibre1">kulübe’nin</i> arka tarafına kestiği yakacak odunlarını dizdi. Dışarıya bir ekmek <i class="calibre1">tandırıyla</i> etrafı telli bir kümes yaptı. Birkaç koyun getirdi, bir yem teknesi yaptı. Ferhat’la Muhsin’e, söğütlerin oluşturduğu dairenin yüz metre dışına, derin bir çukur kazdırdı, üstüne tahta bir kulübecik kondurup bir helaya dönüştürdü.</p>

  <p class="block_5">Usta tutup yaptırabilirdi, ama yapmadı, dedi Nana.</p>

  <p class="block_5">“Aklınca, günahının bedelini ödemiş oldu.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Nana, Meryem’i doğurduğu günü anlatırken, yardımına hiç kimsenin gelmediğini söylerdi. Dediğine göre, onu 1959 baharında, gri, yağmurlu bir günde doğurmuştu; Kral Zahir Şah’ın genellikle olaysız geçen, kırk yıllık saltanatının yirmi altıncı yılında. Celil bir doktor, hatta bir ebe çağırma zahmetinde bulunmamıştı; hem de vücuduna <i class="calibre1">cin</i> girebileceğini, doğum sırasında malum nöbetlerinden birini geçirebileceğini bile bile. <i class="calibre1">Kulübe</i>’nin zemininde, tek başına yatmıştı; yanında bir bıçakla, tere batmış bedeniyle.</p>

  <p class="block_5">“Sancılar arttığında, yastığı ısırıyor, sesim kısılıncaya kadar bağırıyordum. Yine de, bir Allah kulu gelip yüzümü silmedi, bir bardak su vermedi. Sana gelince, Meryem co, hiç acele etmedin kızını! O soğuk, taş gibi zeminde tam iki gün yatırdın beni. Ne bir şey yedim, ne de uyudum; sürekli ıkınıyor, bir an önce gelmen için Tanrı’ya yakarıyordum.”</p>

  <p class="block_5">“Özür dilerim, Nana.”</p>

  <p class="block_5">“Göbek bağımızı kendim kestim. Bıçağı yanıma onun için koymuştum.”</p>

  <p class="block_5">“Özür dilerim.”</p>

  <p class="block_5">Tam burada, her seferinde, Nana’nın yüzünde ağır, dertli bir gülümseme belirirdi; bitmek bilmeyen bir yakınmanın mı, yoksa zoraki bir bağışlayıcılığın mı ifadesiydi, Meryem bir türlü çıkaramazdı. Kendi doğum şekli yüzünden özür dilemenin haksızlığını, buradaki adaletsizliği değerlendirmek, genç Meryem’in hiç aklına gelmedi.</p>

  <p class="block_5"><i class="calibre1">Geldiği</i> zaman, yani on yaşına bastığı sıralarda da, zaten bu doğum öyküsüne inanmaz olmuştu. Celil’in anlattığı şekline inanıyordu: O sırada kendisi uzaklarda olsa da, Nana’nın Herat’taki bir hastaneye götürülmesi, doğumun bir doktor tarafından yaptırılması için gerekli ayarlamaları yapmıştı. Nana’yı iyi aydınlatılmış bir odada, temiz, düzgün bir yatağa yatırmışlardı. Meryem bıçaktan söz edince, Celil başını esefle salladı.</p>

  <p class="block_5">Meryem, annesine tam iki gün boyunca acı çektirdiğinden de kuşkuluydu artık.</p>

  <p class="block_5">“Bir saate kalmadan olup bittiğini söylediler,” dedi Celil. “Sen hep iyi bir evlat oldun, Meryem <i class="calibre1">co.</i> Daha doğuştan iyi bir evlatsın.”</p>

  <p class="block_5">“Yanımda bile değildi ki!” diye tükürdü Nana. “Taht-ı Sefer’deydi; değerli arkadaşlarıyla at koşturuyordu.”</p>

  <p class="block_5">Dediğine göre, yeni bir kızı olduğunu haber verdiklerinde Celil omuzlarını silkmiş, atının yelesini okşamayı sürdürmüş ve Taht-ı Sefer’de iki hafta daha kalmıştı.</p>

  <p class="block_5">“İşin doğrusu, seni bir aylık oluncaya kadar kucağına bile almadı. O zaman da, eğilip yüzüne şöyle bir baktı, suratı biraz uzun gibi, dedi; sonra da bana geri verdi.”</p>

  <p class="block_5">Meryem öykünün bu kısmına da inanmıyordu artık. Evet, Celil kendisinin de kabullendiği gibi, Taht-ı Sefer’de binek avındaydı, ama haberi alınca omuz filan silkmemişti. Eyerine atladığı gibi Herat’a dönmüştü. Kızını kucağında zıplatmış, başparmağıyla o kabuklu, pul pul kaşlarını sıvazlamış, kulağına bir ninni söylemişti. Tamam, yüzünün azıcık uzun olduğu doğruydu, ama babasının bunu böyle pat diye söylediğine kesinlikle ihtimal vermiyordu.</p>

  <p class="block_5">Nana, Meryem adını kendisinin seçtiğini söyledi; annesinin adıydı çünkü. Celil ise bu adı seçtiğini, çünkü sümbül teberin çok güzel, nefis bir çiçek olduğunu söyledi.</p>

  <p class="block_5">“En sevdiğin çiçek mi?” diye sordu Meryem.</p>

  <p class="block_5">“Eh, onlardan biri,” dedi adam, sonra gülümsedi.</p>

  <p class="block_5"><br class="calibre2" />
  <br class="calibre3" id="calibre_pb_8" /></p>
</body>
</html>
