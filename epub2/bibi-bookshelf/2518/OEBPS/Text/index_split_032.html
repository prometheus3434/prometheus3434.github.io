<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">25<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">Leyla kıpırdayamıyordu, sanki bütün eklemlerine beton dökülmüş, her bir mafsalı kilitlenmişti. Bir konuşma yapılıyordu ve Leyla muhataplardan birinin kendisi olduğunu biliyordu, ama kendini öyle uzakta, dışarıda hissediyordu ki, sanki sadece kulak misafiri olmaktaydı. Tarık konuşurken, Leyla yaşamının çürümüş bir ip olduğunu düşündü; kopan, sökülen, lif lif ayrılan, dökülen bir sicim.</p>

  <p class="block_5">1992 Ağustosu’nda sıcak, rutubetli bir öğle sonrasıydı, Leyla’ların oturma odasındaydılar. Anne’nin bütün gün karnı ağrımış, Babi birkaç dakika önce, Hikmetyar’ın güneyden savurduğu füzelere karşın, onu doktora götürmüştü. Şimdi Tarık’la ikisi yan yana, kanepede oturuyorlar, oğlan dizlerinin arasından yere bakıyordu.</p>

  <p class="block_5">Ve gideceğini, terk edeceğini söylüyordu.</p>

  <p class="block_5">Mahalleyi değil. Kabil’i değil. Afganistan’ı.</p>

  <p class="block_5">Gitmek.</p>

  <p class="block_5">Leyla beyninden vurulmuştu âdeta “Nereye? Nereye gideceksin?”</p>

  <p class="block_5">“Önce Pakistan’a. Peşaver’e. Sonrasını bilmiyorum. Belki Hindistan. Ya da İran.”</p>

  <p class="block_5">“Ne kadar?”</p>

  <p class="block_5">“Bilmiyorum.”</p>

  <p class="block_5">“Demek istediğim, karar vereli ne kadar oldu?”</p>

  <p class="block_5">“Birkaç gün. Sana söyleyecektim, Leyla, yemin ederim, ama bir türlü beceremedim. Seni ne kadar üzeceğini biliyordum.”</p>

  <p class="block_5">“Ne zaman, peki?”</p>

  <p class="block_5">“Yarın.”</p>

  <p class="block_5">“Yarın mı?”</p>

  <p class="block_5">“Leyla, bak bana.”</p>

  <p class="block_5">“Yarın...”</p>

  <p class="block_5">“Nedeni, babam. Kalbi artık kaldıramıyor... bütün bu kavgayı, ölümleri.”</p>

  <p class="block_5">Leyla yüzünü avuçlarına gömdü; bir dehşet baloncuğu göğsünü sıkıştırıyordu.</p>

  <p class="block_5">Bunu tahmin etmem gerekirdi, diye düşündü. Neredeyse tanıdığı herkes eşyalarını toplamış, çekip gitmişti. Mahallede tek bir tanıdık sima kalmamıştı; Mücahit hizipler arasında savaşın patlamasından yalnızca dört ay sonra, Leyla sokaklarda tek bir tanıdığa rastlamaz olmuştu. Hasena’nın ailesi mayısta kaçmıştı; Tahran’a. Vecma, kalabalık ailesiyle birlikte, yine aynı ay İslamabad’a göçtü. Citi’nin ana babasıyla kardeşleri haziranda, Citi’nin ölümünden kısa bir süre sonra gittiler. Leyla onların nereye gittiğini bilmiyordu -İran’daki Meşat’a gittiklerine dair söylentiler vardı. İnsanlar gidince, evleri üç beş gün boş kalıyor, sonra ya milisler ya da yabancılar gelip yerleşiyordu.</p>

  <p class="block_5">Herkes gidiyordu. Şimdi de, Tarık.</p>

  <p class="block_5">“Eh, annem de artık genç sayılmaz,” diyordu delikanlı. “Her an korku içindeler. Yüzüme bak, Leyla.”</p>

  <p class="block_5">“Bana söylemeliydin.”</p>

  <p class="block_5">“Lütfen bak bana.”</p>

  <p class="block_5">Leyla’nın ağzından bir inilti çıktı. Sonra bir feryat. Ve ağlamaya başladı. Başparmağıyla onun yanağındaki yaşı silmek isteyen oğlanın elini itiverdi. Bencilce, mantıksızca davrandığını biliyor ama onu terk ettiği, böyle bırakıp gittiği için Tarık’a ateş püskürüyordu. Bedeninin bir uzantısı gibi olan, her anısına bir gölgeymişçesine eşlik eden Tarık. Nasıl bırakırdı Leyla’yı? Oğlana bir tokat attı. Sonra bir tane daha; saçlarını çekti, Tarık onu bileklerinden yakaladı, kızın anlayamadığı bir şey söyledi; makul, yatıştırıcı bir şeyler; sonra, nasıl olduysa kendilerini alın alına, burun buruna buldular; oğlanın sıcak nefesini bir kez daha dudaklarında hissetti.</p>

  <p class="block_5">Sonra, ansızın, Tarık üzerine uzanınca, Leyla da sırtüstü uzandı.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">İleriki günlerde, haftalarda, Leyla, olanları derlemek, belleğine kazımak için deliler gibi arandı, parçaları topladı. Yanan müzeden kaçan, kaçarken de eline geçeni kucaklayan, yanıp kül olmaktan kurtarmak için, yakalayabildiği her şeye yapışan bir sanat âşığı gibi bir bakış, bir fısıltı, bir inleme. Ama zaman, yangınların en acımasızıdır; sonuçta, hepsini kurtaramadı elbette. Yine de elinde bir şeyler kaldı: aşağılarda hissettiği o ilk, ani, inanılmaz acı. Halıya vuran güneş huzmesi. Leyla’nın, aceleyle sökülen, yanlarında yatan, soğuk, sert bacağa sürtünen topuğu. Elleriyle oğlanın dirseklerini kavrayışı. Tarık’ın köprücük kemiğinin altındaki, ters dönmüş mandolin biçimindeki, kırmızı doğum lekesi. Tepesinde, kendi yüzünün üstünde devinen yüzü. Sallanan, kızın dudaklarını, çenesini gıdıklayan, siyah perçemleri. Yakalanma korkusu. Kendi cüretlerine, gözü karalıklarına duydukları inanmazlık. Acıyla iç içe geçen o tuhaf, tanımlanamaz zevk. Ve anlamlar; Tarık’ın yüzünden geçen, <i class="calibre1">sayısız</i> anlam: endişe, şefkat, özür, mahcubiyet, ama en çok, en çok, açlık.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Sonrası tam bir keşmekeşti. Telaşla iliklenen düğmeler, takılan kemerler, sıvazlanan saçılar. Sonra, kanepede yan yana, birbirlerinin kokusunu içlerine çekerek oturdular; yüzler pespembe, az önce yaşananlardan donup kalmış, dilleri tutulmuş. Yaptıklarından.</p>

  <p class="block_5">Leyla halıda üç damla kan gördü, <i class="calibre1">kendi</i> kanı; gözünün önünde, kızlarının tam da burada işlediği günahtan habersiz, kanepede oturan annesiyle babası canlandı. Bunun üzerine, duyduğu utançtan, suçluluktan yanaklarına al bastı; üst kattaki saatin tik takları, Leyla’nın kulaklarında güm güm ötüyordu. Bir yargıcın kürsüye inen, tekrar tekrar inen, kızı lanetleyen tokmağı gibi.</p>

  <p class="block_5">Sonra Tarık, “Benimle gel,” dedi.</p>

  <p class="block_5">Bir an için, bunun mümkün olabileceğine, neredeyse inandı. O, Tarık ve onun ana babası, hep beraber yola çıkıyorlar. Çantalarını topluyor, bir otobüse biniyor, bütün bu dehşeti arkalarında bırakıp mutluluğu ya da sıkıntıyı bulmaya gidiyorlar -artık bahtlarına hangisi çıkarsa, onu hep birlikte, omuz omuza karşılayacaklar. Leyla onların arasında olacak, kendisini bekleyen kasvetli ıssızlığa, o ölümcül yalnızlığa katlanması gerekmeyecek.</p>

  <p class="block_5">Gidebilirdi. Beraber olabilirlerdi.</p>

  <p class="block_5">Bunun gibi bir sürü ikindi yaşayabilirlerdi.</p>

  <p class="block_5">“Seninle evlenmek istiyorum, Leyla.”</p>

  <p class="block_5">Halının üzerine devrilmelerinden beri ilk kez, gözlerini kaldırıp erkeğinkilere dikti. Çehresini araştırdı. Şakacılıktan eser yoktu. Tarık’ın yüzü kararlı, riyasız, sapına kadar içtendi.</p>

  <p class="block_5">“Tarık...”</p>

  <p class="block_5">“İzin ver de seninle evleneyim, Leyla. Bugün. Bugün evlenebiliriz.”</p>

  <p class="block_5">Başka şeyler de söyledi; camiye gitmek, bir <i class="calibre1">moll</i>a’yla iki tanık bulmak, hemen <i class="calibre1">nikâh...</i></p>

  <p class="block_5">Fakat Leyla annesini düşünüyordu, en az Mücahitler kadar dik kafalı ve uzlaşmaz olan, çevresindeki havayı kine, kasvete boğan Anne’yi; sonra Babi’yi düşündü; teslim bayrağını uzun zaman önce çekmiş olan, Anne’nin hüzünlü, acınası karşıtı olan babasını.</p>

  <p class="block_5"><i class="calibre1">Bazen... bana dünyada sahip olduğum tek şey senmişsin gibi geliyor</i>, <i class="calibre1">Leyla.</i></p>

  <p class="block_5">Bunlar Leyla’nın yaşamının olguları, kaçılamaz gerçekleriydi.</p>

  <p class="block_5"><i class="calibre1">“Kaka</i> Hâkim’den seni isterim. Hayır duasını esirgemeyecektir bizden. Biliyorum.”</p>

  <p class="block_5">Haklıydı. Babi karşı çıkmazdı. Ama bu olay onu yıkar, paramparça ederdi.</p>

  <p class="block_5">Tarık hâlâ konuşuyordu, başlarda kısık olan sesi giderek tizleşti; yalvarıyor, ikna etmeye çalışıyordu; yüzü önce umutlu, sonra yaralı.</p>

  <p class="block_5">“Yapamam,” dedi kız.</p>

  <p class="block_5">“Böyle söyleme. Seni seviyorum.”</p>

  <p class="block_5">“Üzgünüm...”</p>

  <p class="block_5">“Seni seviyorum.”</p>

  <p class="block_5">Bu sözleri onun ağzından duymayı ne zamandır bekliyordu? Bu sözcüklerin fısıldandığını kaç kez düşlemişti? İşte söylenmiş, nihayet dillendirilmişti; buradaki ironi, acımasızlık kızın yüreğini ezdi.</p>

  <p class="block_5">“Babamı bırakamam,” dedi. “Elinde bir ben kaldım. Kalbi buna dayanamaz.”</p>

  <p class="block_5">Bunu Tarık da biliyordu. Kız yükümlülüklerini bir kalemde silip atamazdı, tıpkı kendisinin de yapamayacağı gibi. Yine de sürdü gitti: onun yakarışları, kızın reddetme gerekçeleri, onun önerileri, kızın özürleri, ikisinin gözyaşları.</p>

  <p class="block_5">Sonunda, Leyla onu göndermek zorunda kaldı. Kapıda, oğlandan söz aldı: vedalaşmadan gidecekti. Kapıyı yüzüne kapadı. Sırtını, erkeğin yumruklarıyla sarsılan kapıya dayadı; Tarık kapının arkasından konuşur, geri döneceğine, onu almaya geleceğine ant içerken, Leyla bir kolunu beline dolamış, elini ağzına bastırmış, öylece bekledi. Oğlan yorgun düşünceye, nihayet pes edinceye kadar bekledi, sonra dışarıdan gelen düzensiz, kararsız ayak seslerini dinledi; ta ki sesler hafifleyene, tepelerde çatırdayan top ateşleri ve karnında, gözlerinde, kemiklerinde gümbürdeyen yüreği sayılmazsa, sessizlik çökene kadar.</p>

  <p class="block_"> </p>

  <p class="block_5"><br class="calibre2" />
  <br class="calibre3" id="calibre_pb_32" /></p>
</body>
</html>
