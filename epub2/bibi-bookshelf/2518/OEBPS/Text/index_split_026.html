<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">19<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">“Annenlerle konuşmam gerekiyor, <i class="calibre1">dohtar can</i>, “ dedi adam, kapıyı açan Leyla’ya. Tıknaz bir adamdı; yüzü açık havadan yıpranmış, haşin. Üzerinde patates rengi bir palto, başında kahverengi, yün <i class="calibre1">pakol.</i></p>

  <p class="block_5">“Kim geldi diyeyim?”</p>

  <p class="block_5">Aynı anda Babi’nin eli Leyla’nın omzuna kondu, kızı tatlılıkla kapıdan uzaklaştırdı.</p>

  <p class="block_5">“Sen yukarı çık, Leyla. Hadi, kızım.”</p>

  <p class="block_5">Leyla merdivene doğru giderken, ziyaretçinin, Penşir’den haber getirdim, dediğini duydu. Şimdi Anne de aşağıda, oturma odasındaydı. Bir eliyle ağzını örtmüştü, gözleri Babi’yle <i class="calibre1">pakol’</i>lu adam arasında mekik dokuyordu.</p>

  <p class="block_5">Leyla merdiven başında durup aşağıya baktı. Üçü şimdi oturma odasındaydılar. Yabancı, Anne’yle Babi’ye doğru eğildi. Leyla’nın duyamadığı birkaç kelime söyledi. Babi’nin yüzü bembeyaz kesildi, giderek daha da beyazlaştı; ellerine bakıyordu, Anne’yse çığlık çığlığa bağırıyor, bağırıyor, saçlarını yoluyordu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ertesi sabah, <i class="calibre1">fatiha</i> günü, mahallenin kadınları eve doluştu, cenazeden sonra verilecek <i class="calibre1">hatim</i> yemeğini hazırlamaya koyuldu. Anne salondaki kanepeden bütün gün kalkmadı; elindeki mendili didikliyordu, yüzü şişmişti. Burnunu çekip duran iki kadın onunla ilgileniyor, sırayla Anne’nin elini okşuyorlardı, usulca, incitmekten korkarcasına; dünyanın en nadir bulunan, en kırılgan taşbebeğiymiş gibi. Anne onların farkında değil gibiydi.</p>

  <p class="block_5">Leyla annesinin önüne diz çöktü, ellerini tuttu. “Anneciğim.”</p>

  <p class="block_5">Anne gözlerini aşağıya çevirdi. Sonra, kırpıştırdı. “Biz onunla ilgileniriz, Leyla <i class="calibre1">can</i> dedi kadınlardan biri, kendini önemseyen bir edayla. Leyla daha önce de cenazelere katılmış, aynen bunlar gibi kadınlar görmüştü; ölüme ilişkin her şeyin hakkını doyasıya veren, kendi tayin ettikleri görev sahasına hiç kimsenin dalmasına izin vermeyen, resmi avutucular.</p>

  <p class="block_5">“Her şey kontrol altında. Hadi kızım, sen git başka şeyle meşgul ol. Anneni rahat bırak.”</p>

  <p class="block_5">Kışkışlanan Leyla, bir işe varamadığını hissetti. Bir odadan diğerine geçip durdu. Bir süre mutfakta oyalandı. Ondan umulmayacak bir suskunluğa gömülmüş olan Hasena, annesiyle birlikte çıkageldi. Citi’yle annesi de öyle. Çiti Leyla’yı görünce, hemen yanına seğirtti, o kemikli kollarıyla sarıldı, şaşırtıcı bir güçle, uzun uzun kucakladı. Geri çekildiğinde gözleri yaş içindeydi. “Öyle üzgünüm ki, Leyla,” dedi. Leyla teşekkür etti. Üç kız dışarıda, bahçede oturdular, ta ki kadınlardan biri gelip onları işe koşuncaya kadar bardaklar yıkanacak, tabaklar masaya üst üste yığılacaktı.</p>

  <p class="block_5">Babi de amaçsızca eve girip çıkıyor, göründüğü kadarıyla, yapacak bir iş arıyordu.</p>

  <p class="block_5">“Onu benden uzak tutun.” Anne’nin bütün sabah ağzından çıkan tek cümle bu olmuştu.</p>

  <p class="block_5">Babi sonunda tek başına, holdeki katlanır bir iskemleye oturdu; bitmiş, ufalmış görünüyordu. Sonra bir kadın, ayakaltında olduğunu söyledi. Adam özür diledi, çalışma odasına kapandı.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">O akşamüstü, erkekler Karteh-Sehle, Babi’nin <i class="calibre1">fatiha</i> için kiraladığı salona gittiler. Kadınlar evde toplandı. Leyla annesinin yanındaki iskemleye yerleşti; yaslı ailenin, oturma odasının girişine yakın bir yerde oturması âdettendi. Başsağlığı dilemeye gelenler kapıda ayakkabılarını çıkarıyor, odayı geçerken tanıdıklarını başlarıyla selamlıyor, sonra da duvarlar boyunca dizilmiş olan iskemlelere oturuyorlardı. Leyla Vecma’yı gördü, onu dünyaya getiren yaşlı ebeyi. Tarık’ın annesini de gördü; peruğun üzerine siyah bir eşarp bağlamıştı. Leyla’ya bakıp başını salladı, kapalı dudaklarıyla hafifçe, kederle gülümsedi.</p>

  <p class="block_5">Kasetçalardan, bir erkeğin genizden gelen sesiyle okuduğu Kuran ayetleri yayılıyordu. İki dua arasında, kadınlar iç geçiriyor, kıpırdanıyor, burunlarını çekiyordu. Bastırılmış öksürükler, mırıltılar duyuluyordu; zaman zaman, içlerinden biri teatral, yürek parçalayan bir höykürtü salıyordu.</p>

  <p class="block_5">Raşit’in karısı Meryem girdi. Başına siyah bir <i class="calibre1">hicap</i> örtmüştü. Altından kurtulan birkaç tutam saçı alnına dökülmüştü. Duvarın önüne, Leyla’nın karşısına düşen bir iskemleye oturdu.</p>

  <p class="block_5">Leyla’nın yanında, Anne uğunuyor, öne arkaya sallanıyordu. Leyla onun elini tutup kucağına çekti, avuçlarının arasına aldı, ama Anne farkına bile varmadı.</p>

  <p class="block_5">“Su ister misin?” diye fısıldadı annesinin kulağına. “Susamadın mı?”</p>

  <p class="block_5">Anne karşılık vermedi. Öne arkaya sallanmaktan, yüzünde uzak, ruhsuz bir ifadeyle halıya bakmaktan başka hiçbir şey yapmıyordu.</p>

  <p class="block_5">Onun yanında oturur, salondaki bitik, elemli yüzlere bakarken, arada bir, ailenin başına gelen felaketin boyutu Leyla’ya dank ediyordu. Silinen hayaller. Yerle bir olan umutlar.</p>

  <p class="block_5">Ama bu duygu çok uzun sürmüyordu. Anne’nin kaybını hissetmek<i class="calibre1">, gerçekten</i> hissetmek güçtü. Varlıklarını Leyla’nın zaten hiçbir zaman tam anlamıyla algılayamadığı insanların acısına gömülmek, ölümlerine yanmak zordu. Ahmet’le Nur yalnızca bir bilgiydi Leyla için. Bir masaldaki kahramanlar gibi. Tarih kitabındaki krallar.</p>

  <p class="block_5">Var olan, etiyle kanıyla gerçek olan, Tarık’tı. Ona Peştun dilinde küfürler öğreten, tuzlu yonca yapraklarına bayılan, çiğnerken suratını buruşturup inlemeyi andıran, alçak bir ses çıkaran, sol köprücükkemiğinin hemen altında, ters mandolin biçiminde, uçuk pembe bir doğum lekesi olan Tarık.</p>

  <p class="block_5">Annesinin yanında oturdu, Ahmet’le Nur’un yasını usulünce, hürmetle tuttu, fakat yüreğinin derinliklerinde, gerçek ağabeyinin sağ ve sağlıklı olduğunu biliyordu.</p>

  <p class="block_5" id="id_bookmark5"><br class="calibre2" />
  <br class="calibre3" id="calibre_pb_26" /></p>
</body>
</html>
