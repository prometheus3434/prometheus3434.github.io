<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5" id="id_bookmark10"></p>

  <p class="block_"> </p>

  <p class="block_"> </p>

  <h2 class="block_7">23<br class="calibre4" />
  <br class="calibre4" />
   </h2>

  <p class="block_7">NİSAN 1992<br class="calibre4" />
  <br class="calibre4" />
   </p>

  <p class="block_"> </p>

  <p class="block_5">Aradan üç yıl geçti.</p>

  <p class="block_5">Bu zaman süresince Tarık’ın babası birkaç beyin kanaması geçirdi. Bunlardan geriye, doğru dürüst tutmayan bir sol elle, hafif peltek bir konuşma kaldı. Heyecanlandığında, ki sık oluyordu, konuşması daha da bozuluyordu.</p>

  <p class="block_5">Bacağı bir kez daha Tarık’a küçük gelmeye başlamış, altı ay bekledikten sonra, Kızıl Haç’ın gönderdiği yeni proteze kavuşmuştu.</p>

  <p class="block_5">Hasena’nın korktuğu başına geldi, ailesi onu şu araba galerisi olan kuzenle evlendirmek üzere Lahor’a götürdü. Onu götürdükleri sabah, Leyla’yla Çiti vedalaşmak için Hasena’nın evine gittiler. Hasena’nın dediğine göre kuzen, yani müstakbel koca, Almanya’ya göç etme hazırlıklarına çoktan başlamıştı; adamın erkek kardeşleri de orada yaşıyordu. Herhalde bir yıla kalmaz Frankfurt’ta oluruz, dedi. Birbirlerine sarıldılar, ağlaştılar. Citi’yi avutmak olanaksızdı. Leyla Hasena’yı son kez, babasının yardımıyla, tıka basa dolu bir taksiye binerken gördü.</p>

  <p class="block_5">Sovyetler Birliği inanılmaz bir hızla dağıldı. Leyla’ya öyle geliyordu ki, Babi neredeyse her hafta eve, bağımsızlığını ilan eden, yeni bir cumhuriyetin haberini getirmekte. Litvanya. Estonya. Ukrayna. Kremlin’in üstündeki Sovyet bayrağı indirildi. Rusya Cumhuriyeti doğdu.</p>

  <p class="block_5">Kabil’de, Necibullah taktik değiştirmiş, kendini dindar bir Müslüman olarak sunmaya çalışıyordu. “Anlamsız, değersiz bir girişim; ve tabii çok çok geç,” dedi Babi. “Bir gün KHAD’ın başkanıyken ertesi gün camiye gidip işkence ettiğin, öldürdüğün insanların akrabalarıyla bir arada namaz kılamazsın.” Kabil’in çevresindeki ilmeğin daraldığını hisseden Necibullah, Mücahitlerle bir antlaşma yapmayı denedi, ama Mücahitler yanaşmadı.</p>

  <p class="block_5">Anne yatağından seslendi: “Aferin onlara!” Mücahitler için dua etmeyi sürdürüyor, geçit törenini bekliyordu. Oğullarının düşmanlarının devrilmesini bekliyordu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Sonunda, devrildiler. 1992 Nisanı’nda, Leyla’nın on dördüne bastığı yıl.</p>

  <p class="block_5">Necibullah nihayet pes etti, kentin güneyinde, Darülaman Sarayı’nın yakınındaki Birleşmiş Milletler üssüne sığındı.</p>

  <p class="block_5"><i class="calibre1">Cihat</i> bitmişti. Leyla’nın doğduğu geceden bu yana iktidara gelen, çeşitli komünist rejimlerin tamamı yenilmişti. Anne’nin kahramanları, Ahmet’le Nur’un savaş kardeşleri kazanmıştı. Ve şimdi, on yılı aşkın bir süredir bu uğurda her şeylerini feda eden, ailelerini bırakıp dağlarda yaşamaya giden, Afganistan’ın egemenliği için savaşan Mücahitler Kabil’e geliyordu; kanları, canları ve savaş yorgunu kemikleriyle.</p>

  <p class="block_5">Anne onların adlarını tek tek biliyordu.</p>

  <p class="block_5">Dostum, örneğin; çalımlı Özbek komutan, taraf değiştirmekle ünlü Cünbiş-i Milli grubunun lideri. Sonra, Hizb-i İslami cephesinin ciddi, asık yüzlü önderi Gülbettin Hikmetyar; Peştun kökenli adam mühendislik okumuş, bir zamanlar, Maocu bir öğrenciyi öldürmüştü. Monarşi döneminde Kabil Üniversitesinde İslam dersi veren, Cemiyet-i İslami fraksiyonunun Tacik lideri Rabbani. Pağmanlı bir Peştun olan, Arap bağlantılı Sayyaf; bu sert, tavizsiz Müslüman, İttihat-i İslami grubunun önderiydi. Sonra, Hizb-i Vahdet hizbinin kurucusu, Hazara yandaşları arasında Baba Mezari olarak bilinen, İran’la güçlü Şii bağları olan Abdül el Mezari.</p>

  <p class="block_5">Ve elbette, Anne’nin gerçek kahramanı, Rabbani’nin müttefiki, her daim dalgın, düşünceli, karizmatik Tacik kumandan Ahmet Şah Mesut -Penşir Aslanı. Anne odasının duvarına onun bir posterini asmıştı. Mesut’un yakışıklı, mütefekkir yüzü, kalkık kaşı ve alametifarikası olan, yan yatmış <i class="calibre1">pakol’l</i>u kısa bir süre sonra Kabil’in dört bir yanını saracaktı. Anlamlı, duygulu kara gözleri ilan tahtalarından, duvarlardan, mağaza vitrinlerinden, taksilerin antenlerindeki küçük flamalardan bakacaktı.</p>

  <p class="block_5">Anne için bu, hasretle, büyük bir özlemle beklenen gündü. Onca yıllık bekleyişin ardından murada ermekti.</p>

  <p class="block_5">Oğulları artık huzur içinde yatabilir, kendisi de dualara, okuyup üflemelere nihayet son verebilirdi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Necibullah’ın teslim olduğu günün ertesi sabahı, Anne yatağından yepyeni bir kadın olarak kalktı. Beş yıldır, Ahmed’le Nur <i class="calibre1">şehit</i> düştüğünden beri, ilk kez siyah giymedi. Sırtına beyaz benekli, kobalt mavisi, keten elbisesini geçirdi. Camları sildi, yerleri süpürdü, evi havalandırdı, uzun uzun yıkandı. Sesi sevinçten çınlıyordu.</p>

  <p class="block_5">“Bir parti vereceğiz,” diye duyurdu.</p>

  <p class="block_5">Davet etmesi için Leyla’yı komşulara gönderdi. “Yarın öğlen büyük bir ziyafet vereceğimizi söyle!”</p>

  <p class="block_5">Mutfakta durdu, elleri kalçalarında, etrafına bakındı, dert yanarcasına söylendi: “Mutfağımı ne hale getirmişsin, Leyla? <i class="calibre1">Vıyy.</i> Her şeyin yeri değişmiş.”</p>

  <p class="block_5">Tavaları, tencereleri sağa sola oynatmaya, abartılı, gösterişçi hareketlerle düzenlemeye başladı; artık geri döndüğüne göre, eşyalarını yeniden sahipleniyor, arazisinin sınırlarını belirliyordu sanki. Leyla onun ayağının altından çekildi. En iyisi buydu. Anne böyle aşırı zindelik hallerine girdiğinde, en az öfke krizlerindeki kadar laf dinlemez, inatçı biri olup çıkardı. Dinmek bilmez bir enerjiyle, yemek pişirmeye koyuldu: kuru fasulyeli, dereotlu <i class="calibre1">aş</i> çorbası, <i class="calibre1">köfte,</i> bol yoğurtlu, üzerine nane serpilmiş, dumanı tüten <i class="calibre1">mantı.</i></p>

  <p class="block_5">“Kaşlarını alıyorsun,” dedi, mutfak tezgâhına koyduğu kocaman, bez pirinç torbasını açarken. “Azıcık.”</p>

  <p class="block_5">Torbadaki pirinci büyük, siyah tenceredeki suya döktü. Kollarını sıvadı, karıştırmaya başladı.</p>

  <p class="block_5">“Tarık nasıl?”</p>

  <p class="block_5">“Babası çok hastalandı,” dedi Leyla.</p>

  <p class="block_5">“Şimdi kaç yaşında o?”</p>

  <p class="block_5">“Bilmiyorum. Altmış küsur herhalde.”</p>

  <p class="block_5">“Tarık’ı kastetmiştim.”</p>

  <p class="block_5">“Ah. On altı.”</p>

  <p class="block_5">“Tatlı bir çocuk. Öyle değil mi?”</p>

  <p class="block_5">Leyla omuz silkti.</p>

  <p class="block_5">“Aslında, artık çocuk da sayılmaz tabii... On altı. Neredeyse erkek olmuş. Öyle değil mi?”</p>

  <p class="block_5">“Lafı nereye getirmeye çalışıyorsun, Anne?”</p>

  <p class="block_5">“Hiçbir yere,” dedi Anne masumca gülümseyerek. “Hiçbir yere. Yalnızca sen... Ah, boş ver. Söylemesem daha iyi.”</p>

  <p class="block_5">“Ama söylemek istiyorsun,” dedi, bu dolambaçlı, oyunbaz dokundurmalara sinirlenen Leyla.</p>

  <p class="block_5">“Pekâlâ.” Anne ellerini tencerenin kenarına dayadı. Leyla bu “pekâlâ”nın söyleniş biçiminde, ellerin kavuştum kışımda doğal olmayan, neredeyse prova edilmiş bir eda sezdi. Arkasından bir söylevin geleceği belliydi.</p>

  <p class="block_5">“İki küçük çocukken düşüp kalkmanız başkaydı. Hiçbir zararı yoktu. Sevimliydi. Oysa şimdi. Şimdi. Sutyen taktığını fark ettim, Leyla.”</p>

  <p class="block_5">Leyla afalladı; hazırlıksız yakalanmıştı.</p>

  <p class="block_5">“Bu arada, bana sutyenden bahsedebilirdin.” Üstünlüğü ele geçirdiğini hisseden Anne, bastırdı. “Hiç haberim olmadı. Söylememene üzüldüm. Neyse, konumuz sutyen değil. Konu senle Tarık. O bir delikanlı, biliyorsun, dolayısıyla itibarını düşünmek zorunda değil. Ama sen? Bir kızın, özellikle de senin kadar güzel bir kızın şerefi, itibarı çok hassas bir şeydir, Leyla. Avuçlarında tuttuğun bir sığırcık gibi. Elini azıcık gevşetsen, uçup gider.”</p>

  <p class="block_5">“İyi de, senin bütün o duvar atlamalarından, Babi’yle meyve bahçelerinde gizlenmelerinden ne haber?” dedi Leyla, kendini böyle çabucak toparlamaktan gayet hoşnut.</p>

  <p class="block_5">“Biz kuzendik. Ve evlendik. Bu oğlan sana evlenme teklif etti mi, peki?”</p>

  <p class="block_5">“O bir arkadaş. Bir <i class="calibre1">refik.</i> Aramızda öyle bir şey yok.” Kızın sesi, kendini savunur gibi çıkıyordu; pek inandırıcı da değildi. “Benim için bir ağabey gibi,” diye ekledi, son derece yanlış bir taktikle. Der demez de hata yaptığını anladı; bunun için Anne’nin yüzünden geçen bulutu, kararan yüz hatlarını bile görmesine gerek kalmamıştı.</p>

  <p class="block_5">“Kesinlikle <i class="calibre1">değil,”</i> dedi Anne, dümdüz bir sesle. “O tek bacaklı marangoz çocuğunu ağabeylerinle bir tutamazsın. Ağabeylerinle <i class="calibre1">hiç kimseyi</i> kıyaslayamazsın.”</p>

  <p class="block_5">“Öyle demedim... Amacım bu değildi.”</p>

  <p class="block_5">Anne burnundan derin bir soluk aldı, dişlerini sıktı. “Her neyse,” diyerek konuya döndü, ama birkaç dakika önceki cilveli neşesinden eser kalmamıştı, “benim söylemeye çalıştığım şey, dikkatli olmazsan milletin ağzına laf vermiş olursun.”</p>

  <p class="block_5">Leyla bir şey söylemek üzere ağzını açtı. Aslında Anne haksız değildi. Tarık’la birlikte sokaklarda masumca, gönüllerince koşturma günlerinin sona erdiğini kendisi de biliyordu. Bir süredir, ikisi ortalığa, insan içine çıktıklarında yeni, tuhaf bir duyguya kapılıyordu zaten. Bakıldığını, incelendiğini, fısıldanıldığını algılamak; Leyla’nın daha önce hiç hissetmediği bu farkındalık, tedirgin ediciydi. Aslında, şimdi de <i class="calibre1">hissetmezdi</i> belki, eğer şu önemli olgu olmasaydı: Leyla Tarık’a âşık olmuştu. Umutsuzca, çılgınca. O yakınlardayken, ne yapsa kafasına üşüşen rezilce düşüncelere engel olamıyordu. Delikanlının onunkine dolanmış çıplak, sırım gibi bedeni, örneğin. Geceleri yatağında yatarken, gözünün önünde onu göbeğinden öpen Tarık’ın imgesi beliriyordu; oğlanın kalçalarının yumuşaklığına, boynunda, göğsünde, sırtında ve daha aşağılarda gezinen parmaklarının uyandırdığı duygulara şaşıyordu. Onu bu tarzda düşününce, derin bir suçluluk duyuyor, ama aynı zamanda da garip, ılık bir heyecanla doluyordu; karnından başlayıp yukarıya yayılan, yüzünün pespembe ışıldadığını hissedinceye kadar süren bir heyecanla.</p>

  <p class="block_5">Hayır. Anne haklıydı. Hem de tahmin edemeyeceği kadar. Leyla’nın kuşkuları doğruysa, komşu kadınlardan kimisi, hatta belki de çoğu, Tarık’la ikisi hakkında dedikoduya başlamıştı bile. Bıyık altından gülümsemeler kızın gözünden kaçmamıştı; mahallede onların bir “çift” olduğuna ilişkin fısıltılar dolaştığı da. Örneğin, geçen gün, Tarık’la ikisi sokakta yürürken Raşit’le, şu ayakkabıcıyla ve peşindeki <i class="calibre1">burka</i>lı karısı Meryem’le karşılaşmışlardı. Yanlarından geçerken, Raşit şakacı bir tavırla, “Leyla’yla Mecnun değil mi bunlar?” demişti, Nizami’nin on ikinci yüzyılda yazdığı, bahtsız âşıkları anlatan, çok tanınmış destana gönderme yaparak, Babi, <i class="calibre1">Romeo Ve Jülyet’in</i> Farsça bir çeşitlemesi, diye açıklamıştı, ama Nazimi’nin bu kadersiz sevgilileri, Shakespeare’den dört yüz yıl önce yazdığını da eklemişti.</p>

  <p class="block_5">Anne doğru bir noktaya parmak basmıştı.</p>

  <p class="block_5">Leyla’nın sinirine dokunan, Anne’nin bunu yapma hakkını kazanmamış olmasıydı. Konuyu Babi açsaydı, belki. Ama Anne? Bunca yıllık inzivanın, odasına kapanmanın ardından, Leyla’nın nereye gittiğine, kiminle görüştüğüne, ne düşündüğüne şu kadarcık aldırmadan... haksızlıktı bu. Leyla kendini şu tencerelerden, tavalardan daha üstün hissetmiyordu; bir köşede unutabileceğin, sonra, canın istediği an üzerinde hak iddia edebileceğin bir eşya mıydı o?</p>

  <p class="block_5">Ama bu, büyük bir gündü, hepsi için önemli bir gün. Bu konu yüzünden böyle bir günün tadını kaçırmak yazık olurdu. Ortamın hatırına, Leyla fazla uzatmadı.</p>

  <p class="block_5">“Ne demek istediğini anladım,” dedi.</p>

  <p class="block_5">“Güzel!” dedi Anne. “Mesele halloldu, öyleyse. Şimdi, Hâkim nerede? Nerede, ah, benim küçük, tatlı kocam nerelerde?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Bulutsuz, göz kamaştırıcı bir gündü; parti için mükemmel bir gün. Erkekler bahçedeki açılır kapanır, sarsak iskemlelere oturdular. Çay içip sigaralarını tüttürüyor, bağıra çağıra Mücahitlerin tasarısını tartışıyorlardı. Leyla planın genel hatlarını Babai’den öğrenmişti: Afganistan’ın adı artık Afganistan İslam Devleti idi. Peşaver’de, farklı Mücahit hiziplerce oluşturulan İslami Cihat Konseyi, Sibgatullah Muccdidi başkanlığında iki ay süreyle işleri idare edecekti. Bunu Rabbani başkanlığındaki bir idari konsey izleyecek, onun yönetim süresi de dört ay olacaktı. Bu toplam altı aylık süreçte bir <i class="calibre1">loya jırga</i> oluşturulacaktı; liderler ve deneyimli devlet büyüklerinden oluşan bu yüce kurul, iki yıl iktidarda kalacak, ülkeyi demokratik bir seçime götürecek olan geçici hükümeti kuracaktı.</p>

  <p class="block_5">Erkeklerden biri, portatif mangalda cazırdayan koyun şişlerini yelliyordu. Babi, Tarık’ın babasıyla yaşlı armut ağacının altında satranç oynamaktaydı. Pür dikkat, kaşlar çatık. Tarık da satranç tahtasının başındaydı, bazen oyunu seyrediyor, bazen de bitişik masada sürüp giden siyasi sohbete kulak veriyordu.</p>

  <p class="block_5">Kadınlar oturma odasında, holde ve mutfakta toplaşmıştı. Kucaklayıp bellerine dayadıkları bebekleri evin içinde koşuşup duran çocuklardan kalçalarının hafif bir hareketiyle, uzmanca kaçırarak, gevezelik ediyorlardı. Kasetçalarda, Üstat Sarahang’ın bir <i class="calibre1">gazeli.</i></p>

  <p class="block_5">Leyla mutfaktaydı, Citi’yle birlikte sürahiler dolusu <i class="calibre1">doğ</i> yapmakla meşguldü. Çiti artık ne eskisi kadar utangaçtı ne de ciddi. İki kaşının arasındaki o dikey, derin çizgi aylardır ortada yoktu. Son günlerde çok daha uluorta, çok daha sık gülüyordu; üstelik Leyla’yı afallatan bir cilveyle. O sıkıcı atkuyruklarından vazgeçmiş, saçlarını uzatıp aralara kızıl röfle attırmıştı. Leyla bu değişimin itici gücünü sonunda öğrendi: Citi’ye ilgi duyan, on sekiz yaşında bir delikanlı. Adı Sabır’dı, Citi’nin ağabeyinin futbol takımında kaleciydi.</p>

  <p class="block_5">“Ah, nefis bir tebessümü var; saçları da öyle gür, öyle gür ki!” demişti Çiti. Birbirlerinden hoşlandıklarını hiç kimse bilmiyordu elbette. Çiti onunla iki kez gizlice, kentin ta öteki ucunda, Taymani’deki küçük bir çayevinde buluşmuştu; on beşer dakikalığına.</p>

  <p class="block_5">“Gelip beni isteyecek, Leyla! Hem de bu yaz. İnanabiliyor musun? Aklımdan bir an bile çıkmıyor, yemin ederim.”</p>

  <p class="block_5">“Peki, ya okul?” diye sordu Leyla. Çiti başını yana yatırmış, <i class="calibre1">cevabı her ikimiz de biliyoruz,</i> diyen bir bakış fırlatmıştı.</p>

  <p class="block_5"><i class="calibre1">Yirmimize geldiğimizde,</i> derdi Hasena, <i class="calibre1">Citi’yle ikimiz, adam başı dörder beşer çocuk peydahlamış olacağız. Ama sen, Leyla, sen bu iki budalayı gururlandıracaksın. Sen önemli biri olacaksın. Bir gün elime bir gazete alacağım ve ön sayfada resmini göreceğim; çok iyi biliyorum.</i></p>

  <p class="block_5">Şimdi Çiti yüzünde hülyalı, dalıp gitmiş bir anlam, Leyla’yla birlikte salatalık doğramaktaydı.</p>

  <p class="block_5">Anne, sırtında parlak renkli yazlık elbisesi, ebe Vecma ve Tarık’ın annesiyle birlikte, haşlanmış yumurtaları soyuyordu.</p>

  <p class="block_5">“Komutan Mesut’a, Ahmet’le Nur’un bir resmini hediye edeceğim,” dedi Vecma’ya; beriki başını salladı, ilgili ve candan görünmeye çalıştı.</p>

  <p class="block_5">“Cenazeye bizzat katılmış. Mezarlarının başında dua okumuş. Bu nezaketine karşılık bir teşekkür armağanı olacak.” Katı yumurtalardan birini daha kırdı. “Düşünceli, asil biri olduğunu duydum; hoşuna gidecektir.”</p>

  <p class="block_5">Çevrelerinde, kadınlar mutfağa girip çıkıyor, <i class="calibre1">kurma</i> kâseleri, <i class="calibre1">masteva</i> tabakları, ekmek somunları taşıyor, hepsini oturma odasının zeminine serilmiş olan <i class="calibre1">sofra’y</i>a yerleştiriyorlardı.</p>

  <p class="block_5">Arada bir, aylak aylak gezinen Tarık görünüyordu. Şundan bir parça alıyor, bunun tadına bakıyordu.</p>

  <p class="block_5">“Erkekler giremez,” dedi Çiti.</p>

  <p class="block_5">“Dışarı, dışarı, dışarı,” diye bağırdı Vecma.</p>

  <p class="block_5">Tarık kadınların onu böyle tatlılıkla kışkışlamasına gülümsedi. Burada istenmiyor olmaktan, bu kadınsı atmosferi yarı sırıtkan, erkeksi bıçkınlığıyla bozmaktan keyif alır gibiydi.</p>

  <p class="block_5">Leyla ona bakmamak için elinden geleni yapıyordu; bu kadınlara daha fazla dedikodu malzemesi vermeye hiç niyeti yoktu. Gözlerini yerden kaldırmadı, Tarık’la hiçbir şey konuşmadı, ama birkaç gece önce gördüğü rüyayı anımsadı; ikisinin yüzleri, bir aynada, yumuşak, yeşil bir duvağın altında. Ve pirinç taneleri; erkeğin saçlarından dökülüyor, tıpır tıpır aynaya çarpıyor.</p>

  <p class="block_5">Tarık patatesli tas kebabının tadına bakmak için tencereye uzandı.</p>

  <p class="block_5">Çiti onun eline vurdu. <i class="calibre1">“Ho baca!”</i> Tarık yine de bir parça aşırdı, güldü.</p>

  <p class="block_5">Artık Leyla’dan neredeyse bir baş uzundu. Tıraş oluyordu. Yüzü daha zayıf, daha köşeliydi. Omuzları genişlemişti. Pilili pantolon, siyah parlak mokasen ve son zamanlarda (bahçede her gün kaldırdığı bir çift, eski, paslı halter sayesinde) iyice kaslanmış kollarını gösteren, kısa kollu gömlekler giyiyordu. Yine son zamanlarda, yüzüne şakacı bir kavgacılık, diklenmeye hazır bir ifade yerleşmişti. Konuşurken, başını sıkılgan bir edayla hafifçe yana eğiyor, gülerken tek kaşını kaldırıyordu. Saçları uzamıştı, alnına düşen perçemleri sık sık, gereksizce geriye atmak gibi bir huy edinmişti. Bu bıçkın, yarı sırıtış da yeniydi.</p>

  <p class="block_5">Tarık mutfaktan son kez kovalanırken, oğlanın annesi Leyla’yı çaktırmadan ona bakarken yakaladı. Kızın yüreği hop etti, gözleri suçlu suçlu kırpıştı. Hemen önüne eğildi, doğranmış salatalıkları sürahideki sulandırılmış, tuzlu yoğurda katmaya koyuldu. Ama Tarık’ın annesinin onu izlediğini hissedebiliyordu; dudaklarında hafif, bilen, onaylayan bir tebessümle.</p>

  <p class="block_5">Erkekler tabaklarını doldurdular, bahçeye götürdüler. Onlar alacağını aldıktan sonra, kadınlarla çocuklar yer <i class="calibre1">sofra</i>’sının etrafına dizilip, karınlarını doyurdular.</p>

  <p class="block_5"><i class="calibre1">Sofra</i> kaldırıldıktan, bulaşıklar mutfakta üst üste yığıldıktan, kimin yeşil kimin siyah istediğini anımsamaya çalışarak çay demleme curcunası başladıktan sonra, Tarık başıyla bir işaret yaptı, kapıdan dışarıya süzüldü.</p>

  <p class="block_5">Leyla beş dakika bekledi, sonra onu izledi.</p>

  <p class="block_5">Delikanlıyı üç ev ileride buldu; iki komşu evin arasındaki dar ağızlı geçidin başında, duvara yaslanmıştı. Üstat Eval Mir’den, eski bir Peştun şarkısı mırıldanıyordu:</p>

  <p class="block_5"><i class="calibre1">Da ze ma ziba vatan</i>, <i class="calibre1">Da ze ma dada vatan.</i></p>

  <p class="block_12">Bu bizim güzel vatanımız, Bu bizim sevgili vatanımız.</p>

  <p class="block_5">Sigara içiyordu; bu yeni alışkanlığı da Leyla’nın onu son günlerde birlikte gördüğü oğlanlardan kapmıştı. Leyla onlara katlanamıyordu; Tarık’ın bu yeni arkadaşlarına. Hepsi de birörnek giyiniyordu; pilili pantolonlar, kollarını, göğüslerini meydana çıkaran, dar tişörtler. Hepsi çok fazla tıraş losyonu sürüyor, hepsi sigara içiyordu. Mahallede gruplar halinde, çalımlı çalımlı dolanır, şakalaşır, yüksek sesle güler, hatta bazen kızlara laf atarlardı; suratlarında hep o aynı, budala, kendinden hoşnut sırıtma. Bunlardan biri, Sylvester Stallone’yi şöyle böyle, son derece uzaktan andırmasına dayanarak, kendisine ısrarla Rambo dedirtiyordu.</p>

  <p class="block_5">“Annen sigara içtiğini bilse, öldürür seni,” dedi Leyla; geçide girmeden önce sağı solu güzelce kolaçan ederken.</p>

  <p class="block_5">“Ama bilmiyor,” dedi oğlan. Kıza yer açmak için yana kaydı.</p>

  <p class="block_5">“Her an öğrenebilir tabii.”</p>

  <p class="block_5">“Kim söyleyecek? Sen mi?”</p>

  <p class="block_5">Leyla ayağıyla hafif hafif yere vuruyordu. “Sırrını rüzgâra fısıldarsan, ağaçlara söylediği için suçlayamazsın.”</p>

  <p class="block_5">Tarık gülümsedi; tek kaşı yine havalanmıştı. “Kim demiş bunu?”</p>

  <p class="block_5">“Halil Cibran.”</p>

  <p class="block_5">“Hava atmaya da bayılırsın.”</p>

  <p class="block_5">“Bir sigara versene.”</p>

  <p class="block_5">Delikanlı başını hayır anlamında salladı, kollarını kavuşturdu. Bu duruş, poz dağarcığına yeni girmişti: sırt duvarda, kollar kavuşturulmuş, sigara ağzının bir köşesinden sarkıyor, sağlam bacağı umursamazca kıvrılmış.</p>

  <p class="block_5">“Neden vermiyorsun?”</p>

  <p class="block_5">“Sana dokunur,” dedi oğlan.</p>

  <p class="block_5">“Ama sana dokunmaz?”</p>

  <p class="block_5">“Ben kızlar için sigara içiyorum.”</p>

  <p class="block_5">“Hangi kızlar?”</p>

  <p class="block_5">Yılışık yılışık sırıttı. “Seksi buluyorlar.”</p>

  <p class="block_5">“Değil ki.”</p>

  <p class="block_5">“Ya?”</p>

  <p class="block_5">“Bana güven.”</p>

  <p class="block_5">“Seksi değil, yani?”</p>

  <p class="block_5"><i class="calibre1">“Khila</i> görünüyorsun; geri zekâlı gibi.”</p>

  <p class="block_5">“Bak bu canımı acıttı işte.”</p>

  <p class="block_5">“Hangi kızlarmış bunlar?”</p>

  <p class="block_5">“Kıskandın.”</p>

  <p class="block_5">“Sadece merak ettim, öylesine... kayıtsızca yani.”</p>

  <p class="block_5">“İkisi birden olamazsın.” Sigarasından bir nefes daha çekti, dumanın arasından gözlerini kıstı. “Şu anda bizden bahsettiklerine her bahse varım.”</p>

  <p class="block_5">Leyla’nın kafasında, Anne’nin sözleri çınladı. <i class="calibre1">Avucundaki sığırcık gibi. Azıcık gevşetsen uçar gider.</i> Suçluluk duygusu dişlerini kıza geçiriverdi. Sonra, Anne’nin sesini kapattı. Onun yerine, Tarık’ın <i class="calibre1">biz</i> deyişinin tadını çıkarmaya koyuldu. Onun ağzından döküldüğünde kulağa nasıl da heyecan verici, nasıl da mahrem geliyordu. Söyleyiş biçimiyse -gelişigüzel, doğallıkla- öyle rahatlatıcıydı ki. <i class="calibre1">Biz.</i> Aralarındaki bağı tasdik ediyor, cisimleştiriyordu.</p>

  <p class="block_5">“Ne diyorlar, peki?”</p>

  <p class="block_5">“Küreklere asılmış Günah Irmağı’nın sularında ilerlediğimizi,” dedi Tarık. “Bir dilim İffetsizlik Pastası’nı bölüştüğümüzü.”</p>

  <p class="block_5">Leyla ona ayak uydurdu: “Günahkârlık Faytonu’nda doludizgin yol aldığımızı.”</p>

  <p class="block_5">“Zındıklık <i class="calibre1">Kurma</i>’sı pişirdiğimizi.”</p>

  <p class="block_5">Kahkahaları koyuverdiler. Sonra Tarık, saçlarının iyice uzadığına değindi. “Çok hoş,” dedi.</p>

  <p class="block_5">Leyla kızardığı için kendine kızdı. “Konuyu değiştiriyorsun.”</p>

  <p class="block_5">“Konumuz neydi ki?”</p>

  <p class="block_5">“Seni seksi bulan, boş kafalı kızlar.”</p>

  <p class="block_5">“Biliyorsun.”</p>

  <p class="block_5">“Neyi biliyorum?”</p>

  <p class="block_5">“Gözlerimin sadece seni gördüğünü.”</p>

  <p class="block_5">Leyla bayılacak gibi oldu. Oğlanın yüzünü okumaya çalıştı, ama çözülemez bir ifadeyle karşılaştı: o şen, budalaca sırıtışla çelişen, gözlerdeki kısık, yarı çaresiz anlam. Zekice bir parıltı; tam da alaycılıkla içtenlik arasındaki sınıra düşmesi amaçlanmış bir ışıltı.</p>

  <p class="block_5">Tarık sağlam ayağının topuğuyla izmariti ezdi. “Ee, ne diyorsun bütün bunlara?”</p>

  <p class="block_5">“Partiye mi?”</p>

  <p class="block_5">“Geri zekâlılık eden kim şimdi? Mücahitleri kastediyorum, Leyla. Kabil’e gelişlerini.”</p>

  <p class="block_5">“Ah.”</p>

  <p class="block_5">Tam Babai’den duyduğu bir şeyi, silahla egonun evliliğinden hayır gelmez, türünden bir sözü aktarıyordu ki, evden gelen gürültüyü duydu. Haykırışlar. Çığlıklar.</p>

  <p class="block_5">Koşmaya başladı. Tarık topallayarak onu izledi.</p>

  <p class="block_5">Bahçede bir meydan kavgası vardı. Tam ortasında da birbirine girmiş, yerlerde yuvarlanan iki erkek, aralarında bir bıçak. Leyla bir tanesinin daha önce, masada politika konuşan adam olduğunu gördü. Öteki, kebap şişlerini yelleyen adamdı. Üç beş kişi onları ayırmaya çalışıyordu. Babi aralarında değildi. O duvarın önünde, itiş kakıştan güvenli bir uzaklıkta duruyordu; yanında Tarık’ın babası vardı, bağırıyordu.</p>

  <p class="block_5">Leyla havada uçuşan heyecanlı seslerden derlediği bölük pörçük parçacıkları birleştirdi: Politika konuşulan masadaki adam, bir Peştun, Ahmet Şah Mesut’u 1980’lerde Sovyetler’le “bir antlaşma yaptığı” için hainlikle suçlamıştı. Mangalın başındaki, Tacik olansa buna bozulmuş, sözünü geri almasını istemişti. Peştun ayak diremişti. Tacik, “Mesut olmasaydı, kız kardeşin hâlâ Sovyetler’e <i class="calibre1">veriyor</i> olurdu,” demişti. Ve yumruklaşma başlamıştı. Sonra ikisinden biri, bıçak çekmişti; hangisinin çektiği konusunda fikir ayrılığı vardı.</p>

  <p class="block_5">Leyla dehşetle, Tarık’ın kendini ortaya attığını gördü. Barışı sağlamaya çalışanlardan birkaçı da şimdi kendi aralarında yumruklaşmaya başlamıştı. Gözüne ikinci bir bıçak çarpar gibi oldu.</p>

  <p class="block_5">O akşam, daha sonra, kavganın nasıl giderek tırmandığını düşündü; birbirinin üzerine çullanan adamlar, haykırışlar, naralar, bağrışmalar, savrulan yumruklar ve bütün bunların ortasında, çatık kaşları, diken diken saçlarıyla Tarık; bacağı kayışlarından kurtulmuş, emekleyerek uzaklaşmaya çalışıyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Her şeyin bu kadar çabuk çözülmesi, baş döndürücüydü.</p>

  <p class="block_5">Liderlik konseyi vaktinden önce kuruldu, Rabbani’yi cumhurbaşkanı seçti. Diğer gruplar kayırmacılık yapıldığını haykırdılar. Mesut herkesi barışa, sabırlı olmaya çağırdı.</p>

  <p class="block_5">Dışlanan Hikmetyar kızdı, küstü. Çok uzun yıllardır ezilen, horlanan Hazaralar patlama noktasındaydı.</p>

  <p class="block_5">Hakaretler havada uçuşuyordu. Yüklenmeler, suçlamalar birbirini izliyordu. Toplantılar öfkeyle terk ediliyor, kapılar çarpılıyordu. Kent soluğunu tutmuş bekliyordu. Dağlarda, Kalaşnikoflara fişek sürülüyordu.</p>

  <p class="block_5">Tepeden tırnağa silahlı olan ama ortak bir düşmandan yoksun kalan Mücahitler, düşmanı birbirlerinde bulmuştu.</p>

  <p class="block_5">Kabil’in hesaplaşma günü sonunda gelmişti.</p>

  <p class="block_5">Ve roketler Kabil’e yağmaya başlayınca, insanlar kaçıp saklandı. Anne de öyle; sözcüğün gerçek anlamıyla. Yeniden siyahlara büründü, odasına kapandı, perdeleri kapattı, battaniyeyi tepesine çekti.</p>

  <p class="block_5" id="id_bookmark12"><br class="calibre2" />
  <br class="calibre3" id="calibre_pb_30" /></p>
</body>
</html>
