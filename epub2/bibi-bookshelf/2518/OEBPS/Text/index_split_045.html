<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5" id="id_bookmark27"></p>

  <p class="block_"> </p>

  <p class="block_"> </p>

  <h2 class="block_7">37<br class="calibre4" />
  <br class="calibre4" />
   </h2>

  <p class="block_7">MERYEM</p>

  <p class="block_7">EYLÜL 1996<br class="calibre4" />
  <br class="calibre4" />
   </p>

  <p class="block_"> </p>

  <p class="block_5">İki buçuk yıl sonra, 27 Eylül sabahı, Meryem büyük bir gürültüye uyandı; bağırışlar, ıslıklar, çatapatlar ve müzik. Oturma odasına koştu, Leyla’yı çoktan gelmiş, omuzlarına aldığı Azize’yle birlikte pencereden bakarken buldu. Kız döndü, gülümsedi.</p>

  <p class="block_5">“Taliban burada,” dedi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Meryem Taliban’ın adını ilk, iki yıl önce, 1994 Ekimi’nde duymuştu. Raşit, Kandehar’daki savaş lordlarını alaşağı ettikleri ve kenti aldıkları haberini getirdiğinde. Aileleri Sovyet savaşı sırasında Pakistan’a kaçan, genç Peştun erkeklerden oluşan bir gerilla gücü, demişti adam. Çoğu Pakistan sınırındaki sığınma kamplarında yetişmiş (hatta kimileri orada doğmuş), Pakistan <i class="calibre1">medresele</i>rinde, mollalar tarafından <i class="calibre1">Şeriat</i> eğitimi almıştı. Liderleri, Molla Ömer adında gizemli, okuma yazma bilmeyen, tek gözlü bir münzeviydi; Raşit’in hafif alaylı eklediğine göre, kendine <i class="calibre1">Amtr-ül Mümin</i> dedirtiyordu -Müminlerin, inananların Önderi.</p>

  <p class="block_5">“Bu çocukların <i class="calibre1">rişa’</i>sı, kökleri olmadığı doğru,” diye sürdürdü sözünü. Ne Meryem’e ne de Leyla’ya hitap ediyordu. Başarısız kaçma girişiminden beri, iki buçuk yıldır, Meryem onun Leyla’yı da kendisiyle aynı kefeye koyduğunun farkındaydı: onun güvenini kesinlikle hak etmeyen, aşağılanmaya, adamdan sayılmamaya layık iki alçak. Raşit konuştuğunda, Meryem onun kendi kendisiyle sohbet ettiği duygusuna kapılıyordu; ya da odadaki görünmeyen ama iki kadının aksine, fikir beyan edilmeye değen birine seslendiği duygusuna.</p>

  <p class="block_5">“Geçmişleri olmayabilir,” dedi Raşit, sigarasının dumanını tavana doğru üflerken. “Dünya hakkında ya da bu ülkenin tarihi hakkında hiçbir şey bilmiyor olabilirler. Tamam. Onlarla kıyaslandığında, bizim Meryem üniversite profesörü sayılır. Hah! Doğru söylüyorum. Ama etrafınıza bir bakın. Ne görüyorsunuz? Yozlaşmış, açgözlü, haris, tepeden tırnağa silahlı, eroin zengini, birbirine <i class="calibre1">cihat</i> açan ve aradaki herkesi, önüne geleni öldüren Mücahit komutanlar -aynen bunu, işte. Taliban hiç olmazsa saf, bozulmamış. En azından, tertemiz Müslüman çocuklar. Gelir gelmez, burayı bir güzel temizleyecekler, <i class="calibre1">vallah.</i> Barış ve düzen getirecekler. Süt almaya çıkan insanlar vurulup öldürülmeyecek. Roketler susacak! Bir düşünsenize.”</p>

  <p class="block_5">Taliban iki yıldır, adım adım Kabil’e yaklaşıyor, şehirleri Mücahitlerin elinden alıyor, yerleştiği yerdeki hizip savaşlarına son veriyordu. Hazara komutan Abdül Ali Mezari’yi yakalayıp kurşuna dizmişti. Aylardır, üslendikleri yerden, yani Kabil’in güneyindeki dış mahallelerinden kenti ateşe tutuyor, Ahmet Şah Mesut’la birbirlerine roket yağdırıyorlardı. 1996 Eylülü’nün başlarında, Celalabad ve Sarobi kentlerini de zapt ettiler.</p>

  <p class="block_5">Taliban’da, Mücahitlerin asla sahip olamadığı bir şey var, dedi Raşit. Birlik.</p>

  <p class="block_5">“Hoş geldiler, sefa geldiler,” diye ekledi. “Başkalarını bilmem, ama ben onları gül yapraklarıyla karşılayacağım.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">O gün dışarıya çıktılar, dördü birlikte; Raşit yeni dünyalarını, yeni önderlerini selamlamaları için onları bir otobüsten indirip ötekine bindirdi. Yerle bir olmuş, harap mahallelerde, Meryem yıkıntıların altından çıkıp sokaklara akan insanlar gördü. Dişsiz, buruşuk ağzıyla devamlı gülümseyen, yaşlı bir kadın yoldan geçenlerin üzerine avuç avuç pirinç serpiyordu. Salt iskeleti kalmış bir binanın yanında kucaklaşan iki erkek; gökyüzünde, oğlan çocukların damlardan fırlattığı fişeklerin, çatapatların vınlaması, tıslaması, patırtısı. Kasetçalarlardan yayılan ulusal marş, hiç susmayan araba kornalarıyla yarışıyor.</p>

  <p class="block_5">“Bak, Meryem!” Azize, Meyvand Caddesi’ne doğru koşan birtakım oğlanları gösteriyordu. Sıkılı yumruklarıyla havayı dövüyor, iplere bağladıkları, paslı teneke kutularını sürüklüyorlardı peşleri sıra. Mesut’la Rabbani’nin Kabil’den çekildiğini haykırıyorlardı.</p>

  <p class="block_5">Dört bir yandan tekbirler yükselmekteydi: <i class="calibre1">Allahü</i>-<i class="calibre1">ekber!</i></p>

  <p class="block_5">Meryem, Meyvand Caddesi’ndeki bir pencereden sarkan çarşafa baktı. Üzerine kocaman, siyah harflerle şöyle yazılmıştı: ZENDA BAAD TALİBAN! Çok yaşa Taliban!</p>

  <p class="block_5">Sokaklarda yürürlerken, Meryem’in gözüne, aynı dileği tekrarlayan başka yazılar da çarptı -camlara boyanmış, kapılara çivilenmişti; araba antenlerinde çırpınıyordu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Meryem ilk Taliban’ını da aynı günün ilerleyen saatlerinde gördü; Raşit, Leyla ve Azize’yle birlikte girdikleri Peştunistan Meydanı’nda. Büyük bir kalabalık toplanmıştı alana. İtişiyor, daha iyi görebilmek için boyunlarını uzatıyorlardı; alanın ortasındaki mavi çeşmenin etrafını saranlar, kuru yatağına doluşanlar da vardı. Alanın ucunu görmeye çalışıyorlardı, eski Hayber Lokantası’nın bulunduğu kısmı.</p>

  <p class="block_5">Raşit cüssesini kullanarak kalabalığı yardı, onları birinin mikrofondan konuştuğu noktaya götürdü.</p>

  <p class="block_5">Azize görünce, bir çığlık atıp yüzünü Meryem’in <i class="calibre1">burka</i>’sına gömdü.</p>

  <p class="block_5">Mikrofondaki ses, ince uzun, sakallı bir delikanlıya aitti; başına siyah bir türban dolamıştı. Seyyar, derme çatma bir yükseltinin üzerindeydi. Boştaki elinde bir roketatar tutuyordu. Yanında, trafik lambasına bağlanmış urganların ucunda sallanan, iki kanlı ceset vardı. Giysileri paramparça. Şişmiş yüzleri morumsu mavi.</p>

  <p class="block_5">“Onu tanıyorum,” dedi Meryem. “Soldakini.”</p>

  <p class="block_5">Meryem’in önünde duran genç kadın döndü, Necibullah olduğunu söyledi. Öteki adamsa kardeşiydi. Meryem Necibullah’ın, Sovyet yıllarında ilan tahtalarından, vitrin camlarından gülümseyen, tombul, bıyıklı yüzünü anımsadı.</p>

  <p class="block_5">Daha sonra, Taliban’ın Necibullah’ı sığındığı yerden, Darülaman Sarayı yakınındaki Birleşmiş Milletler karargâhından yaka paça çıkardığını öğrenecekti. Ona saatlerce işkence yaptıklarını; ayaklarını bir kamyona bağlayıp cansız bedenini sokaklarda sürüdüklerini.</p>

  <p class="block_5">“Çok, pek çok Müslüman’ı öldürdü!” diye haykırıyordu genç Taliban elindeki mikrofona. Önce, Peştun aksanlı Farsça konuşuyordu, sonra Peştuncaya döndü. Sözcüklerini vurgulamak istercesine, elindeki silahla cesetleri dürtmekteydi, “işlediği suçları bilmeyen yok. Bir komünist ve bir <i class="calibre1">kafir’d</i>i. İşte, İslam’a karşı suç işleyen dinsizlere böyle yaparız!”</p>

  <p class="block_5">Raşit pis pis sırıtıyordu.</p>

  <p class="block_5">Meryem’in kucağındaki Azize ağlamaya başladı.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ertesi gün Kabil, kamyonların istilasına uğradı. Hayırhane’de, Şar-e Nev’de, Karteh-Pervan, Vezir ekber Han ve Taymani’de, kırmızı Toyota pikaplar sokaklarda kol geziyordu. Kasalarında silahlı, sakallı, kara türbanlı erkekler. Her kamyonetten, hoparlörler bangır bangır duyuru yapmaktaydı; önce Farsça, sonra Peştun dilinde. Aynı mesajlar, minarelere takılmış ses yükselticilerden ve artık <i class="calibre1">Şeriat’ın Sesi</i> diye bilinen radyodan da yayınlanıyordu. Dahası, broşürler, el ilanları halinde sokaklara atılıyordu. Meryem bahçede bir tane buldu.</p>

  <p class="block_"> </p>

  <p class="block_17"><i class="calibre1">Vatanımızın adı bundan böyle Afganistan İslam Emirliği’dir. Bunlar da bizim koyduğumuz</i>, <i class="calibre1">sizin uyacağınız yasalar:</i></p>

  <p class="block_18">Bütün vatandaşlar, günde beş vakit namaz kılacaktır. Namaz vakti başka bir iş yaparken yakalanan, kırbaçlanacaktır.</p>

  <p class="block_18">Bütün erkekler sakal bırakacaktır. Meşru ölçü, çenenin altında, en az bir sıkılı yumruk uzunluğundadır. Bu emre uymayanlar, kırbaçlanacaktır.</p>

  <p class="block_18">Bütün erkek çocuklar türban takacaktır. Birinciyle altıncı sınıf arasındakiler siyah, daha yukarı sınıftakiler beyaz türban takacaktır. Bütün erkek çocuklar İslami kılıklar giyecektir. Gömlek yakaları düğmelenecektir.</p>

  <p class="block_18">Şarkı söylemek yasaktır.</p>

  <p class="block_18">Dans etmek yasaktır.</p>

  <p class="block_18">iskambil oynamak, satranç oynamak, kumarın her türü ve uçurtma uçurmak yasaktır.</p>

  <p class="block_18">Kitap yazmak, film izlemek, resim yapmak yasaktır.</p>

  <p class="block_18">Evinizde kuş beslerseniz, kırbaçlanacaksınız. Kuşlarınız öldürülecek.</p>

  <p class="block_18">Çalarsanız, eliniz bilekten kesilir. Bir daha çalarsanız, ayağınız kesilir.</p>

  <p class="block_18">Müslüman değilseniz, Müslümanların görebileceği bir yerde dua etmeyin. Bunu yapanlar kırbaçlanacak ve hapse atılacaktır. Bir Müslüman’ı kendi dinine döndürmeye çalışan kişi, idam edilecektir.</p>

  <p class="block_18">Kadınların dikkatine:</p>

  <p class="block_17"><i class="calibre1">Evinizden dışarıya çıkmayacaksınız. Kadınların sokaklarda amaçsızca dolaşması, caiz değildir. Dışarıya çıkarsanız, yanınızda mutlaka bir</i> mahrem, <i class="calibre1">erkek akrabanız bulunacak. Sokakta tek başına yakalanan kadın dövülecek ve evine gönderilecektir.</i></p>

  <p class="block_17"><i class="calibre1">Her ne şart altında olursa olsun, asla yüzünüzü göstermeyeceksiniz. Dışarıdayken,</i> burka’yla <i class="calibre1">örtüneceksiniz. Aksi halde, şiddetle kırbaçlanacaksınız.</i></p>

  <p class="block_18">Makyaj malzemeleri yasaktır.</p>

  <p class="block_18">Mücevher yasaktır.</p>

  <p class="block_18">Çekici, gösterici giysiler giymeyeceksiniz.</p>

  <p class="block_18">Sizinle konuşulmadan, konuşmayacaksınız.</p>

  <p class="block_18">Erkeklerle göz göze gelmeyeceksiniz.</p>

  <p class="block_18">Uluorta gülmeyeceksiniz. Gülenler, kırbaçlanacaktır.</p>

  <p class="block_18">Tırnaklarınızı boyamayacaksınız. Boyarsanız, bir parmağınız kesilecektir.</p>

  <p class="block_18">Kızların okula gitmesi yasaklanmıştır. Bütün kız okulları derhal kapatılacaktır.</p>

  <p class="block_18">Kadınların çalışması yasaklanmıştır.</p>

  <p class="block_18">Zinadan suçlu bulunursanız, taşlanarak öldürüleceksiniz.</p>

  <p class="block_17"><i class="calibre1">Dinleyin, iyi dinleyin, itaat edin.</i> Allah-ü ekber.</p>

  <p class="block_"> </p>

  <p class="block_5">Raşit radyoyu kapadı. Oturma odasında, yer sofrasında yemek yiyorlardı; Necibullah’ın ipte sallanan cesedini göreli, bir hafta bile olmamıştı.</p>

  <p class="block_5">“Nüfusun yarısını evde, boş boş oturmaya zorlayamazlar. Bunu yapamazlar,” dedi Leyla.</p>

  <p class="block_5">“Neden yapamasınlar?” dedi Raşit. İlk kez, Meryem ona katıldı. Raşit aynı şeyi kendisine ve Leyla’ya yapmamış mıydı; hem de büyük bir başarıyla? Leyla’nın bunu görmemesi mümkün müydü?</p>

  <p class="block_5">Leyla bastırdı: “Burası köy değil. Burası, Kabil. Kadınlar burada yıllardır avukatlık, doktorluk yapıyor; hükümette yer alıyorlar...”</p>

  <p class="block_5">Raşit sırıttı. “Tam da üniversite mezunu, şiir okuyan bir adamın kibirli, küstah kızı gibi konuşuyor. Ne kadar kentli, ne kadar da Taciksin. Bunu, Taliban’ın ortaya attığı yeni, radikal bir fikir mi sanıyorsun? Kabil’deki küçük, değerli kabuğunun dışına çıkmayı hiç denedin mi, gül’üm benim? <i class="calibre1">Gerçek</i> Afganistan’ı, güneyi, doğuyu, Pakistan sınırındaki aşiretleri görme zahmetine kalkıştın mı? Hayır mı? Ben gördüm. Ve sana şu kadarını söyleyebilirim ki, bu ülkede zaten hep böyle ya da buna yakın yaşayan bir sürü yer var. Ama senin haberin yok tabii.”</p>

  <p class="block_5">“Buna inanmayı reddediyorum,” dedi Leyla. “Ciddi olamazlar.”</p>

  <p class="block_5">“Taliban’ın Necibullah’a yaptığı, bana bayağı ciddi göründü,” dedi Raşit. “Sence de öyle değil mi?”</p>

  <p class="block_5">“O bir komünistti! Gizli Polis’in başıydı.”</p>

  <p class="block_5">Raşit güldü.</p>

  <p class="block_5">Meryem yanıtı bu kahkahadan aldı: Taliban’ın gözünde, o korkunç, ürkütücü KHAD’ın şefi ve bir komünist olmak, Necibullah’ı bir kadından <i class="calibre1">azıcık</i> daha aşağılık yapıyordu, o kadar.</p>

  <p class="block_5" id="id_bookmark28"><br class="calibre2" />
  <br class="calibre3" id="calibre_pb_45" /></p>
</body>
</html>
