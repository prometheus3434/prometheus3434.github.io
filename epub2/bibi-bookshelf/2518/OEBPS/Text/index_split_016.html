<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">10<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">İlk birkaç gün, Meryem odasından neredeyse hiç çıkmadı. Her sabah, uzaktan uzağa yankılanan <i class="calibre1">ezan</i> sesiyle kalkıyor, <i class="calibre1">namaz</i>’ını kıldıktan sonra yeniden yatağa süzülüyordu. Raşit’in banyoya girdiğini, yıkandığını duyduğunda, adam dükkana gitmeden önce gelip ona bir göz attığında, o hâlâ yatakta oluyordu. Sonra camdan, bahçeye çıkan erkeği seyrediyordu; sefertasını bisikletin arkasındaki sepete yerleştirişini, bisikleti iterek bahçeyi geçişini, sokağa çıkışını. Pedallara asılıp uzaklaşan, geniş omuzlu karaltı sokağın sonundaki köşeyi dönüp gözden kaybolana kadar bakıyordu.</p>

  <p class="block_5">Çoğu günler yataktan hiç çıkmıyor, kendini yapayalnız, terk edilmiş hissediyordu; akıntıya kapılmış sürükleniyordu sanki. Bazen aşağıya, mutfağa iner, parmaklarını yağlı, yapış yapış tezgâhta, yanık yemek kokan, muşamba, çiçekli perdelerde gezdirirdi. Yerine oturmayan, kapanmayan çekmecelere, uyumsuz kaşıklarla bıçaklara, süzgece, ucu kopmuş tahta kaşıklara, yeni yaşantısının sözde gereçlerine bakıyor, baktığı her şey, hayatını altüst eden, kendini köksüz, yersiz yurtsuz, bir başkasının hayatına zorla dalmış, davetsiz misafir gibi hissettiren o büyük sarsıntıyı anımsatıyordu.</p>

  <p class="block_5"><i class="calibre1">Kulübe</i>’deyken normal, iştahlı bir kızdı. Burada, karnı nadiren acıkıyordu. Bazen, akşamdan kalma pilavı bir tabağa koyup bir parça ekmekle oturma odasına götürüyor, pencerenin önünde yiyordu. Camdan, sokaktaki tek katlı evlerin damlarını görebiliyordu. Bahçelerin içini de; çamaşır asan, çocukları kışkışlayan kadınları, toprağı eşeleyen tavukları, kovaları, bahçıvan bellerini, ağaçlara bağlanmış inekleri.</p>

  <p class="block_5">Nana’yla birlikte <i class="calibre1">kulübe</i>’nin damında geçirdikleri, Gül Daman’ın üstünde parlayan mehtabı seyrettikleri yaz geceleri burnunda tütüyordu; hava öyle sıcak olurdu ki, gecelikleri göğüslerine yapışırdı; cama yapışan ıslak bir yaprak gibi. <i class="calibre1">Kulübe’de</i> Molla Feyzullah’la kitap okudukları kış ikindilerini özlüyordu; ağaçlardan çatıya damlayan buz saçaklarının şıpırtısını, karla yüklü dallarda gaklayan kargaları.</p>

  <p class="block_5">Bu yalnız saatlerde, evin içinde durmadan geziniyordu; mutfaktan oturma odasına, yukarıya, kendi odasına, sonra yine aşağıya. Gezintiyi odasında tamamlar, <i class="calibre1">namaz’ını</i> kılıp yatağa otururdu; annesini arıyor, sıla özleminden midesinin bulandığını hissediyordu.</p>

  <p class="block_5">Ama Meryem’in asıl paniği, güneş batıya doğru devrildiği zaman başlıyordu. Geceyi, Raşit’in kocaların karılarına yaptıkları şeyi yapmaya nihayet karar verebileceğini düşündükçe, dişleri takırdıyordu. Erkek alt katta, tek başına karnını doyururken, o sinirleri harap bir halde, yatağında yatıyordu.</p>

  <p class="block_5">Raşit her akşam onun odasına uğrar, başını içeri uzatırdı.</p>

  <p class="block_5">“Şimdiden uyumuş olamazsın. Saat daha yedi. Uyanık mısın? Cevap ver. Hadi, ama.”</p>

  <p class="block_5">Karanlıkta Meryem’in sesini duyana kadar bastırırdı. “Buradayım.”</p>

  <p class="block_5">Çömelip kapının eşiğine otururdu. Kız yatağından onun iriyarı siluetini, uzun bacaklarını, gaga burnundan kıvrılarak çıkan dumanı, sigarasının bir alevlenip bir donuklaşan amber ucunu görebilirdi.</p>

  <p class="block_5">Meryem’e gününü anlatırdı. Dışişleri Bakanı’nın yardımcısı için, özel olarak yaptığı mokasenleri -Raşit’in dediğine göre, adam ayakkabılarını sadece ondan alıyordu. Polonyalı bir diplomatla karısından gelen sandalet siparişini, insanların ayakkabı konusundaki batıl inançlarından söz ederdi: yatağa ayakkabıyla girmenin aileye ölüm getireceğine, önce sol teki giyineninse bir kavgaya neden olacağına inananlar vardı.</p>

  <p class="block_5">“Cumaları dalgınlıkla yapılması hariç,” dedi. “Ayrıca, bir çiftin bağcıklarının düğümlenip duvara asılmasının, uğursuzluk getirdiğini biliyor muydun?” Raşit’in kendisi bunların hiçbirine inanmıyordu elbette. Ona göre bu tür boş inançlar, daha çok kadınlara özgü meşguliyetlerdi.</p>

  <p class="block_5">Sokaklarda kulağına çalınanları da aktarırdı; Amerikan Başkanı Richard Nixon’ın bir skandal yüzünden istifa etmek zorunda kaldığı, türünden haberler.</p>

  <p class="block_5">Ne Nixon’ın adını ne de onu istifaya zorlayan rezaleti duymuş olan Meryem, sesini çıkarmadan dinlerdi. Endişeyle Raşit’in sözünü bitirmesini, sigarasını söndürüp gitmesini beklerdi. Onun koridoru geçtiğini, kapısının açılıp kapandığını duyduktan sonradır ki, midesini sıkan çelik kelepçe gevşerdi.</p>

  <p class="block_5">Sonra, bir gece erkek sigarasını söndürdü ve iyi geceler demek yerine, sırtını kapının pervazına dayadı.</p>

  <p class="block_5">“Şunu hiç açmayacak mısın?” dedi, başıyla kızın bavulunu göstererek. Kollarını göğsünde kavuşturdu. “Biraz zamana ihtiyacın olacağını tahmin ediyordum. Ama bu kadarı saçmalık. Bir hafta oldu... Eh, şey, yarın sabahtan itibaren senden bir eş gibi davranmanı bekliyorum. <i class="calibre1">Fehmidi?</i> Anlaşıldı mı?”</p>

  <p class="block_5">Meryem’in dişleri zangırdamaya başladı.</p>

  <p class="block_5">“Cevap bekliyorum.”</p>

  <p class="block_5">“Evet.”</p>

  <p class="block_5">“Güzel,” dedi adam. “Ne sanıyordun yani? Buranın otel olduğunu mu? Ben de otel sahibiyim, öyle mi? Eh, öyleyse... Ah. Ah. <i class="calibre1">La ilahe ilallah.</i> Ağlama konusunda sana ne demiştim ben? Meryem. Kadın zırıltısı konusunda ne söylemiştim, ha?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ertesi sabah, Raşit işe gittikten sonra, Meryem bavulundaki giysileri çıkardı, şifoniyere yerleştirdi. Kuyudan bir kova su çekti, bir bezle odasının ve aşağıdaki salonun camlarını sildi. Yerleri süpürdü, tavanın köşelerinden sarkan örümcek ağlarını temizledi. Bütün pencereleri açıp evi havalandırdı.</p>

  <p class="block_5">Bir tasa üç kâse mercimek ısladı, bir bıçak bulup biraz havuçla birkaç patates doğradı, onları da suya bıraktı. Una bakındı, dolapların birinde, bir dizi pis baharat kavanozunun arkasında buldu, hamur yoğurdu; Nana’nın öğrettiği gibi, dıştan içe doğru katlaya yuvarlaya. Üzerine un serpti, nemli bir beze sardı, başına bir <i class="calibre1">hicap</i> geçirip mahalle fırınına yollandı.</p>

  <p class="block_5">Raşit <i class="calibre1">tandır’ın</i> yerini tarif etmişti, sokağın aşağısında, önce sola sonra hemen sağa; ama Meryem’in yapması gereken tek şey, aynı yöne akan kadın ve çocuk kalabalığını izlemek oldu. Annelerinin peşinden koşan ya da önden seğirten çocukların sırtındaki yamalı gömlekler, gözünden kaçmadı. Pantolonları ya çok bol ya da çok dardı, sandaletlerinin tiftiklenmiş bağcıkları öne arkaya uçuşuyordu. Ellerindeki değneklerle eski, atılmış bisiklet lastiklerini itiyorlardı.</p>

  <p class="block_5">Anneleri üçer dörder kişilik gruplar halinde yürümekteydi; kimileri <i class="calibre1">burkal</i>ıydı, kimileri değil. Meryem onların yüksek, tiz seslerini, birbirine karışan kahkahalarını duyabiliyordu. Başı önde yürürken, kulağına konuşmalar, neredeyse bütünüyle hasta çocukların ya da tembel, nankör kocaların çevresinde dönen gevezelikler çalınıyordu bölük pörçük.</p>

  <p class="block_"> </p>

  <p class="block_12">Yemekler kendi kendine pişiyor sanki.</p>

  <p class="block_12">Vallah billah, bir an durup dinlenmek yok!</p>

  <p class="block_12">Bir de kalkmış bana diyor ki, yemin ederim, hiç utanmadan diyor ki...</p>

  <p class="block_"> </p>

  <p class="block_5">Bu bitmek bilmez sohbet, yakınmalı ama aynı zamanda şen bir tınısı olan sesler, havada daireler çizerek uçuşup duruyordu. Hiç kesilmedi; sokağın sonuna kadar, köşeyi döndükten sonra, <i class="calibre1">tandır</i>’daki kuyrukta. Kumar oynayan kocalar. Annelerine aşırı düşkün olan, karılarına tek rupiyi çok gören kocalar. Meryem bu kadar çok kadının nasıl olup da aynı bahtsızlığa düştüğünü, hepsinin de nasıl böylesine berbat erkeklerle evlenebildiğini merak etti. Yoksa bu, evli kadınlara özgü, kendisinin bilmediği bir oyun, pirinç ıslamak ya da hamur yoğurmak gibi, gündelik bir ritüel miydi?</p>

  <p class="block_5"><i class="calibre1">Tandır’ın</i> önündeki kuyrukta, yan gözle, çaktırmadan ona baktıklarını hissetti, fısıltıları duydu. Elleri terlemeye başladı. Onun bir <i class="calibre1">harami</i> olarak doğduğunu, babasına ve onun ailesine bir utanç kaynağı olduğunu biliyorlardı sanki. Hepsi de annesine sırt çevirdiğinden, kendini rezil ettiğinden haberdardı.</p>

  <p class="block_5"><i class="calibre1">Hicap</i>ının ucuyla dudağının üstündeki teri kuruladı, sakinleşmeye çalıştı.</p>

  <p class="block_5">Birkaç dakika, her şey yolunda gitti.</p>

  <p class="block_5">Sonra biri omzuna dokundu. Meryem arkasını dönünce, açık tenli, tombul, tıpkı kendisi gibi <i class="calibre1">hicap</i>lı bir kadınla karşılaştı. Kısa, siyah saçları, güleç, neredeyse kusursuz yuvarlaklıkta, toparlak bir yüzü vardı. Dudakları Meryem’inkilerden daha dolgundu, altdudağı hafif sarkıktı -dudak çizgisinin hemen altındaki iri, kara ben tarafından aşağıya çekilircesine. İri, yeşilimsi gözleri Meryem’e cana yakın bir parıltıyla bakıyordu.</p>

  <p class="block_5">“Sen Raşit <i class="calibre1">can</i>‘ın yeni karısısın, değil mi?” dedi, geniş geniş gülümseyerek. “Herat’tan gelen. Ne kadar gençsin! Meryem can, değil mi? Benim adım Fariba. Aynı sokakta oturuyoruz, soldan beşinci ev, yeşil kapılı olan. Bu, oğlum Nur.”</p>

  <p class="block_5">Yanındaki oğlanın da tıpkı annesi gibi yuvarlak, mutlu bir yüzü, dik, siyah saçları vardı. Sol kulağının memesinde de bir tutam kara kıl. Gözlerinde yaramaz, cin gibi bir parıltı. Elini uzattı. <i class="calibre1">“Selam, Hala can</i>.”</p>

  <p class="block_5">“Nur on yaşında. Bundan büyük bir oğlum daha var, Ahmet.”</p>

  <p class="block_5">“O, on üç,” dedi Nur.</p>

  <p class="block_5">“Hemen de büyümek isterler.” Fariba denen kadın güldü. “Kocamın adı Hâkim. Burada, Deh-Mazang’da öğretmen. Bir gün bana gelsene, bir fincan...”</p>

  <p class="block_5">Sonra, bir anda, diğer kadınlar ondan cesaret almışçasına Fariba’yı itekleyip Meryem’in etrafına üşüştüler, korkutucu bir süratle çevresini kuşattılar.</p>

  <p class="block_5">“Raşit can’ın genç eşisin demek...”</p>

  <p class="block_5">“Kabil’i beğendin mi?”</p>

  <p class="block_5">“Ben Herat’a gittim. Orada bir kuzenim var.”</p>

  <p class="block_5">“Önce kız mı istiyorsun oğlan mı?”</p>

  <p class="block_5">“Ah, o minareler! O ne güzellik! Muhteşem bir şehir!”</p>

  <p class="block_5">“Erkek çocuk daha iyidir, Meryem <i class="calibre1">can,</i> onlar soyun devamıdır...”</p>

  <p class="block_5">“Hadi canım! Oğlan evlenir gider. Kızlar her zaman kalır, yaşlandığında sana bakar.”</p>

  <p class="block_5">“Geleceğini duymuştuk.”</p>

  <p class="block_5">“En iyisi ikiz. Her birinden bir tane! Böylece herkesin gönlü olur.”</p>

  <p class="block_5">Meryem geri geri çekildi. Havasız kalmıştı. Kulakları uğuldamaya başlamış, çarpıntısı tutmuştu; gözleri bir yüzden ötekine mekik dokuyordu. Bir adım daha çekildi, ama artık gidebileceği yer kalmamıştı -halkanın tam ortasındaydı. Gözüne Fariba ilişti; kızın rahatsızlığını sezmiş, yüzü asılmıştı.</p>

  <p class="block_5">“Rahat bırakın!” dedi kadınlara. “Yana çekilin, rahat bırakın kızı! Korkutuyorsunuz!”</p>

  <p class="block_5">Meryem hamuru göğsüne bastırdı, çevresini kuşatmış olan kalabalığı yarmaya, aralarından geçmeye çalıştı.</p>

  <p class="block_5">“Nereye gidiyorsun, <i class="calibre1">hemşire</i>?”</p>

  <p class="block_5">Meryem kendini iyi kötü açıklığa atıncaya kadar iteklemeyi sürdürdü, sonra sokağın yukarısına doğru koştu. Kavşağa vardıktan sonradır ki, yanlış yöne koştuğunu ayrımsadı. Döndü, başı önde, öteki tarafa doğru koşmaya başladı; bir ara tökezleyip düştü, dizi sıyrıldı, kalkıp yeniden koşmaya başladı, kadınların yanından hızla geçti.</p>

  <p class="block_5">“Neyin var senin?”</p>

  <p class="block_5">“Dizin kanıyor, <i class="calibre1">hemşire</i>!”</p>

  <p class="block_5">Meryem bir köşeyi döndü, sonra bir başkasını. Doğru sokağı bulmuştu, ama ansızın beyni boşalmıştı, Raşit’in evini anımsayamıyordu. Sokağı bir uçtan ötekine, telaşla kat etti; soluk soluğa, gözyaşları boşandı boşanacak, kapıları rastgele denemeye koyuldu. Bazıları kilitliydi, bazıları da hiç tanımadığı bahçelere, havlayan köpeklere, ürken tavuklara açıldı. Gözünün önünde, eve dönen ve onu hâlâ yolunu ararken, kanayan diziyle, kendi sokağında kaybolmuş bir halde bulan Raşit canlandı. Bunun üzerine ağlamaya başladı. Kapıları itiyor, yaşlar yüzünü ıslatırken, panik halinde dualar mırıldanıyordu -ta ki bir kapıyı itip de karşısında apteshaneyi, kuyuyu, alet kulübesini buluncaya kadar. Kapıyı arkasından çarparak kapadı, sürgüyü çekti. Sonra duvarın dibine, ellerinin, dizlerinin üzerine çöktü, öğürmeye başladı. İşi bitince emekleyerek ilerledi, sırtını duvara verip oturdu; bacakları iki yana açılmıştı. Hayatında kendini hiç bu kadar yalnız hissetmemişti.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">O gece Raşit eve geldiğinde, elinde kahverengi bir kesekâğıdı vardı. Temiz pencereleri, süpürülmüş yerleri, yok olan örümcek ağlarını fark etmediğini gören Meryem’in canı sıkıldı. Ama oturma odasındaki temiz yer <i class="calibre1">sofra</i>‘sından, yemeğin çoktan hazır olmasından hoşlandığı belliydi.</p>

  <p class="block_5"><i class="calibre1">“Daal</i> yaptım,” dedi Meryem.</p>

  <p class="block_5">“Güzel. Açlıktan ölüyorum.”</p>

  <p class="block_5">Ellerini yıkaması için erkeğe <i class="calibre1">aftava</i>’dan su döktü. O havluyla kurulanırken de, önüne bir kâse dumanı tüten <i class="calibre1">daal’l</i>a bir tabak, tane tane pişmiş pirinç pilavı koydu. Onun için pişirdiği ilk yemekti; keşke yaparken daha iyi durumda olsaydım, diye düşündü. Yemeği hazırlarken <i class="calibre1">tandır</i>’daki olayın sarsıntısını üstünden hâlâ atamamıştı, onun için de bütün gün <i class="calibre1">daal’ın</i> kıvamını, rengini dert edip durdu; Raşit zencefili fazla, zerdeçalı yetersiz bulursa, diye endişelendi.</p>

  <p class="block_5">Adam kaşığını altın rengi <i class="calibre1">daal’a</i> daldırdı.</p>

  <p class="block_5">Meryem hafifçe sallandı. Ya umduğunu bulamazsa, ya kızarsa? Tabağını hoşnutsuzlukla iterse? “Dikkatli ol,” dedi güçlükle. “Sıcak.”</p>

  <p class="block_5">Raşit dudaklarını büzdü, üfledi, sonra kaşığı ağzına götürdü.</p>

  <p class="block_5">“İyi olmuş,” dedi. “Azıcık tuzsuz, ama iyi. Hatta iyiden de öte.”</p>

  <p class="block_5">Rahat bir soluk alan Meryem karnını doyuran erkeği seyretti. İçini şöyle bir yalayıp geçen gurura en çok kendisi şaştı. İyi bir iş çıkarmıştı demek -<i class="calibre1">hatta iyiden de öte.</i> Bu küçük övgüden aldığı haz gerçekten şaşırtıcıydı. Gün boyunca yaşadığı tatsızlıkların acısı azalır gibi oldu.</p>

  <p class="block_5">“Yarın cuma,” dedi Raşit. “Sana etrafı gezdireyim mi, ne dersin?”</p>

  <p class="block_5">“Kabil’i mi?”</p>

  <p class="block_5">“Hayır, Kalküta’yı.”</p>

  <p class="block_5">Meryem gözlerini kırpıştırdı.</p>

  <p class="block_5">“Şaka yaptım. Tabii ki Kabil’i. Başka nereyi olacak?” Elini kesekâğıdına soktu. “Ama önce, söylemem gereken bir şey var.”</p>

  <p class="block_5">Torbadan, gök mavisi bir <i class="calibre1">burka</i> çıkardı. Kaldırınca bol pilili, metrelerce kumaş, dizlerine döküldü. <i class="calibre1">Burka</i>yı katladı, kıza baktı.</p>

  <p class="block_5">“Müşterilerim var, Meryem, karılarını da dükkana getiren, erkek müşteriler. Örtünmeyen, benimle doğrudan konuşan, hiç çekinmeden gözümün içine bakan kadınlar bunlar. Makyaj yapıyor, dizleri görünen etekler giyiyorlar. Bazen ayaklarını kaldırıp ölçü almam için bana uzatıyorlar, kocaları da öylece seyrediyor. Buna izin veriyorlar. Bir yabancının karılarının çıplak ayağına dokunmasına aldırmıyorlar! Kendilerini modern erkek, entelektüel sayıyorlar; aldıkları eğitim yüzünden herhalde. Kendi <i class="calibre1">nang ve namuslarını,</i> onurlarını kirlettiklerinin farkında değiller.”</p>

  <p class="block_5">Başını salladı.</p>

  <p class="block_5">“Çoğu, Kabil’in zengin bölgelerinde yaşıyor. Seni oralara götürürüm. Kendin görürsün. Ama burada, bizim mahallemizde de var onlardan, bu yumuşak heriflerden. Sokağın aşağısında oturan bir öğretmen var mesela, adı Hâkim; karısı Fariba’yı devamlı sokaklarda başı açık, sadece bir eşarpla dolaşırken görüyorum. Karısının dizginlerini elinden kaçırmış birini görmek, açıkçası beni utandırıyor.”</p>

  <p class="block_5">Öfkeyle parlayan gözlerini Meryem’e dikti.</p>

  <p class="block_5">“Ama ben farklı cins bir erkeğim, Meryem. Benim geldiğim yerde, bir yanlış bakış, bir uygunsuz söz, kan dökülmesine yeter. Geldiğim yerde, bir kadının yüzü sadece kocasını ilgilendirir. Bunu daima hatırlamanı istiyorum. Anlıyor musun?”</p>

  <p class="block_5">Meryem başını evet anlamında salladı. Erkeğin uzattığı torbayı aldı.</p>

  <p class="block_5">Yemek için lütfedilen iltifatın keyfi uçup gitmişti. Onun yerini bir büzülme, küçülme duygusu aldı. Bu erkeğin iradesi, arzusu Meryem’e, Gül Daman’ın tepesine heyula gibi dikilen Safîd-koh Dağları kadar heybetli, yerinden oynatılamaz görünüyordu.</p>

  <p class="block_5">Raşit torbayı verdikten sonra, “Öyleyse anlaştık,” dedi. “Şimdi, bana şu <i class="calibre1">daat</i>dan biraz daha koy.”</p>

  <p class="block_"> </p>

  <p class="block_5"><br class="calibre2" />
  <br class="calibre3" id="calibre_pb_16" /></p>
</body>
</html>
