<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">6<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">Nana’yı Gül Daman mezarlığının bir köşesine gömdüler. Molla Feyzullah mezarın başında dua okur, erkekler Nana’nın kefenli bedenini çukura indirirken, Meryem kadınların arasında, Bibi co’nun yanında durdu.</p>

  <p class="block_5">Daha sonra Celil onunla birlikte <i class="calibre1">kulübe’ye</i> geldi, onlara eşlik eden köylülere, taziyecilere abartılı bir Meryem’e kol kanat germe gösterisi sundu. Kızın birkaç parça eşyasını toplayıp bir bavula koydu. Uzandığı yatağın kenarına ilişti, yüzünü yelpazeledi. Alnını okşadı, yaslara, kederlere batmış bir yüzle, bir şeye ihtiyacı olup olmadığını sordu; <i class="calibre1">herhangi bir şey?</i> diye tekrarladı, iki kez.</p>

  <p class="block_5">“Molla Feyzullah’ı istiyorum,” dedi Meryem.</p>

  <p class="block_5">“Elbette. Kendisi dışarıda. Gidip çağırayım.”</p>

  <p class="block_5">Molla Feyzullah’ı, o bükük belli karaltısını <i class="calibre1">kulübe</i>’nin kapısında görünce, o gün ilk kez ağladı Meryem.</p>

  <p class="block_5">“Ah, Meryem co.”</p>

  <p class="block_5">Gelip kızın yanına oturdu, yüzünü ellerinin arasına aldı. “Durma, ağla yavrum. Doyasıya ağla. Utanılacak bir şey yok bunda. Ama kızım, Kuran’ın dediklerini de hiç unutma: Ne mutlu ki ona, Yaradanın ahretine göçene; her şeye gücü yeten, ölümü ve yaşamı yaratan, seni onlarla sınayan Rabbin yanına. Kuran gerçeği söyler, kızım. Bize reva gördüğü her imtihanın, her üzüntünün gerisinde, mutlaka bir nedeni vardır Tanrı’nın.”</p>

  <p class="block_5">Ama Meryem Tanrı’nın sözleriyle avunacak halde değildi. O gün değil. O sırada değil. Duyabildiği tek şey, Nana’nın, <i class="calibre1">gidersen ölürüm, gidersen yaşayamam,</i> diyen sesiydi. Elinden tek gelense, gözyaşlarını Molla Feyzullah’ın ellerinin benekli, kâğıt inceliğindeki derisine akıtmaktı.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Şehre dönüş yolunda Celil arka koltukta, Meryem’in yanında oturdu, elini onun omzuna attı.</p>

  <p class="block_5">“Benimle kalabilirsin, Meryem co,” dedi. “Sana bir oda hazırlamalarını tembihledim bile. Üst katta. Orayı seveceksin. Manzaralı; bahçeye bakıyor.”</p>

  <p class="block_5">Meryem ilk kez, onu Nana’nın kulaklarıyla duyuyordu. Hep var olan, altlarda, gerilerde gizlenen yapmacıklığı, kof, sahte güvenceleri ilk kez apaçık, olanca duruluğuyla duyabiliyordu. Bir türlü başını kaldırıp onun yüzüne bakamadı.</p>

  <p class="block_5">Araba Celil’in evinin önünde durunca, şoför inip kapılarını açtı, Meryem’in bavulunu taşıdı. Celil iki eliyle omuzlarından kavradığı kızı yönlendirdi, iki gün önce Meryem’in onu beklediği, önündeki kaldırımda sabahladığı ana kapıdan geçirdi. İki gün önce... Meryem’in dünyadaki tek arzusunun, Celil’le birlikte bu bahçeye girmek olduğu günün üstünden bir ömür geçmişti sanki. Hayatının nasıl bu kadar çabuk, böyle bir anda altüst olabildiğini Meryem’in aklı almıyordu. Gözlerini yerden, patikanın gri taşlarını çiğneyen ayaklarından kaldırmadı. Bahçede birileri olduğunun farkındaydı; fısıldaşan, Celil’le ikisinin yaklaştığını görünce kenara çekilen birileri. Üst kattaki camlardan ona dikilmiş olan gözlerin ağırlığını hissediyordu.</p>

  <p class="block_5">Evin içinde de yere bakmayı sürdürdü. Kestane rengi bir halının üzerinde yürüyorlardı, sürekli yinelenen, mavili sarılı, sekizgen bir deseni vardı; gözünün ucuyla, mermer heykel kaidelerini, vazoların alt kısımlarını, duvarlardaki rengârenk halıların püsküllerini görebiliyordu. Celil’le birlikte tırmanmaya koyuldukları merdiven de, her basamağa çivilenmiş, benzer bir halıyla kaplıydı. Sahanlıkta, Celil onu sola döndürdü, uzun, halı kaplı bir koridordan geçirdi. Bir kapının önünde durdu, kızın geçmesi için açtı.</p>

  <p class="block_5">“Kız kardeşlerin Nilüfer’le Atiye bazen burada oynarlar,” dedi, “ama genellikle Burayı konuk odası olarak kullanıyoruz. Bence burada rahat edeceksin. Güzel, değil mi?”</p>

  <p class="block_5">Odadaki yatağın üzerinde, bal peteği örgüsüyle, sık dokunmuş, yeşil bir örtü vardı. Aşağıdaki bahçenin görünmesi için açılmış olan perdeler, örtüyle birörnekti. Yatağın başucunda üç çekmeceli bir komodin, üzerinde de bir vazo. Duvarlardaki raflarda, Meryem’in tanımadığı birilerinin çerçeveli resimleri. Raflardan birinde, birbirinin tıpatıp eşi, giderek küçülen tahta bebeklerden oluşan bir koleksiyon vardı; boy sırasına göre dizilmişlerdi.</p>

  <p class="block_5">Celil onun baktığını görünce, “Matruşka bebekleri,” dedi. “Moskova’dan almıştım. İstersen onlarla oynayabilirsin. Mahzuru yok.”</p>

  <p class="block_5">Meryem yatağa oturdu.</p>

  <p class="block_5">“İstediğin bir şey var mı?” diye sordu erkek.</p>

  <p class="block_5">Meryem yatağa uzandı. Gözlerini kapadı. Biraz sonra, onun kapıyı yavaşça çektiğini duydu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Koridorun sonundaki banyoyu kullandığı zamanlar hariç, Meryem odasından çıkmadı. İlk geldiğinde kapıyı açan, dövmeli kız yemeğini tepsiyle getiriyordu: kuzu kebap, <i class="calibre1">sebze,</i> <i class="calibre1">aş</i> çorbası. Çoğu, olduğu gibi kalıyordu. Celil her gün birkaç kez uğruyor, yatağa oturuyor, nasıl olduğunu soruyordu.</p>

  <p class="block_5">“Yemeğini aşağıda, bizimle birlikte yiyebilirsin,” dedi, pek de inandırıcı olmayan bir sesle. Meryem odasında, tek başına yemeyi tercih ettiğini söyleyince de hiç ikilemedi.</p>

  <p class="block_5">Meryem ömrü boyunca merak ettiği, görmek için yanıp tutuştuğu sahneyi, penceresinden kayıtsızca, duygusuzca seyrediyordu: Celil’in günlük yaşantısını, geliş gidişlerini. Ön kapıdan girip çıkan, sağa sola seğirten hizmetkârlar. Sabahtan akşama kadar çalıları kırpan, budayan, seradaki çiçekleri sulayan bahçıvan. Kaldırımın kenarına yanaşan uzun, parlak burunlu arabalar. İçlerinden <i class="calibre1">çapan</i>lı, astragan kalpaklı erkekler, <i class="calibre1">hicap”</i>lı kadınlar, saçları tertemiz taranmış çocuklar iniyordu. Celil bu yabancılarla el sıkışıyordu; Meryem onun avcunu göğsüne bastırıp başıyla kadınları selamlayışını izlerken, Nana’nın doğru söylediğini anlıyordu. Buraya ait değildi o.</p>

  <p class="block_"> </p>

  <p class="block_12">İyi ama, ben nereye aidim?</p>

  <p class="block_12">Şimdi ne yapacağım?</p>

  <p class="block_12">Bu dünyada sahip olduğun tek şey benim, Meryem; ben gittikten sonra hiç kimsen kalmayacak.</p>

  <p class="block_12">Hiçbir şeyin. Sen bir hiçsin!</p>

  <p class="block_"> </p>

  <p class="block_5">Kulübenin çevresindeki söğütleri yalayan rüzgâr gibi, tanımlanamaz bir kasvetin esintileri de Meryem’in içinden geçip duruyordu.</p>

  <p class="block_5">Celil’in evindeki ikinci gününde, odasına küçük bir kız geldi.</p>

  <p class="block_5">“Bir şey alacağım,” dedi.</p>

  <p class="block_5">Meryem yatakta doğrulup oturdu, bağdaş kurdu, örtüyü kucağına çekti.</p>

  <p class="block_5">Kız aceleyle odanın karşı köşesine seğirtti, bir dolabı açtı. Dört köşe, gri bir kutu çıkardı.</p>

  <p class="block_5">“Bunun ne olduğunu biliyor musun?” diye sordu. Kutunun kapağını açtı. “Buna gramofon deniyor. <i class="calibre1">Gramofon.</i> Plak çalıyor. Bilirsin, müzik. Bir gramofon.”</p>

  <p class="block_5">“Sen Nilüfer’sin. Sekiz yaşındasın.”</p>

  <p class="block_5">Küçük kız gülümsedi. Aynı Celil’in gülümseyişi, aynı gamzeli çene. “Nerden anladın?”</p>

  <p class="block_5">Meryem omuzlarını silkti. Bir zamanlar bir çakıl taşına onun adını verdiğini söylemedi.</p>

  <p class="block_5">“Bir şarkı dinlemek ister misin?”</p>

  <p class="block_5">Meryem yine omuz silkti.</p>

  <p class="block_5">Nilüfer gramofonun fişini prize soktu. Kapağın altındaki cebi karıştırdı, bir plak çıkardı. Yerleştirdi, pikabın iğnesini indirdi. Müzik başladı.</p>

  <p class="block_"> </p>

  <p class="block_12">Kâğıt yerine gül yaprakları kullanacağım,</p>

  <p class="block_12">Ve sana dünyanın en tatlı mektubunu yazacağım;</p>

  <p class="block_12">Sen kalbimin sultanısın, kalbimin sultanısın.</p>

  <p class="block_"> </p>

  <p class="block_5">“Biliyor musun bu şarkıyı?”</p>

  <p class="block_5">“Hayır.”</p>

  <p class="block_5">“Bir İran filminden. Babamın sinemasında görmüştüm. Hey, sana bir şey göstereyim mi?”</p>

  <p class="block_5">Meryem’in cevap vermesine kalmadan, Nilüfer eğildi, avuçlarını, alnını yere dayadı. Tabanlarıyla yeri itti, bir çırpıda amuda kalkıverdi.</p>

  <p class="block_5">“Yapabilir misin?” diye sordu, soluk soluğa. “Hayır.”</p>

  <p class="block_5">Kız bacaklarını indirdi, bluzunu çekip düzeltti. “Sana öğretebilirim,” dedi, kızarmış alnına dökülen perçemi iterek. “Burada ne kadar kalacaksın?”</p>

  <p class="block_5">“Bilmiyorum.”</p>

  <p class="block_5">“Annem senin gerçek kardeşim olmadığını söylüyor, yani senin dediğin gibi...”</p>

  <p class="block_5">“Ben hiçbir zaman böyle söylemedim,” diye uydurdu Meryem.</p>

  <p class="block_5">“Söylemişsin. Ama umurumda değil. Demek istediğim, söylemen ya da söylememen umurumda değil. Benim için fark etmez.”</p>

  <p class="block_5">Meryem sırtüstü uzandı. “Çok yoruldum.”</p>

  <p class="block_5">“Annem, bir <i class="calibre1">cin</i> yüzünden annenin kendini astığını söylüyor.”</p>

  <p class="block_5">“Şunu keser misin artık,” dedi Meryem yatakta yan dönerken. “Müziği, yani.”</p>

  <p class="block_5">O gün, Bibi <i class="calibre1">co</i> onu görmeye geldi. Geldiğinde, yağmur yağıyordu. İri gövdesini yatağın yanındaki iskemleye güçlükle, oflaya puflaya bıraktı.</p>

  <p class="block_5">“Şu yağmur, Meryem <i class="calibre1">co,</i> kemiklerimi mahvediyor. Kemiklerimin katili, inan. Keşke... Ah, hadi ama, evladım. Gel bakayım Bibi co’na. Ağlama. Geçti, bak. Seni zavallı çocuk. Şişşt. Zavallım benim.”</p>

  <p class="block_5">O gece Meryem uzunca bir süre uyuyamadı. Yattığı yerde gökyüzüne baktı, aşağıdan gelen tıkırtıları, duvarların boğduğu sesleri, konuşmaları, camı döven sağanağı dinledi. Tam dalıp gitmişti ki, haykırışlarla yerinden sıçradı. Alt kattan geliyordu; tiz, öfkeli bağırışlar. Sözcükleri seçemiyordu. Biri bir kapıyı çarparak kapadı.</p>

  <p class="block_5">Ertesi sabah, Molla Feyzullah çıkageldi. Meryem dostunu, ak sakalını ve o sevimli, dişsiz tebessümünü kapıda gördüğü an, gözlerinin yandığını, bir kez daha yaşlarla dolduğunu hissetti. Ayaklarını yatağın kenarından sarkıttı, kapıya koştu. Her zamanki gibi hocasının elini öptü, o da kızın alnını. Konuğuna bir iskemle çekti.</p>

  <p class="block_5">Molla Feyzullah yanında getirdiği Kuran’ı çıkardı. “Düzenimizi bozmamıza gerek yok, değil mi?”</p>

  <p class="block_5">“Artık derse ihtiyacım olmadığını biliyorsunuz, Molla <i class="calibre1">sahip.</i> Bana Kuran’daki bütün <i class="calibre1">surele</i>ri, <i class="calibre1">ayet</i>leri yıllar önce öğrettiniz zaten.”</p>

  <p class="block_5">Adam gülümsedi, ellerini teslim olur gibi kaldırdı. “Tamam, itiraf ediyorum. Foyam meydana çıktı. Ama seni ziyarete gelmek için, bundan çok daha kötü bahaneler bulabilirdim.”</p>

  <p class="block_5">“Bahaneye ihtiyacınız yok ki. Sizin yok.”</p>

  <p class="block_5">“Kibarlık ediyorsun, Meryem co.”</p>

  <p class="block_5">Kuran’ı kıza uzattı. O da, onun öğrettiği gibi, üç kez öpüp başına götürdü, sonra geri verdi.</p>

  <p class="block_5">“Nasılsın, kızım?”</p>

  <p class="block_5">“Hiç aklımdan...” diye başladı Meryem. Sonra, kocaman bir taşın boğazını tıkadığını hissedince, susmak zorunda kaldı. “Çekip gitmemden önce bana söyledikleri hiç aklımdan çıkmıyor. Dedi ki...”</p>

  <p class="block_5"><i class="calibre1">“Ney, ney, ney.”</i> Molla Feyzullah elini onun dizine dayadı. “Annen, Allah onu affetsin, dertli, mutsuz bir kadındı, Meryem. Kendine korkunç bir şey yaptı. Kendine, sana, aynı zamanda da Allah’a. O bağışlayacaktır, çünkü her şeyi bağışlar, ama yine de, annenin yaptığı şey Allah’ın gücüne gitti. Cana kıymayı, ister kendinin isterse başkasının canını almayı, kesinlikle tasvip etmez. Hayatın kutsal olduğunu söyler. Biliyor musun...” İskemlesini biraz daha yaklaştırdı, kızın ellerini avuçlarının arasına aldı. “Anneni, sen doğmadan önce tanırdım, çocukluğunu bilirim; inan bana, o zaman da mutsuzdu. Korkarım, yaptığı şeyin tohumları yıllar önce atılmıştı. Demek istediğim, bu senin suçun değil. Senin suçun değil, kızım.”</p>

  <p class="block_5">“Onu bırakmamalıydım. Yanında kalmalıydım...”</p>

  <p class="block_5">“Kes şunu. Bunlar zararlı düşünceler, Meryem <i class="calibre1">co.</i> Beni duydun mu, evladım? Zararlı. Seni yiyip bitirirler. Hata sende değildi. Senin suçun değildi. Hayır!” Meryem başını salladı, ama bütün yüreğiyle, deliler gibi istese de, adama inanmayı başaramıyordu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Bir hafta sonra, bir akşamüstü kapısına vuruldu, içeriye uzun boylu bir kadın girdi. Açık tenliydi; kızıl saçları, uzun parmakları vardı.</p>

  <p class="block_5">“Ben Efsun,” dedi. “Nilüfer’in annesi. Yıkanıp aşağıya gelsene, Meryem.”</p>

  <p class="block_5">Meryem odasında kalmayı yeğlediğini söyledi. “Yo, <i class="calibre1">nefehmidi—</i> anlamıyorsun. Aşağıya inmen <i class="calibre1">ge</i>r<i class="calibre1">ekiyor.</i> Seninle konuşacağımız bir şey var. Önemli.”</p>

  <p class="block_5"><br class="calibre2" />
  <br class="calibre3" id="calibre_pb_12" /></p>
</body>
</html>
