<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5" id="id_bookmark31"></p>

  <p class="block_"> </p>

  <p class="block_"> </p>

  <h2 class="block_7">41<br class="calibre4" />
  <br class="calibre4" />
   </h2>

  <p class="block_7">MERYEM<br class="calibre4" />
  <br class="calibre4" />
   </p>

  <p class="block_"> </p>

  <p class="block_5">2000 yazında, kuraklık üçüncü ve en berbat yılına ulaştı.</p>

  <p class="block_5">Hehnand’da, Zabul, Kandehar’da, köyler sürekli hareket halindeki, hayvanları için su ve otlak arayışındaki göçebe topluluklara dönüştü, ikisini de bulamayınca, keçileri, koyunları, inekleri ölünce, Kabil’e geldiler. Kareh-Ariana yamacına kondular, uyduruk gecekondular yapıp tek göz kulübelere on beş yirmi kişi doluştular.</p>

  <p class="block_5">Bu aynı zamanda <i class="calibre1">Titanic</i> yazıydı; Meryem’le Azize’nin sarmaş dolaş olup kıkır kıkır gülerek yerlerde yuvarlandığı, Azize’nin Jack olacağım diye tutturduğu yaz.</p>

  <p class="block_5">“Sessiz ol, Azize co.”</p>

  <p class="block_5">“Jack! Bana Jack de, Meryem Hala. Söyle. Jack!”</p>

  <p class="block_5">“Uyandırırsan baban kızar.”</p>

  <p class="block_5">“Ben Jack’im! Sen de Rose’sun.”</p>

  <p class="block_5">Boğuşmalar, Meryem’in sırtüstü yatıp teslim olması, Rose’luğu bir kez daha kabullenmesiyle son buluyordu. “Tamam, Jack ol bakalım,” diye güldü. “Gencecik yaşında ölüp git, bense harika bir ihtiyarlık süreyim.”</p>

  <p class="block_5">“Evet, ama bir kahraman olarak ölüyorum,” dedi Azize. “Halbuki sen, Rose Hanım, bütün ömrünü, acınası hayatını beni özleyerek tüketiyorsun.” Sonra, Meryem’in göğsüne ata biner gibi oturdu, buyurdu: “Şimdi öpüşeceğiz!” Meryem başını sağa sola atarken, Azize bütün bu kepazeliklerden son derece hoşnut, zevkten dört köşe, dudaklarını uzatmış, öpücük sesleri çıkarıyordu.</p>

  <p class="block_5">Bazen Zalmay içeri girer, oyunu izlerdi.</p>

  <p class="block_5"><i class="calibre1">Ben</i> kim olacağım, diye sordu.</p>

  <p class="block_5">“Sen de buzdağı olabilirsin,” dedi Azize.</p>

  <p class="block_5">O yaz, <i class="calibre1">Titanic</i> ateşi bütün Kabil’i sardı, insanlar, filmin korsan kopyalarını gizlice Pakistan’dan getiriyordu -bazen, donlarının içinde. Sokağa çıkma yasağı başlayınca, herkes kapılarını kilitliyor, ışıkları söndürüyor, sesi kısıyor ve Jack için, Rose için, talihsiz geminin yolcuları için gözyaşı döküyordu. Elektrik kesik değilse, Meryem, Leyla ve çocuklar da izliyordu filmi. Belki on kez, gecenin bir vakti televizyonu topraktan çıkardılar, ışıkları kapatıp pencerelere örtü gerdiler.</p>

  <p class="block_5">Kabil Irmağı’nın kurumuş yatağında seyyar satıcılar geziniyordu. Kısa bir süre sonra, ırmağın delik deşik, güneşten çatlamış çukurlarında, rulo yapılıp el arabalarına yığılan <i class="calibre1">Titanic</i> kilimleri, <i class="calibre1">Titanic</i> kumaşları satılır oldu. Ya da, <i class="calibre1">Titanic</i> deodorantı, <i class="calibre1">Titanic</i> diş macunu, <i class="calibre1">Titanic</i> parfümü, <i class="calibre1">Titanic pakora’sı</i>, hatta <i class="calibre1">Titanic burkal</i>arı. Fazlasıyla ısrarcı, yapışkan bir dilenci kendine “Titanikli Dilenci” diyordu.</p>

  <p class="block_5">Titanic Şehri doğmuştu.</p>

  <p class="block_5"><i class="calibre1">Şarkının sayesinde,</i> diyorlardı.</p>

  <p class="block_12">Hayır, denizin. Lüks yaşamın. Geminin.</p>

  <p class="block_5"><i class="calibre1">Seks yüzünden,</i> diye fısıldadılar.</p>

  <p class="block_5"><i class="calibre1">Leo,</i> dedi Azize, mahcup. <i class="calibre1">Bütün ilginin nedeni, Leo.</i></p>

  <p class="block_5">“Herkes Jack’i istiyor,” dedi Leyla Meryem’e. “İşte, mesele bu. Herkes Jack’in gelip onları felâketten kurtarmasını istiyor. Ama Jack’ten hayır yok. Jack geri dönmeyecek. Jack öldü.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Sonra, yazın sonlarına doğru, bir kumaş taciri elinde sigarayla uyuyakaldı. Kendisi kurtuldu, ama dükkânı kurtulamadı. Yangın bitişik kumaşçıya sıçradı; sonra, kullanılmış giysiler satan dükkana, küçük mobilya mağazasına, fırına.</p>

  <p class="block_5">Raşit’e daha sonra dediklerine göre, rüzgâr batıya değil de doğuya doğru esseydi, onunki, sokağın sonundaki dükkân kurtulabilirdi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Her şeylerini sattılar.</p>

  <p class="block_5">Önce, Meryem’in eşyaları gitti, sonra Leyla’nınkiler. Azize’nin bebeklik giysileri, Leyla’nın Raşit’e kavga dövüş aldırdığı, üç beş oyuncağı. Azize olup biteni sessizce, uysallıkla seyretti. Raşit’in kol saati de satıldı; eski, transistorlu radyosu, iki kravatı, ayakkabıları, nikâh yüzüğü. Kanepe, masa, halı, iskemleler de gitti. Sıra televizyona gelince, Zalmay ortalığı birbirine kattı, ter ter tepindi.</p>

  <p class="block_5">Yangından beri, Raşit neredeyse her gün evdeydi. Azize’yi tokatladı. Meryem’i tekmeledi. Eline geçeni sağa sola fırlattı. Sürekli Leyla’yı suçluyor, kokusunu, kıyafetlerini, saçını tarama biçimini, sararan dişlerini eleştiriyordu.</p>

  <p class="block_5">“Ne hale geldin böyle?” dedi. “Ben bir <i class="calibre1">peri</i>’yle evlendim, ama kendimi bir kocakarıya zincirlenmiş buldum. Hızla Meryem’leşiyorsun.”</p>

  <p class="block_5">Bir müşteriyle dalaştığı için garsonluktan, Hacı Yakup Meydanımdaki kebapçıdan kovuldu. Müşteri, Raşit’in ekmeği masaya kabaca fırlattığından yakındı. Hakaretler havada uçuştu. Raşit müşteriye, maymun suratlı Özbek, dedi. Bir tabanca çekildi. Karşılığında bir kebap şişi sallandı. Raşit’in öyküsünde, elinde şiş olan kişi kendisiydi. Meryem bundan kuşkuluydu.</p>

  <p class="block_5">Taymani’deki lokantadan kovulma nedeniyse, beklemekten bunalan müşterilerin şikâyetleriydi. Raşit aşçıyı eli ağır olmakla, tembellikle suçladı.</p>

  <p class="block_5">“Muhtemelen arka tarafta uyukluyordun,” dedi Leyla.</p>

  <p class="block_5">“Damarına basma, Leyla <i class="calibre1">co”</i> dedi Meryem.</p>

  <p class="block_5">“Seni uyarıyorum, kadın,” dedi Raşit.</p>

  <p class="block_5">“Ya da sigara tüttürüyordun.”</p>

  <p class="block_5">“Bak, yemin ederim...”</p>

  <p class="block_5">“Elinde değil; neysen osun işte.”</p>

  <p class="block_5">Bir an sonra, Leyla’nın üzerindeydi; göğsünü, başını, karnını yumrukluyor, saçlarını yoluyor, kolundan tutup tutup duvara çalıyordu. Azize avaz avaz haykırıyor, adamın gömleğine yapışmış, çekiyordu; Zalmay da bağırıyor, annesini onun elinden kurtarmaya çalışıyordu. Raşit çocukları bir tarafa savurdu, Leyla’yı yere yıktı, tekmelemeye başladı. Meryem Leyla’nın üzerine kapandı. Adam tekmelemeyi sürdürdü, şimdi tekmelerin hedefi Meryem’di; ağzından tükürükler saçarak, gözlerinde ölümcül pırıltılar, yorgun düşene kadar tekmeledi.</p>

  <p class="block_5">“Yemin ediyorum, bir gün seni öldürmek zorunda kalacağım, Leyla,” diye hırıldadı. Sonra evden fırtına gibi çıkıp gitti.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Para tükenince, açlık yaşamlarına kapkara bir örtü gibi indi. Açlığın, bu kadar çabuk bir ölüm kalım meselesi haline gelivermesi, Meryem’i afallatmıştı.</p>

  <p class="block_5">Etsiz, sossuz pilav, haşlanmış, sade pirinç bile ender bulunan bir ziyafetti artık. Giderek artan, korkutan bir sıklıkla öğün atlıyorlardı. Raşit bazen eve bir kutu sardalyeyle tadı talaş tozuna benzeyen, gevrek, kupkuru bir ekmek getiriyordu. Bazen de, hırsızlık suçuyla elinin kesilmesini bile göze alarak, bir torba çalıntı elma. Bakkallardan, gözünü dört açarak aşırdığı <i class="calibre1">ravyoli</i> konservelerini beşe böler, aslan payını Zalmay’a ayırırdı. Ham şalgamlara tuz serpip yiyorlardı. Akşam yemeğinde pörsümüş marul yaprakları, kararmış muz.</p>

  <p class="block_5">Açlıktan ölmek, ansızın yakın bir olasılık olup çıkmıştı. Kimileri oturup o günü beklememeyi seçiyordu. Meryem komşulardan dul bir kadının, kuru bir ekmeği ufalayıp fare zehriyle karıştırdığını ve yedi çocuğuna yedirdiğini duydu, en büyük parçayı da kendisine ayırmıştı.</p>

  <p class="block_5">Azize’nin kaburga kemikleri derisini germeye başlamış, avurtları çökmüştü. Baldırları inceldi, teni açık çay rengine döndü. Meryem onu kucaklayıp kaldırdığında, gergin derisinden fırlayan kalça kemiğini hissedebiliyordu. Zalmay donuk ve yarı kapalı gözleriyle ya bulduğu yere kıvrılıyor ya da kendini bir çuval gibi halsiz, babasının kucağına bırakıyordu. Yeterli enerjiyi toplayabildiğinde, ağlaya ağlaya uyuyakalıyordu, ama uykuları da düzensiz, kesikti. Her ayağa kalkışında, Meryem’in gözünün önünde beyaz benekler uçuşuyordu. Başı dönüyor, kulakları sürekli çınlıyordu. Molla Feyzullah’ın ramazanda söylediği bir şeyi anımsadı: <i class="calibre1">Yılanın soktuğu adam bile uyuyabilir, ama aç adam, asla.</i></p>

  <p class="block_5">“Çocuklarım ölüp gidecek,” dedi Leyla. “Gözlerimin önünde.”</p>

  <p class="block_5">“Hayır, ölmeyecekler,” dedi Meryem. “Buna izin vermeyeceğim. Her şey düzelecek, Leyla <i class="calibre1">co.</i> Ne yapacağımı biliyorum.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">İnsanın derisini kavuracak kadar sıcak bir gün, Meryem üzerine <i class="calibre1">burka</i>’sını geçirdi, Raşit’le birlikte yürüyerek Intercontinental Oteli’ne gitti. Otobüse binmek artık bütçelerinin karşılayamayacağı bir lükstü; dik tepeyi tırmandıklarında Meryem’de de adım atacak hal kalmamıştı. Yokuşu çıkarken pek çok kez başı donmuş, gözü kararmış, iki kez durup geçmesini beklemek zorunda kalmıştı.</p>

  <p class="block_5">Otelin girişinde, Raşit bordo giysili, kasketli kapıcılardan biriyle selâmlaşıp kucaklaştı. Aralarında dostça görünen bir sohbet geçti. Raşit konuşurken, elini kapıcının dirseğine dayamıştı. Bir ara başıyla Meryem’i gösterdi, iki adam dönüp bir an ona baktılar. Meryem’in gözü kapıcıyı bir yerden ısırır gibiydi.</p>

  <p class="block_5">Kapıcı içeriye girdi, Meryem’le Raşit durup beklediler. Bu yükseklikten bakınca, Meryem Politeknik Enstitüsü’nü, onun ilerisinde de eski Hayırhane bölgesini ve Mezar’a giden yolu görebiliyordu. Güneyde, ekmek fabrikasını seçti. Uzun zaman önce terk edilen silonun soluk sarı cephesi, hedef olduğu onca bombardımandan, delik deşikti. Daha da güneyde, Darülaman Sarayı’nın yıkıntıları, Raşit’in onu yıllar önce pikniğe götürdüğü, şimdi çukurlar içindeki bahçe görünüyordu. O günün anısı, artık bir başkasına aitmiş gibi gelen geçmişten, kutsal bir yadigârdı.</p>

  <p class="block_5">Meryem dikkatini binalarda, göze çarpan yapılarda yoğunlaştırdı. Zihnini özgür bıraktığı an, bütün cesaretini yitireceğinden korkuyordu.</p>

  <p class="block_5">Birkaç dakikada bir, otelin girişine bir cip ya da taksi yanaşıyordu. Kapıcılar koşuyor, hepsi de erkek, silahlı, sakallı, türbanlı olan, araçlardan hep aynı kendinden emin, kibirli ve tehditkâr havayla inen yolcuları karşılıyordu. Onlar yanından hızla geçip otele dalarken, Meryem’in kulağına bölük pörçük sözcükler çalınıyordu. Çoğunlukla Peştunca ve Farsça, ara ara da Urduca ve Arapça.</p>

  <p class="block_5">“İşte <i class="calibre1">gerçek</i> efendilerimiz,” dedi Raşit alçak bir fısıltıyla. “Pakistanlı ve Arap İslamcılar. Taliban yalnızca bir kukla. Asıl büyük oyuncular <i class="calibre1">bunlar</i>, Afganistan da oyun bahçeleri.”</p>

  <p class="block_5">Kulağına çalınanlar doğruysa, Taliban bunlara ülkenin her yanında gizli kamplar açma izni vermişti; buralarda eğitilen genç adamlar intihar komandolarına ve <i class="calibre1">cihat</i> neferlerine dönüştürülüyordu.</p>

  <p class="block_5">“Nerde kaldı bu?” diye sordu Meryem.</p>

  <p class="block_5">Raşit yere tükürdü, ayakkabısının burnuyla tükürüğün üzerine toprak attı.</p>

  <p class="block_5">Bir saat sonra, kapıcının peşinden içeriye girdiler. Nefis serinlikteki lobiden geçerken, topukları mermer zeminde takırdadı. Meryem deri koltuklarda karşılıklı oturan iki adam gördü; tüfeklerini aralarındaki sehpaya bırakmış, çaylarını yudumluyor, bir tabaktaki <i class="calibre1">celabiler</i>den, üzerine pudra şekeri serpilmiş halkalardan atıştırıyorlardı. Aklına <i class="calibre1">celabi’ye</i> bayılan Azize geldi, bakışlarını tabaktan kaçırdı.</p>

  <p class="block_5">Kapıcı onları dışarıya, bir terasa çıkardı. Cebinden küçük, siyah, kablosuz bir telefonla üzerine bir telefon numarası yazılmış bir kâğıt parçası çıkardı. Şefimin uydu telefonu, dedi.</p>

  <p class="block_5">“Size beş dakika veriyorum,” diye ekledi. “Hepsi o kadar.”</p>

  <p class="block_5">“<i class="calibre1">Teşekkür</i>,” dedi Raşit. “Bu iyiliğini unutmayacağım.”</p>

  <p class="block_5">Kapıcı başını salladı, uzaklaştı. Raşit numarayı çevirdi. Telefonu Meryem’e verdi.</p>

  <p class="block_5">Meryem cızırtılı zil sesini dinlerken, zihni gezintiye çıktı. Celil’i son gördüğü güne, on üç yıl geriye gitti; 1987 yılının baharına. Meryem’in evinin önünde, bastonuna dayanmış duruyordu; Herat plakalı mavi Benz’in yanında; beyaz bir şerit arabanın tavanını, motor kapağını ve bagajı ikiye bölüyordu. Orada saatlerce dikilmiş, Meryem’i beklemişti, arada bir adım seslenerek; tıpkı kendisinin bir keresinde, <i class="calibre1">onun</i> evinin önünde durup <i class="calibre1">ona</i> seslendiği gibi. Meryem perdeyi yalnızca bir kez, azıcık aralamış, erkeği şöyle bir görmüştü. Yalnızca bir andı, ama saçlarının apak kesildiğini, hafiften kamburunun çıktığını ayrımsamasına yetmişti. Gözlük takmış, her zamanki gibi kırmızı bir kravat bağlamıştı; göğüs cebindeyse beyaz mendilin bildik üçgeni. En çarpıcısı, Meryem’in anımsadığından daha zayıf, çok daha zayıf olmasıydı; koyu kahve takım elbisesinin ceketi omuzlarından dökülüyordu, pantolon paçaları bileklerine yığılmıştı.</p>

  <p class="block_5">Celil de onu görmüştü. Gözleri perdedeki ayrıktan buluşmuştu, tıpkı yıllar önce, bir başka perdenin aralığından buluştuğu gibi. Sonra, Meryem çabucak çekip kapadı perdeyi. Yatağa oturdu, Celil’in gitmesini bekledi.</p>

  <p class="block_5">Celil’in giderken kapıya bıraktığı mektubu anımsadı. Zarfı hiç açmadan, yıllarca yastığının altında saklamış, arada bir çıkarmış, elinde evirip çevirmişti. Sonunda da yırtıp atmıştı.</p>

  <p class="block_5">Ve işte buradaydı; bunca yıldan sonra onu arıyordu.</p>

  <p class="block_5">Meryem sergilediği o aptalca, toy gurura şimdi pişmandı. Keşke içeriye alsaydım, diyordu. Onu eve almanın, karşısına oturup dinlemenin, neden geldiğini öğrenmenin ne zararı olurdu ki? Babasıydı, o. Tamam, iyi bir baba olamamıştı, ama hataları şimdi nasıl da sıradan, bağışlanabilir görünüyordu -Raşit’in kötücüllüğüyle, ya da Meryem’in bizzat tanık olduğu, insanın insana reva gördüğü bütün o vahşiliklerle, gaddarlıklarla karşılaştırıldığında.</p>

  <p class="block_5">Keşke mektubu yok etmeseydi.</p>

  <p class="block_5">Tam o sırada, kulağına derin bir erkek sesi doldu; Herat belediye başkanının bürosu, dedi.</p>

  <p class="block_5">Meryem boğazını temizledi. <i class="calibre1">“Selam,</i> kardeşim; ben Herat’ta yaşayan birini arıyorum. Ya da eskiden yaşardı, yıllar önce. Adı Celil Han. Şar-e Nev’de otururdu, bir sineması vardı. Şu an nerede olduğu hakkında bir bilgin var mı?”</p>

  <p class="block_5">Adamın sinirlendiği sesinden rahatlıkla anlaşılıyordu. “Belediye başkanının bürosunu bunun için mi aradın?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Meryem başka kimi arayacağını bilemediğini söyledi. “Kusura bakma, kardeşim. Çok daha önemli işleriniz olduğunu biliyorum, ama bu bir hayat memat meselesi, yoksa aramazdım.”</p>

  <p class="block_5">“Kendisini tanımıyorum. Sinema yıllardır kapalı.”</p>

  <p class="block_5">“Belki orada onu tanıyan biri vardır, hakkında bir şeyler bilen biri...”</p>

  <p class="block_5">“Burada kimse yok.”</p>

  <p class="block_5">Meryem gözlerini yumdu. “Lütfen, kardeşim. Çocukların hayatı söz konusu. Küçücük çocukların.”</p>

  <p class="block_5">Uzun bir iç çekiş.</p>

  <p class="block_5">“Belki oradaki biri...”</p>

  <p class="block_5">“Binada bir bekçi var. Yanılmıyorsam burada doğup büyümüş.”</p>

  <p class="block_5">“Evet, ona sor, lütfen.”</p>

  <p class="block_5">“Yarın tekrar ara.”</p>

  <p class="block_5">Meryem yapamayacağını söyledi. “Bu telefon sadece beş dakikalığına bende. Ben...”</p>

  <p class="block_5">Karşı uçta bir çıtırtı oldu, Meryem adamın telefonu kapadığını sandı. Ama sonra, ayak sesleri duydu; konuşmalar, uzaktan uzağa bir araba kornası, çıtırtılarla kesilen, mekanik bir homurtu; belki elektrikli bir vantilatör. Telefonu öteki kulağına geçirdi, gözlerini kapadı.</p>

  <p class="block_5">Gözünün önüne gülümseyen, elini cebine atan Celil geldi.</p>

  <p class="block_12">Ah. Elbette. Pekâlâ. Al bakalım. Daha fazla olay çıkarmadan...</p>

  <p class="block_12">Yaprak biçiminde bir kolye, ucundan, üzerine aylar, yıldızlar işlenmiş, minicik sikkeler sarkıyor.</p>

  <p class="block_12">Taksana, Meryem co.</p>

  <p class="block_5"><i class="calibre1">Nasıl buldun</i>?</p>

  <p class="block_12">Bence kraliçelere benzedin.</p>

  <p class="block_5">Birkaç dakika geçti. Sonra adım sesleri, bir sürtünme sesi, bir çıtırtı. “Evet, tanıyor.”</p>

  <p class="block_5">“Öyle mi?”</p>

  <p class="block_5">“Öyle diyor.”</p>

  <p class="block_5">“Neredeymiş?” dedi Meryem. “Bu adam Celil Han’ın nerede olduğunu biliyor mu?”</p>

  <p class="block_5">Bir duraklama oldu. “Yıllar önce öldüğünü söylüyor, 1987’de.”</p>

  <p class="block_5">Meryem’in midesi kasılıverdi. Bu olasılığı aklına getirmişti elbette. Celil yaşasaydı, şimdi yetmişli yaşlarının sonunda olurdu, ama...</p>

  <p class="block_12" id="id_bookmark32">1987.</p>

  <p class="block_5"><i class="calibre1">Ölüyordu</i>, <i class="calibre1">demek</i>? <i class="calibre1">Ta Herat’tan, onca yolu, vedalaşmak için gelmişti.</i></p>

  <p class="block_5">Balkonun kenarına gitti. Buradan, otelin bir zamanlar çok ünlü olan yüzme havuzunu görebiliyordu; şimdi boş ve pisti, sağda solda kurşun delikleri, çatlamış, çürümüş fayanslar. Ve perişan haldeki tenis kortu; yırtık pırtık ağ, kortun ortasında gevşekçe yatıyor; bir yılanın soyup attığı, ölü derisi gibi.</p>

  <p class="block_5">“Artık kapatmalıyım,” dedi karşı uçtaki ses.</p>

  <p class="block_5">“Sizi rahatsız ettim, özür dilerim,” dedi Meryem, sessizce hıçkırırken. Ona el sallayan Celil’i görüyordu; taştan taşa sekerek ırmağı geçiyor, cepleri getirdiği armağanlarla tıka basa dolu. Meryem, Allah’tan onunla daha çok vakit geçirme izni koparmak için, soluğunu tutuyor, saniyeleri sayıyor. “Teşekkür ederim,” diye başladı, fakat adam telefonu çoktan kapamıştı.</p>

  <p class="block_5">Raşit ona bakıyordu. Meryem başını olumsuz anlamda salladı.</p>

  <p class="block_5">“Ne hayrını gördük ki zaten,” diye homurdandı Raşit, telefonu onun elinden kaparken. “Kızına bak babasını al.”</p>

  <p class="block_5">Lobiden geçerlerken, Raşit hızlı adımlarla artık boşalmış olan sehpaya seğirtti, tabakta kalmış olan son <i class="calibre1">celabi</i> halkasını cebine attı. Eve gidince de Zalmay’a verdi.</p>

  <p class="block_5" id="id_bookmark33"><br class="calibre2" />
  <br class="calibre3" id="calibre_pb_49" /></p>
</body>
</html>
