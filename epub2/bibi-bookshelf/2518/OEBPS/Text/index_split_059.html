<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">50<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">Leyla için Mürree’deki yaşam son derece konforlu, dingin. İş yorucu değil, izin günlerinde gezip tozuyorlar; çocukları alıp teleferikle Tatriata Tepesi’ne çıkıyor ya da Pinti Noktası’na gidiyorlar; buradan, hava açıksa ta İslamabad ve Ravalpindi kent merkezi görünüyor. Çimenlerin üzerine bir örtü yayıyor, köfteli sandviçle salatalık yiyip buz gibi zencefilli gazoz içiyorlar.</p>

  <p class="block_5">Güzel bir hayat bu, diyor Leyla kendine; şükredilesi bir hayat. İşin aslı, Raşit’le en karanlık günlerinde hayalini kurduğu yaşamın ta kendisi. Leyla bunu kendine her gün hatırlatıyor.</p>

  <p class="block_5">Sonra, 2002 yılının ılık bir temmuz gecesi, Tarık’la yataktalar; alçak sesle, ülkelerinde olup biteni konuşuyorlar. Öyle çok değişiklik oldu ki. Koalisyon güçleri Taliban’ı bütün büyük kentlerden püskürttü, Pakistan sınırına, Afganistan’ın güneyindeki ve doğusundaki dağlara sürdü. Uluslararası barış gücü İSAF, Kabil’e gönderildi Ülkenin başında şimdi geçici bir devlet başkanı var: Hamit Karzai.</p>

  <p class="block_5">Leyla, Tarık’a söyleme vaktinin geldiğine karar veriyor.</p>

  <p class="block_5">Bir yıl önce, Kabil’den kurtulabilmek için bir kolunu seve seve verirdi. Ama şu son aylarda, çocukluğunun kentini deliler gibi özlediğini fark etti. Şor Pazar’ın curcunası, Babur Bahçeleri, omuzlarındaki sırıktan keçi derisi tulumlar sarkan, seyyar sucuların haykırışları burnunda tütüyor. Tavuk Sokağı’nda, giysi dükkânlarındaki pazarlıkları, Karteh-Pervan’daki kavun tezgâhlarını özlüyor.</p>

  <p class="block_5">Fakat Leyla’nın son zamanlarda sürekli Kabil’i düşünmesinin tek nedeni sıla hasreti ya da geçmişe duyduğu özlem değil. Sanki kanına bir virüs girdi, yerinde duramaz oldu. Kabil’de okulların yapıldığını, yolların asfaltlandığını, kadınların işe döndüğünü duydukça, buradaki yaşamı... ne kadar güzel, keyifli olsa da, Leyla yatıp kalkıp şükretse de, gözüne... yetersiz gibi görünmeye başladı. Amaçsız. Anlamsız. Daha da kötüsü, boşa harcanan. Son günlerde, kafasının içinde habire Babi’nin sesini duyuyor. <i class="calibre1">Ne istersen olabilirsin, Leyla,</i> diyor. <i class="calibre1">Bunu biliyorum, çünkü seni tanıyorum. Bu savaş bittikten sonra, Afganistan’ın sana ihtiyaç duyacağını da biliyorum.</i></p>

  <p class="block_5">Leyla Anne’nin sesini de duyuyor. Babi Afganistan’dan ayrılmayı önerdiğinde, annesinin verdiği yanıtı çok iyi anımsıyor: <i class="calibre1">Oğullarımın hayalinin gerçekleştiğini görmek istiyorum. Bu olduğunda, Afganistan özgürlüğüne kavuştuğunda, burada olmalıyım ki oğullarım da görebilsinler. Benim gözlerimden görebilsinler.</i> İşte, Leyla’nın bir parçası şimdi Anne’yle Babi için, onların hatırına Kabil’e dönmek istiyor; <i class="calibre1">onun</i>, Leyla’nın gözlerinden görebilsinler diye.</p>

  <p class="block_5">Sonra, Meryem var; Leyla için en zorlayıcı unsur olan Meryem. Meryem bunun için mi öldü? diye soruyor kendine. Sırf o, yani Leyla yabancı bir ülkede hizmetçi olsun diye mi feda etti kendini Meryem? Belki, Leyla ve çocuklar mutlu, güvende olduğu sürece Meryem için kırk etmez. Ama Leyla için kırk ediyor. Leyla için önemli. Ansızın, fena halde önem kazandı.</p>

  <p class="block_5">“Geri dönmek istiyorum,” diyor.</p>

  <p class="block_5">Tarık yatakta dikeliyor, ona bakıyor.</p>

  <p class="block_5">Erkeğin güzelliği, Leyla’yı bir kez daha çarpıyor; alnının mükemmel çıkıklığı, kollarındaki sırım gibi kaslar, derin, düşünceli, zeki gözleri. Bir yıl geçti, ama hâlâ, bir an geliyor (tıpkı şimdiki gibi), Leyla birbirlerini yeniden bulduklarına, Tarık’ın burada, yanında olduğuna, kocası olduğuna inanamıyor.</p>

  <p class="block_5">“Geri mi? Kabil’e mi?” diye soruyor Tarık.</p>

  <p class="block_5">“Tabii sen de istiyorsan.”</p>

  <p class="block_5">“Burada mutlu değil misin? Oysa mutlu görünüyorsun. Çocuklar da öyle.”</p>

  <p class="block_5">Leyla doğrulup oturuyor. Tarık yatakta yana kayıyor, ona yer açıyor.</p>

  <p class="block_5"><i class="calibre1">“Çok</i> mutluyum,” diyor Leyla. “Elbette mutluyum. Fakat... buradan sonra nereye gideceğiz, Tarık? Burada ne kadar kalacağız? Burası yuvamız değil. Kabil yuvamız; ve orada öyle çok şey yaşanıyor ki, çoğu da güzel şeyler. Bütün bunların bir parçası olmak istiyorum. Bir şeyler <i class="calibre1">yapmak</i> istiyorum. Katılmak, katkıda bulunmak istiyorum. Anlıyor musun?”</p>

  <p class="block_5">Tarık başını ağır ağır sallıyor. “İstediğin bu, öyle mi? Emin misin?”</p>

  <p class="block_5">“Evet, istiyorum, eminim. Ama hepsi bu kadar değil. Kendimi geri dönmek <i class="calibre1">zorunda</i> hissediyorum. Burada kalmak bana artık doğru gelmiyor.”</p>

  <p class="block_5">Tarık ellerine bakıyor, sonra yine onun yüzüne. “Ama tek şartla -eğer sen de dönmek istiyorsan,” diyor Leyla.</p>

  <p class="block_5">Tarık gülümsüyor. Alın açılıyor, çizgiler dağılıyor; bir anlığına, yine eski Tarık oluyor. Baş ağrısı nedir bilmeyen, bir keresinde, Sibirya’da sümüğün yere değmeden buza kestiğini söyleyen Tarık. Belki hayal gücünün oyunu, ama Leyla’ya son günlerde bu eski Tarık’ı çok daha sık görüyormuş gibi geliyor.</p>

  <p class="block_5">“Ben mi?” diyor erkek. “Ben seni dünyanın öteki ucuna da gitsen izlerim, Leyla.”</p>

  <p class="block_5">Tarık’a sarılıyor, kendine çekiyor, dudaklarından öpüyor. Onu hiç şu andaki kadar çok sevmedi. “Teşekkür ederim,” diyor, alnını onunkine dayayarak. “Hadi evimize dönelim.”</p>

  <p class="block_5">“Ama önce, Herat’a gitmek istiyorum,” diyor Leyla.</p>

  <p class="block_5">“Herat mı?”</p>

  <p class="block_5">Leyla açıklıyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Çocukların farklı yöntemlerle yatıştırılması, içlerinin rahatlatılması gerekiyor. Leyla kâbuslar gören, geçen hafta, yakınlardaki bir düğünde biri havaya ateş ettiğinde gözyaşlarına boğulan, hâlâ huzursuz Azize’yi karşısına alıp konuşuyor. Azize’ye, Kabil’e döndüklerinde Taliban’ın orada olmayacağını, kavganın artık bittiğini ve yetimhaneye geri gönderilmeyeceğini açıklıyor. “Hep birlikte yaşayacağız Baban, ben, Zalmay. Ve tabii sen. Azize. Benden bir daha asla, kesinlikle ayrılmak zorunda kalmayacaksın. Söz veriyorum.” Gülümsüyor. “Tabii <i class="calibre1">senin</i> ayrılmak isteyeceğin zamana kadar. Genç bir erkeğe âşık olduğun, onunla evlenmek isteyeceğin güne kadar.”</p>

  <p class="block_5">Mürree’den ayrıldıkları gün, Zalmay’ı avutmak mümkün değil. Kollarını Alyona’nın boynuna doluyor, bir türlü bırakmıyor.</p>

  <p class="block_5">“Onları ayıramıyorum, Anne,” diyor Azize.</p>

  <p class="block_5">“Zalmay. Keçiyi yanımıza, otobüse alamayız,” diyor Leyla bir kez daha.</p>

  <p class="block_5">Sonunda, Tarık oğlanın yanına diz çöküp Kabil’de tıpatıp Alyona’ya benzeyen bir keçi alacağına söz verince, Zalmay duraksayarak da olsa kollarını çözüyor.</p>

  <p class="block_5">Sayid’le de gözü yaşlı bir vedalaşma yaşanıyor. Yolculuğun hayırlı olması için, kapının eşiğinde durup bir Kuran tutuyor, Tarık’a, Leyla ve çocuklara üç kez öptürüyor, sonra da altından geçmeleri için havaya kaldırıyor. Tarık’la birlikte bavulları arabanın bagajına koyuyorlar. Sayid onları gara götürüyor, kaldırım kenarında duruyor, sarsılarak hareket eden, uzaklaşan otobüsün arkasından el sallıyor.</p>

  <p class="block_5">Leyla geriye doğru uzanıp arka camda giderek küçülen Sayid’e bakarken, kafasının içinde kuşkunun fısıldayan sesini duyuyor. Güvenli, huzurlu Mürree’den ayrılmakla aptallık mı ediyorlar? Ana babasının, ağabeylerinin öldüğü, bomba dumanlarının yeni yeni dağıldığı ülkeye geri dönmekle?</p>

  <p class="block_5">Sonra, belleğinin karanlık kıvrımlarından bir şiirin, Babi’nin Kabil’e veda gazelinin iki dizesi yükseliyor:</p>

  <p class="block_"> </p>

  <p class="block_21"><i class="calibre1">Bu kentin ne çatısını aydınlatan ayları sayabilirsin</i>,</p>

  <p class="block_22">Ne de duvarlarının perisine gizlenen bin muhteşem güneşi.</p>

  <p class="block_"> </p>

  <p class="block_5">Koltuğunda geriye yaslanıyor, yaşları savuşturmak için gözlerini kırpıştırıyor. Kabil onları bekliyor. Onlara gereksiniyor. Bu yuvaya dönüş yolculuğu, yapılacak tek doğru hareket.</p>

  <p class="block_5">Ama önce, onu son bir vedalaşma bekliyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Afganistan’daki savaşlar Kabil, Herat ve Kandehar’ı bağlayan yolları mahvetmiş. Şimdi Herat’a ulaşmanın en kolay yolu, İran’daki Meşat’tan geçmek; orada yalnızca bir gece kalacaklar. Geceyi bir otelde geçiriyorlar, ertesi sabah başka bir otobüse biniyorlar.</p>

  <p class="block_5">Meşat kalabalık, capcanlı bir şehir. Leyla camdan, önünden kayan parkları, camileri, <i class="calibre1">felo kebap</i> lokantalarını seyrediyor. Otobüs sekizinci Şii imam İmam Rıza türbesinin önünden geçerken, Leyla hepsi de kusursuzca, sevgiyle korunmuş ışıl ışıl çinilerini, minarelerini, görkemli, göz alıcı altın kubbesini daha iyi görebilmek için boynunu uzatıyor. Kendi ülkesindeki Buda’ları düşünüyor. Onlar şimdi, rüzgâr estiğinde Bamyan Vadisi’nde sağa sola uçuşan bir toz yığını.</p>

  <p class="block_5">Otobüsle İran-Afganistan sınırına ulaşmak, yaklaşık on saat sürüyor. Arazi Afganistan’a yaklaştıkça, giderek ıssızlaşıyor, çoraklaşıyor. Sınırı geçip Herat’a girmelerinin hemen ardından, bir Afgan mülteci kampına rastlıyorlar. Leyla için bu, sarı tozdan, kara çadırlardan ve oluklu demir levhadan yapılmış birkaç binadan oluşan, boz bulanık bir leke. Yan koltuğa uzanıyor, Tarık’ın elini tutuyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Herat’ta caddelerin çoğu onarılmış, kenarına kokulu çamlar dikilmiş. Belediye parkları, inşaatı yarı yarıya tamamlanmış kütüphaneler, çekidüzen verilmiş avlular, yeni boyanmış binalar var. Trafik ışıkları çalışıyor; Leyla’yı en çok şaşırtansa, elektriğin sürekli olması. Herat’ın feodal savaş lordu İsmail Han’ın, Afgan-İran sınırında topladığı, hatırı sayılır gümrük gelirleriyle kentin yeniden yapılanmasına katkı sağladığını duydu; Kabil ise bu paranın ona değil, merkezi hükümete ait olduğunu ileri sürmekte. Onları Muvaffak Otelle götüren taksinin şoförü, İsmail Han’dan hem saygılı hem de korkulu bir ses tonuyla bahsediyor.</p>

  <p class="block_5">Muvaffak’ta iki gece kalmak, birikmiş paralarının neredeyse beşte birine mal oluyor, ama Meşat’tan buraya uzun, yorucu bir yolculuk yaptılar, çocuklar bitkin düştü. Resepsiyondaki yaşlıca görevli, anahtarı verirken Tarık’a, Muvaffak’ın gazeteciler ve sivil toplum örgütü çalışanlarıyla dolup taştığını söylüyor.</p>

  <p class="block_5">“Bin Ladin bir keresinde burada kalmıştı,” diye övünüyor.</p>

  <p class="block_5">Odada iki yatak var, bir de soğuk suyu akan bir banyo. Yatakların arasındaki duvarda, şair Hacı Abdullah Ensari’nin bir resmi asılı. Leyla pencereden bakınca aşağıdaki işlek, kalabalık caddeyi ve yolun karşısındaki parkı görebiliyor; soluk renkli, tuğla döşeli patikalar gür bitki örtüsünü, çiçek öbeklerini yarıyor. Televizyona alışmış olan çocuklar, odada televizyon olmadığını görünce hayal kırıklığına uğruyor. Ama az sonra uykuya dalıyorlar. Onların ardından, Leyla’yla Tarık da yatağa seriliyor. Leyla erkeğin kollarında deliksiz bir uyku çekiyor, yalnızca bir kez, gece yarısı, anımsayamadığı bir rüyadan uyanıyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ertesi sabah, çayla taze ekmek, ayva marmeladı ve haşlanmış yumurtadan oluşan kahvaltıdan sonra, Tarık ona bir taksi buluyor.</p>

  <p class="block_5">“Seninle gelmemi istemediğinden emin misin?” diye soruyor. Azize onun elinden tutmuş. Zalmay tutmamış, ama Tarık’ın yanında duruyor, omzunu onun baldırına yaslamış.</p>

  <p class="block_5">“Eminim.”</p>

  <p class="block_5">“Kaygılanıyorum.”</p>

  <p class="block_5">“Merak etme,” diyor Leyla. “Her şey yolunda gidecek. Söz veriyorum. Çocukları pazara götür. Onlara bir şeyler al.”</p>

  <p class="block_5">Taksi yola çıkınca Zalmay ağlamaya başlıyor, Leyla dönüp bakınca onun Tarık’ın kucağına uzandığını görünüyor. Tarık’ı kabullenmeye başlaması Leyla’nın yüreğini hem hafifletiyor hem de burkuyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">“Sen Heratlı değilsin,” diyor taksi sürücüsü.</p>

  <p class="block_5">Siyah, omuzlarına kadar inen saçları (Leyla bunun, devrik Taliban’a karşı bir misilleme, bir ‘nanik’ olduğunu öğrendi) ve bıyığının sol yanını kesen, yıldıza benzeyen bir yara izi var. Ön cama, kendisinin oturduğu tarafa bir fotoğraf sıkıştırmış. Pembe yanaklı, küçük bir kız; saçları ortadan ayrılıp iki örgü yapılmış.</p>

  <p class="block_5">Leyla ona bir yıldır Pakistan’da olduğunu, Kabil’e yeni döndüğünü söylüyor. “Deh-Mazang.”</p>

  <p class="block_5">Ön camdan, ibriklere pirinç saplar kaynak eden bakırcılar, ham deri parçalarını kuruması için güneşe seren semerciler görüyor.</p>

  <p class="block_5">“Burada uzun zamandır mı yaşıyorsun, kardeşim?” diye soruyor.</p>

  <p class="block_5">“Ah, bütün ömrümce. Burada doğdum. Her şeyi gördüm. Ayaklanmayı anımsar mısın?”</p>

  <p class="block_5">Leyla anımsadığını söylüyor, ama şoför yine de anlatıyor.</p>

  <p class="block_5">“1979 Martı’ndaydı, Sovyet işgalinden dokuz ay kadar önce. Bir grup öfkeli Heratlı, birkaç Sovyet danışmanı öldürdü, Sovyetler de tanklarını, helikopterlerini gönderip burayı doğduğuna pişman etti. Tam üç gün, <i class="calibre1">hemşire,</i> kenti ateşe tuttular. Binaları yerle bir ettiler, minarelerden birini yıktılar, binlerce insan öldürdüler. <i class="calibre1">Binlerce.</i> O üç günde, iki kız kardeşimi kaybettim. Biri on iki yaşındaydı.” Parmağıyla camdaki fotoğrafa vuruyor. “Bu, o.”</p>

  <p class="block_5">“Üzüldüm,” diyor Leyla; bütün Afgan öykülerinin nasıl da hep ölümle, kayıplarla, akıl almaz acılarla bezendiğine şaşarak. Ama yine de, insanların ayakta kalmanın, hayata devam etmenin bir yolunu bulduğunu görüyor. Kendi yaşamını, başına gelen onca şeyi düşünüyor ve kendisinin de nasıl sağ salim atlattığına, bu takside oturup bu adamın hikâyesini dinlediğine şaşıp kalıyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Gül Daman, çamurla samandan yapılma, düz damlı <i class="calibre1">kulübe’nin</i> arasında seçilen, tek tük duvarlı evden ibaret bir köy. <i class="calibre1">Kulübelerin</i> önünde, Leyla yemek pişiren, yüzü, seyyar odun mangallarındaki kararmış tencerelerden yükselen buhardan terlemiş, yanık tenli kadınlar görüyor. Katırlar yalaktaki yemi yiyor. Tavukları kovalayan çocuklar, şimdi de taksiyi kovalamaya başlıyor. Leyla, taş yüklü el arabaları iten erkekler görüyor. Durup otomobilin geçişine bakıyorlar. Şoför bir yere sapıyor, ortasında açık havadan yıpranmış, büyükçe bir türbenin bulunduğu bir mezarlığın önünden geçiyorlar. Şoför türbede köyün önemli Sufilerinden birisinin yattığını söylüyor.</p>

  <p class="block_5">Bir yel değirmeni var. Duran, paslı kanatlarının gölgesine üç küçük oğlan çömelmiş, çamurla oynuyor. Şoför arabayı durduruyor, camdan dışarı sarkıyor. Oğlanların en büyük görüneni, onu yanıtlıyor.</p>

  <p class="block_5">Yolun üst tarafındaki bir evi gösteriyor. Şoför ona teşekkür ediyor, yeniden arabayı çalıştırıyor.</p>

  <p class="block_5">Etrafı duvarlı, tek katlı evin önünde duruyorlar. Leyla duvarın gerisindeki incir ağaçlarının tepesini görebiliyor, dalların bazısı bu tarafa sarkmış. “Gecikmem,” diyor taksi sürücüsüne.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Kapıyı açan orta yaşlı adam kısa boylu, zayıf, koyu kızıl saçlı. Sakalında paralel, yol yol ak çizgiler. <i class="calibre1">Pirhan-tumban’ının</i> üzerine bir <i class="calibre1">çapan</i> giymiş. Birbirlerine <i class="calibre1">selam-ın aleyküm</i> diyorlar.</p>

  <p class="block_5">Leyla soruyor: “Burası Molla Feyzullah’ın evi mi?”</p>

  <p class="block_5">“Evet. Ben oğluyum. Hamza. Buyur, <i class="calibre1">hemşire</i>?”</p>

  <p class="block_5">“Buraya babanızın eski bir dostu için geldim. Meryem.”</p>

  <p class="block_5">Hamza gözlerini kırpıştırıyor. Yüzünde şaşkınlık. “Meryem...”</p>

  <p class="block_5">“Celil Han’ın kızı.”</p>

  <p class="block_5">Yine göz kırpıyor. Sonra bir avucunu yanağına götürüyor, yüzü eksik, çürük dişlerini gözler önüne seren bir gülümsemeyle aydınlanıyor. “Ah!” diyor. Bu nida, bırakılmış, uzun bir soluk gibi çıkıyor: <i class="calibre1">Ahhhhh.</i> “Ah, Meryem! Onun kızı mısın? Peki, o...” Başını sağa sola oynatıyor, hevesle, araştırırcasına Leyla’nın arkasına bakıyor. “O da burada mı? Öyle uzun zaman oldu ki! Meryem burada mı?”</p>

  <p class="block_5">“Ne yazık ki vefat etti.”</p>

  <p class="block_5">Hamza’nın yüzündeki tebessüm siliniyor.</p>

  <p class="block_5">Bir an orada, kapının girişinde dikilip kalıyorlar. Hamza yere bakıyor. Bir yerlerde bir eşek anırıyor.</p>

  <p class="block_5">“İçeri gel,” diyor Hamza. Kapıyı ardına kadar açıyor. “Lütfen buyur.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Çok az eşyayla döşenmiş odada yere oturuyorlar. Yerde bir Herat kilimi, üzerinde de boncuklu minderler; duvarda Mekke’nin çerçeveli bir fotoğrafı. Her iki yanından dikdörtgen bir ışık huzmesinin girdiği, açık pencerenin önüne oturuyorlar. Leyla bir başka odada fısıldaşan kadın sesleri duyuyor. Küçük, yalınayak bir oğlan bir tepsi getirip önlerine koyuyor, içinde yeşil çay ve şamfıstıklı <i class="calibre1">koz</i> helvası var.</p>

  <p class="block_5">“Oğlum,” diyor Hamza.</p>

  <p class="block_5">Oğlan sessizce odadan çıkıyor.</p>

  <p class="block_5">“Hadi, anlat,” diyor Hamza üzgün bir sesle.</p>

  <p class="block_5">Leyla anlatıyor. Her şeyi. Tahmin ettiğinden daha uzun sürüyor. Sonlara doğru, kendine hâkim olmak için çaba harcaması gerekiyor. Bir yıl sonra bile, Meryem’den söz etmek hâlâ kolay değil.</p>

  <p class="block_5">Sözü bitince, Hamza uzunca bir süre hiçbir şey söylemiyor. Tabağın içindeki çay fincanını çeviriyor ağır ağır; bir o yana, bir bu yana.</p>

  <p class="block_5">“Babam, Allah rahmet eylesin, çok severdi onu,” diyor sonunda. “Doğduğunda kulağına <i class="calibre1">ezanı</i> babam okumuş. Her hafta görmeye giderdi Meryem’i, hiç sektirmeden. Bazen beni de yanında götürürdü. Hocasıydı, evet, ama aynı zamanda da dostuydu. İyi yürekli, hayırsever adamdı, babam, Celil Han kızı verince, babam yıkıldı.”</p>

  <p class="block_5">“Babanızın vefatına üzüldüm Allah rahmet eyle sin.”</p>

  <p class="block_5">Hamza başıyla teşekkür ediyor. “Ömrü uzun oldu. Celil Han’dan bile uzun. Onu köy mezarlığına gömdük; Meryem’in annesinin yattığı yere yakın. Babam çok iyi, çok aziz bir insandı; tam cennetlik.”</p>

  <p class="block_5">Leyla fincanını indiriyor.</p>

  <p class="block_5">“Sizden bir şey isteyebilir miyim?”</p>

  <p class="block_5">“Elbette.”</p>

  <p class="block_5">“Bana gösterebilir misiniz?” diyor. “Meryem’in yaşadığı yeri. Beni oraya götürebilir misiniz?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Şoför bir süre daha beklemeyi kabul ediyor.</p>

  <p class="block_5">Hamza’yla Leyla köyden çıkıyor, Gül Daman’ı Herat’a bağlayan meyilli yolu iniyorlar. On beş dakika kadar sonra, Hamza yola her iki yandan saldıran sık, uzun otların arasındaki dar geçidi gösteriyor.</p>

  <p class="block_5">“Buradan gidiliyor,” diyor. “Bir patika var.”</p>

  <p class="block_5">Bitkileri, çalıları varan patika bozuk, bol kıvrımlı ve loş. Rüzgâr uzun otları, Hamza’yla birlikte yokuşu tırmanmakta olan Leyla’nın baldırlarına çarpıyor, iki yanlarında, esintide dalgalanan yabani çiçeklerin oluşturduğu bir kaleydoskop var; kimileri uzun saplı, kıvrık taçyapraklı, kimileriyse güdük, yelpaze yapraklı. Şurada burada, bodur çalıların arasından baş vermiş, uçları tırtıklı düğünçiçekleri. Leyla tepelerinde cıvıldaşan kırlangıçları, ayaklarının altındaki çekirgelerin bıcır bıcır gevezeliğini duyabiliyor.</p>

  <p class="block_5">Bu şekilde, yokuş yukarı, iki yüz metre kadar ilerliyorlar. Sonra eğim azalıyor, patika küçük bir düzlüğe açılıyor. Durup soluklanıyorlar. Leyla bluzunun yeniyle alnını kuruluyor, yüzünün tam önünde kaynaşan sivrisinek sürüsünü kışkışlıyor. Buradan bakınca, ufka alçaktan asılmış dağları görebiliyor; üç beş kavak, biraz kayın, adını bilmediği, çeşitli yaban çalıları.</p>

  <p class="block_5">“Eskiden burada bir ırmak vardı,” diyor Hamza, az biraz soluksuz. “Ama çoktan kurudu.”</p>

  <p class="block_5">Onu burada bekleyeceğini açıklıyor. Leyla’ya, kuru ırmak yatağını geçip dağlara doğru yürümesini tembihliyor.</p>

  <p class="block_5">“Ben burada beklerim,” diyor, bir kavağın altındaki taşa otururken. “Sen devam et.”</p>

  <p class="block_5">“Çok sürmez...”</p>

  <p class="block_5">“Dert etme. Acelemiz yok. Hadi git, <i class="calibre1">hemşire</i>.”</p>

  <p class="block_5">Leyla teşekkür ediyor. Taştan taşa atlayarak ırmak yatağını geçiyor. Gözüne taşların arasındaki kırık gazoz şişeleri, paslı tenekeler, çinko kapağı toprağa yarı gömülmüş, yosun kaplı, madeni bir kutu çarpıyor.</p>

  <p class="block_5">Dağlara doğru, artık görebildiği, alçaktaki dalları her esintide titreyen salkımsöğütlere doğru ilerliyor. Kalbi göğsünden fırlayacakmışçasına çarpıyor. Söğütlerin aynen Meryem’in söylediği gibi düzenlenmiş olduğunu görüyor; bir açıklığın çevresinde, halka oluşturacak biçimde. İyice hızlanıyor, neredeyse koşuyor. Omzunun üstünden geriye bakınca, Hamza’nın küçücük kaldığını görüyor; <i class="calibre1">capan’ı</i>, koyu ağaç gövdelerine karşı bir renk cümbüşü. Ayağı bir taşa takılıyor, düşmesine ramak kalıyor, ama hemen toparlanıyor. Pantolonunun paçalarını tutup kaldırıyor, yolun kalanını hızla alıyor. Söğütlere ulaştığında, nefes nefese.</p>

  <p class="block_5">Meryem’in <i class="calibre1">kulübe’si</i> hâlâ burada.</p>

  <p class="block_5">Yaklaşınca, tek pencerenin camsız olduğunu görüyor, kapı da gitmiş. Meryem bir tavuk kümesinden söz etmişti, bir <i class="calibre1">tandır</i>la bir de tahta apteshaneden; fakat hiçbiri ortada yok. <i class="calibre1">Kulübe’nin</i> girişinde duraklıyor. İçeride vızıldayan sinekleri duyabiliyor.</p>

  <p class="block_5">İçeriye girmek için büyük, titreşen bir örümcek ağının yanından geçmesi gerekiyor. İçerisi loş. Alışması için gözlerine birkaç dakikalık süre tanıyor. Gözler karanlığa alışınca, içerinin beklediğinden de küçük olduğunu görüyor. Zemin tahtalarından yalnızca bir tanesi kalmış, o da çatlamış, çürümeye yüz tutmuş. Gerisi, yakacak odun olmak üzere sökülmüş olmalı. Toprak zemin şimdi kuru kenarlı yapraklarla, kırık şişeler, çiklet kâğıtları, yabani mantarlar, eski, sararmış izmaritlerle kaplı. Ama en çok, yabani otlarla; bazısı güdük, bazısıysa arsızca büyümüş, duvarlara tırmanmaya koyulmuş.</p>

  <p class="block_5">On beş yıl, diye düşünüyor. Burada tam on beş yıl.</p>

  <p class="block_5">Oturuyor, sırtını duvara veriyor. Söğütlerin arasından süzülen rüzgârı dinliyor. Tavan da örümcek ağlarıyla sarılı. Biri, püskürtme boyayla duvara bir şeyler yazmış, ama boyanın çoğu soyulmuş, Leyla sözcükleri çıkaramıyor. Sonra, harflerin Rusça olduğunu ayrımsıyor. Bir köşede, boş bir kuş yuvası var; bir başka köşede, duvarın tavanla kesiştiği noktaya bir yarasa tutunmuş, baş aşağı sarkıyor.</p>

  <p class="block_5">Leyla gözlerini kapıyor, bir süre böyle oturuyor.</p>

  <p class="block_5">Pakistan’da bazen Meryem’in yüzünü anımsamakta zorlanırdı. Bazı anlar, dilinin ucundaki bir sözcük gibi, Meryem’in yüzü ondan kaçardı. Ama şimdi, burada, Meryem’i gözkapaklarının ardına çağırmak çok kolay: bakışlarındaki yumuşak ışıltı, uzun çenesi, boynunun kalınlaşmış derisi, sımsıkı kapalı dudaklarındaki gülümseme. Burada, Leyla yanağını Meryem’in yumuşak kucağına yeniden gömebilir, Kuran’dan sureler söylerken, öne arkaya sallanan bedenini, bu bedeni titreşerek kat eden sözcüklerin dizlere indiğini, sonra kendi kulaklarına ulaştığını hissedebilir.</p>

  <p class="block_5">Sonra, bir anda, yerdeki yabani otlar küçülmeye, çekilmeye başlıyorlar; sanki biri, bir şey yerin altından köklerine yapışmış, onları çekiyor. Alçalıyor, alçalıyorlar, ta ki ku<i class="calibre1">lübe’nin</i> toprağı son dikenli yaprakçığı da yutuncaya kadar. Örümcek ağları, mucizevi bir biçimde açılıyor, dağılıyor. Kuş yuvası kendi kendini dağıtıyor, incecik sürgünler, çöpler yuvadan teker teker, çat diye ayrılıp uç uca <i class="calibre1">kulübe</i>’den dışarıya uçuyorlar. Görünmeyen bir silgi, duvardaki Rusça yazıyı siliyor.</p>

  <p class="block_5">Yer kaplamaları geri geldi. Leyla şimdi bir çift yer yatağı görüyor, bir tahta masa, iki iskemle, köşede dökme demirden bir soba, duvarlarda raflar, üzerlerinde kaplar, tavalar, kararmış bir çaydanlık, fincanlar, kaşıklar. Dışarıda tavukların gıdakladığını, bir ırmağın uzaktan uzağa çağıldadığını duyuyor.</p>

  <p class="block_5">Gencecik bir Meryem masada oturmuş, yağ lambasının donuk kızartısında bir bebek yapıyor. Bir şarkı mırıldanıyor. Yüzü pürüzsüz, taptaze, saçları yıkanmış, geriye taranmış. Bütün ilişleri tamam.</p>

  <p class="block_5">Leyla, örgü yünlerini tutam tutam alıp bebeğinin kafasına yapıştıran Meryem’i seyrediyor. Birkaç yıla kalmadan, bu küçük kız, hayattan çok küçük talepler de bulunan, hiç kimseye yük olmayan, üzüntülerini, hayal kırıklıklarını, alaya alınan hayallerini hiç kimseye, asla yansıtmayan bir kadın olacak. Bir ırmak yatağındaki kaya gibi, hiç yakınmadan katlanan, zarafeti, vakarı üzerinden akıp geçen çalkantılar tarafından bozulmayan, <i class="calibre1">şekillenen</i> bir kadın. Leyla bu küçük kızın gözlerinin gerisinde, öze, çekirdeğe derinden gömülmüş bir yerde, daha şimdiden, Raşit’in de Taliban’ın da kırmayı başaramayacağı bir şey görüyor. Bir kireçtaşı kütlesi kadar sert, dayanıklı bir şey. Sonunda, <i class="calibre1">onun</i> kendi eliyle, bizzat bozacağı, Leyla’ya kurtuluşu getirecek bir şey.</p>

  <p class="block_5">Küçük kız başını kaldırıp bakıyor. Bebeği bırakıyor. Gülümsüyor.</p>

  <p class="block_12">Leyla co?</p>

  <p class="block_5">Leyla’nın gözleri açılı veriyor. Nefesi kesiliyor, oturduğu yerde dikeliveriyor. Yarasayı korkuttu, hayvan <i class="calibre1">kulübe</i>’nin bir ucundan ötekine hızla, kurşun gibi uçuyor, çırpınan kanatları bir kitabın hızla çevrilen sayfaları gibi; sonunda, pencereden uçup gidiyor.</p>

  <p class="block_5">Leyla ayağa kalkıyor, pantolonuna yapışan kuru yaprakları silkeliyor. <i class="calibre1">Kulübe</i>’den çıkıyor. Dışarıda, ışık hafiften değişmiş. Rüzgâr otları dalgalandırıyor, söğüt dallarını hışırdatıyor.</p>

  <p class="block_5">Açıklıktan ayrılmadan önce, Leyla son bir kez dönüp Meryem’in uyuduğu, karnını doyurduğu, hayal kurduğu, Celil’in uğruna nefesini tutup saniyeleri saydığı <i class="calibre1">kulübeye</i> bakıyor. Söğütler, yıpranmış duvarlara her esintide yer değiştiren, kıvrımlı desenler düşürüyor. Düz dama bir karga konmuş. Bir şeyi gagalıyor, acı acı gaklıyor, uçup gidiyor.</p>

  <p class="block_5">“Hoşça kal, Meryem.”</p>

  <p class="block_5">Sonra dönüyor, koşarak otların arasına dalıyor; ağladığının farkında değil.</p>

  <p class="block_5">Hamza hâlâ aynı taşın üzerinde. Leyla’yı görünce, doğruluyor.</p>

  <p class="block_5">“Hadi, dönelim,” diyor. Sonra, ekliyor. “Sana vermem gereken bir şey var.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Leyla onu dışarıda, bahçe kapısında bekliyor. Daha önce onlara çay getiren oğlan, kucağında bir tavuk, incir ağacının altında durmuş kayıtsızca onu süzüyor. Leyla’nın gözüne iki surat ilişiyor; <i class="calibre1">hicaplı,</i> yaşlı bir kadınla genç bir kız bir pencereden sakin sakin onu seyretmekte.</p>

  <p class="block_5">Evin kapısı açılıyor, Hamza görünüyor. Elinde bir kutu var.</p>

  <p class="block_5">Kutuyu Leyla’ya veriyor.</p>

  <p class="block_5">“Celil Han, ölümünden bir ay kadar önce bunu babama verdi,” diyor. “Gelip alıncaya kadar, Meryem için saklamasını istedi. Babam kutuyu iki yıl sakladı.</p>

  <p class="block_5">Vefatından hemen önce de bana verdi, Meryem adına saklamamı söyledi. Ama o... biliyorsun, o hiç gelmedi.”</p>

  <p class="block_5">Leyla oval biçimli, teneke kutuya bakıyor. Eski bir çikolata kutusuna benziyor. Zeytin yeşili; solmuş, yaldızlı bir süsleme, menteşeli kapağı boydan boya kat ediyor. Yanlarda hafif pas lekeleri var, kapağın ön çeperinde de iki küçük çukur. Leyla kutuyu açmaya çalışıyor, ama kilitli.</p>

  <p class="block_5">“Ne var içinde?” diye soruyor.</p>

  <p class="block_5">Hamza onun avucuna bir anahtar koyuyor. “Babam hiç açmadı. Ben de öyle. Açmak sana nasip olacakmış; Allah böyle istedi demek.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Otele döndüğünde, Tarık’la çocukların henüz dönmediğini görüyor.</p>

  <p class="block_5">Yatağa oturuyor, kutuyu kucağına alıyor. Bir parçası, hiç dokunmamak, Celil’in sır olarak kalmasını istediği şey her neyse, öylece bırakmak istiyor. Ama sonunda merakına karşı koyamıyor. Anahtarı kilide sokuyor. Biraz kurcalaması, sallaması gerekiyor, fakat kutuyu açıyor.</p>

  <p class="block_5">İçinden üç şey çıkıyor: bir zarf, bez bir kese ve bir video kaseti.</p>

  <p class="block_5">Leyla kaseti alıp aşağıya, resepsiyona iniyor. Dün onları karşılayan yaşlı görevliden, otelde sadece bir tane video oynatıcısı olduğunu öğreniyor; en büyük süitte. Süit şu an boş, adam Leyla’yı oraya götürmeyi kabul ediyor. Resepsiyonu cep telefonuyla konuşmakta olan, takım elbiseli, genç, bıyıklı birine devrediyor.</p>

  <p class="block_5">Yaşlı adam Leyla’yı ikinci kata çıkarıyor, uzun koridorun sonundaki odaya götürüyor. Kapıyı açıyor, onu içeri alıyor. Leyla’nın gözleri, köşedeki televizyonu buluyor. Onun dışında, süitteki hiçbir şeyi algılamıyorlar.</p>

  <p class="block_5">Televizyonu açıyor, video aygıtını çalıştırıyor. Kaseti içine kovuyor, PLAY düğmesine basıyor. Birkaç dakika boyunca ekran boş kalıyor; Leyla, Celil’in Meryem’e ne diye zahmet edip de boş bir kaset bıraktığını merak ediyor. Ama sonra, müzik başlıyor, ekranda görüntüler beliriyor.</p>

  <p class="block_5">Leyla kaşlarını çatıyor. Bir iki dakika kadar seyrediyor. Sonra STOP’a basıyor, hızlı ileri sarıyor, yeniden PLAY’e basıyor. Aynı filmin devamı.</p>

  <p class="block_5">Resepsiyoncu dalga geçercesine ona bakıyor.</p>

  <p class="block_5">Ekranda oynayan film, Walt Disney’ın <i class="calibre1">Pinokyo’su.</i> Leyla anlayamıyor.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Tarık’la çocuklar altıyı az geçe dönüyorlar. Azize Leyla’ya koşuyor, Tarık’ın aldığı küpeleri gösteriyor; gümüş, üzerinde mineli kelebekler var. Zalmay, uzun burnu sıkıldığında öten, şişme bir yunusu kucaklamış.</p>

  <p class="block_5">“Nasılsın?” diyor Tarık, kolunu Leyla’nın omzuna dolarken.</p>

  <p class="block_5">“iyiyim,” diyor Leyla. “Sonra anlatırım.”</p>

  <p class="block_5">Karınlarını doyurmak için, yakındaki kebapçıya gidiyorlar. Küçük bir yer; yağlı, muşamba masa örtüleri, duman, gürültü. Ama kuzu eti yumuşacık, sulu; ekmekler sıcak. Daha sonra, bir süre sokaklarda yürüyorlar. Tarık yolun kenarındaki bir kulübeden çocuklara gülsuyu serpilmiş dondurma alıyor. Bir tahta sıraya oturup dondurmalarını yiyorlar; arkalarındaki dağlar, kızıl akşam alacasında karanlık siluetler. Hava ılık, sedir ağaçlarının rayihasıyla dolu.</p>

  <p class="block_5">Leyla videoyu seyrettikten sonra odasına dönünce, zarfı açmıştı, içinden bir mektup çıktı; sarı, çizgili kâğıda, mavi mürekkeple yazılmış.</p>

  <p class="block_5">Şöyle diyor:</p>

  <p class="block_"> </p>

  <p class="block_13">13 Mayıs 1987</p>

  <p class="block_23"> </p>

  <p class="block_17"><i class="calibre1">Sevgili Meryem‘im</i>,</p>

  <p class="block_18">Dilerim bu mektup eline sağ salim geçer.</p>

  <p class="block_17"><i class="calibre1">Bildiğin gibi, geçen ay seninle konuşmak için Kabil’e geldim. Fakat sen benimle görüşmedin. Hayal kırıklığına uğradım, ama seni suçlayamam. Yerinde olsam, herhalde ben de aynı şeyi yapardım. Senin tarafından sevilme, sayılma ayrıcalığını uzun zaman önce yitirdim; bunun için de sadece kendimi suçlayabilirim. Ama eğer bu mektubu okuyorsan, geçen ay kapına bıraktığım mektubu da okumuşsun demektir. Onu okudun ve isteğime uyup Molla Feyzullah’ı görmeye geldin, demek. Bunu yaptığın için sana müteşekkirim, Meryem co. Böylece bana birkaç söz söyleme fırsatı verdiğin için</i>, <i class="calibre1">minnettarım.</i></p>

  <p class="block_18">Nereden başlasam?</p>

  <p class="block_18">Son görüşmemizden bu yana, baban büyük acılar çekti, Meryem co. Üvey annen Efsun, 1979 Ayaklanmasının ilk günü öldürüldü. Aynı gün, serseri bir kurşun kardeşin Nilüfer’in de canını aldı. Hâlâ gözümün önünde; konukları etkilemek için perendeler atan, amuda kalkan, küçük Nilüfer’im. Ağabeyin Ferhat, 1980’de cihada katıldı. Sovyetler onu 1982’de, Helmand’ın hemen dışında öldürdü. Cenazesini göremedim. Çocukların olup olmadığını bilmiyorum, Meryem co, ama varsa, Allah’tan onları esirgemesini, benim tattığım acıları sana tattırmamasını niyaz ederim. Onları hâlâ rüyalarımda görüyorum. Ölmüş çocuklarım hep rüyalarımda.</p>

  <p class="block_18">Seni de görüyorum, Meryem co. Seni özlüyorum. Sesini, kahkahanı özlüyorum. Sana kitap okumayı, seninle balık tutmayı özlüyorum. Birlikte ne çok balık tuttuğumuzu hatırlıyor musun? Sen iyi bir evlattın, Meryem co; ve ben seni bir kez olsun, utanç duymadan, pişmanlık duymadan anamıyorum. Pişmanlık... Sen söz konusu olduğunda, Meryem co, bende pişmanlıktan bol bir şey yok. Herat’a geldiğin gün seninle görüşmediğim için pişmanım. Kapıyı açıp seni içeri almadığıma pişmanım. Sana kızımmış gibi davranmadığıma, yıllarca o kulübede yaşamana göz yumduğuma pişmanım. Ve ne uğruna? Etrafa rezil olma korkusundan mı? Şu sözde temiz adımın lekelenmesinden mi? Şimdi, bunca kayıptan sonra, bu lanetli savaşta yaşadığım o korkunç şeylerden sonra, bu tür kaygılar bana nasıl da önemsiz görünüyor. Ama artık çok geç tabii. Belki de yüreksizlerin asıl cezası budur: gerçeği, iş işten geçtikten sonra, artık yapılabilecek hiçbir şey kalmadığında görmek, anlamak. Şimdi elimden gelen tek şey, senin çok iyi bir evlat olduğunu ve benim seni kesinlikle hak etmediğimi tekrarlamak, Meryem co. Tek yapabildiğim, senden af dilemek. Bağışla beni, Meryem co. Affet. Affet beni. Affet.</p>

  <p class="block_18">O bildiğin varsıl adam değilim artık. Komünistler toprağımın çoğuna, bütün dükkânlarıma el koydu. Ama yakınmak haksızlık olur, zira Tanrı -anlayamadığım nedenlerle- beni yine de kolladı, bana çoğu insana nazaran çok daha cömert davrandı. Kabil’den döndükten sonra, elimde kalan arazileri satmayı başardım. Mirastan payına düşen, kesenin içinde. Bir servet sayılmaz elbette, ama yine de bir şeydir. Bir işe yarayabilir. (Göreceğin gibi, parayı dolara çevirdim. Bence en doğrusu bu. Bizim işgal altındaki paramızın istikbalini Tanrı bilir.)</p>

  <p class="block_18">Umarım, affını parayla satın almaya çalıştığımı düşünmezsin. Umarım hakkımı teslim edersin: seni, bağışlayıcılığının satılık olmadığını bilecek kadar tanıdığımı yani. Asla da olmadı. Sana yalnızca, geç de olsa, baştan beri hakkın olan bir şeyi veriyorum. Yaşarken sana iyi bir baba olamadım. Belki ölümde olabilirim.</p>

  <p class="block_17"><i class="calibre1">Ah, ölüm. Seni ayrıntılarla sıkmayacak</i>, <i class="calibre1">ölümün artık görüş alanıma girdiğini söylemekle yetineceğim, kızım. Kalbin zayıf diyor doktorlar. Eh, zayıf bir adama da böyle bir ölüm şekli yaraşır.</i></p>

  <p class="block_18">Meryem co.</p>

  <p class="block_18">içimde küçük, küçücük bir umut var: Bunu okuduktan sonra, benim sana asla gösteremediğim merhameti sen bana gösterirsin belki. Yüreğini razı edip babanı görmeye gelirsin. Belki kapımı bir kez daha çalar, bana bu kez o kapıyı açma, seni evime buyur etme, kollarıma alma şansını verirsin kızım -yıllar önce yapmam gerektiği gibi. Yüreğim kadar zayıf bir umut bu. Biliyorum. Ama yine de bekleyeceğim. Kulağım, kapıya vuran elinin sesinde olacak. Umut etmeyi sürdüreceğim.</p>

  <p class="block_17"><i class="calibre1">Tanrı sana uzun ve refah bir ömür versin, kızım. Tanrı sana bir sürü, birbirinden güzel çocuklar bağışlasın. Sana veremediğim mutluluğu</i>, <i class="calibre1">huzuru, himayeyi bahşetsin. Sağlıcakla kal. Seni Allah’ın müşfik ellerine teslim ediyorum.</i></p>

  <p class="block_22">Sevgini hak etmeyen baban, Celil.</p>

  <p class="block_"> </p>

  <p class="block_5">O gece otele döndükten sonra, çocuklar biraz oynayıp uykuya dalınca, Leyla mektubu Tarık’a anlattı. Bez kesedeki parayı gösterdi. Ağlamaya başlayınca, Tarık onu kucakladı, yüzünü öptü.</p>

  <p class="block_5" id="id_bookmark41"><br class="calibre2" />
  <br class="calibre3" id="calibre_pb_59" /></p>
</body>
</html>
