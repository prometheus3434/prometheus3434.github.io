<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5" id="id_bookmark33"></p>

  <p class="block_"> </p>

  <p class="block_"> </p>

  <h2 class="block_7">42<br class="calibre4" />
  <br class="calibre4" />
   </h2>

  <p class="block_7">LEYLA<br class="calibre4" />
  <br class="calibre4" />
   </p>

  <p class="block_"> </p>

  <p class="block_5">Azize eşyaları bir kesekâğıdına doldurdu: çiçekli gömleği, bir çift çorabı, her teki farklı yün eldivenleri, balkabağı rengi, kuyruklu yıldızlarla süslü, eski bir battaniye, çatlak, plastik bir fincan, bir muz, bir çift zar.</p>

  <p class="block_5">2000 yılının serin bir nisan sabahıydı; Leyla’nın yirmi üçüncü yaş günü yaklaşıyordu. Gökyüzü saydam griydi, ara ara şiddetlenen, nemli, soğuk bir rüzgâr telli kapıyı takırdatıp duruyordu.</p>

  <p class="block_5">Leyla birkaç gün önce, Ahmet Şah Mesut’un Fransa’ya gidip Avrupa Parlamentosu’nda konuşma yaptığını duymuştu. Mesut şimdi memleketine, Kuzeyle dönmüş ve Taliban’la hâlâ savaşan tek muhalif grubun, Kuzey İttifakı’nın başına geçmişti. Mesut Avrupa’dayken, Batı’yı Afganistan’daki terörist kamplara karşı uyarmış, Taliban’la mücadelesine destek vermesi için ABD’ye yalvarmıştı.</p>

  <p class="block_5">“Başkan Bush bize vardım etmezse,” demişti, “bu teröristler çok yakında Amerika ve Avrupa’ya da zarar verecek.”</p>

  <p class="block_5">Bundan bir ay önce, Leyla Taliban’ın Bamyan’daki dev Buda’ların arasına, oyuklara patlayıcı madde yerleştirdiğini, “putperestliğin ve kâfirliğin simgeleri” dediği heykelleri havaya uçurduğunu öğrenmişti. Dünyanın dört yanından, Amerika’dan Çin’e kadar her yerden itiraz çığlıkları yükseldi. Yeryüzünün her yanındaki hükümetler, tarihçiler, arkeologlar mektuplar yolladı, Afganistan’ın bu en görkemli tarihi eserlerini yok etmemesi için Taliban’a yalvardı. Ama Taliban bildiğini okudu ve iki bin yaşındaki Buda’ları patlattı, paramparça etti. Her infilakta <i class="calibre1">Allah-ü ekber</i> diye bağırıyor, heykellerden kopan her parçaya, bir toz bulutu halinde ufalanan her kola, her bacağa sevinç çığlıklarıyla tezahürat yapıyorlardı. Leyla ta 1987’de, Babi ve Tarık’la iki Buda’dan daha büyük olanın tepesinde durdukları günü anımsadı; tatlı bir esinti güneşin vurduğu yüzlerini yalarken, altlarındaki vadide daireler çizerek uçan atmacayı seyretmişlerdi. Ama heykellerin havaya uçurulduğunu öğrenince, Leyla tam anlamıyla kayıtsız kaldı. Artık ne önemi vardı ki? Kendi hayatı tepetakla yuvarlanır, toz duman arasında yıkılırken, heykelleri nasıl dert ederdi?</p>

  <p class="block_5">Raşit gitme vaktinin geldiğini söyleyinceye kadar, Leyla oturma odasının bir köşesinde, tek kelime etmeden, taş gibi bir yüzle oturdu; saçları yoluk bukleler halinde yüzüne dökülüyordu. Ne kadar derin soluklar alıp verse de, ciğerlerini bir türlü yeterli havayla dolduramıyordu sanki.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Karteh-Seh yolunda, Zalmay babasının kucağında hoplaya zıplaya yol alırken, Azize yanında hızlı hızlı yürüyen Meryem’in elini tutmuştu. Rüzgâr kızın çenesinin altından bağlanmış, kirli eşarbı uçuruyor, elbisesinin eteğini dalgalandırıyordu. Azize’nin suratı şimdi enikonu asıktı; kandırıldığını, aldatıldığını her adımda biraz daha seziyordu sanki. Leyla ona gerçeği söyleyecek gücü bulamamıştı. Kıza okula gittiğini söylemiş, ancak bunun, çocukların yiyip içtiği, uyuduğu, dersten sonra eve dönmediği, özel bir okul olduğunu eklemişti. Azize şu anda da annesini, günlerdir yinelediği sorularla yaylım ateşine tutmaktaydı. Öğrenciler ayrı odalarda mı uyuyordu yoksa tek, kocaman bir odada mı? Arkadaşları olacak mıydı? O, yani Leyla, öğretmenlerin tatlı, sevecen davranacağından emin miydi?</p>

  <p class="block_5">Birkaç kez de: <i class="calibre1">Orda ne kadar kalmam gerekiyor?</i></p>

  <p class="block_5">Baraka benzeri, alçak binaya iki sokak kala durdular.</p>

  <p class="block_5">“Zalmay’la biz burada bekleriz,” dedi Raşit. “Ah, unutmadan...”</p>

  <p class="block_5">Cebinden bir tane çiklet çıkardı, gergin bir tavırla ama büyük bir lütufta bulunuyormuşçasına, veda armağanı olarak Azize’ye uzattı. Azize çikleti aldı, teşekkür ederim, diye mırıldandı. Leyla kızının zarafetine, bağışlama kapasitesinin genişliğine bir kez daha hayran kaldı, gözleri doldu. Yüreği eziliyor, bugün Azize’nin onunla birlikte öğlen uykusuna yatmayacağını, göğsünde Azize’nin kolunun belli belirsiz ağırlığını, kaburgalarına bastıran başının yuvarlaklığını, boynunu ısıtan soluğunu, karnına değen topuklarını hissedemeyeceğini düşündükçe üzüntüden bayılacak gibi oluyordu.</p>

  <p class="block_5">Azize iki kadın tarafından uzaklaştırılınca, Zalmay yaygarayı bastı: Ziza! Ziza! Babasının kollarından kurtulmak için kıvranıyor, tekmeler savuruyordu; ablasına seslenmeyi sürdürdü, ta ki gözüne, karşı kaldırımdaki laternacının maymunu çarpıncaya kadar.</p>

  <p class="block_5">Son iki sokağı yalnız geçtiler; Meryem, Leyla ve Azize. Binaya yaklaşınca, Leyla yol yol çatlamış cepheyi, bel vermiş çatıyı, pencerelere cam yerine çakılmış tahta lataları, yıkıldı yıkılacak duvarın arkasındaki salıncağın üst kısmını görebildi.</p>

  <p class="block_5">Kapıda durdular, Leyla Azize’ye bir kez daha tekrarlattı: “Babanı sorarlarsa ne diyeceksin?”</p>

  <p class="block_5">“Onu Mücahitler öldürdü,” dedi Azize, ihtiyatla, tane tane.</p>

  <p class="block_5">“Aferin, kızım. Nedenini anlıyorsun, değil mi?”</p>

  <p class="block_5">“Çünkü burası özel bir okul,” dedi Azize. Artık gelip kapıya dayandıkları, okul bir gerçekliğe dönüştüğü için, bir hayli sarsılmış görünüyordu. Altdudağı titriyordu, gözleri dolu doluydu; Leyla onun cesur görünmek için nasıl bir mücadele verdiğinin farkındaydı. “Eğer doğruyu söylersek,” dedi Azize cılız, tıkandı tıkanacak bir sesle, “beni almazlar. Çünkü bu özel bir okul. Eve gitmek istiyorum.”</p>

  <p class="block_5">“Seni görmeye geleceğim,” diyebildi Leyla. “Sık sık. Söz veriyorum.”</p>

  <p class="block_5">“Ben de,” dedi Meryem. “Seni ziyarete geleceğiz, Azize <i class="calibre1">co,</i> birlikte oyunlar oynayacağız, tıpkı eskisi gibi. Zaten bir süreliğine buradasın; baban iş buluncaya kadar.”</p>

  <p class="block_5">“Burada yemek bol,” dedi Leyla. Sesi titriyordu. <i class="calibre1">Burka’yla</i>, nasıl darmadağın olduğunu Azize’den gizleyen çarşafa minnet duydu. “Burada hiç açlık çekmeyeceksin. Pilavları, ekmek ve suları var; hatta belki meyveleri de.”</p>

  <p class="block_5">“Ama <i class="calibre1">sen</i> olmayacaksın. Meryem <i class="calibre1">Hala</i> da yanımda olmayacak.”</p>

  <p class="block_5">“Gelip seni göreceğim,” dedi Leyla. “Sürekli. Bak bana, Azize. Seni görmeye geleceğim. Ben senin annenim. Bu benim canıma mal olsa bile, gelip seni göreceğim.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Yetimhanenin müdürü beli bükülmeye başlamış, dar göğüslü bir adamdı; yüzünde derin, sevimli çizgiler. Saçları dökülmüştü; gür, tiftik tiftik bir sakalı, bezelyeye benzeyen, küçük gözleri vardı. Adı Zaman’dı. Başına takke takmıştı. Gözlüğünün sol camı çatlaktı.</p>

  <p class="block_5">Önlerine düşüp çalışma odasına götürürken, Leyla’yla Meryem’e adlarını sordu, sonra da Azize’nin adını ve yaşını. Loş koridorlardan geçtiler; yalınayak çocuklar kenara çekilip yol veriyor, onları süzüyordu. Kimisi bakımsız, darmadağınık saçlıydı, kimisinin kafasıysa sıfıra vurulmuştu. Üzerlerinde kolları yıpranmış, eprimiş kazaklar, dizleri erimiş, tel tel olmuş kor pantolonlar, koli bandıyla yamanmış ceketler. Leyla’nın burnuna sabun ve talk pudrası, amonyak ve sidik kokusu geldi; Azize’nin burnunu çeke çeke ağlamaya başladığını görünce de, endişeleri iyice arttı.</p>

  <p class="block_5">Bahçeyi bir anlığına görebilmişti: yabani ot bürümüş zemin, sarsak bir salıncak, eski lastikler, sönmüş bir basketbol topu. Önlerinden geçtikleri odalar çıplaktı, pencerelere çarşaf gerilmişti” Odaların birinden bir oğlan fırladı, Leyla’nın dirseğine yapıştı, kucağına tırmanmaya çalıştı. Yerdeki, bir çiş gölcüğüne benzeyen şeyi temizlemekte olan hademe elindeki paspası bıraktı, oğlanı kovaladı.</p>

  <p class="block_5">Zaman yetimlere karşı babacan, müşfik görünüyordu. Yanlarından geçerken birkaçının başını okşadı, candan, dostça bir şeyler söyledi; büyüklük taslamadan, bir ikisinin saçlarını karıştırdı. Çocuklar onun dokunuşlarından memnun gibiydiler. Yüzüne hevesle, onayını alma umuduyla bakıyorlar, diye düşündü Leyla.</p>

  <p class="block_5">Zaman onları odasına soktu; bütün eşyası, üç katlanır iskemleyle, üzerine kâğıt desteleri yığılmış, dağınık bir yazı masasından ibaretti.</p>

  <p class="block_5">“Siz Heratlısınız,” dedi adam Meryem’e. “Aksanınızdan anladım.”</p>

  <p class="block_5">İskemlesinde geriye yaslandı, ellerini göbeğinde kavuşturdu; kayınbiraderinin eskiden orada yaşadığını söyledi. Leyla bu sıradan, basit devinimlerde bile adamın zorlandığı, çaba harcadığı duygusuna kapıldı. Hafifçe gülümsemesine karşın, bu adamda alttan alta acılı, yaralı bir şey seziliyordu; üzerine bir kat sevecenlik, güler yüzlülük cilası vurulmuş hayal kırıklığı ve yenilmişlik.</p>

  <p class="block_5">“Cam ustasıydı kendisi,” dedi Zaman. “Şu nefis, yeşim yeşili kuğuları o yaptı. Güneşe tutunca, içleri ışıl ışıl parlıyor, sanki camın içi minicik elmaslarla doldurulmuş gibi. Sonradan gittiniz mi hiç?”</p>

  <p class="block_5">Meryem gitmediğini söyledi.</p>

  <p class="block_5">“Ben Kandeharlıyım. Kandehar’a yolunuz düştü mü, <i class="calibre1">hemşire</i>? Hayır mı? Çok güzeldir. Hele o bahçeler! O üzümler! Ah, o üzümler. İnsanın aklını başından alırlar.”</p>

  <p class="block_5">Kapıda üç beş çocuk birikmiş, içeriyi gözlüyordu. Zaman onları tatlılıkla kışkışladı; Peştun dilinde.</p>

  <p class="block_5">“Tabii Herat’ı da çok severim. Sanatçıların, yazarların kenti; Sufilerin, mistiklerin. Şu eski şakayı bilirsiniz, hani Herat’ta bacağını uzatsan bir şairin kıçına değer, derler.”</p>

  <p class="block_5">Leyla’nın hemen yanındaki Azize kıkırdadı. Zaman şakacıktan soluğunu tuttu. “Ah, işte. Sonunda seni güldürdüm, <i class="calibre1">hemşire.</i> En zor kısmını atlatmış olduk. Bir süre bayağı kaygılandım ama. Tavuk gibi gıdaklamak ya da eşek gibi anırmak zorunda kalacağımdan korktum. Ama işte, yüzün gülüyor. Öyle de güzelsin ki.”</p>

  <p class="block_5">Bir görevli çağırdı, birkaç dakika Azize’yle ilgilenmesini istedi. Azize hemen Meryem’in kucağına sıçradı, sımsıkı tutundu.</p>

  <p class="block_5">“Sadece konuşacağız, bir tanem,” dedi Leyla. “Hemen buradayım. Tamam mı? Buradayım.”</p>

  <p class="block_5">Meryem araya girdi: “Hadi, biraz dışarı çıkalım. Azize <i class="calibre1">co.</i> Annenin Zaman <i class="calibre1">Kaka’yl</i>a konuşacakları var. Yalnızca bir dakika. Hadi, gel.”</p>

  <p class="block_5">Baş başa kalınca, Zaman Azize’nin doğum tarihini, hastalık geçmişini, alerjilerini sordu. Sıra Azize’nin babasına gelince, Leyla yalan söylerken aslında gerçeği söylemek gibi, garip bir deneyim yaşadı. Zaman sadece dinliyordu; yüzü hiçbir şey ele vermiyordu, ne inanmazlık ne de kuşkuculuk. Yetimhanemizde şeref sözü geçerlidir, dedi. “Bir <i class="calibre1">hemşire</i> kocasının öldüğünü ve çocuklarına bakamadığını söylüyorsa, gerisini kurcalamam.”</p>

  <p class="block_5">Leyla ağlamaya başladı.</p>

  <p class="block_5">Zaman kalemini bıraktı.</p>

  <p class="block_5">“Utanıyorum,” diye hıçkırdı Leyla, avucunu ağzına bastırırken.</p>

  <p class="block_5">“Yüzüme bak, <i class="calibre1">hemşire</i>.”</p>

  <p class="block_5">“Hangi anne öz çocuğunu terk eder?”</p>

  <p class="block_5">“Bak bana.”</p>

  <p class="block_5">Leyla gözlerini ona kaldırdı.</p>

  <p class="block_5">“Senin hatan değil. Beni duyuyor musun? Suç o <i class="calibre1">vahşiler</i>de; asıl suçlanması gereken, onlar. Bir Peştun olarak utanıyorum onlardan. Halkımın adını lekelediler. Yalnız değilsin, <i class="calibre1">hemşire.</i> Buraya sürekli senin gibi anneler geliyor... devamlı. Taliban sokağa çıkıp çalışmalarına izin vermediği için, çocuklarını besleyemeyen, karınlarını doyuramayan anneler. Dolayısıyla, sakın kendini suçlama. Buradaki hiç kimse seni suçlamıyor. Seni anlıyorum.” Öne eğildi. “<i class="calibre1">Hemşire.</i> Anlıyorum.”</p>

  <p class="block_5">Leyla <i class="calibre1">Burka</i>sının kumaşıyla gözlerini kuruladı.</p>

  <p class="block_5">Zaman içini çekti. “Buraya gelince,” dedi, eliyle göstererek, “gördüğün gibi, berbat halde. Ödenek yetersizliği, şuradan buradan kırpmalar, doğaçlama çözümler. Taliban’dan pek az, neredeyse hiç yardım alamıyoruz. Ama idare ediyoruz. Senin gibi, biz de elimizden geleni yapıyoruz. Allah’a sığındık, O iyidir, vericidir; Allah verdikçe ben de Azize’nin karnı tok sırtı pek olmasını sağlayacağım. Bana güven. Bu kadarına söz verebilirim.”</p>

  <p class="block_5">Leyla başını salladı.</p>

  <p class="block_5">“Tamam mı?” Adam dostça gülümsedi. “Ama ağlamak yok, <i class="calibre1">hemşire.</i> Seni ağlarken görmesin.”</p>

  <p class="block_5">Leyla bir kez daha gözlerini kuruladı. “Allah senden razı olsun,” dedi, boğuk bir sesle. “Allah razı olsun, kardeşim.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Ama vedalaşma vakti gelince, Leyla’nın korktuğu başına geldi.</p>

  <p class="block_5">Azize paniğe kapıldı.</p>

  <p class="block_5">Azize’nin tiz çığlıkları yol boyunca, Meryem’e yaslanmış yürüyen Leyla’nın kulaklarından girmedi. Zihninde, Zaman’ın kalın, nasırlı elleri Azize’nin kollarına yapışıyor, çekiyordu, önce tatlılıkla, sonra sertçe, sonunda da Azize’yi ondan koparıp alacak kadar güçlü. Kızın Zaman’ın kollarında çırpındığını, tekmeler savurduğunu gördü; adam koridorun köşesini hızla dönünce, kızın yeryüzünden silinip gidiyormuşçasına attığı canhıraş feryatları duydu. Sonra Leyla kendisini koridorda koşarken gördü; başı önde, bir uluma gelip gırtlağına tıkanmış.</p>

  <p class="block_5">“Burnuma kokusu geliyor,” dedi evde Meryem’e. Görmeyen gözleri Meryem’in omzunun üstünden kaydı, ileriye, bahçenin ötesine, bir tiryakinin tükürüğü kadar koyu kahverengi dağlara doğru süzüldü. “Uyurkenki kokusunu alıyorum. Ya sen? Sen de alıyor musun?”</p>

  <p class="block_5">“Ah, Leyla <i class="calibre1">co,”</i> dedi Meryem. “Yapma böyle. Ne yararı var? Ne yararı?”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Başlarda, Raşit Leyla’yı neşelendirmeye çalıştı, onlara (Leyla, Meryem ve Zalmay’a) yetimhaneye kadar eşlik etti; ancak yürüyüş boyunca, zorlanmaktan şekilden şekle giren suratını iyice görmesini, katlandığı eziyetleri sayıp döken, sızlanmalı sesini güzelce duymasını sağladı: böyle yetimhaneye gidip gelmekten bacakları, sırtı, ayakları perişan olmuştu, acıdan duramıyordu, vesaire. Bu yürüyüşlerin canına nasıl okuduğunu, Leyla’nın kafasına kakıp durdu.</p>

  <p class="block_5">“Artık genç değilim,” dedi. “Senin de umurundaydı ya... Sana kalsa beni bir an önce gömersin. Ama sana kalmayacak, Leyla. İşler senin istediğin gibi yürümeyecek.”</p>

  <p class="block_5">Yetimhaneye iki sokak kala birbirlerinden ayrılıyorlar, Raşit onlara asla on beş dakikadan fazla zaman tanımıyordu. “Bir dakika gecikin,” diyordu, “çekip giderim. Ciddiyim.”</p>

  <p class="block_5">Leyla Azize’yle geçirdiği dakikaları azıcık uzatabilmek için yalvarıp yakarmak, adamın başının etini yemek zorunda kalıyordu. Hem kendisi hem de Meryem adına yapıyordu bunu. Azize’nin hasretinden kahrolan Meryem, her zamanki gibi, acısını içine gömüyor, bir başına, sessizce çekiyordu. Zalmay adına da; oğlan her gün ablasını soruyor, bazen de susturulamaz ağlama krizleriyle son bulan öfke nöbetlerine giriyordu.</p>

  <p class="block_5">Bazı günler, yetimhane yolunda Raşit durur, bacaklarının sancıdığından yakınırdı. Sonra dönüp eve doğru ilerlemeye başlardı; uzun, sağlam adımlarla, hiç de topallamaksızın. Ya da dilini şıklatır, “Ciğerlerim, Leyla... Soluksuz kaldım. Belki yarın, kendimi daha iyi hissedersem... ya da ertesi gün. Bakarız,” derdi, hışırtılı bir sesle, güçlükle konuşuyormuş gibi yapma zahmetine bile girmeden. Arkasını dönüp eve yollanırken, bir de sigara yakardı. Leyla da mecburen döner, çaresizce, kös kös onu izlerdi; içerlemeden, acizliğine duyduğu öfkeden tirtir titreyerek.</p>

  <p class="block_5">Sonra bir gün, Raşit daha fazla katlanamayacağını bildirdi. “İş arayacağım diye bütün gün sokaklarda dolaşmaktan canım çıkıyor zaten,” diye söylendi.</p>

  <p class="block_5">“Öyleyse, ben kendim giderim,” dedi Leyla. “Beni engelleyemezsin, Raşit. Duydun mu? İstediğin kadar dövebilirsin, ama oraya yine de gideceğim.”</p>

  <p class="block_5">“Sen bilirsin. Fakat Taliban’ı aşman olanaksız. Uyarmadı deme.”</p>

  <p class="block_5">“Ben de seninle gelirim,” dedi Meryem.</p>

  <p class="block_5">Leyla buna izin veremezdi. “Evde, Zalmay’la kalmalısın. Durdurulursak... oğlanın buna tanık olmasını istemiyorum.”</p>

  <p class="block_5">Böylece, Leyla’nın yaşamı ansızın bir ‘Azize’yi görme’ savaşımına dönüştü; şimdi aklı fikri, kızıyla görüşmenin yollarını bulmaktaydı. Denemelerin yarısında, yetimhaneye ulaşmayı başaramıyordu. Sokağın karşısına geçerken, Taliban tarafından fark ediliyor, soru yağmuruna tutuluyordu <i class="calibre1">-Adın ne? Nereye gidiyorsun? Neden yalnızsın?</i> Mahrem’in <i class="calibre1">nerede?-</i> sonra da eve gönderiliyordu. Şanslı günündeyse, sıkı bir azar, kalçasına inen bir tekme ya da sırtına yediği, sert bir yumrukla kurtuluyordu. Değilse, farklı malzemelerle haşır neşir oluyordu: tahta sopalar, taze kesilmiş dallar, kısa kırbaçlar; şamarlar, en çok da yumruklar.</p>

  <p class="block_5">Bir gün, genç bir Talib Leyla’yı bir radyo anteniyle dövdü. İşi bitince, ensesine son bir darbe indirdi, “Seni bir daha görürsem, öyle bir döverim ki, anandan emdiğin sütü burnundan getiririm,” dedi.</p>

  <p class="block_5">O gün, Leyla eve döndü. Kendini beyinsiz, acınası bir hayvan gibi hissederek yüzüstü yatağa bıraktı; Meryem getirdiği ıslak bezlerle onun kanlı sırtına, baldırlarına kompres yaptı. Ama çoğunlukla, boyun eğmiyordu Leyla. Eve gidiyormuş gibi yapar, sonra yan sokaklara sapıp farklı bir rota izlerdi. Arada bir yakalanır, sorgulanır, azarlanırdı - kimileyin, tek bir günde iki, üç, dört kez. Sonra kırbaçlar şaklar, antenler havayı yırtar, Leyla kanlar içinde, ayaklarını sürüyerek eve dönerdi- Azize’yi bir dakikalığına bile göremeden. Bunun üzerine, Leyla kat kat giyinmeye başladı; sıcak havada bile, darbeleri hafifletsin diye, <i class="calibre1">burka</i>’sının altına iki üç kazak giyiyordu.</p>

  <p class="block_5">Ama Leyla için ödül, eğer Taliban’ı geçmeyi başarmışsa, her şeye değerdi. O zaman, kızıyla istediği kadar vakit geçirebilirdi -hatta, <i class="calibre1">saatlerce.</i> Avluda, salıncağın yakınında, çocukların, ziyarete gelmiş annelerin arasında oturur, Azize’nin o hafta neler öğrendiğini konuşurlardı.</p>

  <p class="block_5">Azize, Zaman <i class="calibre1">Kaka</i>’nın onlara her gün mutlaka yeni bir şey öğrettiğini söylüyordu; okuma-yazmanın yanı sıra, bazen coğrafya, bazen de tarih ya da bilim; bitkiler, hayvanlar hakkında herhangi bir şey.</p>

  <p class="block_5">“Ama önce perdeleri kapatıyoruz ki, Taliban bizi göremesin,” dedi. Zaman <i class="calibre1">Kaka</i>, masasında dikiş iğneleri, iplik makaraları bulunduruyordu; “Taliban teftişe geldiğinde hemen defterleri kitapları kaldırıyor, dikiş diker gibi yapıyoruz.”</p>

  <p class="block_5">Bir gün, yine Azize’yle sohbet ederken, Leyla’nın gözüne orta yaşlı, <i class="calibre1">burka</i>’sının peçesini kaldırmış bir kadın çarptı; üç oğlanla bir kız çocuğunu ziyarete gelmişti. Bu keskin hatlı, sert yüzü, kalın kaşları bir yerden tanıyordu, ancak sarkmış ağızla kır saçlar yabancıydı. Aynı anda, şalları, siyah etekleri, ters, aksi sesi anımsadı; saçların nasıl sımsıkı toplandığını, ensedeki kısa, sert kıl diplerini gösterecek kadar gergin topuzu. Bu kadının bir zamanlar kız öğrencilerin örtünmesini yasaklayışı, kadınlarla erkekler eşittir, dolayısıyla erkekler örtünmezken kadınların kapanmasına neden yoktur, deyişi Leyla’nın bugün gibi aklındaydı.</p>

  <p class="block_5">Bir ara, <i class="calibre1">Rengmaal Hala</i> başını kaldırdı, göz göze geldiler, ama Leyla eski öğretmeninin gözlerinde bir duraklama, bir tanıma ışıltısı göremedi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">“Yerkabuğunda kırıklar var,” dedi Azize. “Bunlara fay deniyor.”</p>

  <p class="block_5">Ilık bir öğle sonrasıydı; 2001 Haziranı’nda bir cuma günü. Dördü birlikte, yetimhanenin arka avlusunda oturuyorlardı; Leyla, Zalmay, Meryem ve Azize. Raşit bu kez -nasıl olduysa- insafa gelmiş, onlara eşlik etmişti. Yolun aşağısında, otobüs durağında beklemekteydi.</p>

  <p class="block_5">Yalınayak çocuklar çevrelerinde oynuyor, koşuşuyordu. Patlak bir futbol topu tekmeleniyor, durup dinlenmeksizin kovalanıyordu.</p>

  <p class="block_5">“Ve fayların her iki yanında kaya tabakaları var ve bunlar yeryüzünün kabuğunu oluşturuyor,” diye sürdürdü Azize.</p>

  <p class="block_5">Biri Azize’nin saçlarını geriye toplayıp örmüş, tokalarla, düzgünce tepesine tutturmuştu. Leyla kızının arkasına geçip saçlarını ayıran, rahat durmasını tembihleyerek, yavaş yavaş ören kişiye, bu artık her kimse, fena halde gıpta etti.</p>

  <p class="block_5">Azize göstermek için ellerini, avuçları yukarı bakacak şekilde açtı, birbirine sürttü. Zalmay onu büyük bir ilgiyle izlemekteydi.</p>

  <p class="block_5">“Kektonik plaka mı deniyor?”</p>

  <p class="block_5">“<i class="calibre1">Tektonik,</i> “diye düzeltti Leyla. Konuşmak acı veriyordu. Çenesi hâlâ acıyor, sırtı, ensesi zonkluyordu. Dudağı şişmişti; diliyse ikide bir, Raşit’in iki gün önce döktüğü, alt kesici dişinden kalan boşluğa kayıyordu. Anne’yle Babi’yi kaybetmeden, hayatı tersyüz olmadan önce, Leyla insan bedeninin bunca dövülmeyi, böyle şiddetli ve düzenli bir dayağı kaldırabileceğine, dahası, işlevlerini sürdürebileceğine asla inanmazdı.</p>

  <p class="block_5">“Aynen. Bunlar birbirinin yanından kayıp geçerken, sürtünüyorlar ve kayıyorlar -anlıyor musun, Anneciğim?- böylece enerji açığa çıkıyor, bu da yeryüzüne doğru hareket ediyor ve sallanmasına neden oluyor... depreme.”</p>

  <p class="block_5">“Gittikçe daha da zeki oluyorsun,” dedi Meryem. “Şu budala <i class="calibre1">halan</i>dan kat kat zekisin.”</p>

  <p class="block_5">Azize’nin yüzü ışıdı, yayıldı. “Sen budala değilsin, Meryem <i class="calibre1">Hala.</i> Ayrıca, Zaman <i class="calibre1">Kaka’nın</i> dediğine göre, bazen kayaların yer değiştirmesi derinlerde, çok çok derinlerde olurmuş; aşağıda çok güçlü, korkutucu şeyler olup biterken biz burada, yüzeyde yalnızca hafif bir sarsıntı hissedermişiz. Sadece belli belirsiz bir titreme.”</p>

  <p class="block_5">Bir önceki ziyaretin konusu, güneşten mavi ışık yayan şeyin, atmosferdeki oksijen atomları olduğuydu. <i class="calibre1">Yeryüzünde atmosfer olmasaydı,</i> demişti Azize soluk soluğa, <i class="calibre1">gökyüzü mavi olmaz, zifiri karanlık bir deniz olurdu, güneşse karanlıktaki kocaman, parlak bir yıldız.</i></p>

  <p class="block_5">“Bu sefer Azize bizle eve geliyor mu?” diye sordu Zalmay.</p>

  <p class="block_5">“Yakında, aşkım,” dedi Leyla. “Yakında.”</p>

  <p class="block_5">Leyla uzaklaşan oğlanın arkasından baktı; tıpkı babası gibi yürüyordu, beden öne eğik, ayak parmakları içe basıyor. Salıncağa gitti, boş iskemleyi itti, sonunda yere, betona çöktü, bir çatlaktan fışkırmış yabani otları yolmaya başladı.</p>

  <p class="block_5">Leyla bir kez daha merak etti: Taliban Zaman <i class="calibre1">Kaka’n</i>ın gizli derslerini öğrense, ne yapardı acaba?</p>

  <p class="block_5">Görüşmelerde, Azize sessizliğin çökmesine hiç fırsat vermiyordu. Yüksek, çın çın sesiyle yaptığı konuşmalarla, taşkın gevezeliklerle bütün boşlukları dolduruyordu. Konudan konuya atlar, elleriyle çılgın, hırçın jestler yapardı; oysa bu asabi uçuculuk hiç de tarzı değildi. Yeni bir gülüşü vardı; Azize’nin. Tam bir gülüş de sayılmazdı, daha çok, sözlerini noktalamak için başvurduğu, gergin bir tik gibiydi; ya da, Leyla’nın kuşkulandığı gibi, rahatlatma, güven verme amacıyla yapılan bir vurgu.</p>

  <p class="block_5">Başka değişiklikler de vardı. Azize’nin tırnaklarının altındaki kir Leyla’nın gözünden kaçmıyordu; kız onun fark ettiğini ayrımsar, ellerini baldırlarının altına saklardı. Ne zaman bir çocuk sümüklerini akıta akıta ağlasa, ya da yanlarından kıçı açık, saçı kirden taraz taraz bir çocuk geçse, Azize’nin kirpikleri uçuşur, hemen açıklamaya girişirdi. Evinin pisliği, çocuklarının pasaklılığı yüzünden konuklarına mahcup olmuş bir ev hanımı gibi.</p>

  <p class="block_5">Yetimhaneden memnun olup olmadığı sorularını, şen ama muğlak yanıtlarla geçiştiriyordu.</p>

  <p class="block_12">Gayet iyiyim, Hala. İyiyim.</p>

  <p class="block_5">Çocuklar sana sataşıyor mu?</p>

  <p class="block_5"><i class="calibre1">Hayır</i>, <i class="calibre1">Anne. Herkes çok tatlı.</i></p>

  <p class="block_5">İyi yiyor musun? Rahat uyuyor musun?</p>

  <p class="block_12">Yiyorum. Uyuyorum da. Evet. Dün akşam kuzu yedik. Yoksa geçen hafta mıydı?</p>

  <p class="block_5">Kızı böyle konuştuğunda, Leyla onda Meryem’den irice bir parça görüyordu.</p>

  <p class="block_5">Azize şimdi kekeliyordu da. İlk Meryem fark etmişti. Oldukça gizli, silikti, fakat fark edilebiliyordu; özellikle <i class="calibre1">t</i> harfiyle başlayan sözcüklerde belirgindi. Leyla bundan Zaman’a söz etti. Adam kaşlarını çattı, “Ben hep böyle olduğunu sanıyordum,” dedi.</p>

  <p class="block_5">O cuma ikindisi, yetimhaneden ayrılırken biraz gezdirmek için Azize’yi de yanlarına aldılar, otobüs durağında beklemekte olan Raşit’le buluştular. Zalmay babasını görünce bir sevinç çığlığı atıp debelendi, Leyla’nın kollarından kurtuldu. Azize’nin Raşit’i selamlayışı ciddi, gergindi, ama düşmanca değil.</p>

  <p class="block_5">Raşit acele etmelerini söyledi, iki saat sonra işbaşı yapması gerekiyordu. Intercontinental’de kapıcılığa başlayalı bir hafta olmuştu. Öğleden sekize, haftada altı gün, araba kapılarını açıyor, bavul taşıyor, yere bir şey döküldüğünde siliyordu. Bazen, günün sonunda, açık büfe tarzı lokantanın aşçısı, Raşit’in artıklardan birazını (etrafa çaktırmadan) alıp eve götürmesine göz yumuyordu - yeter ki etrafa çaktırmasın. Soğumuş, yağı emmiş köfteler; kızarmış tavuk kanatları, kabuğu kuruyup sertleşmiş; artık lastik gibi olmuş, soslu makarna; katı, çakıllı pilav. Raşit Leyla’ya söz vermişti, eli biraz para tutar tutmaz, Azize’yi eve getirecekti.</p>

  <p class="block_5">Şimdi de üzerinde üniforması vardı; bordo rengi, polyester bir takım, beyaz gömlek, klipsli boyunbağı, ak saçlarını ezen, siperlikti kasket. Üniforma Raşit’i dönüştürüyordu. Sırtında bu varken, incinebilir, neredeyse zararsız görünüyordu; yüzünde zavallı bir şaşkınlık. Hayatın, ona layık gördüğü rezillikleri itirazsız kabullenen biri gibi. Bu teslimiyetiyle hem acınası hem de hayran olunası biri.</p>

  <p class="block_5">Otobüsle Titanic Şehri’ne gittiler. İki taraftaki derme çatma kulübelerin, kum setlere tutunmuş gecekonduların arasından nehir yatağına doğru yürüdüler. Köprünün yakınında, basamakları inerlerken bir vinçten sarkan, çıplak ayaklı bir erkek cesedi gördüler; kulakları kesilmiş, ipin ucundaki boynu bükülmüştü. Irmakta, etrafta dolaşan kalabalığın arasına karıştılar, alışverişçiler, para takasçıları, sivil toplum örgütlerinin sıkkın yüzlü üyeleri, sigara satıcıları, gelip geçene ellerindeki sahte antibiyotik reçetelerini gösterip para dilenen, çarşaflı kadınlar. Eli kırbaçlı, <i class="calibre1">nesvar</i> çiğneyen Talibler Titanic Şehri’nde devriye geziyor, yakışıksız kahkahalar, peçesiz yüzler aranıyordu.</p>

  <p class="block_5">Zalmay, koyun postundan yapılma gocuk satan bir satıcıyla yapay çiçeklerle dolu bir tezgâhın arasındaki oyuncakçıdan, sarı ve mavi çizgili, kauçuk bir basketbol topu aldı.</p>

  <p class="block_5">“Bir şey seç,” dedi Raşit Azize’ye.</p>

  <p class="block_5">Kız duraksadı; mahcubiyetten kasılıp kalmıştı.</p>

  <p class="block_5">“Acele et. Bir saat sonra işte olmalıyım.”</p>

  <p class="block_5">Azize bir top şeker makinesi seçti; madeni parayı deliğe atıp bir şeker alıyor, sonra alttaki kapağı kaldırıp parayı geri alıyordunuz.</p>

  <p class="block_5">Satıcı fiyatını söyleyince Raşit’in kaşları kalkıverdi. Sıkı bir pazarlık başladı, sonunda Raşit Azize’ye dönüp, sanki oyuncak için tutturan <i class="calibre1">oymuş</i> gibi, “Geri ver,” diye homurdandı, “ikisini birden alamam.” Dönüş yolunda, yetimhaneye yaklaştıkça Azize’nin şen şakrak ön cephesi her adımda biraz daha soldu, bulandı. Eller uçuşmayı kesti. Yüzü karardı. Her seferinde yineleniyordu bu. Şimdi konuşup durma, yerli yersiz, asabice gülme, hüzünlü sessizliği soluksuz, amaçsız gevezeliklerle doldurma sırası, Meryem’in de desteğiyle, Leyla’daydı.</p>

  <p class="block_5">Daha sonra, Raşit onları yetimhaneye bırakıp otobüsle işe yollandığında, Leyla durdu, el sallayan, sonra duvarın dibinden ayaklarını sürüye sürüye arka avluya geçen Azize gözden yitinceye kadar bekledi. Azize’nin kekelemesini, fay kırılmalarıyla ilgili söylediklerini düşündü; derinlerde şiddetli çarpışmalar yaşanırken, bizim yüzeyde nasıl yalnızca hafif bir titreme hissettiğimizi.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">“Çek git, hey sen!” diye haykırdı Zalmay.</p>

  <p class="block_5">“Şişşt,” dedi Meryem. “Kime bağırıyorsun böyle?” Oğlan parmağıyla gösterdi. “Şuna. Şu adama.” Leyla parmağın gösterdiği yöne baktı. Evin önünde bir adam duruyordu; kapıya yaslanmıştı. Geldiklerini görünce onlara doğru döndü. Kollarını çözdü. Topallayarak bir iki adım attı.</p>

  <p class="block_5">Leyla durdu.</p>

  <p class="block_5">Boğazından boğulur gibi bir hırıltı çıktı. Dizleri gevşedi. Ansızın, Meryem’in koluna, omzuna, bileğine, herhangi bir yerine, bir şeye tutunma, yaslanma arzusu<i class="calibre1">, gereksinimi</i> hissetti. Ama yapmadı. Bunu göze alamadı. Tek bir kasını bile kıpırdatmaya cesaret edemedi. Nefes almaktan, hatta gözünü kırpmaktan bile korkuyordu, çünkü bunun uzakta titreşen bir serap olmasından, en küçük bir kıpırtıda kaybolacak, uçucu bir yanılsama olmasından korkuyordu. Bunun için de, tam anlamıyla hareketsiz kaldı, Tarık’a baktı; ta ki göğsü hava ihtiyacıyla çığlıklar atana, gözleri kırpışmak için yanana kadar. Derin bir soluk aldıktan, gözlerini kapayıp açtıktan sonra, erkeğin her nasılsa, mucizevi bir biçimde, hâlâ orada durduğunu gördü. Tarık hâlâ oradaydı.</p>

  <p class="block_5">Leyla her şeyi göze alıp öne doğru bir adım attı. Ardından, bir adım daha. Ve bir tane daha. Sonra, koşmaya başladı.</p>

  <p class="block_5" id="id_bookmark34"><br class="calibre2" />
  <br class="calibre3" id="calibre_pb_50" /></p>
</body>
</html>
