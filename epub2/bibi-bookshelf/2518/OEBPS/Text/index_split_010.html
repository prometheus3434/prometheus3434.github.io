<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_5"></p>

  <p class="block_"> </p>

  <p class="block_"> </p>

  <h2 class="block_7">4<br class="calibre4" />
  <br class="calibre4" />
   </h2>

  <p class="block_"> </p>

  <p class="block_5">“Ne istediğimi biliyorum,” dedi Meryem Celil’e.</p>

  <p class="block_5">1973 baharıydı, Meryem’in on beşine bastığı yıl. Üçü birlikte dışarıda, söğütlerin gölgesine üçgen biçiminde yerleştirilmiş, katlanır iskemlelerde oturmaktaydılar.</p>

  <p class="block_5">“Doğum günüm için... ne istediğimi biliyorum.”</p>

  <p class="block_5">“Biliyorsun demek?” dedi Celil, yüreklendirircesine gülümseyerek.</p>

  <p class="block_5">İki hafta önce, Meryem’in lafı oraya getirmesiyle, Celil sinemasında bir Amerikan filminin oynadığını söylemişti. Özel bir film türüydü; onun deyişiyle “çizgi” film. Baştan sona bir dizi çizimden oluşuyor, dedi, binlerce çizimden; onları filme alıp bir perdeye yansıtıyorlar, seyirci de şekillerin hareket ettiği yanılsamasına kapılıyordu. Film çok yalnızlık çeken, deliler gibi bir oğul isteyen, yaşlı ve çocuksuz bir oyuncakçının öyküsünü anlatıyordu. Adam bir gün tahtadan bir kukla, bir oğlan çocuğu yontar ve oyuncak mucizevi bir biçimde canlanır. Meryem biraz daha anlatmasını isteyince, Celil yaşlı adamla kuklanın başından bir sürü macera geçtiğini söyledi; Eğlence Adası denen bir yer vardı, sonra, eşeğe dönüşen kötü çocuklar. Başlarına gelmeyen kalmıyordu, sonunda bir balina tarafından bile yutuluyorlardı; kuklayla babası yani. Meryem daha sonra filmi Molla Feyzullah’a ballandıra ballandıra anlatmıştı.</p>

  <p class="block_5">“Beni sinemana götürmeni istiyorum,” dedi Meryem şimdi. “Çizgi filmi izlemek istiyorum. Kukla çocuğu görmek istiyorum.”</p>

  <p class="block_5">Aynı anda, havada bir değişim hissetti. Annesiyle babası iskemlelerinde huzursuzca kıpırdandılar. Meryem onların bakıştığını sezdi.</p>

  <p class="block_5">“Bu pek iyi bir fikir değil,” dedi Nana. Sesi sakindi; Celil’in yanında kullandığı şu kontrollü, kibar ses tonu, fakat Meryem onun sert, suçlayıcı bakışlarını hissedebiliyordu.</p>

  <p class="block_5">Celil bacak bacak üstüne attı. Öksürdü, genzini temizledi.</p>

  <p class="block_5">“Biliyor musun,” diye başladı, “filmin kalitesi, görüntü pek iyi değil. Sesi de öyle. Son zamanlarda makinede bir bozukluk var. Bence annen haklı. Belki de başka bir armağan düşünmelisin, Meryem co.”</p>

  <p class="block_5">“<i class="calibre1">Aneh</i> dedi Nana. “Gördün mü? Baban benimle aynı fikirde.”</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Daha sonra, ırmak kenarında, “Beni de götür,” dedi Meryem.</p>

  <p class="block_5">“Bak ne diyeceğim. Seni alması, sinemaya götürmesi için birini göndereyim. Sana iyi bir yer ayırmalarını, istediğin kadar şeker vermelerini sağlarım.”</p>

  <p class="block_5">“ Alay, beni oraya <i class="calibre1">senin</i> götürmeni istiyorum.”</p>

  <p class="block_5">“Meryem co”</p>

  <p class="block_5">“Öteki kardeşlerimi de çağırmanı istiyorum. Onlarla tanışmak istiyorum. Hep birlikte gitmemizi istiyorum. İşte dileğim bu.”</p>

  <p class="block_5">Celil içini çekti. Bakışları uzaklardaydı; dağlarda.</p>

  <p class="block_5">Meryem onun anlattıklarını çok iyi anımsıyordu; insan yüzünün perdede bir ev kadar büyük göründüğünü, orada bir araba kaza yaptığı zaman, metallerin ezilişini, parçalanışını kemiklerinde hissettiğini. Şimdi de kendisini, balkondaki özel koltukların birinde, kardeşlerinin ve Celil’in yanında otururken, dondurmasını yalarken görmek istiyordu. “Tek arzum bu,” diye yineledi.</p>

  <p class="block_5">Celil yüzünde çaresiz bir anlamla ona bakıyordu.</p>

  <p class="block_5">“Yarın,” dedi Meryem. “Öğlen. Tam burada buluşalım. Tamam mı? Yarın?”</p>

  <p class="block_5">“Gel buraya,” dedi babası. Çömeldi, kızı kendine çekti, uzun, çok uzun bir süre, sıkı sıkı tuttu.</p>

  <p class="block_"> </p>

  <p class="block_5"><sup class="calibre5">***</sup></p>

  <p class="block_"> </p>

  <p class="block_5">Nana önce, <i class="calibre1">kulübe’nin</i> etrafında dönenip durdu; yumruklarını bir sıkıp bir açıyordu.</p>

  <p class="block_5">“Sahip olabileceğim onca kız varken, Tanrı neden bana senin gibi bir nankörü verdi? Senin uğruna katlandığım onca şeyden sonra! Ne cüretle? Beni böyle terk etmeye nasıl cüret edersin, seni küçük hain, seni <i class="calibre1">harami!</i></p>

  <p class="block_5">Sonra, alaya başladı.</p>

  <p class="block_5">“Senin kadar sersemini de görmedim! Seni umursadığını, evine kabul edeceğini sanıyorsun, ha? Seni kızı gibi görüyor... evine alacak, öyle mi? Bak sana ne diyeyim. Bir erkeğin kalbi fesat, habis bir şeydir, Meryem. Bir ananın rahmine hiç benzemez. Kanamaz, sana yer açmak için genişlemez. Seni tek seven, benim. Bu dünyada sahip olduğun tek insan, benim; ben öldükten sonra, hiç kimsen kalmayacak. Hiçbir şeyin olmayacak. Bir <i class="calibre1">hiç</i> olacaksın!”</p>

  <p class="block_5">Sonra, duygu sömürüsünü denedi.</p>

  <p class="block_5">“Gidersen, ölürüm. <i class="calibre1">Cin</i> gelir, ben de kriz geçiririm. Görürsün bak, dilimi yutup boğulurum. Beni bırakma, Meryem co. Lütfen gitme. Gidersen yaşayamam.”</p>

  <p class="block_5">Meryem hiçbir şey demedi.</p>

  <p class="block_5">“Seni ne kadar sevdiğimi biliyorsun, Meryem co.”</p>

  <p class="block_5">Meryem biraz dolaşacağını söyledi.</p>

  <p class="block_5">Orada biraz daha kalırsa, acıtıcı şeyler söylemekten korkuyordu: <i class="calibre1">cin</i>in bir yalan olduğunu, işin aslını Celil’den öğrendiğini, Nana’nın bir adı olan, ilaçlarla iyileştirilebilecek bir hastalığı olduğunu. Nana’ya, neden Celil’in sözünü dinleyip onun doktorlarına görünmediğini, onun getirdiği hapları almadığını sorabilirdi. Doğru sözcükleri bulabilse, annesine, bir araç, bir silah olmaktan, yalanlarla doldurulmaktan, suçlanmaktan, kullanılmaktan bıkıp usandığını söylerdi. Nana’nın gerçekleri çarpıtmasından, onu, yani Meryem’i, dünyaya karşı sıraladığı sayısız şikâyetten, çektiği bin bir çileden bir tanesine, bu upuzun listedeki bir başka maddeye dönüştürmesinden nasıl bezdiğini.</p>

  <p class="block_5"><i class="calibre1">Korkuyorsun, Nana,</i> derdi ona. <i class="calibre1">Hiç tadamadığın mutluluğu benim bulmamdan korkuyorsun. Benim mutlu olmamı istemiyorsun, iyi bir hayatımın olmasını istemiyorsun. Habis, fesat kalpli olan sensin.</i></p>

  <p class="block_"> </p>

  <p class="block_5"><sup class="text_1">***</sup></p>

  <p class="block_"> </p>

  <p class="block_5">Açıklığın ucunda, Meryem’in çok sevdiği bir seyir yeri vardı. Şimdi de gidip oraya, kuru, ılık otların üzerine oturdu. Herat buradan rahatça görülebiliyordu; bir çocuğun oyun tahtası gibi açılmıştı aşağıya: kentin kuzeyinde Kadınlar Bahçesi, <i class="calibre1">Çarsuk</i> Pazarı; güneyde Büyük İskender’den kalma, eski kalenin kalıntıları. Uzaktan uzağa, devlerin tozlu parmaklarını andıran minareleri, insanlarla, at arabalarıyla, katırlarla kaynaştığını düşlediği sokakları seçebiliyordu. Başını kaldırıp bakınca, tepesinde dönüp duran, arada bir pike yapan kırlangıçları gördü. Bu kuşları öyle kıskanıyordu ki. Herat’a gitmişlerdi. Kentin camilerinin, pazaryerlerinin üstünde uçmuşlardı. Belki de Celil’in evinin duvarlarına, sinemasının ön basamaklarına konmuşlardı.</p>

  <p class="block_5">Yerden on tane çakıl taşı aldı, diklemesine, üç sütun halinde dizdi. Arada bir, gizlice oynadığı bir oyundu bu -Nana’nın bakmadığı zamanlar. İlk sütuna dört taş koydu, Hatice’nin çocukları; İkinciye Efsun’unkiler için üç, son, yani üçüncü sütuna da Nergis’in çocukları için üç tane. Sonra, dördüncü sütunu ekledi: tek bir taş; on birinci.</p>

  <p class="block_"> </p>

  <p class="block_16">* - * - * - *</p>

  <p class="block_"> </p>

  <p class="block_5">Ertesi sabah, dizlerine kadar inen, krem rengi elbisesini, pamuklu pantolonunu giydi, başına da yeşil bir hicap örttü. <i class="calibre1">Hicap</i> konusu fena halde canını sıkıyordu, çünkü yeşildi, elbisesine uymuyordu, ama başka çaresi yoktu -beyaz olanı güveler yemişti.</p>

  <p class="block_5">Saate baktı. Bu kadranı nane yeşili, rakamları siyah, elle kurulan eski saat, Molla Feyzullah’ın hediyesiydi. Dokuz. Nana neredeydi acaba? Dışarı çıkıp bakmayı düşündü, ama onunla karşılaşmaktan, o incinmiş, ihanete uğramış bakışlarından ödü kopuyordu. Nana onu hainlikle suçlardı. Yersiz, yanlış hevesleriyle dalga geçerdi.</p>

  <p class="block_5">Meryem oturdu. Vakit geçirmek için, Celil’den öğrendiği gibi, tek hamlede fil çizmeye koyuldu; tekrar tekrar. Oturmaktan her tarafı tutulmuştu, fakat yatağa uzanamazdı, elbisesi buruşurdu.</p>

  <p class="block_5">Akreple yelkovan nihayet on bir buçuğu gösterince, on bir çakıl taşını cebine soktu, dışarıya çıktı. Irmağa doğru inerken, Nana’nın gölgeye, kubbeli bir salkımsöğüdün altına çektiği bir iskemlede oturduğunu gördü. Nana’nın onu görüp görmediğini anlayamadı.</p>

  <p class="block_5">Irmağa varınca, bir gün önce sözleştikleri noktada beklemeye başladı. Gökyüzünde birkaç gri, karnabahar biçiminde bulut salınıyordu. Celil ona, bulutların gri olmasının nedenini açıklamıştı: bu bulutlar öyle kesif, öyle yoğundu ki, üst tarafları güneş ışığını emiyor, alt tarafa, tabana kendi gölgelerini düşmüyorlardı. <i class="calibre1">işte, gördüğün şey bu, Meryem co,</i> demişti, <i class="calibre1">kurullarının altındaki karanlık bölge.</i></p>

  <p class="block_5">Aradan uzun bir süre geçti.</p>

  <p class="block_5"><br class="calibre2" />
  <br class="calibre3" id="calibre_pb_10" /></p>
</body>
</html>
