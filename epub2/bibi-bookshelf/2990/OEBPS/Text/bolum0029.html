<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Cihat Ordusu, Omnius'un bir sonraki plan</span><span class="t16">ı</span><span class="t16">na haz</span><span class="t16">ı</span><span class="t16">rlanmaya çal</span><span class="t16">ı</span><span class="t16">ş</span><span class="t16">abilir, ama her zaman için dü</span><span class="t16">ş</span><span class="t16">ünen makinelerin gerisinde kalaca</span><span class="t16">ğı</span><span class="t16">z, çünkü onlar</span> <span class="t16">ş</span><span class="t16">eytani dü</span><span class="t16">ş</span><span class="t16">üncelerini bilgisayar h</span><span class="t16">ı</span><span class="t16">z</span><span class="t16">ı</span><span class="t16">yla geli</span><span class="t16">ş</span><span class="t16">tirebiliyorlar.</span></p>

  <p class="p6">&nbsp;</p>

  <p class="p6">&mdash; PRİMERO QUENTİN BUTLER</p>

  <p class="p6">Wandra'ya yazdığı mektuplardan</p>

  <p>&nbsp;</p>

  <p>Abulurd, Başkumandan Atreides'le birlikte Parmentier'e giderken, Quentin Butler da Birliğin başgezegenini koruma sorumluluğunun getirdiği ağırlığın iyice arttığını hissediyordu. Primero, Cihat Konseyinin atamasıyla Salusa sisteminin en yüksek rütbeli subayı olmuştu. Kendine biraz zaman ayırma ya da bir gün olsun dinlenme gereksinimi duymuyordu. Rikov'dan Omnius Musibetini bildiren ilk haberci geldiğinden beri aylardır insanlığın müthiş bir tehlike altında olduğunu hissediyordu.</p>

  <p>Bu yüzden Quentin her gün kendini gereksiz görevleri kabul etmeye ve aynı anda her yerde birden olmaya zorluyordu. Komutası altındaki cihadiler, karantina ve cankurtarma çabalarının aralıksız karmaşası içinde buldukları sakin zamanları değerlendirebiliyorlardı, ama Quentin asla. Oğlu Faykan da aynı durumdaydı. Çoktan hak ettiği bir izni kullanmaktansa Salusa sisteminin eteklerindeki standart nöbetçi devriyelerinde günler geçirmeyi teklif ediyordu.</p>

  <p>"Sen ve ben askerlerimiz için iyi bir örnek oluşturuyoruz. Bir düşünsene - büyük bir taburun primerosuyla, yüksek rütbeli ve madalya sahibi bir segundo, nöbet görevinde sıkıcı saatler geçiriyor."</p>

  <p>İletişim hattından Faykan'ın kıkırdaması duyuldu. "Düşünen makineler bize sıkılacak fazla fırsat vermiyor, Primero. Şimdilik bunun tadını çıkaracağım."</p>

  <p>"Omnius'un aklında salgın hastalık yaymaktan çok daha fazlasının olmasından korkuyorum. Şu anda o kadar savunmasız durumdayız ki."</p>

  <p>"Gözümüzü açık tutmalıyız," dedi Faykan.</p>

  <p>İki adam modifiye edilmiş uzun menzilli kincallar kullanıyordu. Kincalları, sohbet edebilecekleri kadar birbirine yakındı, iletişimleri yalnızca birkaç ışık-saniyesi gecikmeyle oluyordu. Primero bu basit sohbetlerden, şımarık soylular için tasarlanmış Birlik kaplıcalarına veya tatil beldelerine gitmekten daha fazla zevk alıyordu. Abulurd'a karşı haksız yere sert olduğunu bilse de Faykan'ı geriye kalan tek oğlu olarak değerlendiriyordu.</p>

  <p>Quentin genç bir adam olduğu günlerden beri savaş kahramanıydı. Şöhretini Cihattaki en şaşırtıcı zaferlerden biri olan Parmentier'in başarılı bir şekilde fethedilmesiyle kazanmıştı. O zamanlar yalnızca bir teğmen olmasına rağmen Başkumandan Vorian Atreides'in bile gurur duymasını sağlayan hilekâr taktiklerle ezici çoğunluktaki robot güçlerini yenmişti. Daha sonra da "Parmentier'in Özgürleştiricisi" unvanının ötesine geçemedi. Tören sırasında madalyalarını güzel Wandra Butler'ın kendisi takmıştı. Âşık Quentin onunla flört ediyordu. Mükemmel bir çifttiler ve sonunda evlendiklerinde kendi adı yerine büyük Butler adını kabul etmişti.</p>

  <p>Bedeni hâlâ hayata tutunuyor olsa bile, Abulurd'u doğururken o korkunç felci geçirmeseydi Wandra'nın nasıl bir hayatı olacağını merak ediyordu. Artık o nefret edilesi adı alan küçük oğlu aklına gelince yüzünü buruşturdu. <span class="t15">Harkonnen!</span></p>

  <p>Wandra'nın ailesi onlarca yıl boyunca ölmüş dedelerinin yaptığı şeyin utancının üstesinden gelmeye çalışmışlardı. Çok gösterişli işler yapmış, kendilerini feda etmiş ve hayatlarını bitmek bilmeyen Cihat için harcamışlardı. Ama şimdi aptal Abulurd -kendi iradesiyle!- bütün bu ilerlemeleri boşa çıkarmayı ve herkese Xavier Harkonnen'in işlediği bağışlanmaz suçları hatırlatmayı tercih etmişti.</p>

  <p>Quentin nerede hata yapmıştı? Abulurd zeki ve iyi eğitimliydi, bu yaptığının yanlış olduğunu bilmeliydi. En azından önce konuyu babasıyla konuşmalıydı, ama artık bu küstah karar uygulamaya konmuştu. Onuru en küçük oğlunu tamamen evlatlıktan reddetmesine izin vermese de onunla yüzleşemezdi. Belki Abulurd bir gün bu yaptığını telafi ederdi. Quentin yalnızca o günü görecek kadar yaşamayı umuyordu. ...</p>

  <p>Şimdilik yalnızca Faykan'ı vardı.</p>

  <p>İki saat boyunca eski günlerden konuştular. Faykan ve Rikov gençlik günlerinde epeyce serseriydiler. Ünlü Butler Kardeşler babalarının 'Butlerlar kimseye uşaklık yapmazlar,' sözünü kanıtlamaktan gurur duyarlardı. Tezcanlı kardeşler emirleri çarpıtmış, doğrudan emirlere boş vermiş ve Cihat tarihinde kendi izlerini bırakmışlardı.</p>

  <p>"Onu özlüyorum," Faykan. "Rikov daha uzun yıllar savaşabilirdi. En azından kahrolası bir virüs yüzünden yatağında değil de savaşta ölme fırsatı verilseydi."</p>

  <p>"Bu kutsal savaş her zaman için ateşle yapılan sınav olmuştur," dedi Quentin. "Ya bizi tavlayıp güçlendirecek bir maden potası oldu ya da zayıfları yok edecek bir ocak. Sen İkincisi olmadığın için seviniyorum, Faykan." Bunu söylerken Abulurd'un farklı bir kategoriye girip girmediğini merak ediyordu. Başkumandan Atreides'in iyiliksever akıl hocalığı ve Butler ailesinin nüfuzu olmasa Abulurd, uzaklardaki yalıtılmış karakollara malzeme teslimatını organize edecek bir kâtipten fazlası olamazdı.</p>

  <p>Son zamanlarda Faykan da artık durulmaya başlamış ve macera peşinde koşmak yerine Birlik politikalarının daha geniş manzarasıyla ilgilenir olmuştu. Artık askerleri ölüme göndermektense insanları yönetmeyi ve <span class="t15">topluma</span> rehberlik etmeyi tercih ettiğini söylüyordu.</p>

  <p>"Sen de değiştin baba," diye belirtti Faykan. "Görevlerinden asla kaçmayacağını biliyor, ama tavırlarını da seyrediyorum. Bana göre yüreğin artık savaşta değil. Savaştan bıktın mı?"</p>

  <p>Quentin iletişimdeki gecikmenin gerektirdiğinden daha uzun süre sessiz kaldı. "Nasıl bıkmam? Cihat çok uzun süredir devam ediyor, ayrıca Rikov ve ailesinin ölümü benim için büyük bir darbe oldu. Musibet'ten beri kolayca anlayabildiğim bir savaş değil bu."</p>

  <p>Faykan onaylar gibi bir ses çıkardı. "Omnius'u anlamaya hiç çalışmamalıyız. Ama ondan korkmalı ve yeni planları için daima tetikte olmalıyız."</p>

  <p>Quentin ve Faykan devriye ağlarını yavaş yavaş genişletti. Primero boşta çalışan motorları soğurken ve kalkanları kapalı durumda ağır ağır sürüklenmesine rağmen uyuklamıyordu. Düşüncelerinin başıboş dolaşmasına izin verirken zihni anılar ve pişmanlıklarla meşguldü. Yine de ömür boyu yaptığı savaş hizmeti -hem kara savaşlarında hem de savaş gemisinin köprüsünde- onu en küçük bir anormalliğe karşı tetikte olmak üzere eğitmişti. Beklenmedik bir hareket saldırı anlamına gelebilirdi.</p>

  <p>Geniş menzilli tarayıcısı sıradışı bir faaliyet saptayamasa da göstergeler takımının hata eşiğinin yalnızca birkaç bip altında olan parlak metal bir nesne fark etti. Nesne basit bir kaya ya da hatta bir kuyruklu yıldız olamayacak kadar yüksekti. Bu, pürüzsüz metal bir kabuğu -alıcılarında görünmeyen yapay bir nesnenin düz, cilalı yüzeyleri- olan geometrik bir şekildi.</p>

  <p>Quentin ekranları inceledi, kincalın motorunu yavaşça çalıştırırken hızını da aradaki mesafeyi kapatıp gördüğü şeyin ne olduğunu belirleyecek kadar artırdı. Menzilde bulunan Faykan'a bir sinyal vermek istiyordu, ama güvenli iletişim hattından gönderilen bir iletinin bile sessizce ilerleyen davetsiz misafiri uyarmasından korkuyordu.</p>

  <p>Esrarengiz araç sistemden süzülerek çıkarken, hızı da yalnızca yerçekiminin üstesinden gelebilecek kadardı. Davetsiz misafir yapay bir güç akımı üretmediği için uzun menzilli Birlik tarayıcılarında görünmesi pek olası değildi. Ama Quentin görmüştü. Konfigürasyonunu hataya yer bırakmayacak şekilde çözene kadar yaklaştı: bu bir düşünen makine gemisiydi, Salusa Secundus'ta casusluk yapmak üzere gönderilmiş bir robot keşif gemisi.</p>

  <p>Kokpitindeki hafif klik seslerinin bile sinsice hareket eden düşmanı telaşlandırmasından korkarmış gibi dikkatle hareket ederek güdümlü iki karıştırıcı mayınla birlikte hızla yerleştirilen top mermilerini yükledi. Dikkatle hedefe kilitlendi.</p>

  <p>Derken makine gemisinden gelen enerji çubuğunu gördü, sanki bir şeyden şüphelenmişti. Aktif tarama ışını Quentin'in kincalının gövdesinde dalgalandı. Quentin yansımaları bastırmaya çalıştı, ama düşünen makine gemisi hemen hızlandı. Quentin hızla gaza bastı ve koltuğunda arkaya yapışırken kontrolleri idare etmek için ellerini kaldırması bile zorlaştı.</p>

  <p>Dudakları geri çekilip ciğerlerine baskı uygulanırken Faykan'a mesaj gönderdi. "Bir robot buldum ... casus gemisi! Sistemden çıkmaya çalışıyor. Onu durdurmalıyız ... nasıl bir veri taşıdığını ... bilmiyoruz."</p>

  <p>Ani bir hız patlamasıyla Quentin aradaki mesafenin yarısını kapattı, ama robot keşif gemisinin hızı yüzünden arkasından öyle uzun ve sıcak egzoz çıkıyordu ki hiçbir insan hayatta kalamazdı. Quentin vazgeçmeden önce mermilerini fırlattı. Mermiler Quentin'in kincalının uçabildiğinden çok daha hızlı bir şekilde fırlayıp ölümcül arılar gibi yayıldı. ...</p>

  <p>Quentin nefesini tutup biplerin hedefin üzerinde toplanmasını seyretti. ... Ama son saniyede robot uzay gemisi, geleneksel gövde metallerinin materyal sınırlarının ötesinde olması gereken şaşırtıcı bir hızla dönmeyi başardı. Quentin'in mermileri patlayarak boş uzaya enerji ve şok akımları gönderdi. Robot gemisi hız kazanmaya devam etti, ama hâlâ kaçmaya çalışıyormuş ya da bir şekilde hasar görmüş gibi sarsılmaya başlamıştı.</p>

  <p>Quentin takibe devam ederken neredeyse bayılmak üzereydi, ama robot gemisini asla yakalayamayacağını görüyordu. Kalbi, göğsüne basan yerçekiminin kurşun gibi ağırlığından daha da ağırdı. Robot gemisi kaçacaktı! Onu durdurmasının bir yolu yoktu. Başarısızlığına küfrederek hızı azalttı, kocaman nefesler alarak baş dönmesiyle mücadele etti.</p>

  <p>Bir an için bunun bir sanrı olduğunu düşündü, sonra Faykan'ın kincalının makine casusun önünü kesmek için çizdiği rotayı gördü.</p>

  <p>Robot uzay gemisi onu çok geç fark etti. Faykan ateş açmıştı bile. Oğlunun yedi mermisinden ikisi hedefe isabet edip geminin gövdesinde patladı. Patlamalar birkaç farklı yöne doğru güçlü bir şekilde dağıldı, gemi, alev ve erimiş metal parçaları saçarak yuvarlandı. Sıcak motorlar titreşip sustu.</p>

  <p>Robot uzaygemisi tamamen kontrolden çıkarak kendi etrafında döndü, iki Birlik kincalı yaklaştı, gemiyi dengede tutmak için çekici ışınlarını kilitlediler. Birlikte çalışarak güzel bir et parçasını yakalayan avcılar gibi aralarına çektiler.</p>

  <p>"Tetikte kal," dedi Quentin iletişim hattından. "Ölü numarası yapıyor olabilir."</p>

  <p>"Sonsuza dek ölü numarası yapmasını sağlayacak kadar sert vurdum."</p>

  <p>Yan yana gelen kincalları sonunda robot gemisinin çılgınca hareketini durdurdu. Quentin ve Faykan, kokpitlerinin sıkışıklığı içinde giysilerini giydiler. Düşünen makinelerin yaşamdestek sistemlerine ihtiyacı yoktu, bu yüzden robot gemisinin içindeki hava basıncının ayarlanmış olması pek mümkün değildi.</p>

  <p>İkisi birlikte kincallarından çıkıp esir gemiye bağlı bir şekilde uzayda sürüklendiler. Birlikte çalışarak kesici ışınlar ve hidrolik tutucuları kullanarak casus gemisinin karnındaki giriş kapağını açtılar. Sonunda gövdedeki deliği içeri girebilecek kadar genişlettiklerinde karşılarında uğursuz görünümlü bir dövüş robotu belirdi. Silahlarla dolu uzuvları iki insana ateş etmek için dönüyordu.</p>

  <p>Quentin karıştırıcı akım jeneratörünü çoktan hazırlamıştı. Ateşlediğinde akımın bir kısmı çentikli gövde açıklığından dışarı dağıldı, ama gerisi sekip robota çarptı. Dövüş robotu kasılıp titrerken, jeldevre sistemini yeniden başlatmak için mücadele etti.</p>

  <p>Faykan kendini içeri çekti. Gövdesini kullanarak robota çarptı ve düşük yerçekiminde dengesini bozdu. Dövüş robotu kasılmaya devam ederek devrilirken kendini yeniden başlatamadı.</p>

  <p>"Bir ganimet bulduk," dedi Faykan. "Sistemlerini temizleyip Ginaz'daki kılıçustalarını eğitmek üzere yeniden programlayabiliriz. Tıpkı nesillerdir kullandıkları dövüş meki gibi."</p>

  <p>Quentin bunu bir süre için düşündü, sonra miğferinin içindeki başını hayır anlamında salladı. Bu fikir canını sıkmıştı. "Hayır, sanmıyorum." Güçlü bir karıştırıcı akım daha fırlattı ve serbest bırakınca robot hareketsiz metal yığınına döndü. "Şimdi bu lanet olası makinenin Salusa'da nelere burnunu soktuğuna bir bakalım."</p>

  <p>Uzun zaman önce, Quentin, Vorian Atreides'in altında basit komuta eğitimi aldığı dönemde düşünen makinelerin veri sistemlerinin ve bilgisayar kontrollerinin esaslarını öğrenmişti. Kendini mükemmel gören ebedizihin, çalışma sistemlerini yüzyıllardır değiştirmemişti, bu yüzden Vor'un bilgileri Cihat boyunca geçerli kalmıştı.</p>

  <p>Quentin kapatılan casus aracın kontrol panellerine doğru gitti. Faykan sistemlere kaşlarını çatarak bakıp geminin dışına takılmış olan büyük, dışbükey aygıtların amacını anlamaya çalıştı. "Bunlar geniş menzilli algılayıcılar ve haritalama projektörleri," dedi. "Bu gemi, Salusa sistemindeki her şeyi tarıyormuş."</p>

  <p>Quentin, robot gemisinin içindeki kayıt ve veri sistemlerini çalıştıracak kadar güç verdi. Gördüğü her şeyi anlaması yalnızca bir an sürdü. Birkaç saniye içinde de casus aracın yaptığı şeyin korkunç büyüklüğünü değerlendirdi.</p>

  <p>"Bu gemi Birlik Dünyalarıyla ilgili bilgiyle dolu: askeri savunmalarımız, kaynaklarımız ... ve Musibet'in bizi ne kadar kötü etkilediği. Bütün zayıf noktalarımız, hepsi burada! Bu gemi, bir düzine Birlik Dünyasını inceleyip tam bir istila planı hazırlamış. Ana hedef Salusa Secundus gibi görünüyor." Makinelerin, en az askeri direnç yollarını bularak otomatik olarak çizdiği sayısız rotayı ve üç boyutlu haritaları işaret etti. "Omnius'un tam ölçekli bir istila planlaması için gereken her şey var burada!"</p>

  <p>Faykan kayıt alanlarından birini işaret etti. "Görünüşe göre bu, Birliğe gönderilen yüz keşif gemisinden yalnızca biri."</p>

  <p>Giysilerinin yüz plakasının arkasından Faykan'a bakan Quentin, oğlunun da aynı sonuca vardığını görebiliyordu. "Nüfusumuz ve askeri gücümüz Musibet tarafından böylesine mahvolmuşken Omnius'un son saldırıyı başlatması için harika bir zaman."</p>

  <p>Faykan başıyla onayladı. "Düşünen makinelerin kafasında özgür insanlık için çok kötü bir şeyler var. Bunu yakalamamız iyi oldu."</p>

  <p>Casus aracı, kincalların iç sisteme çekemeyeceği kadar büyüktü. Quentin bilgisayarın bellek çekirdeğini ayırıp yanına alırken, Faykan da ölü gemiye bir yer gösterici şamandıra yerleştirdi, Böylece Birlik teknisyenleri geri gelip sistemlerini inceleyebilirdi.</p>

  <p>Şu anda iki adamın yalnızca tek bir önceliği vardı: Cihat Konseyine geri dönüp raporlarını bildirmek.</p>

  <p>&nbsp;</p>
</body>
</html>
