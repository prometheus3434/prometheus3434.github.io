<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Dü</span><span class="t16">ş</span><span class="t16">ünen makineler asla uyumaz.</span></p>

  <p class="p6">&nbsp;</p>

  <p class="p6">&mdash; Bir Cihat deyişi</p>

  <p>&nbsp;</p>

  <p>İnsanlığın genetik dallarından temsilciler taşıyan sayısız göçmen gemisi, Salusa Secundus'un etrafındaki kalabalık uzayda toplanırken, Birliğin başgezegeni "cankurtaran gezegen" unvanı kazanmıştı. Hiçbir geminin aşağıya inmesine izin verilmese de gezegenin yörüngesinde karantinada kalmaya devam ediyorlardı. Ablukadaki birikme, yüzlerce dünyadan gelen her türlü konfigürasyona sahip önce binlerce, sonra onbinlerce geminin trafik hatlarını doldurmasına neden oluyordu.</p>

  <p>Musibet, yirmisekiz Birlik Dünyasını tüketmiş, milyarlarca insanın öldüğü bildirilmişti.</p>

  <p>Ix'teki görevinden geri dönen Abulurd, geride bıraktığı insanların çoğunun öldüğünü biliyordu. Cirit gemisi yalıtılmış yükü ve sabırsız Ticia Cenva'yla birlikte gereken kuluçka süresi geçene kadar bekliyordu. Ix'ten kurtarılan herkes yalıtılmış, test edilmiş ve temize çıkmıştı; kontrolden çıkan kalabalığın yarattığı kargaşa sırasında bile alınan önlemler işe yaramıştı. Göçmenlerden ve mürettebattan hiçbiri Salusa'ya geri döndükleri uzun yolculuk boyunca hastalanmamıştı.</p>

  <p>Yolda, acele verilmiş kararına bağlı kalarak şaşkın mürettebatına bundan sonra Harkonnen adını kullanacağını duyurmuştu. Xavier'i bu kadar nefret edilen bir insan haline getiren olayları kendi bilgisine göre açıkladı, ama bu artık herkes için eski bir tarihti ve çoğu gerçeklerin bu şekilde olduğundan şüpheliydi. Ama belli ki hepsi kuartonun neden bunca zaman sonra durumu karıştırdığını merak ediyordu.</p>

  <p>Ciridin komutası onda olduğu için mürettebatı Abulurd'un seçimini sorgulamıyorlardı, ama yüzleri yeterince şey anlatıyordu. Ancak Ticia Cenva böyle formalitelerle bağlı olmadığı için genç subayın aklını kaçırdığını düşündüğünü bütün açıklığıyla ifade etti.</p>

  <p>Sonunda karantina süreleri dolduğunda Ticia zarif bir şekilde Abulurd'un yanından ayrılıp muazzam büyüklükteki yeni, genetik veri kataloglarını oluşturmak üzere diğer Dişibüyücülere katıldı. Hızlı kütüphane gemileri, ham bilgileri Rossak'taki yamaç şehirlerine geri götürdü. Abulurd Dişibüyücülerin bütün o üreme bilgileriyle ne yapacaklarını bilmiyordu; ama kendisi bu rahatsız edici, bencil kadından kurtulduğu için memnundu.</p>

  <p>Zimia'daki askeri karargâhlarda Abulurd, teftiş için babasının karşısına çıktı. Primero Quentin Butler, Vorian Atreides'ten Rikov'un ölümünü öğrendiğinden beri çok üzgündü. Hâlâ kendi suçluluk duygusuyla boğuşuyordu, çünkü ilk salgın hastalık taşıyan torpidolar fırlatıldığında taburu oradaydı. Keşke Cihat gemileri hastalıklı torpidoları atmosfere girmeden önce yok edebilseydi... Ama o kendini Omnius'un yok edilmesine adamış deneyimli bir askerdi. Primero askerlerini düzene sokacak, kaynaklarını yeniden dağıtacak ve erdemli Cihada devam edecekti.</p>

  <p>Salgından daha fazla insan kaçırmak için Abulurd'u başka bir Birlik Dünyasına göndermek yerine küçük oğluna Salusa'da kalıp karantina ve yeniden yerleştirme faaliyetlerine yardım etmesini emretti. Korkmuş Birlik vatandaşları gemilerle dünyalarından kaçıp cankurtaran gezegenine geldikçe bu iş daha da büyüyordu. Gemilerin uygun karantina zamanını bekleyip tıbbi personel tarafından onaylanana kadar yere inip yolcularını boşaltmasına engel olmak için Cihat Ordusunun tüm destek kuvvetleri oraya yığılmıştı.</p>

  <p>Abulurd başını kısaca tamam anlamında sallayarak görevini kabul etti. "Bir şey daha var baba. Derin düşüncelerden ve tarihsel belgelerin dikkatle gözden geçirilmesinden sonra, aile adımızın tarih tarafından yanlış bir şekilde karalandığını açıkça anladım." Kendini devam etmeye zorladı. Primero bunu başka bir kaynaktan öğrenmeden önce kendisinin söylemesi daha iyiydi. "Onurumuzu yeniden kazanmak için Harkonnen adını almaya karar verdim."</p>

  <p>Quentin genç oğlu kendisini tokatlamış gibi baktı. "Sen kendine ... <span class="t15">Harkonnen</span> mi diyorsun? Bu nasıl bir aptallık? Neden şimdi? Xavier onlarca yıl önce öldü! Neden eski yaraları yeniden açıyorsun?"</p>

  <p>"Nesillerdir süren bir yanlışı düzeltmenin ilk adımı bu. Yasal belgeleri işleme koydum bile. Umarım kararıma saygı gösterirsin." Babası son derece öfkeli görünüyordu. "Butler, Soylular Birliğinde en saygı duyulan ve etkili isim. Bizimkisi Serena'nın ve Genel Vali Manion Butler'ın aile soyu - ama sen kendini bir ... hain ve korkakla birleştirmeyi tercih ediyorsun?"</p>

  <p>"Xavier Harkonnen'in öyle biri olduğuna inanmıyorum." Abulurd doğrulup primeronun aşikâr hoşnutsuzluğuna karşı dimdik durdu. Vorian Atreides'in kendisini desteklemek için orada olmasını diliyordu, ama bu kendisiyle babasının arasında bir konuydu. "Bize öğretilen tarih ... çarpıtılmış ve yanlıştı."</p>

  <p>Masasının arkasından kalkarken yaşlı adamın yüzünde soğuk bir hoşnutsuzluk ifadesi belirdi. "Yasal olarak istediğini yapabilecek yaştasın, kuarto. Benim veya bir başkasının ne düşüneceğine bakmaksızın kendi kararlarını verebilirsin. Ve sonuçlarına da katlanmalısın."</p>

  <p>"Bunun farkındayım, baba."</p>

  <p>"Bu ofiste bana primero diye hitap edeceksin."</p>

  <p>"Evet, komutanım."</p>

  <p>"Gidebilirsin."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Abulurd bekleme hatlarında ve iniş limanlarında toplanan gemi sürüsünün arasında devriye gezen cirit gemisinin köprüsünde oturuyordu. Yüksekteki istasyonlarda bulunan trafik kontrol operatörleri, bütün gemileri izliyor ve her birinin ne kadar süredir yolda olduğuna dair kayıtları tutuyordu. Bu gemiler uzay-bükülümü teknolojisi kullanmadığı için hastalıklı gezegenlerden yapılan yolculuklar haftalar sürüyordu; eğer Musibet'i taşıyan birisi gemiye binmişse hızlı hareket eden virüs kendini zaten yolda gösteriyordu.</p>

  <p>Birlik, salgın başlarsa diye geçici önlem olarak kurtarma gemilerindeki insan gruplarını kilitli odalarda yalıtmıştı. Aradan uygun zaman geçtikten ve yolcular incelemeden geçirildikten sonra, iki ilave arıtma sürecine daha tabi tutuluyor ve gemiden inip Salusa göçmen kamplarına yerleşmelerine izin veriliyordu. Daha ileriki bir tarihte kendi dünyalarına geri gönderilecek ya da Birlik Dünyalarına dağıtılacaklardı.</p>

  <p>Abulurd, sistemin kıyılarında devriye geçerken beklenmedik şekilde yaklaşan bir grup gemiyle karşılaştı. Bunlar soylu zenginler için yapılmış pahalı uzay yatlarıydı. Gemisinin rota değiştirmesini emredip askeri aracını programda bulunmayan gemilerle Salusa arasına soktu.</p>

  <p>Öndeki uzay yatıyla bağlantı kurup ekranda beliren ince yapılı ve parlak gözlü adama baktı. Onun arkasında da bir grup iyi giyimli adam dikiliyordu. "Ben eskiden Poritrin Lordu olan Porce Bludd, size göçmen getirdim -hepsinin sağlıklı olduğunu garanti ederim-"</p>

  <p>Abulurd üzerinde daha resmi bir üniforma olmasını dileyerek kendini dikleştirdi. "Ben Kuarto Abulurd ... Harkonnen. Söylediklerinizin doğruluğunu kanıtlamak için karantina işlemlerinden ve tıbbi denetimden geçmeyi kabul ediyor musunuz?"</p>

  <p>"Buna hazırlıklıyız." Bludd birden durumu anlayarak gözlerini kırpıştırdı. "Abulurd mu dedin? Quentin'in oğlusun, değil mi? Neden kendine Harkonnen diyorsun?"</p>

  <p>Adamın kendisini tanımasına şaşıran Abulurd derin bir nefes aldı. "Evet, ben Primero Butler'ın oğluyum. Babamı nereden tanıyorsunuz?"</p>

  <p>"Uzun zaman önce Quentin ve ben, İsana nehrinin kıyılarında Yeni Starda'yı inşa ederken birlikte çalıştık. Quentin orada bir yıl boyunca cihadi mühendisi olarak sıla iznini geçirdi. Annenle evlenmeden çok önceydi."</p>

  <p>"Musibet Poritrin'de görüldü mü?" diye sordu Abulurd. O dünyadan bir rapor almamışlardı.</p>

  <p>"Birkaç köyde, ama görece güvendeyiz. Büyük köle isyanından beri Poritrin'in nüfus merkezleri dağıldı. Ben hemen yalıtım emri verdim. Bir sürü melanjımız var - Salusa'nın ardından Birlikteki kişi başına en yüksek tüketim bizde."</p>

  <p>"Peki, o zaman neden buraya geldiniz?" Abulurd hâlâ gemisini yoldan çekmemişti. Bludd'ın konvoyu bekliyordu.</p>

  <p>Soylunun gözlerinde derin bir üzüntünün izleri belirdi. "Bu aileler bütün servetlerini feda etmeyi kabul ettiler. Benimkiyle birlikte sahip olduğumuz zenginliği insani çabalara katmayı istiyorum. Bludd ailesinin telafi etmesi gereken çok şey olduğuna inanıyorum. Omnius Musibeti, Titanlardan bu yana özgür insanlığın karşılaştığı en kötü kriz. Eğer yardım edebileceğim bir zaman varsa o da şimdidir."</p>

  <p>Abulurd, Bludd'un yüzünde cesaret ve kararlılık görüyordu. Aradan uzun bir süre geçince Bludd sabırsızlandı. "Eee, geçmemize izin verecek misin, Abulurd? Gemimi insanlara yardım edebileceğim başka gezegenlere götürmeden önce bu insanları karantina istasyonlarına bırakmayı umuyordum."</p>

  <p>"İzin verildi." Yönbulucusuna savunma durumundan çekilmesini emretti. "Karantina kuyruğuna girmelerine izin ver."</p>

  <p>"Baban hâlâ Salusa'da mı, Abulurd?" diye sordu Bludd. "Planlarımı onunla tartışmak isterim. Bir operasyonun ince ayarlarını yapmakta çok iyidir."</p>

  <p>"Sanırım hâlâ Zimia'daki karargâhta." Quentin devriye görevine gönderdiğinden beri oğluyla konuşmamıştı.</p>

  <p>"Onu bulurum o zaman. Şimdi, genç adam, yükümü teslim edebileceğim Salusa yörüngesine kadar bana eşlik etme nezaketini gösterir misin? Oradaki bürokratik engelleri aşmakta senin yardımına ihtiyacım olabilir."</p>

  <p>"Kabul edildi, Lord Bludd. Beklerken babama haber gönderebileceğiniz bir sürü zamanınız olacak." Abulurd ciridini döndürüp Salusa Secundus'a doğru yöneldi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Gün geçmiyordu ki bir trajedi görülmesin. Haber, başgezegenin üstünde toplanan göçmen gemileri arasında yıldırım hızıyla yayıldı: Keşif gemileri, dört Birlik Dünyasında daha hayal edilemeyecek bir kayıp oranıyla salgının görüldüğüne dair korkunç raporlarla geri dönmüşlerdi. Fırtınalar veya kontrol edilemeyen yangınların çıktığı bazı şehirlerde, zayıf düşen halk Musibet'in yanı sıra doğal hastalıklarla savaşamadığı için ölüm oranı neredeyse yüzde doksandı.</p>

  <p>Daha da rahatsız edici bir haber, tamamen dolu bir göçmen gemisindeki şok edici gelişmeydi. Uzun süreli yalıtım döneminin ardından yorgun yolcular, son incelemeyi beklemek için steril odalarından çıkmışlardı. Cihat mürettebatı, kaptanı ve paralı askerler, rahatlamış ve heyecanlı göçmenlere katımlı, kutlama için içki içiyorlardı. Tıbbi personel gelmiş, rutin bir şekilde son doğrulama için kan testlerini uygulamıştı. Geçen zamandan o kadar eminlerdi ki iyice gevşemişlerdi, göçmenlerin arasına karışıp konuşuyor, kahkahalar atarak kucaklaşıyorlardı.</p>

  <p>Ancak bir adamın beklenmedik şekilde RNA retrovirüsün ilk belirtilerini göstermesi herkesi dehşete düşürdü. Doktorlar şaşkına dönmüştü, kan testi sonuçlarını tekrar tekrar kontrol ediyorlardı. Ama gün bitmeden üç kişi daha semptomları göstermeye başlamıştı.</p>

  <p>O ana dek inişe hazırlanıldığı için bütün rutin yalıtım işlemleri bir kenara bırakılmış; göçmenler, cihadiler, paralı askerler ve hatta bazı tıbbi personel bile hastalığa maruz kalmıştı. Tekrar yalıtım odalarına geri dönmeleri bir işe yaramayacaktı. Askeri gemilerden oluşan bir kordon, üzerinden herhangi bir mekiğin kalkmasını engellemek için kurtarma gemisini kuşattı.</p>

  <p>Abulurd dört gün boyunca bu korkunç bekçi görevine devam etmiş, öylece bekleyerek hastalıklı gemide kısılı kalanların umutsuz ve acıklı yardım çığlıklarına dayanmaya çalışmıştı. Hava bölmelerinden aceleyle melanj gönderilmiş, yolcular bağışıklık kazanma umuduyla baharat kapma kavgasına girişmişti.</p>

  <p>Bu trajedi ruhunu kemiriyordu. Bu insanlar kendilerinin temiz olduğunu düşünmüştü; ama şimdi çoğu Salusa Secundus'a ayak basamayacaktı. Üstelik hiçbir zaman gerçek tehlikede bulunmaları gerekmeyen, yalnızca diğerlerini Musibet'e karşı koruma işini üstlenen cihadiler ve doktorlar, kısa bir an için savunmalarını indirmenin bedelini çok yüksek ödeyeceklerdi. Abulurd'un ya da Birlikteki bilim adamlarının gemiyi mühürleyip beklemekten başka yapabileceği bir şey yoktu.</p>

  <p>Kederle arkasına yaslanıp göçmenlerin hastalanmadan önce kendilerinden söz etmek ya da sevdiklerine bir mesaj bırakmak için gönderdikleri mektupları dinlemeye başladı.</p>

  <p>Abulurd'un mürettebatı çok rahatsız olmuş, moralleri iyice çökmüştü. Haberleşmeyi engellemek üzereyken kendine engel oldu. Bu zavallı insanlara ve acılarına karşı sağır olmayacaktı. Onlar yokmuş gibi davranmayacak ya da içinde bulundukları umutsuz açmaza aldırmazlık etmeyecekti.</p>

  <p>Bu küçük katkısının cesurca bir hareket olduğunu düşünüyordu, Xavier'in önerebileceği bir şey. Abulurd yalnızca mürettebatının ve ailesinin bunu neden yaptığını bir gün anlamasını umuyordu.</p>

  <p>&nbsp;</p>
</body>
</html>
