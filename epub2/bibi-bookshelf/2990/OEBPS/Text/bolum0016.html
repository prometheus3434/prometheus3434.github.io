<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Kendimize çok fazla insan olma hakk</span><span class="t16">ı</span> <span class="t16">verirsek, en tehlikeli oldu</span><span class="t16">ğ</span><span class="t16">u zamanda sevgi ve</span> <span class="t16">ş</span><span class="t16">efkatin zay</span><span class="t16">ı</span><span class="t16">fl</span><span class="t16">ığı</span><span class="t16">n</span><span class="t16">ı</span> <span class="t16">kabul edersek, dü</span><span class="t16">ş</span><span class="t16">ünen makinelerin bizi tamamen yok edebilece</span><span class="t16">ğ</span><span class="t16">i bir savunmas</span><span class="t16">ı</span><span class="t16">zl</span><span class="t16">ı</span><span class="t16">k durumu yaratm</span><span class="t16">ı</span><span class="t16">ş</span> <span class="t16">oluruz- Evet, insano</span><span class="t16">ğ</span><span class="t16">lu,</span> <span class="t16">ş</span><span class="t16">eytan makinelerde olmayan yüre</span><span class="t16">ğ</span><span class="t16">e ve ruha sahiptir; ama bu</span> <span class="t16">ş</span><span class="t16">eylerin yok olmam</span><span class="t16">ı</span><span class="t16">z</span><span class="t16">ı</span><span class="t16">n nedeni olmas</span><span class="t16">ı</span><span class="t16">na izin veremeyiz-</span></p>

  <p class="p6">&nbsp;</p>

  <p class="p6">&mdash; QUENTİN BUTLER</p>

  <p class="p6">oğlu Faykan'a yazdığı bir mektuptan</p>

  <p>&nbsp;</p>

  <p>Honru'yu özgürlüğüne kavuşturduktan sonra evine dönen Quentin Butler, İçgözlem Şehrinde yaşatılan karısı Wandra'yla biraz zaman geçirmeye gitti. Karısı her zamanki gibi tepkisiz ve sessizdi, ama yıpranmış primero yanında oturup varlığıyla onu rahatlatmayı ve onun sayesinde rahatlamayı seviyordu. Wandra'nın yüzüne bakarken kadının hâlâ güzel olduğunu, eski zamanların gölgelerini görebiliyordu. Yüksek sesle konuşarak, son görevinde yaptıklarını ve Parmentier'de Rikov'un ailesine yaptığı ziyareti anlattı.</p>

  <p>Ne yazık ki karısıyla henüz bir saat geçirmişti ki genç yüzlü bir kuinto onu bulacaktı. Cihat subayı bu dini inziva yerinin güzel ve bakımlı bahçelerini geçti. Dökümlü mor bir gömlek giymiş olan yaşlı bir metafizik âlimi, ziyaretçisini getirirken genç subayın acil tavırlarına göre çok yavaş hareket ediyordu.</p>

  <p>"Primero Butler! Parmentier'den gönderilen bir mesaj aldık. Vali haftalar önce acil bir mesaj taşıyan bir gemi göndermiş. Bu bir uyarı!"</p>

  <p>Quentin, Wandra'nın gevşek elini sıktı, ayağa kalkıp sırtını dikleştirdi ve dikkatini hemen görevine çevirdi. "Rikov'dan bir uyarı mı? Şu haberciyi göreyim."</p>

  <p>"Göremezsiniz, Primero. Yani, Salusa'ya inmedi. Haberci yörüngede kalıyor ve gemisinden ayrılmayı reddediyor. Bize hastalık bulaştırmaktan korkuyor."</p>

  <p>"Bize hastalık bulaştırmak mı? Neler oluyor?"</p>

  <p>"Hepsi bu kadar değil, komutanım - başka Birlik Dünyalarından da haberler geliyor!"</p>

  <p>Kuinto kekeleyerek açıklama yaparken Quentin kolunu yakalayıp onu bahçeden uzaklaştırdı. Âlim, derin kırışıklarla dolu yüzünde sakin bir ifadeyle arkalarında kaldı. Yaşlı adam daha sonra mor gömleğinin katlarını çekiştirip, sessiz Wandra gizemli fikirlerini kabule hazır bir dinleyiciymiş gibi onunla konuşmaya başladı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Huzursuz bir şekilde kaşlarını çatan Quentin, Cihat Konseyinin yeniden gösterdiği Rikov'un kaydedilmiş mesajına bakıyordu. Yörüngedeki habercinin gemisinden iletilen mesaj, Niubbe ve Parmentier'in kırsal kesiminde hızla yayılan salgın hastalığı gösteriyordu. İnsanlar sokaklarda ve kapasitelerini çoktan aşmış hastanelerde ölmeye başlamıştı bile - üstelik bu görüntüler hastalığın yeni başladığı birkaç hafta öncesine aitti.</p>

  <p>"Bu haberin tarihi geçmiş," dedi Yüce Patrik Xander Boro-Ginjo. "Belki şimdiye kadar bir tedavi bulmuşlardır. Bu arada neler olduğunu kim bilebilir?"</p>

  <p>"İlk füzeler Parmentier atmosferinde patladığında ben de oradaydım," dedi Quentin. "O sırada hiçbirimiz Omnius'un neyin peşinde olduğunu bilmiyorduk. Şimdi Rikov bu hastalıkla birlikte gezegende mahsur kaldı."</p>

  <p>"Omnius'un neyin peşinde olduğunu kim bilebilir ki?" diye sordu Geçici Genel Vali. Brevin O'Kukovich sıklıkla hiçbir anlam taşımayan yorumlar yapardı.</p>

  <p>Quentin bu politikacıya aldırmadı. "Eğer düşünen makineler biyolojik bir musibet geliştirdilerse her zaman tetikte olmalıyız. Gelen hastalık füzelerini uzayda yok edebiliriz, ama hastalık atmosfere yayıldıktan sonra en titiz karantina ve tıbbi önlemler bile yeterince etkili olmaz. Böyle bir garanti yok."</p>

  <p>Acil oturum başlamadan önce çok az zamanı olmasına rağmen Quentin kısa süre önce gelen gemilerden raporlar almıştı. Faykan'a da bir haber gönderip Salusa Secundus'un civarındaki uzay devriyelerini artırmasını, yaklaşan füzeleri saptamak için algılayıcı ağını genişletmesini istemişti. Normalde, sistemi bulanıklaştıran moloz yığınının arasında bu kadar küçük nesneleri fark etmek neredeyse imkânsızdı, ama Cihat Ordusu Parmentier'deki ilk torpidoların doğru kayıtlarına sahip olduğu için işaretleri karşılaştırıp yanlış sinyalleri eleyebilirlerdi.</p>

  <p>"Bu haberleri doğrulamamız gerekiyor," dedi Geçici Genel Vali. "Sonra da iyice düşünülüp tasarlanmış bir eylem gerçekleştirmeliyiz."</p>

  <p>Quentin ayağa kalktı. Başkumandan Atreides -ironik bir şekilde- Parmentier'e gittiği için geçici olarak komuta ondaydı. "<span class="t15">Derhal</span> harekete geçmek zorundayız! Eğer Rikov'un yorumları doğruysa, kaybedecek bir dakikamız bile yok demektir. Yıldızlararası ticaret, Birlik Dünyaları ile Bağlantısız Gezegenler arasındaki insan ve malzeme alışverişi bu kadar yoğunken, salgın hastalık insan ırkına eşi görülmemiş bir zarar verebilir-"</p>

  <p>Güvenli iletişim hattı sinyal verince Quentin mesajı aldı. Küçük hoparlörden Faykan'ın sesi Konsey üyelerinin duyabileceği kadar berrak bir şekilde yükseldi. "Primero, şüpheleriniz haklıymış. Tam tahmin ettiğiniz gibi, Parmentier'i etkileyenlere benzeyen bir torpido grubunun yaklaştığını saptadık."</p>

  <p>Quentin bilmiş bir şekilde Konsey masasında oturan adamlara ve kadınlara baktı. "Önlerini kestiniz mi?"</p>

  <p>"Evet, komutanım."</p>

  <p>"İncelemek için onlardan bir tanesini saklamalıyız, belki de Omnius'un ne yaptığını anlayabiliriz," diye önerdi Konsey üyelerinden biri.</p>

  <p>Faykan araya girdi. "Kazayla bulaşmalarını önlemek için hepsini yok ettik."</p>

  <p>"Harika bir iş çıkardınız," dedi babası. "Yakın gözaltına devam edin. Salusa, Birlikteki en önemli hedef olduğu için Omnius'un buraya birden fazla yaylım ateşi açacağı kesin."</p>

  <p>Faykan hattı kapattı. Quentin etrafına baktı. "Omnius'un diğer Birlik Dünyalarına başka torpidolar gönderdiği konusunda kuşkusu olan var mı? Onları durdurmalı ve hastalık daha fazla yayılmadan haberi yaymalıyız."</p>

  <p>"Bunu nasıl yapmayı öneriyorsunuz?" diye sordu Geçici Genel Vali O'Kukovich.</p>

  <p>Quentin kararlı bir şekilde planını açıkladı. "Cihat Ordusunu mümkün olduğunca geniş kapsamlı ve hızlı bir şekilde dağıtacağız. Uyarı ve karantina hazırlıklarıyla öncü birlikler göndereceğiz. Bu acil durum, uzay-bükücüleri kullanmak için haklı bir neden olabilir," dedi aklına sonradan gelmiş gibi. "Gemilerin onda birini kaybedebiliriz, ama diğer gezegenleri bu hastalığa hazırlayıp koruyamazsak bütün nüfusları kaybederiz."</p>

  <p>"Bütün bunlar, ah, oldukça güçlü önlemler" dedi O'Kukovich emin olmayan bir sesle. Onay için diğerlerine baktı.</p>

  <p>"Kesinlikle - Omnius'un planı da öyle."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Devriyeleri, diğer bütün subaylar gibi Quentin'in kendisi yönetiyordu. Bir sistemden diğerine hızla geçiyor, yerel nüfusun koruyucu önlemler almasına yardım ediyordu. Diğer Birlik Dünyalarında da hastalık taşıyan düzinelerce torpido imha edilmişti, ama belli ki bazıları geçmeyi başarmıştı. Rikov'un Parmentier'i enfekte olup kapatılmıştı - ve beş gezegenden daha hızla yayılan salgın hastalık haberleri geliyordu.</p>

  <p>Quentin çok geç kalmış olmaktan korkuyordu.</p>

  <p>Birkaç karantina konmuştu, ama korkan insanlar kaçarak Musibet'i de yanlarında götürüyorlardı. Büyük olasılıkla bazıları Salusa Secundus'un güvenliğine kaçacaktı. Acımasız önlemlere rağmen Birliğin başgezegenini korumak neredeyse mümkün olmayacaktı. Bütün o küçük ve umutsuz gemilerin önünü nasıl kesebilirlerdi? Musibet'in herhangi bir belirtisi görünene kadar bütün gemileri saptayıp durdurmak ve karantinaya almak için tetikte olmaları gerekirdi. Neyse ki uzun mesafeli uzay yolculuğunun ağır hızı ve hastalığın görece hızlı hareketi düşünülünce, Salusa'ya varana kadar hastalığı kapmış bütün gemilerin açığa çıkacağı anlaşılıyordu.</p>

  <p>Quentin köprüyü adımlarken mürettebatının yüzündeki bitkin bakışları ve gergin şaşkınlığı seyrediyordu. Algılayıcıları kullanan teknisyenler her zaman tetikteydi, dikkatlerinin bir an olsun dağılmasına izin verirlerse ve tek bir salgın hastalık torpidosu gözlerinden kaçarsa bütün dünyanın öleceğini biliyordu.</p>

  <p>Serena'nın Cihadının bunca yıl sonrasında bile Birlik, öfkeli ve dengesizdi, düşünen makinelere karşı duyulan nefretle bir arada duruyordu. Quentin böylesi ölümcül bir hastalığın -ve hastalığın kendisinden daha hızlı yayılan paniğin- uygarlığı dağıtmasından korkuyordu.</p>

  <p>&nbsp;</p>
</body>
</html>
