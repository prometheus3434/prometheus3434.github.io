<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Adalet tarafs</span><span class="t16">ı</span><span class="t16">z olabilir, ama do</span><span class="t16">ğ</span><span class="t16">ruluk son derece ki</span><span class="t16">ş</span><span class="t16">iseldir.</span></p>

  <p class="p6">&nbsp;</p>

  <p class="p6">&mdash; BAŞAR ABULURD HARKONNEN</p>

  <p class="p6">özel günlüklerden</p>

  <p class="p6">&nbsp;</p>

  <p>Rayna'nın fanatikleri sokaklarda ilerlerken güvenli inzivasından konuşan Genel Vali Butler sıkıyönetim ilan etti. Ama Zimia Muhafızları düzeni yeniden kurmak için yeterli değildi. Fanatiklerin hücumunu kontrol etmek için bütün silahları kullanarak toplu katliama izin verilmesinden başka hiçbir yol yoktu.</p>

  <p>Soylular Birliğinin elektronik olarak depolanan verilerden oluşan geniş bir arşivi vardı. Arşivler YZ programı veya teknolojisiyle işlenmemesine rağmen -pek çok insanın bilmediği ince bir ayrımdı bu- bilgisayarlı sistemlerin varlığı Rayna'nın fanatikleri için tam bir sıkıntı kaynağıydı. Şeytan Musibet zaten Birlik uygarlığını tam bir kargaşanın içine sokmuş; aile kayıtları ve tarihsel belgelerin yanı sıra bilimsel ve askeri bilgiler de yaşanan panik sırasında kaybolmuştu. Ama Rayna artık temizlik kapsamını iyice genişletiyordu.</p>

  <p>Bin yıllık kayıtlar alevlere atılıyordu. Kaybın büyüklüğü Eski Yerküre'deki İskenderiye Kütüphanesinin tahribatından çok daha büyüktü. Eğer bu durum devam ederse insan ırkı uzun bir karanlık çağla karşı karşıya olacaktı, tabii kurtulabilirse.</p>

  <p>Abulurd Harkonnen elbette ki bütün kayıtların doğru olduğunu düşünmüyordu. Belki sahte tarihi kayıtlar yok edilirse büyükbabası Xavier'in Cihat Kahramanı olarak haklı yerini almasını sağlamak daha kolay olabilirdi.</p>

  <p>Abulurd hedef olmak istemeyerek başar üniformasını çıkarıp sivil giysiler giydi. Etkili olacağını düşünse kişisel silahıyla sokağa çıkardı. Ama Serena Tarikatının üyelerinin kendi hayatlarını feda etmeye istekli oldukları açıktı. Tek başına bir adam onlara asla karşı duramazdı.</p>

  <p>Ama kendi laboratuvarını korumayı umuyordu.</p>

  <p>Gün batımından sonra binaya geldiğinde Yüce Patriğin idari malikânesinin etrafındaki binaların bazıları yanıyordu, ama belirgin bir özelliği olmayan araştırma binası zarar görmemişti - şimdilik. Abulurd, bilim adamlarının ve mühendislerinin hiçbirinin araştırma binasını korumak için gelmemesi karşısında hem rahatlamış hem de düş kırıklığına uğramıştı. Belki de evlerinde ailelerini koruyorlardı.</p>

  <p>Binanın içinde, makine kenelerle ilgili bütün kayıtları ve test sonuçlarını kilitledi. Laboratuvarda, mühendislerinin geliştirdiği prototip bozucu aygıt geçtiği son testlerden sonra tezgâhta bekliyordu. Fanatik bir Tarikatçının bulup ezeceği değerli araç gereçleri dolaplara kilitlemedikleri için ekibini haşlamalıydı.</p>

  <p>Bozucuyu uygun yerine kaldıramadan önce içerideki analiz odasında birinin hareket ettiğini duydu. Dinlemek için soluğunu tuttu. Belki mühendislerinden biri araştırmalarını korumak için gelmişti. Prototip bozucuyu yeniden tezgâha bırakıp dikkatle analiz odasına yaklaştı. Işıkların hiçbiri yanık değildi. Gölgeler uzun, davetsiz misafirin sesi dikkatli ve aceleciydi. Mühendis değildi o halde. Burada olmaması gereken biriydi. Şehitçilerden biri mi?</p>

  <p>Saldırıya uğraması olasılığına karşı kişisel kalkanını açarak odanın ışıklarını sonuna kadar açtı ve yabancının gözlerinin kamaşmasını sağladı. Adam gözlerini kapatıp sıcak kayalardaki bir kertenkele gibi hareket etti. Maula tabancasıyla iki el ateş etti, ama Abulurd'un kişisel kalkanı mermiyi durdurdu. Davetsiz misafir aygıtların arkasına kaçtı. Abulurd adamın zeytuni tenli ve kel kafalı olduğunu gördü. Yüz hatlarını tarihten hatırlıyordu. Bu adam Abulurd'un aradığı kişiydi.</p>

  <p>Abulurd yanındaki tabancasını çıkarıp diğer eliyle de hançerini kavradı. Kalkanı açıkken pistolün kristal iğnelerini ateşleyemezdi, ama şu anda kalkanı kapama riskine de giremezdi "Kim olduğunu biliyorum Yorek Thurr."</p>

  <p>Adam bir kahkaha attı, ama sinirli bir kahkahaydı bu. "Sonunda ünüm benden önde gidiyor işte! Bunun zamanı gelmişti."</p>

  <p>Çömelen Abulurd etrafından dolaştı. "Seninle yüz yüze tanışma fırsatı bulduğum için memnunum. Birlik müfettişleri bunca yıl sonra hâlâ hayatta olabileceğinden kuşku duyuyorlar, ama ben senin yeteneklerini küçümsemiyorum."</p>

  <p>Cipol komutanının tarihi kayıtlardaki görüntüleriyle Yüce Patriğin katilinin görüntülerini karşılaştıran Abulurd, katilin kimliği konusunda artık hiçbir kuşku duymuyordu. Daha sonra çözümlemelerini şüpheci kardeşine götürdüğünde Faykan bu bilgiyi dikkatle inceleyeceğine söz vermişti, ama belli ki bu konuya da Xavier Harkonnen'in adının temizlenmesi için kurulan araştırma birimine verdiği kadar önem vermişti.</p>

  <p>Abulurd, avının bir parçası olarak Salusa Secundus'a yeni gelenlerin kayıtlarını incelemek için kendi bağlantılarını kullanmış, göçmenlerin belgelerini inceleyerek geldikleri yerleri öğrenmişti. Yarı unutulmuş Cipol komutanına çarpıcı şekilde benzeyen birkaç kişinin görüntüsünü bulmuştu. Birlik, Xander Boro-Ginjo'nun katilini bulmak için geniş bir ağ kurmuş olsa bile ağın bir sürü deliği vardı.</p>

  <p>"Herkes Yüce Patriğin katilini arıyor," dedi Abulurd. "Ama ben yalnızca seni arıyorum. Ve şimdi, sokaklardaki bütün o taşkınlığın arasında sen doğruca bana geldin, tıpkı bir armağan gibi." Thurr'un kayış gibi yüzü yaşlılığın kıyısında donmuştu ve hak ettiğinden yarım yüzyıl daha genç görünüyordu. Kaygısızca sırıtırken bu karşılaşmadan memnun görünüyor ve herhangi bir endişe taşımıyordu.</p>

  <p>Thurr, araştırma merkezinin gözleri kamaştıran ışığının altında Maula tabancasını, Abulurd'un kalkanına karşı etkisiz olsa da sıkıca tutuyordu. Thurr da kalkan takmıştı, ama henüz çalıştırmamıştı. Belli ki Holtzman kalkanının kendisine sağlayacağı koruma yerine mermi fırlatan silahını kullanmanın özgürlüğünü tercih ediyordu.</p>

  <p>"Bu saplantının şerefini neye borçluyum genç adam?" diye sordu Thurr. "Belki gelecek planlarımda seni kullanabilirim. Tarihin bir parçası olmak istemez misin?" Avını takip eden bir panter gibi hareket ediyordu.</p>

  <p>"İnsanları zaten istediğin gibi kullanıyorsun." Abulurd omuzlarını dikleştirdi. "Büyükbabam Xavier Harkonnen'di -düşünen makinelere karşı verilen savaşta bir kahramandı- ve sen onun şöhretini mahvettin. Gerçeği çarpıtıp ailemin onurunu yok ettin."</p>

  <p>"Evet, ama bütün bunlar iyi bir neden uğrunaydı, görmüyor musun?"</p>

  <p>"Hayır. Görmüyorum." Abulurd, vücut kalkanının koruması altında hançerini uzatarak ona yaklaştı. "Neden laboratuvarıma geldin?"</p>

  <p>"Sevgili mekanik hayvanlarımın geri kalanını burada saklamıyor musun? Corrin'deyken geliştirilmelerine yardım ettiğim kemirgenleri." Thurr neşeyle kalanını kaldırdı. Tarihsel kayıtlar onu acımasız ve soğuk bir zekâya sahip biri olarak tasvir ediyordu, ama şimdi hainin gözlerindeki vahşi bakış, sanki kafasının içinde bir şey çarpılmış gibi ilave bir keskinlik taşıyordu. Her zamanki gibi kötü ve hilekârdı, ama mantıklı düşünceye tutunuşu gittikçe zayıflıyordu.</p>

  <p>"Ah, Omnius'la çalışarak ne büyük sonuçlar elde ettim - tarihsel açıdan Cihat Polisi komutanı olarak elde ettiğimden çok daha önemli sonuçlar. Cipol için çalışırken bile bana müthiş ömür uzatma tedavisini uygulayan Omnius için bazı görevleri yerine getiriyordum. Oh, makinelerden hâlâ bir sürü sır saklıyordum, ama bütün o süre boyunca Yüce Patrik Ginjo'nun ve kandırılmış, ama ateşli taraftarlarının önüne sahte yemler atıyor, yanlış izler buluyordum.</p>

  <p>"Dul karısı bana hak ettiğim şeyi vermiş olsaydı her şey mükemmel olacaktı. Müthiş bir kariyeri taçlandıran bir başarı olacaktı bu. Benimki gibi tarihsel bir ölümsüzlük! Ama sonra bu fırsat benden çalınınca bir şeyler yapmak zorundaydım. Küçük aç keneler yalnızca bir denemeydi. Corrin'de bitmek bilmeyen esaretteyken canım sıkıldığı için geliştirdiğim bir şeydi o. Önerdiğim retrovirüs çok daha yıkıcıydı. Sen de benimle aynı fikirde değil misin?"</p>

  <p>"Kötülüğünün büyüklüğünü kafam almıyor," dedi Abulurd.</p>

  <p>"Hayal gücünün olmayışının bir kanıtı bu."</p>

  <p>Abulurd bıçağının kabzasını sıktı, daha fazla korkunç şey itiraf etmeden önce bu adamı öldürmek istiyordu. "Neden bütün bunları anlatıyorsun bana? Vicdanın ağırlaştı da boşaltmak mı istiyorsun?"</p>

  <p>"Saçmalama. Başardığım onca şeyden sonra biraz övünmeye hakkım vardır herhalde. Üstelik seni zaten öldüreceğim, bu yüzden bana biraz tatmin olma fırsatı ver."</p>

  <p>Bir elinde hâlâ Maula tabancasını tutan Thurr, diğer eliyle küçük, yarı saydam bir kutu çıkardı. Abulurd laboratuvarın güvenli numune kutusunu tanıdı; mührü açılıp kilidi kırılmıştı. Thurr parmağıyla kapağı kaldırdı. "Küçük arkadaşlarımdan yalnızca oniki tanesini sağlam bıraktığın için büyük düş kırıklığına uğradım ... ama bu kadarı da işimi görür."</p>

  <p>Minik açgözlü mekanizmalar çalıştırılınca vızlayıp kıpırdanmaya başladı. Kutu Abulurd'un kalkanına çarpıp geri sekti ve makine keneler aç arılar gibi havaya dağıldı. Abulurd sığınacak bir yer arayarak geri çekildi, ama mekanik keneler dağılıp onu takip etmeye başladı.</p>

  <p>Karanlığa yaslanıp çevredeki araç gereçlerin şaşırtıcı şekillerinin gölgelerine sığınan Thurr onu seyredip gülüyordu.</p>

  <p>Uğuldayan keneler havada dönüp odayı taradı ve Abulurd'un insan biçimini en belirgin hedef olarak tanımladı. Minik kristal çeneleri ete dalmak için sabırsızlanarak ileri atıldılar.</p>

  <p>Piranha kenelerden biri Abulurd'un görünmez kalkanına bir mermi hızıyla çarptı. O sekerken diğer keneler etrafını sarıp daha yavaş yaklaşmaya başladı. Abulurd kısa süre içinde Holtzman kalkanına nasıl nüfuz edeceklerini bulacaklarından hiç kuşkusu yoktu.</p>

  <p>Mühendislerinin çalıştığı bölmelerden birine doğru gerilerken aşağıya baktı ve kendisini kurtaracak şeyi gördü. Laboratuvar tezgâhına bıraktığı prototipi yakalayıp bozucu alanı çalıştırdı.</p>

  <p>Basit alet, kenelerin minik motorlarını bozamıyordu, ama birden Abulurd'un biçimi bozuldu ve keneler için ayırt edilemez hale geldi. Makine keneler şaşkın bir şekilde havada daireler çizdi, ardından daha geniş bir yörünge çizip birden ortadan kaybolan kurbanı aramak için daha geniş bir ağ oluşturdu. Abulurd dikkatle bozucuyu kaldırarak laboratuvarın ortasına doğru iki adım attı. Makine keneler onun hareketine karşılık vermedi. Çeneleri hızla dönüyor, onları havaya kaldıran motorları rasgele yollar izliyor, ama Abulurd'a hiç tepki vermiyorlardı.</p>

  <p>Bu duruma sinirlenen Thurr sordu. "Ne yaptın? Sen nasıl-"</p>

  <p>Birden makine keneler onu fark etti. Rotalarını değiştirip yaratıcılarına yaklaştılar. Thurr kaçıp kalkanını açtı. Bir düzine minik katil üstüne üşüşüp güç sahasına çarptı, sekip tekrar denedi. Bir cesede saldıran leş kargaları gibiydiler. Abulurd kapının güvenlik kontrollerini çalıştırdı. Odanın barikatları kapandı, kanun güçlerine otomatik alarm gönderildi, ama dışarıda Rayna'nın kalabalığı varken kimsenin yakında oraya gelebileceğini sanmıyordu.</p>

  <p>"Kaderini sen kendin tasarladın Yorek Thurr."</p>

  <p>Kenelerden bir tanesi hainin kişisel kalkanının belirsiz engelinden yavaşça geçti. Koruma alanının içine giren piranha kene vahşice bir saldırıyla çıldırmış gibi sıçramaya başladı. Kısa süre içinde kalkana nüfuz etme numarasını onbir arkadaşına gösterdi ve yırtıcı makineler yavaş yavaş yaklaştılar ve sonunda hepsi kalkandan geçti.</p>

  <p>Keneler Thurr'un vücuduna saldırmaya başladı, mekanik çenelerini Thurr'un kollarına, boynuna, yanaklarına geçirdi. Thurr eliyle onları savuşturmaya çalıştı, ama başarısız oldu. Onu yok ederlerken hain çığlıklar atıp debeleniyor, kollarını havada sallıyordu. Omuzlarındaki ve yan taraflarındaki deliklerden kan fışkırmasına rağmen yaklaşan ölümü yüzünden korkmaktan çok öfkelenmişe benziyordu.</p>

  <p>Katil makinelerden biri başının etrafında bir daire çizip bronz kafasında geniş bir gedik açtı, kafatasının beyaz kemiğini ortaya çıkardı. Ötekiler Thurr'un karnını delip bacaklarında oyuklar açtılar. Kanlar içinde bir tanesi yapay dişlerini gıcırdatarak göğüs kafesinden dışarı çıktı. Havada bir tur atıp yeni lokmalar için dalışa geçti. Egzoz deliklerinden çiğ sosise benzer et parçacıkları fışkırttı.</p>

  <p>Thurr uluyarak dizlerinin üstüne çöktü, umutsuz bir hareketle gümüş toplardan birini havada yakalamayı başarıp eliyle sıktı. Şaşkın bakışları altında kene yumruğunun içinden çıktı, Thurr'un eklemlerini kesince parmakları koptu.</p>

  <p>Abulurd, bu korkunç gösteriyi seyrederken dehşetten midesi bulanıyor, ama aynı zamanda bu adamın insanlığa ihanet ettiğini, milyarlarca insanı öldürdüğünü ve Xavier Harkonnen'in anısını kirlettiğini hatırlıyordu. Kendi kendine bunları hatırlatmak adamın çığlıklarına karşı sağırlaşmasını sağlıyordu.</p>

  <p>Yalnızca oniki kene olduğu için kurbanlarını öldürmeye yetecek kadar fiziksel tahribat yaratmaları birkaç dakika daha sürdü. Thurr'un yere düşüp kıvranması bittikten sonra bile keneler kafatasını delip odada başka hedefler aramaya başladılar. Abulurd'un bozucusu başka kimseyi görmelerini engelliyordu. Az sonra keneler yine Thurr'a dönüp onu parçalamaya devam ettiler.</p>

  <p>Abulurd bakışlarını onlardan alamıyordu. Piranha kenelerin korkunç tahribatına hain tamamen yok olana kadar devam etmelerine izin verdi. Sonunda testlerde kullanılan sınırlı güçleri bitince dişleri olan çakıl taşları gibi yere düştüler.</p>

  <p>Sonunda, biraz geç de olsa Abulurd'un acil alarmı için suratları solgun ve sıkıntılı görünümlü üç muhafız geldi. Bir kasap dükkânının tezgâhından toplanmış et yığınına benzeyen şeye mide bulandıran bir dehşetle baktılar.</p>

  <p>"Fanatiklerin hareketi sırasında bunun en büyük önceliğimiz olmadığını biliyorum," dedi Abulurd. "Ama bu adam Yüce Patrik Xander Boro-Ginjo'yu öldüren katil."</p>

  <p>"Ama ... kimmiş o?" diye sordu muhafızlardan biri.</p>

  <p>Abulurd yanıt vermeden önce uzun süre düşündü ve sonunda "hatırlamaya değmeyecek biri," dedi.</p>

  <p>&nbsp;</p>
</body>
</html>
