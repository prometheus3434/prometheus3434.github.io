<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Makineler insanlarda hiçbir zaman bulunmayacak bir</span> <span class="t16">ş</span><span class="t16">eye sahiptir: sonsuz bir sab</span><span class="t16">ı</span><span class="t16">r ve onu destekleyecek uzunlukta ömür.</span></p>

  <p class="p6">&nbsp;</p>

  <p class="p6">&mdash; BAŞKUMANDAN VORİAN ATREİDES</p>

  <p class="p6"><span class="t16">Cihatla</span> <span class="t16">İ</span><span class="t16">lgili</span> <span class="t16">İ</span><span class="t16">lk De</span><span class="t16">ğ</span><span class="t16">erlendirmeler</span></p>

  <p class="p6">(Beşinci Gözden Geçirme)</p>

  <p class="p6">&nbsp;</p>

  <p>Neredeyse yirmi yıldır süren görece huzur dönemi, en sonunda insanlığın geriye kalan üyelerinin parçalanmış sistemlerini toplayıp kendi dünyalarını ve toplumlarını yeniden inşa etmelerine ... ve tehdidin büyüklüğünü unutmalarına izin verdi.</p>

  <p>Corrin dışında bütün Senkronize Dünyalar üzerinde yaşanamaz çorak bir alan haline gelmişti. İnsanlar düşünen makineler kadar acımasız olabileceklerini kanıtlamışlardı. Hayatta kalanlar kendilerine sık sık bu çabaya değdiğini söylüyorlardı. Bazı gezegenler temiz kalsa bile Omnius Musibeti insan nüfusunun neredeyse üçte birini yok etmişti. Ardından pek çok çocuk doğmuş, yeni şehirler ve tarımla geçinen yerleşim birimleri kurulmuş, ticaret ağları yeniden oluşturulmuştu. Birlikten çeşitli liderler gelip geçmiş, insanlar dikkatlerini hayatta kalmayla ilgili sınırlı endişelere çevirmişlerdi.</p>

  <p>Corrin uzaydaki irinli bir yara olarak hâlâ varlığını sürdürüyordu. Robot savaş gemilerinden oluşan aşılamaz engel, karıştırıcı uydu ağı ve her zaman tetikte olan nöbetçi gemiler tarafından köşeye sıkıştırılmış durumda kalmaya devam ediyordu. Düşünen makineler düzenli bir şekilde kurtulmaya çalışıyor, ama tetikte bekleyen insanlar her seferinde karşılık veriyordu. Burası tam bir kaynak, asker, silah ve gemi girdabıydı.</p>

  <p>Omnius'un son kopyası, zırhlı gizlilik duvarının arkasında saklanmış bekliyordu. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Abulurd Harkonnen, yeniden tanımlanan bator rütbesiyle Corrin'in üstündeki nöbetçi filoya atanmıştı. Orada Birlik için önemli bir hizmeti yerine getirebiliyordu, ama Abulurd bunun, Harkonnen utancını göz önünden çekmek ve Birliğin başgezegeninden uzaklaştırmak için ağabeyi Faykan'ın önerdiği bir görev olduğundan kuşkulanıyordu.</p>

  <p>Cihadın bitişinin ardından Faykan Butler askeri hizmeti bırakmış ve kendisine iyi bir politik kariyer edinmiş ve en sonunda da her biri en az Brevin O'Kukovich kadar yumuşak ve ruhsuz olan altı tanesinin ardından Geçici Genel Vali olarak seçilmişti. Faykan en azından canlanan Birliğin beklediği güçlü lider gibi görünüyordu.</p>

  <p>Abulurd, yılın büyük bölümünde Corrin'in etrafındaki nöbetçi filoya komuta etmiş ve Omnius'un savunma hattından kaçmamasını sağlamıştı. Vatandaşların, kararlı askerlerin düşünen makinelerin saldırılarına karşı durduğunu bilerek daha rahat uyuduğunu umuyordu.</p>

  <p>Ebedizihin ise yeni gemiler, güçlendirilmiş silahlar ve çevresini saran elektronik hapishane duvarlarına indirmek için kalkanları sağlamlaştırılmış koçbaşları tasarlayıp inşa etmeye devam ediyordu. Makineler insanların kuşatma hatlarını düzenli bir şekilde ve asla vazgeçmeksizin aşmaya çalışıyor - karıştırıcı ağı bozmaya uğraşıyor, güncelleme gemileri fırlatmayı deniyor ve ebedizihin kopyalarını yeni dünyalara dağıtmak için her türlü şeyi yapıyordu. Omnius şimdiye kadar yeni bir yöntem denemekten çok yalnızca acımasız güç kullanmıştı, ama her girişimi belirli bir düzen içeriyordu, faktörleri hafifçe değiştirerek işe yarayacak bir teknik bulmaya çalışıyordu. Ebedizihinin taktikleri ara sıra değişiyordu, ama önemli ölçüde değil - herkesi şaşırtan birkaç çılgınca çıkış hareketi dışında.</p>

  <p>Düşmanın girişimlerinden hiçbiri başarılı olamamıştı, ama Abulurd Harkonnen tetikteydi. İnsanlık Ordusu savunma hatlarını asla indiremezdi.</p>

  <p>Ondokuz yıl boyunca, Birlik Dünyalarının her yanında yaşanan tarihi, politik ve sosyal değişimler azar azar birikirken, Corrin'in çevresindeki insan savaş gemileri, makinelerin öfkeli intihar dalışlarını geri püskürtüyordu. Ebedizihin eski ve yeni teknolojileri deniyor, karıştırıcı ağa karşı birbiri ardına gemiler gönderiyor, devriye filolarına güdümlü füzeler fırlatıyor, her yöne doğru yem hedefler gönderiyordu. Robot gemilerin parçalanıp başarısız olmasının ardından makineler yalnızca daha fazlasını inşa ediyorlardı.</p>

  <p>Gezegenin yüzeyindeki robot savaş endüstrisi asla dinlenmiyor, Birliğin savaş gemilerine karşı silah ve gemi üretmeye devam ediyordu. Corrin'in yörüngesi, bilerek yerleştirilmiş savunma hatları kadar kalınlaşmış bir engel oluşturan ölü gemi enkazlarıyla doluydu. Bu arada, bütün Birlik Dünyalarındaki fabrikalar ve tersaneler de Corrin'in etrafındaki savunma hatlarında bir gedik açabilmek için yeni gemiler inşa etmeyi sürdürüyordu.</p>

  <p>Ama Birlikteki insanlar uzaklardaki bu savaşa artık pek dikkat etmiyordu.</p>

  <p>Birlik Parlamentosundaki temsilcilerse Cihadın "bittiği" ilan edildikten sonra çıkan bu sürekli masrafa kızıyordu. Yeniden inşa etme ve yeniden nüfuslandırma öncelikleri çok büyük maliyet ve kaynak gerektiriyordu, ama nöbetçi filo sürekli olarak para tüketiyordu. Yüzyıllık savaş ve katliam, Soylular Birliğini zayıflatıp yıpratmış, milyarlarca ölüyle tüketmiş, belli başlı fabrikalar insanların başka gereksinimleri yerine savaş malzemeleri üretmeye adanmıştı.</p>

  <p>Halk artık değişim için sabırsızlanıyordu.</p>

  <p>Büyük Temizlikten iki yıl sonra Vorian Atreides, simeklerin Hessra'daki bilinen son kalelerini yok etmek şeklinde yeni ve hırslı bir harekât daha önerdiğinde savaş kışkırtıcısı olarak etiketlenip toplantı salonundan çığlıklarla kovulmuştu. <span class="t15">Tarihteki en büyük sava</span><span class="t15">ş</span> <span class="t15">kahraman</span><span class="t15">ı</span><span class="t15">n</span><span class="t15">ı</span> <span class="t15">takdir etmek de bu kadar olur,</span> diye düşünmüştü Abulurd. Sonraki yıllarda akıl hocasının, kanlı bir geçmişin sembolü ya da parlak bir geleceğin önüne çekilmiş bir engel olarak görülerek aktif katılımdan uzaklaştırılıp dışlanmasını da sıkıntıyla seyretmişti.</p>

  <p>Keşke Corrin bu kadar zahmetli bir hatırlatıcı olmasaydı.</p>

  <p>Cihadın bitişiyle birlikte yıpranmış Cihat Ordusu da yeniden organize edilip İnsanlık Ordusu adını almıştı. Sembolik bir değişim olarak eski rütbeler ve komuta yapısı bile değiştirilmişti. Primeroya kadar giden etkin sayısal terfiler yerine rütbe tasarımları, insanlığın Eski İmparatorluğa, hatta daha da ötesine dayanan altın çağındaki kadim ordudan alınmıştı - levenbrech, bator, burseg, başar. ...</p>

  <p>Yıllar önce Harkonnen adını alması büyük olasılıkla kariyerini engellemesine rağmen Abulurd'un hizmet kayıtları ve Yüce Başar Atreides'in sessiz yardımı ona albaya ya da segundoya eşdeğer bir rütbe kazandırmıştı. Onbeş yıl boyunca altı farklı dünyada hizmet etmiş, askeri varlığını sürdürürken sivil mühendislik, inşaat ve yerel güvenlik çalışmaları yapmıştı. En azından Corrin'deki nöbetçi filoya komuta ederken işlerin en yoğun olduğu noktada bulunabiliyordu.</p>

  <p>Savunma konumlarını sürdüren heybetli robot savaş filosuyla aylarca karşılaştıktan sonra bile Abulurd, genç askerlerin bazıları gibi can sıkıntısı hissetmiyordu. Gardiyanlık görevine verilen askerlerin büyük bölümü, Senkronize Dünyaların galaksinin kontrolünü elinde tuttuğu günleri hatırlamayacak kadar gençti. Onlar Cihat için savaşmamışlardı. Cihat onlar için tarihti, bir kâbus değil.</p>

  <p>Bunlar Musibetten sonra doğan ilk nesildi, sağlıklı genetik stoktan üretilmişlerdi ve hastalıklara karşı daha dirençliydiler. Cihat hikâyelerini ve kalıcı olan, tedavi edilemez yaralarını biliyorlardı; Vorian Atreides'in -şimdi Yüce Başardı- ve Quentin Butler'ın yönettiği cesur savaşları duymuşlardı; Üç Şehit'i biliyor ve hâlâ Xavier Harkonnen'in "korkakça ihaneti" hakkında konuşarak propagandaya inanıyorlardı.</p>

  <p>Görece huzur döneminde Abulurd, büyükbabasının sözde ihanetiyle ilgili soruşturmanın yeniden açılması için birkaç resmi talepte bulunmuştu, ama bu tür talepler sağır kulaklarla karşılaşıyordu. Aradan neredeyse seksen yıl geçmişti ve Birliğin çok daha zorlayıcı başka endişeleri vardı. ...</p>

  <p>Bazen ayin salonlarında veya egzersiz odalarında, nöbetçi filonun mürettebatını oluşturan genç askerler, savaş hikâyeleri anlatması için komutanlarını zorluyorlardı, ama başarısızlıkları yüzünden altta yatan küçümsemelerini hissedebiliyordu. Abulurd büyük savaşların çoğundan Vorian Atreides tarafından korunmuştu. Anne babalarından öğrendikleri önyargıları gösteren bazıları sessizce bir Harkonnen'den daha başka bir şey beklenemeyeceği yorumunda bulunurdu. Filodaki diğer askerler, vahşi Serena Tarikatının ünlü lideri Rayna Butler'ı kurtardığı gerçeğinden çok daha fazla etkilenmiş görünüyordu.</p>

  <p>Gözlem gemisinin köprüsünden son Omnius kalesine bakan Abulurd bunlara sabırla dayanıyordu. O neyin önemli olduğunu biliyordu.</p>

  <p>Dörtyüz mancınığı ve binin üzerinde ciriti vardı. Bu, makineleri hapiste tutmak için oldukça heybetli ve ağır silahlı bir kuvvetti, ama Holtzman karıştırıcı uyduları ve mayınları birincil direnç hattını oluşturuyordu. Bununla birlikte Corrin'i ve Omnius'u koruyan ana makine savunma hatlarına nüfuz etmek mümkün değildi. Birliğin hiçbir saldırı gücü bu savunma hatlarının arasında akım-atomiklerini bırakacak kadar bir gedik açamamıştı. Serena Tarikatının intihar bombacıları bile aradan geçememişti. Tam bir çıkmazdaydılar.</p>

  <p>Nöbetçi filoyu titizlik ve disiplinle yöneten Abulurd askerleri tetikte tutmak için birbiri ardına alıştırmalar yaptırıyordu. Tehditkâr robot gemileri, menzilin hemen dışına, gezegenin etrafına çivili bir tasma gibi yerleşmişti. Abulurd ileri atılıp hepsini bir kerede yok etmeyi ve gerçek savaş alanındaki değerini kanıtlamayı ne kadar da isterdi! Ama bunun için Birliğin en güçlü bin gemisine daha ihtiyacı vardı - üstelik yorgun ve yaralı insanlık böyle bir gayret içine girmek istemiyordu.</p>

  <p><span class="t15">Dü</span><span class="t15">ş</span><span class="t15">ünen makineler bizim rehavete kap</span><span class="t15">ı</span><span class="t15">lmam</span><span class="t15">ı</span><span class="t15">z</span><span class="t15">ı</span> <span class="t15">sa</span><span class="t15">ğ</span><span class="t15">l</span><span class="t15">ı</span><span class="t15">yor olabilirler mi? Etkili icatlar</span><span class="t15">ı</span><span class="t15">n</span><span class="t15">ı</span><span class="t15">n olmad</span><span class="t15">ığı</span><span class="t15">n</span><span class="t15">ı</span> <span class="t15">dü</span><span class="t15">ş</span><span class="t15">ünmemizi sa</span><span class="t15">ğ</span><span class="t15">l</span><span class="t15">ı</span><span class="t15">yor olabilirler mi?</span></p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Ne yazık ki haklı olduğu beklediğinden de çabuk kanıtlanacaktı.</p>

  <p>Can sıkıntısından bunalan ve görev sürelerini doldurarak uzaktaki evlerine dönmek için sabırsızlanan insan askerler gün sayarken birden alarmlar çalmaya başladı. Abulurd komuta mancınığının köprüsüne koştu.</p>

  <p>"Üç robot gemisi savunma hattından ayrıldı, Bator Harkonnen," diye duyurdu tarayıcıların önüne oturmuş olan subay. "Rasgele rotalar izleyerek karıştırıcı ağa doğru ilerliyorlar."</p>

  <p>"Bunu daha önce de denediler - bir işe yaramıyor."</p>

  <p>"Bu yepyeni bir şey, komutanım. Her zamanki yolu izlemiyorlar."</p>

  <p>"Sahip oldukları şu motorlara bakın!"</p>

  <p>"Alarm verin. Tam savunma düzeni. Herhangi biri geçmeyi başarırsa önünü kesmeye hazırlıklı olun." Abulurd kollarını göğsünde kavuşturdu. "Ne kadar hızlı uçarlarsa uçsunlar, karıştırıcı uydular onların jeldevrelerini hemen silecektir. Omnius bunu biliyor."</p>

  <p>Yeni düşünen makine araçları kaygan füzelere benziyorlardı; uydu ağına saplandıklarında programlarını silmesi gereken Holtzman bariyerlerine dalan metal hançerler şeklindeydiler. Ama araç ağdan geçip hızlanmaya devam etti.</p>

  <p>"Silahları hazırlayıp ateş açın!" diye iletişim hattından seslendi Abulurd. "Onları durdurun - güncelleme küresi olabilir."</p>

  <p>"Nasıl geçtiler? Yeni bir kalkan mı?"</p>

  <p>"Ya da o füzelerde olan şeyler standart otomatiklerdir, jeldevre değil." Öne doğru eğilip tarayıcılardan gelen raporları okudu. "Ama öyleyse gemide herhangi bir düşünen makine olamaz. Bu şeyleri hangi pilotlar idare ediyor? Omnius, eski model, bilinçli olmayan bir bilgisayar mı kullanıyor?"</p>

  <p>Nöbetçi filonun gemileri ateş açtı, ama yeni gemiler süratlerini o kadar hızlı artırıyordu ki yüksek hızlı füzeler bile önlerini kesemiyordu. Robot gemilerinden birinin kaçabileceğini fark eden diğer Birlik gemileri de toplanıp çılgınca ateş açmaya başladı. Ama bu gemi bir ebedizihin kopyasını taşıyor olamazdı, özellikle de karıştırıcı ağdan geçtikten sonra.</p>

  <p>"Corrin'i de izlemeye devam edin!" diye seslendi Abulurd. "Biz bu kovalamacayla uğraşırken Omnius başka şeyler de deneyebilir."</p>

  <p>"O füzeleri asla yakalayamayacağız, Bator-"</p>

  <p>"Belki de yakalayabiliriz." Abulurd yönettiği savunma ağının dış çeperinde yer alan en hızlı üç gemisini hemen saptadı. "Dış çeperdeki gemiler, düşman gemilerin önünü kesmek için dağılın. Onları ne pahasına olursa olsun durdurmalısınız. Askeri kariyerlerinizde şu ana kadar bundan daha öncelikli bir göreviniz asla olmadı. Jeldevreleri temizlenmiş olsa bile bu gemiler salgın hastalık virüsleri taşıyor olabilirler."</p>

  <p>Bu düşünce askerleri korkunç bir paniğe sevk etti. Abulurd'un emirlerini yerine getirmek için koşuşturdular.</p>

  <p>"Bator! Makineler karıştırıcı uydulara karşı şaşırtıcı vuruşlar gerçekleştiriyorlar! Artık hepsi kaçmaya çalışıyor!"</p>

  <p>Abulurd yumruğunu avucuna indirdi. "Bunun bir tür yem olduğunu biliyordum. Corrin'e yaklaşın! O robot savaş gemilerini geri püskürtün!" Önündeki iki gösterge ekranını aynı anda okumaya çalışırken birden yanlış yemin peşine düşmüş olabileceğinden endişelendi. Hangisi gerçek hileydi? Yoksa Omnius iki hileye de eşit yatırım mı yapmıştı?</p>

  <p>Birlik gemilerinden oluşturduğu bir savunma dalgası silahlarını ateşleyerek yaklaşırken askerler de robotlara meydan okuyup hakaretler yağdırıyordu. İnsan savunmacılar, durmadan hızlanan makine gemilerini engellemek için gezegenin epey üstünde halka halka gruplandılar.</p>

  <p>Üç robot gemisinin her biri farklı bir rota izlemeye başlamıştı; en azından içlerinden birinin kaçmayı başarmasını umarak çılgınca rotalarda ilerliyorlardı. İnsan gemileri bu gemilerden ilkini henüz Corrin'den kaçabilecek kadar hızlanamadan önce kolayca tahrip etti.</p>

  <p>Bu arada karıştırıcı ağın yakınında da asıl savaş başladı. Bazı robot gemileri ölümcül akım ağına dalıyor, yan yatarak ağdan geçiyor ve jeldevre beyinleri silinse bile dev makine gemilerin hızı onları korkunç füzelere çeviriyordu. Nöbetçi filoysa bunları parçalara ayırmak için en güçlü silahlarını kullanıyordu. Çevreye yüzlerce yeni karıştırıcı uydu yerleştiriliyor ve ağdaki enerji deliklerini hızla kapatıyorlardı.</p>

  <p>Süper hızlı ikinci füze, devasa kırmızı güneşe doğru hızla ilerlerken ağır ateş altında kaldı. Makine gemisi, bütün biyolojik organizmalar için ölümcül olan güneş ortamında kurtuluşa eremeden önce insan savunmacıların ateş gücü gemiye yüklenerek onu parlak şarapnel parçalarına dönüştürmeyi başarmıştı. İkincisi de yok edilmişti.</p>

  <p>Üçüncü süper hızlı füze bütün enerjisini motorlarına verip giderek daha fazla hızlandı, Corrin'den ve filodan uzaklaştı. Abulurd'un kuşattıkları gezegenden giderek uzaklaşan eş merkezli yörüngeye oturttuğu en dıştaki insan keşif gemisi sonunda gelip robot gemisinin önünü kesti ve ateşe başladı.</p>

  <p>Birbiri ardına isabet kaydeden darbeler, düşman gemisinin zırhını bir türlü aşamıyordu. Gerçek plan ya da yem olup olmadığı belli olmayan savunma savaşı Corrin yakınlarında devam ederken, yedi insan gemisi daha güneş sisteminin dış eteklerindeki füzenin etrafında toplandı.</p>

  <p>Süper hızlı geminin gövdesinin artık dayanamayacak hale geldiği son anda ön tarafı bir çiçek gibi açıldı ve içinden küçük küçük bir sürü nesne çıktı. Bir tabuttan daha büyük olmayan bu nesneler kendi kendilerine hareket ediyordu. Karıştırılan bir kamp ateşinden fırlayan kıvılcımlar gibi her yöne dağılmaya başlayıp savunma filosunu şaşırttılar.</p>

  <p>"Omnius'un yeni bir numarası bu!" diye haykırdı pilotlardan biri.</p>

  <p>Abulurd neler olduğunu gördü ve bu küçük bölmelerin kaçan gemilerin gerçek amacı olduğuna karar verdi. Hemen emir verdi. "Onları durdurun! Bunlar ya korkunç birer silah veya her yere yayılabilecek olan yeni Omnius kopyaları. Eğer burada başarısız olursak insan ırkı bunun bedelini yüzlerce yıl boyunca ödeyecektir!"</p>

  <p>Askerler takibe başlayıp mümkün olduğunca ateş açtılar ve bağımsız hareket eden bölmelerin çoğunu yok ettiler; ama hepsini değil.</p>

  <p>Parmentier'in ve diğer Birlik Dünyalarının tepesine yağan hastalıklı torpidoları hatırlayan Abulurd içinde büyük bir korku hissediyordu.</p>

  <p>"Algılayıcı menzilimizin dışına çıkmalarına izin vermeden takip edin onları. Rotalarını saptayarak hedeflerini tahmin edin." Askerleri kaçan makine gemilerinin rotasını saptayabilmek için koştururken gergin bir şekilde bekledi. "Kahretsin! Bunun bir daha olmaması için savunma hatlarımızı sıklaştırmalıyız!" Dişlerini gıcırdattı. Böylesine bir potansiyel felaketi parmaklarının arasından kaçırdığı için Vorian Atreides onun yüzünden düş kırıklığına uğrayacaktı.</p>

  <p>"Bir grubu Salusa Secundus'a doğru gidiyor, Bator Harkonnen," dedi bir taktik subayı. "Diğeriyse ... Rossak'a gidiyor gibi görünüyor."</p>

  <p>Abulurd başını sallayarak onaylarken pek de şaşırmamıştı. Riske rağmen artık ne yapması gerektiğini biliyordu. Süper hızlı makine gemilerinin hedeflerine daha önce varmanın tek bir yolu vardı.</p>

  <p>"Uzay-bükücü keşif gemilerinden birini alıp alarm vermek için Zimia'ya gidiyorum. Zamanında hazırlanabilmeleri için dua edeceğim."</p>

  <p>&nbsp;</p>
</body>
</html>
