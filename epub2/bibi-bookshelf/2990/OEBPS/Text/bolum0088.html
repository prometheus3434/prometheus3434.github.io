<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Rossak uyu</span><span class="t16">ş</span><span class="t16">turucusu sonsuzlu</span><span class="t16">ğ</span><span class="t16">a giden bir yoldur. Ba</span><span class="t16">ş</span><span class="t16">ka yollar ve henüz aç</span><span class="t16">ı</span><span class="t16">klanmayan, ama hepsinden daha önemli olan bir yol daha vard</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; RAHİBE ANA RAQUELLA BERTO-ANİRUL</p>

  <p class="p6">&nbsp;</p>

  <p>Dr. Suk'un yeni aşısının yapıldığı bütün Dişibüyücüler ölmüştü. Toplam ölüm oranı Raquella'yı tam anlamıyla dehşete düşürüyordu. Gittikçe tizleşen bir sesle konuşan Yüce Dişibüyücü ise bu durumu da Rossak halkına zorla hizmet eden İnTıp araştırmacılarının yetersizliğini gösteren yeni bir başarısızlık olarak tanımlıyordu.</p>

  <p>Ticia Cenva hastalarla yakından ilgileniyor, Raquella'nın onlara "işkence etmesini" reddediyordu. Dişibüyücülerinden biriyle yörünge gemisindeki Dr. Suk'a numuneler göndermişti, ama analizleri yapan Mohandas tedavinin neden bu kadar ölümcül olduğunu anlayamıyordu. En kötü olasılıkla etkisiz olması gerekiyordu.</p>

  <p>Raquella başka bir şeyin -Ticia'nın?- işe karışıp karışmadığını merak etmeye başlamıştı.</p>

  <p>Siyah matem cüppesi içinde bir akbabaya benzeyen Yüce Dişibüyücü, test aşısının kurbanı olarak ölen altı kadına küçümseyerek baktı. Yüzlerindeki acı ifadesinden memnun olmamıştı sanki. Öfkesini Raquella'ya yansıttı. "Çabalarınız anlamsız. Herhangi bir aptal bile hiçbir yardımınız olmadığını görebilir."</p>

  <p>"Peki, ne yapmamızı tercih ederdin? Ölmelerini seyretmemizi mi?"</p>

  <p>"Görünüşe göre en iyi yaptığın şey de bu zaten."</p>

  <p>"En azından denedik."</p>

  <p>Ticia ilgilenmiyor gibiydi. "En güçlüler hayatta kalacak ve zayıflar hak ettikleri kaderle karşılaşacaklar. Rossak'ta soylarımız böyle sürmüştür. Bu yüzden Kusurludoğanlar ormana atıldı. Evrenin zorluklarıyla baş edemeyenler yok olacaktır. DNA depolarımızdan arzu edilen karakteristikleri seçer seçmez yerlerine yenilerini üretebiliriz."</p>

  <p>Raquella ölüm koğuşunda yatan hastalara baktı, hastaların ezici kalabalığını gördü, hastalıklarının kokusunu aldı. Şu anda geceydi ve insanların yarısı uyuyordu ya da ölmüştü. "Elinizdeki genetik numuneler eğer yardımımızı reddedersen kaybedeceğin arkadaşlarının yerine yenilerini getirmez."</p>

  <p>Şimdiye kadar nüfusun büyük bölümü dönüşüm geçirmiş retrovirüsle karşılaşmıştı, <span class="t15">İ</span><span class="t15">yile</span><span class="t15">ş</span><span class="t15">me</span>'deki Mohandas hâlâ numune suyu kopyalamak bir yana içindeki önemli maddeyi bile ayırt edemiyordu. Biraz daha fazla suya ihtiyacı vardı.</p>

  <p>Test aşıları başarısız olduğu için Raquella'nın başka seçeneği kalmamıştı. Jimmak'ın gömleğine yerleştirdiği iz bulucu suyun yerini göstermişti. Tıp teknisyenleri ve Dişibüyücüler suya ulaştıktan sonra bütün hastaları tedavi edebilir, nüfuslarını kurtarabilirlerdi.</p>

  <p>Kusurludoğanlar acı çekecekti. Hatta öldürüleceklerdi. Ama Rossak nüfusu çok daha kalabalıktı ve sessiz kalmak için daha fazla bahane uyduramıyordu artık.</p>

  <p>Görevi çok açıktı.</p>

  <p>Bir karara varmak için mücadele etmekten yorgun düşmüş bir şekilde birkaç saat uyumaya çalıştı. Gün ışıdığında umutsuzca ihtiyaç duydukları suya bir sefer düzenleyecekti. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Kehribar rengi korpanellerin loş ışığında, siyah cüppeli bir kadın, haftalar önce yatakları bittiği için taş döşemeye serilen battaniyelerin üstünde uyuyan salgın kurbanlarının arasından sessizce geçti.</p>

  <p>Hastalığın artan etkilerine karşı mücadele etmeye çalışıyordu. Musibet'in üstüne çullandığını hissedebiliyor ve semptomları geri püskürtmek için zihinsel gücünün her zerresini kullanıyordu, ama onun içinde bir yerlerde olduğunu biliyordu. Bunu ne kadar güçlü bir şekilde reddederse etsin, ne kadar baharat kullanırsa kullansın hastalığının kanıtları bedenindeki her kasta çığlık çığlığa bağırıyordu.</p>

  <p>Ama Ticia Cenva'nın bir görevi vardı, yapması gereken bir şey.</p>

  <p>Bitişikteki odaya girip durdu, soluklarını bir düzene soktu. Hiç ses çıkarmamaya çalışıyordu. Burası İnTıp doktorlarının, hemşirelerin ve diğer tıp personelinin bölümüydü. Kadınlar bölümündeki uzun yatak sırasında bulunan bir yatağın yanında durdu. Raquella Berto-Anirul yan yatmış, derin yorgunluk uykusunda ritmik bir şekilde nefes alarak uyuyordu.</p>

  <p>Ticia Cenva'nın gözleri kısıldı, zihninde enerjinin biriktiğini hissediyordu; uzun süredir bastırdığı yıkım isteğinin gücüydü bu. Muhteşem Zufa Cenva'nın kızı olarak hayatını son bir görkemli parıltıyla vermeye hazırdı, ama bunun için fırsat bulamamıştı hiç. O zayıftı, kırılgandı - artık bir işe yaramayan kullanılmamış bir silahtı. İçindeki rahatsız edici ses onun bir korkak olduğunu söylüyor ve hayatta kalanın yaşadığı suçluluk duygusunu körüklüyordu.</p>

  <p>Rossak Salgını bütün halkını öldürüyor ve o bu konuda hiçbir şey yapamıyordu. Onu ayakta tutan tek şey yükselen öfkesi ve kararlılığıydı. Bedeni kaskatı olan Ticia nefret ettiği kadına baktı. Raquella dışarıdan gelip Dişibüyücülerin aslında ne kadar basit, zayıf ve <span class="t15">etkisiz</span> olduğunu gösterebileceğini sanıyordu. Buna asla izin veremezdi.</p>

  <p>En zayıf hastalar ölecekti, Rossak'ın güçlü soyunu sürdürmek için ödenmesi gereken bir bedeldi bu. Her şey, insan ırkının DNA'sının izini süren gizli bilgisayarlarda kaydediliyor, belgeleniyor ve depolanıyordu. Dr. Suk'un aşısı işe yarasaydı bile bu yalnızca kaçınılmazı bir süre için uzakta tutardı ve hayatta kalanlar sonsuza dek lekelenmiş olurdu. Halkının dışarıdan yardım almaksızın hayatta kalamayacak kadar zayıf olduğu bilgisini kabul edemezdi. Sonuçta burada ve şimdi ölseler daha iyiydi, böylece tarih Ticia'nın liderliğini sorgulamak yerine müdahaleci doktorları suçlardı.</p>

  <p>Yüce Dişibüyücü hastalığın ilk semptomlarının mantıksız düşünce, paranoya ve öfke olduğunu biliyordu. Ama onun bedenindeki hastalık, zihinsel güçleriyle yavaşlatıldığı için ağır ilerliyordu ve Ticia hareketlerini sorgulamayı asla düşünmüyordu. Ona göre yaşadığı suçluluk duygusu ve kızgınlık çok mantıklı bir şeydi.</p>

  <p>Uyuyan Raquella'nın üstüne doğru eğilirken işini çabuk bitirmesi gerektiğini biliyordu. Kimse onun orada olduğunu veya hastalık semptomlarının onda da başladığını bilmiyordu. Ama hastalığın yakıcı ateşinde erimeden önce Ticia'nın yapması gereken son bir şey daha vardı. Teninin alev alev yandığını hissediyordu, ateşten ve yürümek için harcadığı çabayla kızarmıştı.</p>

  <p>Elini siyah cüppesinin içine sokarak minik bir ilaç şişesi çıkardı, kapağını açtı. Raquella'nın dudakları hafifçe aralıktı. Ticia titreyen parmaklarla şişeyi kurcalayıp yapışkan, yağlı sıvıdan birkaç damla çıkardı. Tadı acı, kokusu keskindi ve bu onun ne kadar ölümcül olabileceğinin belirtisiydi.</p>

  <p>Yıllar önce Aurelius Venport ve ilaç toplayıcıları inanılmaz derecede güçlü bir zehir bulmuşlardı. O kadar zehirli bir kimyasaldı ki ona yalnızca "Rossak ilacı" adını vermişlerdi. Kimyasal maddenin suikast dışında herhangi bir kullanım alanı yoktu ve hiçbir panzehiri de bulunamamıştı. En küçük dozları bile kesinlikle ölümcüldü.</p>

  <p>Raquella hafifçe döndü, başını yana eğdi ve işbirliği yapıyormuş gibi dudaklarını biraz daha araladı.</p>

  <p>Önüne çıkan bu fırsattan yararlanan Ticia sıvıyı iğrenç kadının ağzına damlattı. Zehir, Ticia'nın Dr. Suk'un yeni aşısının yapıldığı test deneklerini öldürdüğü zaman olduğu gibi yine kolayca akmıştı. Artık herkes tedavinin sahte bir umut olduğuna ve Raquella'nın beklenmedik iyileşmesinin yalnızca bir yanılsama olduğuna, sonuçta hızla yeniden nükseden hastalığın onu öldürdüğüne inanacaktı.</p>

  <p>Bütün Dişibüyücülerin önünde üstünlüğüyle gösteriş yapan kadın aslında böyle bir şeyi hak etmişti. Raquella buraya asla gelmemeliydi.</p>

  <p>Ticia kapıya varırken Raquella'nın uyandığını, öksürüp tükürerek Rossak ilacıyla şimdiden mücadele etmeye çalıştığını duydu. Ama bu önemli değildi. Kaderini artık hiçbir şey değiştiremezdi. Yüce Dişibüyücü gölgelerin arasında kaçtı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Zihni hemen ağzına yayılan acı tattan kaçtı. Ölümün asitli tadı. Raquella'nın hareket halindeki, uykulu belleği ona dudaklarında hissettiği birkaç damlayı bildirdi, Jimmak'ın götürdüğü mağaradaki iyileştirici gizli sudan o kadar farklıydı ki. O hayat-veren vaftiz gibiydi. Bu ise tamamen farklı. Hayat-alan.</p>

  <p><span class="t15">Zehir.</span></p>

  <p>Kendini şimdiden kaybolmuş hissediyor ve karanlık bilinçsizliğin derinliklerine iniyordu. Birden zihninde bir ışık yandı, Raquella'ya savaşmanın yeni bir yolunu gösterdi, sahip olduğunu bilmediği bir silahı gösterdi. Bedeni, anlaşılması zor kimyasalları özümsedikten sonra Musibet'in çetin sınavında değişikliğe uğramıştı. Raquella'nın beklenmedik becerileri ve hücrelerinin en derin yerlerinde yeni kaynakları vardı artık.</p>

  <p>Her yerini mutlak bir sükûnet kaplarken Raquella, beyninin özünden çıkan ve ister istemli olsun, isterse otomatik her türlü işlevi yöneten bağlantıları, damarlara, kirişlere, kaslara doğru yayılan sinir yollarını gördü. Her şey o kadar açıktı ki, tıpkı bir insan bedeninin haritasını inceliyor gibiydi. Sinsi zehir kanını, organlarını ve bağışıklık sistemini kaplamaktaydı. Rossak ilacı sanki canlı gibiydi, kötü amacı içinde kötü niyetli ve güvenliydi.</p>

  <p>Hayır, bu kötü değildi - ama zehir kötüydü.</p>

  <p>"Vazgeçmeyeceğim," diye mırıldandı. "Savaşacağım. Beni artık yalnızca korku öldürebilir."</p>

  <p>Raquella bedeninin derinliklerine çekilerek içsel bir savaş başlattı.</p>

  <p>Bedeninin savunma hatlarını destekleyip zehirin saldırısına karşı biyokimyasal bir duvar oluşturdu. Sonra da düşmanıyla kafa kafaya karşılaştı. Rossak ilacının moleküler yapısını analiz ederek etrafındaki elementleri değiştirdi, serbest radikalleri yeniden bağlarken sarkan protein zincirlerini de kopardı; böylece zehirin tüm silahlarını elinden almıştı.</p>

  <p>Raquella sabırla zehri dönüştürüp iyice güçsüzleşene kadar parçaladı. Artık ona zarar veremezdi. Bunu ilk kez yaptığı için yeni yeteneklerini de keşfediyordu; vücudundaki bütün hücrelerin ve dış moleküllerin üzerinde tam kontrol sahibi olduğunu fark etti. Tıbbi olarak eğitilmiş zihni bu fikre hayran olmuştu. O artık karmaşık biyolojik makinesinin en karmaşık işlevlerinin bile ustasıydı.</p>

  <p><span class="t15">T</span><span class="t15">ı</span><span class="t15">pk</span><span class="t15">ı</span> <span class="t15">ebedizihin Omnius gibi.</span></p>

  <p>Bu düşünce kadını rahatsız edip meraklandırdı. İnsanlar aslında kendi yarattıkları düşünen makinelere ne kadar da çok benziyorlardı? Belki her iki türün de itiraf edebileceğinden çok daha fazla.</p>

  <p>Ve içeride çok başka bir şey daha gördü, genetik şifresinin derinliklerinde şaşırtıcı bir hikâye kitabına benzeyen bir şey. İlk başta damla damla geldi, tıpkı Jimmak'ın havuzuna damlayan su gibi, ama sonra atalarının anıları zihnine bir sel gibi hücum etti. Bu bilgi deposunun her zaman için orada olduğunu biliyordu, kuşaktan kuşağa geçtiğini, kapalı ve ulaşılmaz olduğunu ... ama şimdi ölümcül zehrin hızlandırmasıyla birlikte anahtarı bulup kapıyı açmıştı.</p>

  <p>Yaşadığı şey şiddetli fışkırmanın ortasından bir yudum su almaya çalışmak gibiydi. Beynine bir sürü şey geliyor, bilincini dolduruyordu, ama hepsi başından beri oradaydı ... gizleniyor ve bekliyordu. Ne gariptir ki zihinsel olarak yalnızca kadın atalarına ulaşabiliyordu.</p>

  <p>Derken bu coşkunun ortasında anıları kayıp gitti; sanki ona gelecekmiş gibi yapıp ulaşamayacağı bir yere gittiler. Bütün o harika ataları tarafından terk edilince Raquella kendini öksüz kalmış gibi hissetti. Sonra yavaş yavaş gerektiğinde gelip yardım edeceklerini ve sonra yeniden yankılanan geçmişe geri döneceklerini anladı.</p>

  <p>Gürültücü anılarının olmadığı yankılanan boşlukta Musibet retrovirüsünün artık sisteminde aktif olmadığını fark etti. Onu tamamen etkisiz hale getirmiş ve onun yerine görünmez antikorlar oluşturmuştu. Raquella, hücresel yapısı aracılığıyla her hastalığın izini sürebilir, onu bir intikam gücü gibi takip edebilir ve düşmanı uzaklaştırabilirdi. Bir daha hasta olmaktan korkmasına asla gerek yoktu.</p>

  <p>Hücrelerinin en derin yerlerinde sahip olduğu şeyle çalışıyor, Mohandas Suk'un yörünge laboratuvarında asla ulaşamayacağı sonuçları elde ediyordu. Raquella'nın bedeninde artık kendi laboratuvarı vardı ve şu anda tam istediği şeyi yaratıyordu: Rossak Salgınını yok edecek hızlı ve güçlü bir aşı sentezlemek için gereken antikorları.</p>

  <p>Mağaradaki suya ihtiyacı yoktu. Kendi hücreleri ve bağışıklık sistemi Mohandas Suk'un <span class="t15">İ</span><span class="t15">yile</span><span class="t15">ş</span><span class="t15">me</span>'de kullandığı bütün tesislerden çok daha karmaşık ve etkili olan bir fabrikaydı. Raquella gerektiği kadar antikor üretebilirdi.</p>

  <p>Zehir onu öldürmemiş, tersine özgürleştirmişti. Gezegendeki herkesi kurtaracaktı. Yani Ticia Cenva'nın planladığı şeyin kesinlikle tam tersi olacaktı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Raquella'nın sahip olduğu yeni sezgisinin yanı sıra yapılan testler de Suk'un orijinal aşısının, salgın kurbanlarının bağışıklık sistemini gerçekten de güçlendirmesi gerektiğini kanıtlıyordu. Raquella test deneklerinin ilacın başarısızlığının değil bir cinayetin öldürdüğünü anlıyordu.</p>

  <p><span class="t15">Ticia Cenva.</span></p>

  <p>Ulaştığı bu yeni farkındalığı içindeki Raquella düşüncelerini intikama değil, şifaya odakladı. Bedenindeki biyofabrikada üretilen katalizörler aracılığıyla mevcut aşıları değiştirdi ve kanından aldığı antikorlarla zenginleştirdi. Artık mağaradaki suya ihtiyacı yoktu; Kusurludoğanları ve onların sefil yaşamlarını mahvetmesine hiç gerek yoktu. Gerek duyduğu her şey zaten kendi bedeninde vardı.</p>

  <p>Raquella, yamaç kentindeki koğuşları ve revirleri dolduran ölmekte olan hastalara ilacı vermeye gitti. Geriye kalan İnTıp doktorları ve tıbbi yardımcılar yanında dolaşıp ona yardım ediyordu. Daha fazla sayıda insan iyileşip yardım etme gayretiyle yataklarından çıktıkça Rossak salgını yavaşladı, engellendi ve sonunda geriledi.</p>

  <p>Raquella'nın orijinal tedavisi için gerekli suyu Dişibüyücülerin değersiz olduğunu düşündüğü toplum dışına itilmişlerden almış olması kadına kaderin bir cilvesi gibi görünüyordu. Artık değişmiş durumdaki içsel kimyası, Kusurludoğanları neredeyse hayvan gibi veya birer hata olarak değerlendiren bütün bu kadınları kurtarmıştı.</p>

  <p>Salgından kurtuldukları için kutlama yapmaktan çok uzak olan Ticia Cenva hiçbir yerde bulunamıyordu. Ölümden bir kez daha mucizevi bir şekilde kaçmış olan Raquella, Yüce Dişibüyücünün kendini yalıtmasına şaşırmıyordu. Raquella ve sayıları gittikçe artan sağlıklı asistanları aşı şişelerini dağıtıp hastaları aşılıyordu.</p>

  <p>Raquella gereken herkese aşının yapıldığını gördükten sonra Yüce Dişibüyücüye ne olduğunu öğrenmek istedi. Ticia Cenva virüsten kaçmış mıydı, yoksa ona yenilmiş miydi? Diğer kadınlar Raquella'nın sorusundan kaçarken, onların doğrudan ve dolaylı söylediği yalanları seziyordu. Rossak kadınları çok önemli bir şey saklıyordu.</p>

  <p>Dişibüyücünün kendisini zehirlemeye çalıştığını bilse de hiçbir şeyden korkmayıp sezgilerine güvenerek Ticia Cenva'nın odalarının bulunduğu yere gitti. Yüce Dişibüyücünün buradaki otoritesini ele geçirmeyi asla düşünmemiş, yalnızca salgınla savaştıktan sonra Rossak'tan gitmeyi istemişti. Ama Ticia şimdi onu yendiği şeye zevkle bakan halinden memnun bir galip olarak görüyor olmalıydı.</p>

  <p>Ticia'nın özel odasının girişine vardığında yolunun titreşen bir enerji engeliyle kapatıldığını gördü - Holtzman kalkan jeneratörü değil, öfkeli ve çıldırmış bir zihnin yansıttığı güç duvarıydı. Aşılamaz engelin diğer tarafında huzursuz genç Karee Marques'i gördü. Sol tarafında da güç dalgalarıyla bulanık görünen Ticia Cenva dikiliyor, alev almak üzere olan psişik bir silah gibi parlıyordu.</p>

  <p><span class="t15">Beni art</span><span class="t15">ı</span><span class="t15">k yaln</span><span class="t15">ı</span><span class="t15">zca korku öldürebilir,</span> diye özgüven duygusunu çoğaltan Raquella, ruhsal varlığındaki en sakin yeri aradı, kimsenin kendisinden alamayacağı bir yeri. Ruhunun özel kalesinden enerji bariyerine bakıp hiçbir Dişibüyücünün keşfetmediği güçlerini kullandı.</p>

  <p>Engel kesilmekte olan bir elektrik akımının son titreşimleri gibi yok oldu. Ticia öfkeli bir şekilde engeli yeniden inşa etmeye çalıştı, ama her çabası başarısızlıkla sonuçlandı. Yüce Dişibüyücü psişik parıltısını kaybetti, sanki umutsuzluk dalgası onu yok etmişti. Tamamen yenik düşmüş durumdaki Ticia Cenva titreyerek dikilirken güzel yüzü sanki bir acı ve hastalık maskesine dönmüştü.</p>

  <p>Raquella içeri girip ayaklarının üstünde sarsılan, yüzü kıpkırmızı ve ter içindeki düşmanıyla yüzleşti. Aşikâr hastalık lezyonları yüzünü ve kollarını kaplamıştı; derisi ve gözlerinde sarımsı bir gölge vardı. Karee Marques tanık olduğu güç gösterisinden ürkerek yoldan çekildi. Özel odanın arka tarafından beş Dişibüyücü daha çıktı, liderlerinin belirgin başarısızlığı ve hastalığı onları hayrete düşürmüştü.</p>

  <p>"Ne sakladığını söyle," dedi Raquella, tam anlamıyla kendisinin olmayan bir Ses kullanarak. İçindeki geçmişten bugüne ve geleceği uzanan dişi atalarının oluşturduğu gerçek sürü onunla birlikte konuşuyordu. Sözcükler uzay zamanda yankılanıp kendi üstünde katlandı.</p>

  <p>"Yapamam ..." dedi Ticia. "Yap-yapamam..."</p>

  <p>"Söyle bana! Bütün atalarımıza işlediğin suçu, aldığın hayatları, çaldığın geleceği anlat!" Yine Ses konuşuyordu, ama bu kez Raquella'nın boğazından çok daha ısrarcı ve güçlü bir şekilde çıkıyordu. Sözcüklerin tonlaması öylesine zorlayıcıydı ki, karşı koymak imkânsızdı.</p>

  <p>Ticia Cenva bir itiraf fırtınasıyla Raquella'nın Rossak halkını kurtarma girişimlerini nasıl bozduğunu, test deneklerini nasıl öldürdüğünü ve Raquella'yı nasıl zehirlediğini anlattı. Nedenleri ona göre çok mantıklıydı, dönüşüm geçirmiş Musibet'in sersemletici ve paranoyak ilk aşamalarında harekete geçmesini gerektiriyordu.</p>

  <p>Yüce Dişibüyücüyü yeni bir gözle seyreden Raquella, Ticia Cenva'nın çok daha fazlasını sakladığını fark etti. Sırrı basit bir düşmanlıktan da öteye gidiyordu. "Bana burada ne sakladığını hemen söyle." Ses, sanki var olan en eski şeymiş gibi çıkmıştı ortaya ve yadsınamazdı.</p>

  <p>Ticia direnemedi. Kötü kullanılan bir kukla gibi kesik kesik hareket ederek Raquella'yı bilgisayarlar ve diğer elektronik ekipmanla dolu muazzam büyüklükteki bir odaya, kocaman bir bilgi deposuna götürdü. Bilgisayarlar verileri işlerken hatifçe uğulduyor, makineler arasında alışverişte bulunuyor ve bilgileri üst üste yığıp daha yüksek, daha kapsamlı bir seviyeye taşıyordu: yalnızca orijinal Musibet sırasında değil, Rossak'ta yetişen pek çok kuşak boyunca çeşitli ırklardan milyarlarca insandan alınan DNA analizlerinin bulunduğu, o güne kadar biriktirilen en ayrıntılı genetik kayıt deposuydu burası.</p>

  <p>Raquella bilinçdışında bir yerlerde burayı zaten biliyordu. Salgından etkilenen Yüce Dişibüyücü, Ses'in zorlamasıyla itiraflarını sürdürürken Raquella da içindeki atalarının <span class="t15">onu</span> bu duruma yönlendirdiğini hissediyordu. Sanki bunu önceden görmüş ve insanları oyun parçaları gibi hareket ettirmişlerdi. <span class="t15">Kaderim burada ne yapmam</span><span class="t15">ı</span> <span class="t15">söylüyor?</span></p>

  <p>Sorusunu kendisi yanıtladı ve bu farkındalık Raquella'ya aynı zamanda hem rahatsız edip hem de güven veren ürkütücü bir his sağladı. Uzun zaman önce toza dönmüş kadınlar kendisini seyrediyor, yaklaşan önemli kararlarda ona rehberlik edip danışmanlık yapıyordu.</p>

  <p>Ticia aniden öksürüp sendeledi ve dizlerinin üstüne sert taş döşemeye çöktü.</p>

  <p>Raquella ona doğru atıldı. Kare Marques, Ticia'yı tutup rahatlatmaya çalışırken Raquella cebinden ilaç şişesini çıkardı. "Hastalığın ilerlemiş bir aşamada, ama bu ilaç virüsü etkisiz hale getirip hastalığı vücudundan temizleyecek."</p>

  <p>Yerde yatıp acı içinde kıvranan Ticia bir öksürük nöbetine tutuldu. Mavi gözleri yaşlanmış ve kırmızı damarlarla dolmuştu. Ruhuna açılan pencere onu gerçek yaşından çok daha yaşlı gösteriyordu. Bir süredir bol miktarda melanj tüketmek zorunda kalmıştı, bu da ona daha genç bir görünüm ve baharat mavisi gözler vermişti. Ama şimdi Musibet savunma sistemlerini neredeyse hiçe sayarak ilerlerken bütün bunlar değişiyordu.</p>

  <p>Ticia kalan son gücüyle Raquella'yı itti. "Senin yardımını istemiyorum! Artık genetik veritabanımızı biliyorsun. Bilgisayarları. Uğrunda çaba harcadığımız her şeyi yok etmesi için Serena Tarikatını çağıracaksın."</p>

  <p>"Çalışmalarını yok etmek istemiyorum," dedi Raquella. "Üzerine eklemeler yapmak istiyorum. Parmentier'deki fanatik kalabalık Tedavi Edilemez Hastalıklar Hastanesini tahrip etti. Onların davalarını sevmiyorum."</p>

  <p>Ticia sessiz kaldı, ama gözlerindeki nefret çok daha alevli bir şekilde yanmaya başladı. Elini ter içinde kalmış siyah cüppesinin arasından çıkarırken elinde, içinde acı, buruk maddenin bulunduğu küçük şişeyi tutuyordu. Parmaklarına bu sıvı bulaşmıştı. Raquella kendisini neredeyse zehirleyen Rossak ilacını hemen tanıdı.</p>

  <p>Yüce Dişibüyücüyü tutmak için uzandı, ama Ticia zihinsel gücünün son kalıntılarıyla onu itti. Şişe yere düşüp kırıldı. Dişibüyücü kimse onu durduramadan zehir sürülmüş parmaklarını kaldırıp dudaklarına götürdü. Tek bir damla yeterliydi.</p>

  <p>Hayat sönüp giderken Ticia'nın gözleri boşluğa, uzaklara doğru bakakaldı.</p>

  <p>&nbsp;</p>
</body>
</html>
