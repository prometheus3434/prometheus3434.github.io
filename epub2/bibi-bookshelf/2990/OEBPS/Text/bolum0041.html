<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">nsano</span><span class="t16">ğ</span><span class="t16">lunun hayal gücü s</span><span class="t16">ı</span><span class="t16">n</span><span class="t16">ı</span><span class="t16">rs</span><span class="t16">ı</span><span class="t16">zd</span><span class="t16">ı</span><span class="t16">r. En geli</span><span class="t16">ş</span><span class="t16">mi</span><span class="t16">ş</span> <span class="t16">makineler bile bunu anlayamaz-</span></p>

  <p class="p6">&nbsp;</p>

  <p class="p6">&mdash; NORMA CENVA</p>

  <p class="p6">Adrien Cenva tarafından kaydedilip</p>

  <p class="p6">deşifre edilen düşünceler</p>

  <p class="p6">&nbsp;</p>

  <p>Transa girmenin eşiğinde olan Norma iki melanj kapsülü daha çiğnedi. Baharatın esansı ağzını ve burun deliklerini doldururken gözlerinin sulanmasına neden oldu. Sonra zihninde Kolhar'dan çok uzaklara doğru yol aldı. ...</p>

  <p>Senkronize Dünyaların üstüne çöken Büyük Temizlik devam ediyordu. Bombardıman akınlarının, sistemin kıyısındaki Omnius kopyalarını yıldırım hızıyla yok ettiğini biliyordu. Makinelerin hâkim olduğu gezegenler peş peşe indirilen atomik darbeleri sayesinde diğer ebedizihin kopyalarının haberi olmaksızın birbiri ardına ölüyordu.</p>

  <p>Yarattığı uzay-bükülümü teknolojisi bunu mümkün hale getiriyordu.</p>

  <p>Ama Norma bunun getireceği gurur yerine derin bir rahatsızlık hissi içindeydi. Baharatın neden olduğu görülerinde bir felaketin tuhaf yankıları yankılanıyor ve Norma korkunç bir suçluluk duygusu hissediyordu.</p>

  <p>Uzay-bükücülerin yönbulma sorununu tam olarak çözemediği için bir sürü asker hayatını kaybediyordu. Savaş grupları bir hedeften diğerine sıçrarken sayıları azalıyor; bir sonraki hedefe sıçrarken tekrar azalıyordu. Ne kadar da inanılmaz bir kayıptı bu!</p>

  <p>Kusursuz ve güzel bedeni içinde bir intikam meleğine benzeyen Norma, uzay-bükücülerin yaratıldığı tesislerden birinin geniş, düz çatısında ayakta dikiliyordu. Başını kaldırıp parlak yıldızlar ve gezegenlerle dolu karanlık gökyüzüne baktı. Bunların bazıları Birlik Dünyalarıydı, bazıları da düşünen makinelerin hakimiyetindeydi ... diğerleriyse artık tamamen ölü durumdaki radyoaktif cüruflardı.</p>

  <p>Engin mesafeler ona sesleniyor; serin bir rüzgâr uzun sarı saçlarını uçuşturuyordu. Norma, uzayın dokusunu büklümleştirerek bütün galaksiyi birleştirmenin bir yolunu bulmuştu. Görebildiği bütün yıldız sistemleri ve daha fazlası artık insanların ulaşabileceği bir yerde bulunuyordu. Holtzman motorları tahmin ettiği gibi çalışıyordu. Ama yakalanması güç bir şey uzanamayacağı bir yerde bulunuyordu.</p>

  <p><span class="t15">Gemilerim hâlâ kusurlu.</span></p>

  <p>Bedeni melanja bu kadar doyduktan sonra nadiren uyuyabiliyordu, çocukken Rossak'taki sıcak mağaralardaki gibi uyuyamıyordu artık. O günlerde, annesi ona hiç özen göstermese bile yatağa aklında daha az sorunla girerdi. Zufa'nın kendisini onaylamamasını telafi etmek için diğer bölgelere geri çekiliyor, fizik ve felsefe arasında kalan alana çok yaklaşan esoterik matematik sorunlarıyla uğraşıyordu.</p>

  <p>Aurelius'un yardım ve cesaretlendirmesi sayesinde Norma'nın aç ve alıcı beynine önemli fikirler sızmaya başlamıştı, tıpkı daha sonra okyanusa dönüşecek olan suya dökülen ilk damlalar gibi. Yedi yaşına gelene kadar, zekâ depoları dolarken Norma, yatağına aklı sorunlarla veya zorlu zihinsel alıştırmalarla dolu olarak girerdi; uykuya dalmadan hemen önceki yarı uyanık füg durumunda çözümler daha yakında dans eder ve onları ayrıntılarıyla düşünmeden nadiren uyanırdı.</p>

  <p>Şimdi, arkasındaki bir binanın içinde mühendislerin test ettiği bir Holtzman motorunun uğultusunu duyuyordu. Norma sese odaklanırken ses daha da uzaktan gelmeye başladı. Dokularında nabız gibi atan yüksek melanj dozu, kadını rahatlattı ve diğer yeteneklerini yükseltirken duyusal algılarını bastırdı. Dikkat çelici ses yavaş yavaş azalarak iyice sustu ve artık serin rüzgârı da hissetmez oldu. Düşünceleriyle yukarıya, yıldız tarlasına doğru kayıyor gibiydi.</p>

  <p>Oradaki Cihat filosunun gemileri, birbiri ardına uzayı büklümleyip boyut atlayarak bir Senkronize Dünyadan diğerine sıçramayı sürdürüyordu. Zihninde koskoca bir gemi mürettebatının daha yok olup öldüğünü, ruhlarının parçalandığını hissetti - çünkü onlara yollarını bulma konusunda yardım edememişti. Başkumandanın yasak bilgisayar sistemlerini oniki ana gemiden fazlasına monte edebilmesini diledi. Bir bilgisayar, Omnius'un yok edilmesine yardım etmesi için tasarlanmış olsa bile yine de şeytani sayılır mıydı?</p>

  <p>Ya da belki onlar için bir rota tasarlamış olmalı, filonun sıçramalarını, önceden tahmin edilmesi daha kolay olan uzay yollarında daha kısa hale getirmeliydi. Güvenli mesafeleri bir şimşek gibi geçip haritası çıkarılmamış sıçramaları daha yavaş bir şekilde yapmak gibi bir şey olacaktı bu. Ama böyle bir dikkat büyük zaman kaybına yol açabilirdi. Zaman! Cihat Ordusunun elinde olmayan bir şey.</p>

  <p>Görüsü hâlâ canlıydı. Birlik gemileri tarafından bırakılan nükleer fırtınaları, Omnius bölgelerini mahveden akım-atomiklerinin oluşturduğu kasırgaları görebiliyordu. ... Köleleştirilmiş insanlar önce sevinç çığlıkları atıyor, ardından kendi sonlarının da geldiğini görüyorlardı.</p>

  <p>Bir makine dünyası daha gitmiş, bir Omnius daha silinmişti. Ama büklümlenmiş uzaydan her geçişte giderek daha az sayıda Cihat gemisi hayatta kalıyordu.</p>

  <p>Girdiği dalgınlık durumundan çıkan Norma, geniş çatının parlak korkürelerin yapay ışığıyla yıkandığını fark etti. Adrien yanında durmuş endişeli bir ifadeyle onu seyrediyordu. Oğlunun ne kadar süredir orada olduğunu merak etti. Tersanedeki üretim ve deneme sesleri birden daha keskin ve yüksek sesle duyulmaya başladı.</p>

  <p>"Çok fazla kayıp var." Norma'nın boğazı kuru ve sesi hışırtılıydı. "Uzay-bükücülerin kendilerini nereye götürdüğünü göremiyorlar ve bu yüzden de kayboluyorlar. Cihat için bir sürü cesur savaşçı, Senkronize Dünyalardaki bir sürü masum esir. Benim gemilerim. Benim başarısızlığım."</p>

  <p>Adrien, acıya teslim olmuş koyu renk gözleriyle ona baktı. "Bu da bu uzun ve kanlı savaşın bir başka bedeli, anne. Cihat sonunda tamamen bittiğinde işimize geri dönebiliriz."</p>

  <p>Ama yine de Norma bütün gece boyunca uzayda ölmekte olanların çığlıklarını duydu.</p>

  <p>&nbsp;</p>
</body>
</html>
