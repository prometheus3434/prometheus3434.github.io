<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Serena Butler cennetten bizi seyrediyor. Onun beklentilerine ula</span><span class="t16">ş</span><span class="t16">maya, insan</span> <span class="t16">ı</span><span class="t16">rk</span><span class="t16">ı</span> <span class="t16">için ba</span><span class="t16">ş</span><span class="t16">latt</span><span class="t16">ığı</span> <span class="t16">görevi yerine getirmeye çal</span><span class="t16">ı</span><span class="t16">ş</span><span class="t16">ı</span><span class="t16">yoruz. Ama ölümcül dü</span><span class="t16">ş</span><span class="t16">manlar</span><span class="t16">ı</span><span class="t16">m</span><span class="t16">ı</span><span class="t16">za kar</span><span class="t16">ş</span><span class="t16">ı</span> <span class="t16">kaydetti</span><span class="t16">ğ</span><span class="t16">imiz bu zay</span><span class="t16">ı</span><span class="t16">f ve a</span><span class="t16">ğı</span><span class="t16">r ilerlemeyi görünce a</span><span class="t16">ğ</span><span class="t16">l</span><span class="t16">ı</span><span class="t16">yor olmal</span><span class="t16">ı</span><span class="t16">.</span></p>

  <p class="p6">&nbsp;</p>

  <p class="p6">&mdash; RAYNA BUTLER</p>

  <p class="p6"><span class="t16">Gerçek Görüler</span></p>

  <p>&nbsp;</p>

  <p>Ölümcül virüs Parmentier'e dehşet verici bir hızla yayılmıştı. Korku içindeki Rayna Butler, Niubbe'ye bakan yüksek tepedeki vali malikânesinden uzakları seyrediyordu. Babası uzmanlarla birlikte deli gibi salgını kontrol etmeye çalışırken o henüz neler olduğunu anlayamayacak kadar gençti.</p>

  <p>Kimse neler olduğunu anlamıyordu ya da bu konuda ne yapılacağını.</p>

  <p>Küçük kız, bunun şeytani makinelerden gelen bir lanet olduğuna emindi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Başlangıçtaki belirtileri çok az insan fark ediyordu - hafif kilo kaybı ve yüksek tansiyon, gözde ve ciltte sararma, sivilce ve deri lezyonları. En rahatsız edici olanı da ele avuca sığmazlık, dikkatin kolay dağılması ve saldırgan davranışlarda artışa yol açan yadsınamaz bir paranoyaydı. Yeni bir tanımlanamayan fanatizm hareketi, herhangi bir odağı ya da amacı olmayan vahşilik saldırısı halinde kendini gösteriyordu.</p>

  <p>Vali Butler ve ekibi, hastalığın neden olduğu kitle hareketini ve şiddeti tespit edemeden önce, ilk kurbanlar enfeksiyonun bir sonraki aşamasına geçmişlerdi: ciddi ve ani kilo kaybı, mecalsiz bırakan ishal, kaslarda zayıflık, kas yırtılmaları, aşırı derecede yüksek ateş ve sonra da ölüme yol açan karaciğer işlevsizliği. Kuluçka dönemi sırasında mikrop kapan binlerce kişi de birkaç gün sonra ilk belirtileri göstermeye başladılar.</p>

  <p>Daha önce eşi görülmemiş hastalık Parmentier'in köylerine ve kentlerine de neredeyse aynı anda yayılmıştı. Rikov ve sivil danışmanları bu hastalığın nedeninin atmosfere yağan esrarengiz füzelerin bıraktığı ve havayla taşınan bir virüs olduğuna karar verdiler. "Omnius'un gönderdiği bir şey olmalı," dedi Rikov. "Şeytani makineler bizi yok etmek için genetik olarak uyarlanmış virüs geliştirmişler."</p>

  <p>Rayna'nın babası hiç tereddüt etmedi. Tam ölçekli bir araştırma programı başlatmak için diğer bütün öncelikleri geri çekti, bu araştırmalara sınırsız para ve kaynak ayırdı, gezegenin en iyi tıbbi araştırmacılarına tesisler sundu. Diğer dünyaları da uzaydan gelen füzeler konusunda uyarmak gerektiğini bilerek yalıtılmış karakollarda bulunan -hastalığı taşıma riski en az olan- birkaç tane yurt güvenliği askerini seçti ve onları en yakın Birlik Dünyalarını uyarmaya gönderdi.</p>

  <p>Sonra da ailesini ve dünyasının nüfusunu ölüm cezasına çarptırıyor olabileceğini bildiği halde, Parmentier'in hemen ve tam bir karantinaya alındığını duyurdu. Neyse ki Quentin Butler'ın taburunun gidişinden beri sisteme yeni bir uzay gemisi girmemişti. Kargo gemileri Birlik uzayının kıyısında bulunan bu uzak dünyaya nadiren gelir, haftada yalnızca bir iki tanesi uğrardı. Ama Parmentier Senkronize Dünyalara ait uzayın hemen kıyısında olduğu için hâlâ tehlikeli bir varış noktası olarak görülüyordu.</p>

  <p>Rikov, daha sonra, en küçük bir hastalık belirtisi gösteren herkesin katı bir şekilde yalıtılmasını emretti. İnsanlar kendilerini evlerine kapatır ve hâlâ sağlıklı olan vatandaşlar hastalıktan kaçmak için nüfusu olmayan kırsal kesimlere kaçarken, Rikov da yörüngedeki askeri savunma istasyonlarında görev almak üzere aileleri olmayan kadın ve erkekleri seçti. Görevleri Parmentier'den kaçmaya çalışan herkesi vurmak olacaktı.</p>

  <p>"Eğer mümkünse bu hastalığın diğer Birlik Dünyalarına yayılmasına engel olacağız. En büyük sorumluluğumuz bu. İnsan ırkının iyiliği için kendimizi düşünmemeli ve Parmentier'in tek hedef olması için dua etmeliyiz."</p>

  <p>Rayna babasının yaptığı konuşmayı dinlerken, onun cesur ve hâkim görüntüsüyle gurur duyuyordu. Butler ailesinin bir üyesi olduğu için babası onun politik ve tarihsel eğitim almasında ısrar etmiş, en iyi öğretmenleri ve eğitmenleri tutmuştu. Rayna'nın annesi de kızının sağlam dini bilgiler alması konusunda bir o kadar ısrarcıydı. Sessiz kız, iki bilgi grubunu öylesine iyi bir şekilde dengelemişti ki babası bir keresinde "Rayna bir gün Geçici Genel Vali veya Yüce Kadın Patrik konumuna çıkacak kadar nitelikli bir hale geleceksin," yorumunda bulunmuştu. Kız iki işi de istediğine emin değildi, ama babasının bunu bir iltifat olarak söylediğinden emindi.</p>

  <p>Güvenliği için evde kalan Rayna şehri uzaktan seyrediyor, alevlerin dumanlarını görürken havadaki dehşet ve gerilimi hissediyordu. Babası keyifsiz ve çok endişeli görünüyordu; her gün yorgunluktan bitkin düşene kadar çalışıyor, tıbbi uzmanlar ve hastalığın yayılmaması için çabalayan insanlarla buluşuyordu.</p>

  <p>Açık panik belirtileri sergileyen annesi bir keresinde kendini saatlerce özel mabedine kapatıp dua etmiş, Üç Şehit için mumlar yakmış, Parmentier halkının kurtuluşu için dua etmişti. Hizmetkârların yarısından fazlası gitmiş, bir kısmı Niubbe'den kaçmak için gece ortadan kaybolmuştu, ama göçmenlerden bazılarının hastalığı kendileriyle birlikte kırsal kesime taşıdıklarına hiç kuşku yoktu. Ne kadar uzağa kaçarlarsa kaçsınlar güvenli bir yer yoktu.</p>

  <p>Virüsü ilk kapanların paranoyak ve şiddet içeren davranışları, henüz virüs kurbanı olmayanların korku ve fanatikliğiyle birleşmişti. Şehitçiler uzun tören alayları oluşturup şehirde dolaşıyor ve ellerinde sancaklarla Üç Şehit'e dua ediyorlardı. Ama Serena, İblis Ginjo ve Masum Manion'un ruhu yakarışlarına yanıt vermiyordu.</p>

  <p>Panik artarken Rikov da sivil koruma ekipleri organize etti ve sokaklarda düzeni sağlamaları için onları silahlandırdı. Günün ya da gecenin her saatinde, hastalık taşıyan cesetlerin yakılması için kurulan geçici krematoryumlardan dumanlar yükseliyordu. Virüsü temizlemek için yapılan çalışmalara ve aşırı yalıtım önlemlerine rağmen hastalık hâlâ yayılıyordu.</p>

  <p>Yorgunluktan bitmiş durumdaki Rikov'un gözleri iyice çökmüştü. "Enfeksiyon oranı inanılmaz derecede yüksek," dedi Kohe'ye. "Sürekli bakım sağlanmazsa hastaların yarısı ölüyor - ama yeterli yardımcımız, hemşiremiz, doktorumuz veya pratisyenimiz yok! Bilim adamları tedavi, aşı veya etkili bir şey bulamadılar. Yalnızca belirtileri tedavi ediyorlar, insanlar sokaklarda ölüyor, çünkü hastanelerde yer yok ve su, battaniye ve yiyecek dağıtmak için bile gönüllü sayısı yetersiz. Her yatak dolu, teslimatlar gecikiyor ve her şey çöküyor."</p>

  <p>"Herkes bu felaket yüzünden ölüyor," dedi Kohe. "Dua etmekten başka yapılacak ne var ki?"</p>

  <p>"Şeytan makinelerden nefret ediyorum," dedi Rayna yüksek sesle.</p>

  <p>Küçük kızın kendilerini dinlediğini fark edince annesi onu uzaklaştırdı. Ama Rayna zaten çok fazla şey duymuştu ve öğrendikleri hakkında düşünüyordu. Milyonlarca insan kötü makinelerin yaydığı bu hastalık yüzünden ölüyordu. Bütün o cesetleri, boş evleri ve iş yerlerini kafasında canlandıramıyordu.</p>

  <p>Yörüngeye kurulan abluka yüzünden iki ticaret gemisi inemeden geri çevrilmişti. Bu gemilerin sivil pilotları diğer Birlik Dünyalarına koşup Parmentier'deki tıbbi kriz durumunu haber vermişti, ama dışarıdakilerin yapabileceği bir şey yoktu. Vali Butler çok katı bir karantina uyguladığı için bu gezegenin sonu gelmişti; hastalık kendi seyrini gerçekleştirecek ve gezegeni yok ederken kendisi de yok olacaktı. Belki de herkes ölecek, diye düşündü Rayna. Tanrı ya da Azize Serena onları kurtarmadığı takdirde.</p>

  <p>Ölümcül hastalık, yörüngedeki yedi abluka istasyonundan birine sıçramıştı bile. Hastalık, kapalı istasyonda kapana sıkışan kararlı askeri ekip arasında dolaşıp neredeyse bir anda hastalanmasına yol açacak şekilde herkesi etkiledi. Kaçmaya çalışan paranoyak ve öfkeli askerlerden bazıları bir gemiyi ele geçirdiler - ama diğer istasyonlar tarafından vurulup düşürüldüler. Birkaç gün içinde, geriye kalan zayıf durumdaki birkaç kurban da öldü ve bütün istasyon uzaydaki bir mezar haline geldi. Bizzat Rikov tarafından seçilen diğer askerler sorumluluklarını ve görev yerlerini terk etmemişlerdi.</p>

  <p>Rayna, tepedeki evlerinin verandasında rüzgârın taşıdığı korku ve umutsuzluk dalgasını hissedebiliyordu. Annesi Niubbe'ye gitmesini yasaklamıştı, böylece onu korumayı umuyordu. Küçük kız eğer bu Şeytan Musibeti gerçekten Tanrının bir cezasıysa bu önlemlerin yetersiz olduğunu düşünüyordu, ama anne ve babasının uyarısını her zaman dinlerdi. ...</p>

  <p>Bir öğleden sonra Kohe dua etmek için özel mabedine gitti ve Rayna onu saatlerce görmedi. Salgın hastalık Parmentier'de yayılmaya devam ederken annesi de azizler ve Tanrıyla gittikçe daha fazla zaman geçirir olmuştu; sorular soruyor, yanıtlar istiyor, yardımları için yalvarıyordu. Gün geçtikçe kadın daha da umutsuzlaşıyordu.</p>

  <p>Sonunda Rayna kendini yalnız hissetti ve dualarında annesine katılmaya karar verdi. Küçük kız, annesiyle birlikte defalarca dua ettiği zamanları hatırlıyordu; bunlar kendisini rahatlatan özel ve sihirli anlardı.</p>

  <p>Ama özel mabetlerine girdiğinde Kohe'yi zeminde yatarken buldu; annesi çok halsizdi ve ateşi vardı. Vücudu ter içindeydi, saçları alnına yapışmıştı. Cildi alev alev yanıyor gibiydi; ürperiyor ve yarı açık gözleri çılgın gibi kırpışıyordu.</p>

  <p>"Anne!" diye koştu Rayna. Annesinin başını kaldırırken Kohe bir şey söylemeye çalıştı, ama kız ne dediğini anlayamadı.</p>

  <p>Bir şekilde ona yardım etmesi gerektiğini bilen Rayna, annesini kollarından tutup sunaktan uzaklaştırmaya çalıştı. Zayıf ve sırık gibi olan Rayna güçlü bir kız değildi, ama adrenalin ona ihtiyaç duyduğu kararlılığı veriyordu. Sonunda annesini Rikov'la paylaştığı ana yatak odasına kadar götürmeyi başardı. "Babamı arayacağım! O ne yapacağını bilir."</p>

  <p>Kohe inleyip gevşek bacaklarının üstünde kalkmaya çalışırken Rayna onun alçak, yumuşak yatağa yatmasına yardımcı oldu. Annesinin sanki kemiksiz bir çuvalmış gibi yatağına yatacak kadar bile gücü kalmıştı. Rayna annesinin şeytanın musibetine yakalandığına inanmak istemiyor, tapınakta dua ederken birinin zarar görmeyeceğinde ısrar ediyordu. Tanrı ya da Azize Serena buna nasıl izin verebilirdi?</p>

  <p>Şehirdeki hükümet binasındayken kızının çılgınca çağrısını alan Rikov, görevlerini bir kenara bırakıp acil toplantıyı terk etti. Malikânesine doğru hızla giderken gökyüzüne doğru lanetler yağdırdı. Bu gezegende o kadar çok ölüm ve tahribat görmüştü ki zaten eve her seferinde ruhsal çöküntü ve endişelerle geliyordu. Hastalığa Rayna neden olmuş gibi kızına vahşi ve hafifçe sararmış gözlerle bakıyordu.</p>

  <p>Kohe'yi yatağında doğrulttu, ama karısı tepki vermiyordu. Ateş bütün vücudunu etkisi altına almış ve derin bir uykuya gömülmüştü. Yüzünden ve boynundan ter akıyordu. Çılgın gibi debelenerek yatağın kenarına kusmuş ve bu pislik odayı iğrenç, ekşi bir kokuyla doldurmuştu.</p>

  <p>Rayna bir şeyler yapabilmek için yatağın kenarında bekliyordu. Anne ve babasına baktı, onlar da herkes kadar savunmasız görünüyorlardı. Vali, bu salgın hastalığın gerçekleriyle o kadar çok yüzleşmişti ki bu kadar ciddi belirtilerle Kohe'nin yaşama şansının çok az olduğunu biliyordu; yardım çağıramazdı, tedavi yoktu. Rayna babasının yüzündeki korkunç anlayışı gördü. Daha da kötüsü, babası karısının hastalığının kötü seyri ve Parmentier'in içinde bulunduğu açmaza o kadar yoğunlaşmıştı ki hastalığın kendisindeki belirtilerinin farkında bile değildi. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Rayna acıktığını hissedince mutfaktan kendi yemeğini aldı, çünkü hiç hizmetçi bulamamıştı. Saatler sonra, midesinin bulandığını ve ayaklarının üstünde duramadığını görünce, babasına ne yapması gerektiğini sormak için yatak odasına doğru yollandı.</p>

  <p>Alnında ter damlacıkları birikmişti, dengesini zor sağlıyordu. Koridorda yürürken sendeledi. Alnına ve yanaklarına dokununca daha önce hiç bu kadar sıcak olduğunu hissetmediğini fark etti. Başı zonkluyor ve görüşü, birisi gözüne zehirli su sıkmış gibi dalgalanıyordu. Ne yaptığını hatırlaması çok uzun zaman aldı. ...</p>

  <p>Sonunda ayakta kalabilmek için yatak odasının kapısına tutununca annesinin yatağında, terle sırılsıklam olmuş çarşafların arasında hareketsiz bir şekilde yattığını gördü. Babası garip bir uyku pozisyonunda yanına çökmüştü. Rikov kıpırdanıp inledi, ama kızının çağrılarına tepki vermedi.</p>

  <p>Rayna kendisine engel olmak için hiçbir şey yapamadan öne doğru eğilip öğürdü. Sonunda kusmayı bitirdiğinde dizlerinin üstüne çöktü, bir daha doğrulamadı. Dinlenmesi gerekiyordu, gücünü geri kazanması. Hasta olduğu zamanlarda annesi kendisini yatağa gönderip uzanmasını ve dua etmesini söylerdi. Rayna kutsal kitap metinlerini alıp en sevdiği bölümleri tekrar tekrar okumak istiyordu, ama görüşünü odaklayamıyordu. Hiçbir şeyi anlamıyordu.</p>

  <p>Yönünü kaybetmiş kız sonunda odasına ulaştığında yatağının yanındaki küçük masanın üstünde biraz ılık su bulup içti. Sonra, ne ya da neden yaptığını bilmeden, küçük dolabının rahmi andıran sığınağına girdi. Orası karanlık, sessiz ve rahatlatıcıydı.</p>

  <p>Yanan boğazından çıkan zayıf bir sesle anne ve babasını çağırdı, sonra hizmetkârlara seslenmeye çalıştı, ama kimse yanıt vermedi. Uzun süre bir çılgınlık nehrinde sürüklendi, kendini akıntıya bırakıp ilerideki yüksek şelaleden aşağıya düşmesini engelleyecek bir şey bulmaya çalıştı.</p>

  <p>Gözlerini kapatıp sürüklenmeye devam etti. En sevdiği sözleri ezbere biliyordu zaten. O ve annesi bu sözleri çok sık tekrarlamıştı. Düşünceler ve görüntüler kafasının içinde yüzerken yüreğinden gelen duaları mırıldandı, kutsal sözlerle biraz rahatladı. İçindeki vahşi ateş gittikçe daha da sıcaklaşıyor, gözlerinin arkasını yakıyordu.</p>

  <p>Sonunda, dünyadan, odasından ve karalık dolaptan, gerçekliğin kendisinden uzaklaşınca güzel, beyaz bir kadın gördü. Işıl ışıl parlayan ve gülümseyen kadın dudaklarını oynatıp ona önemli bir şey söyledi, ama Rayna sözleri anlayamadı. Kadına açık konuşması için yalvardı, ama onu duyduğunu düşünür düşünmez görüntü titreyip kayboldu.</p>

  <p>Rayna derin, çok derin bir uykuya daldı. ...</p>

  <p>&nbsp;</p>
</body>
</html>
