<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Nereye bakmas</span><span class="t16">ı</span> <span class="t16">gerekti</span><span class="t16">ğ</span><span class="t16">ini bilenler için geçmi</span><span class="t16">ş</span><span class="t16">, bize gelece</span><span class="t16">ğ</span><span class="t16">e giden yolculu</span><span class="t16">ğ</span><span class="t16">umuzda izlememiz gereken göstergeler sunar.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">VenKee Giri</span><span class="t16">ş</span><span class="t16">imcili</span><span class="t16">ğ</span><span class="t16">in Tarihi</span></p>

  <p class="p6"><span class="t16">&nbsp;</span></p>

  <p>Uyarısı için herhangi bir minnettarlık görmeyen ve zaten böyle bir şey beklemeyen Norma, Rossak'tan döndükten sonra aynanın önünde çıplak ve meraklı bir şekilde dikiliyordu. Kendini beğenmiş olmasa da bir saatten uzunca bir süredir vücudunu seyrediyordu. Klasik kemik yapısı ve süt beyazı teni, görüntüsünün mükemmel olmasını sağlamalıydı, ama kusurlar talihsiz bir sıklıkla ortaya çıkıyordu: büyüyen kırmızı lekeler, sanki kemik yapısı ve kasları - plastiğe dönüşmüş gibi derisinde dalgalanmalar ve değişen hatlar. Karnını ve göğsünü buruşuk kırmızı lekeler kaplamıştı. Boyu bile daha kısa görünüyordu. Çarpılmış gibiydi.</p>

  <p>Bu çok garipti. Görüntüsünü istediği zaman değiştirebiliyordu, ama kusurlar yeniden ortaya çıkıyordu. Norma neler olduğunu anlamaya çalışıyordu.</p>

  <p>Adrien da fark etmişti, ama Norma durumu ona açıklayamazdı. Adrien'ın ısrarı üzerine tersane doktorlarından birine göründü. Yaşlı kadın uzman kırmızılıklara dokunup kaşlarını çatmış, sonra hızla bir açıklama yapmıştı. "Alerjik reaksiyon, büyük olasılıkla aşırı melanj tüketiminden kaynaklanıyor olabilir. Oğlunuz bana çok büyük miktarlar aldığınızı söyledi."</p>

  <p>"Teşekkürler doktor. Lütfen Adrien'ı yatıştırın." Kaçamak sözleri istediği etkiyi yaratmış ve tıbbi uzman gitmek üzere dönmüştü.</p>

  <p>Norma yalnız kalmayı, çalışmalarına yoğunlaşmayı tercih ediyordu ve melanj tüketimini azaltma niyetinde değildi. Rossak'a yaptığı son ziyaret ve piranha keneler konusundaki önsezisi onu rahatsız etmişti. Corrin'deki makineler yeniden hareketlenmeye başlıyor ve insanlığa karşı kullanacakları yeni dehşetlere hazırlanıyorlarsa, zihnini her zaman tetikte tutması gerekiyordu.</p>

  <p>Bunun için de daha fazla baharata gereksinimi vardı.</p>

  <p>Melanjın farklı çeşitleriyle denemeler yapıyordu: katı, toz, sıvı ve gaz. Fiziksel ve zihinsel olarak diğer insanlardan zaten çok farklıydı.</p>

  <p>Cildinde meydana gelen lekelerden kurtulabilirdi, ama neden bu zahmete girsin ki? Aynanın karşısında dikilirken bedeninin üst kısmındaki kırmızılığı yok etti, sonra isteyerek geri getirdi. Kendini güzel tutmaya çalışmak ne büyük delilikti. Ne için? Kimin için? Bu bir zaman ve enerji kaybıydı. Bedeninin değişmesine izin vermek yüreğinde Aurelius için duyduğu aşkı asla azaltmazdı.</p>

  <p>VenKee piyasa çalışmaları bazı insanların melanja hemen tepki verdiğini, diğerlerinin de bu tepkilerini zaman içinde geliştirdiklerini gösteriyordu. Norma, büyük dozlarda baharatın zihninde ve evrende kapılar açtığını, olanaksıza giden yolları görmesini sağladığını biliyordu. Aslında, doktorun tavsiyesinin tersine daha büyük dozlarda baharat kullanma, kapasitesini sonuna kadar zorlama niyetindeydi.</p>

  <p>Büyük Temizlikten beri ağır, karışık bir suçluluk duygusuyla yaşıyordu, çünkü sayısız uzay-bükülümü gemisi ve mürettebat kaybolmuştu. Kuşkusuz o zamandan beri sorunun bireysel unsurları konusunda ilerleme kaydetmişti, ama nihai çözüm ondan durmadan kaçıyordu. Artık çabalarını iki katına çıkarıp uzay-bükülümünde yönbulma sorununu temelli olarak çözmenin zamanı gelmişti.</p>

  <p>Özel odasındaki deposundan özel olarak tasarlanmış bir soluma maskesi çıkardı, ağzının ve burnunun üstüne yerleştirdi. Düğmeye basınca gaz, keskin melanj kokusuyla hortumdan geçti. Paslı turuncu girdaplar görüşünü bulandırdı. Dışarıyı zor görüyordu, ama <span class="t15">içini</span> görebiliyordu.</p>

  <p>Bedeninde zaten var olan yüksek baharat seviyesi yüzünden sonuç neredeyse hemen göründü. Norma sersemletici bir görü yaşadı ... sonunda, yönbulma sorununun çözümünü gösteren parlak bir görüntü - uzayın tehlikelerinden güvenli bir şekilde kaçınmanın yolu.</p>

  <p>Anahtar, motorlar ya da hesaplamalarda değil, <span class="t15">önsezide,</span> yani geniş mesafelerdeki güvenli yolları zihinsel olarak öngörme becerisindeydi. Rossak'ın karşı karşıya olduğu tehlikeyle ilgili olarak gördüğü son görüsü gibi. Yeterince yüksek yoğunlukta melanja düzenli bir şekilde maruz kalarak, insanların sahip olduğunun bile düşünülmediği yeteneklerini ortaya çıkarabiliyordu. Daha önceki bilgisayarlı olasılık hesaplayıcıları, bu yoldaki en basit girişimleri olmuştu.</p>

  <p><span class="t15">Önsezi.</span></p>

  <p>Kendine gelen Norma, bedeninin eski cüce şekline benzer bir görüntüye, orijinal görüntüsüne geri döndüğünü gördü, ama hatları daha kabaydı ve başı daha büyüktü. Neden? Soyaçekim mi? Uzak bir hücresel bellek mi? Bilinçdışı bir seçim mi?</p>

  <p>Ama zihni genişliyor, önemli olan şeye odaklanırken enerjiyle çatırdıyordu: Melanj. Yönbulma. Büklümlenmiş uzay. Önsezi.</p>

  <p>Sonunda aradığı yanıtı bulmuştu!</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Bedeni, yeni şeklini görüsü sırasında seçtiği için Norma o şekilde kalmasına izin verdi. İçinde büyüdüğü küt hatlı ve güdük bedenine yakın bir görüntüydü bu, ama başı cüce bedenine göre iğrenç derecede kocamandı.</p>

  <p>Görüntüsünü yeniden biçimlendirme girişiminde bulunmadı. Gereksiz bir enerji harcaması olurdu bu. Güzelliğe doğru yaptığı bütün o fiziksel yolculuk Norma'ya çok sığ görünüyordu, kozmosun düzeni içinde son derece önemsizdi.</p>

  <p>Baharatın, önsezinin ve büklümlenmiş uzayın tam tersine ...</p>

  <p>Uzay-bükülümü gemisinde rehberlik etmeyi üstlenen bir zihin, felaketleri olmadan önce tahmin edebilir, büklümlenmiş uzayda farklı bir rota çizebilirdi. Ama yanıtı bilmek, çözümü fiziksel olarak nasıl uygulayacağını göstermiyordu. Yine de bu yalnızca an meselesiydi.</p>

  <p>Yaptığı her deney Norma'yı amacına daha da yaklaştırıyordu. Melanjın hem Musibet'i önlemek hem de büklümlenmiş uzayda yolculuk yapmakta etkili olmasını çok şaşırtıcı buluyordu. Bu madde gerçekten tam bir mucizeydi - aşırı derecede karmaşık bir molekül.</p>

  <p>Artık çalışmalarında gittikçe artan miktarlarda melanj kullanması gerekiyordu ve VenKee sayesinde istediği kadar melanj bulabilirdi. Açık piyasada melanjın fiyatı hızla yükselmişti. Yirmi yıl önce insan nüfusunun önemli bir yüzdesi Omnius Musibetinden melanj sayesinde kurtulmuştu. Ne yazık ki daha sonra iştahları artmış ve hayatta kalanların çoğu baharata bağımlı hale gelmişti. Salgın hastalık Birliğin ve VenKee Girişimciliğin ekonomisini çarpıcı ve öngörülmeyen şekillerde değiştirmişti.</p>

  <p>Büyük oğlu hırslı ve zekiydi, tıpkı Aurelius gibi. Norma'nın kendisi hiçbir zaman güç veya zenginlik istememiş, olağanüstü keşiflerinin getirdiği şöhretten kaçmıştı, ama bu yönbulma keşfinin ve uzay-bükülümü gemilerinin gerçekleştirilebilir oluşunun, hâlihazırda çok zengin olan VenKee Girişimciliği Birliğin kendisi kadar güçlü bir ticari imparatorluk haline getireceğini görebiliyordu.</p>

  <p>Norma, melanjın gaz biçiminin kendi amaçları için daha iyi ve daha yoğun olduğunu, zihnini önceden ulaşamadığı yüksekliklere taşıdığını biliyordu. Şimdi beklentiyle ve büyük bir heves duyarak fikrini bir sonraki aşamaya taşımayı planlıyordu.</p>

  <p>Baharata tamamen gömülme, baharata tamamen maruz kalma, tam bağımsızlık.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Planını saplantı haline getirmiş olan Norma, tersanedeki diğer projelerde çalışan işçi ve teknisyenleri hizmetine aldı. Karmaşık Holtzman motorları ve kalkan jeneratörleri olan devasa gemilere kıyasla Norma'nın projesi küçük ve ucuzdu. Ama o güne kadar yaptığı her şeyden çok daha büyük bir önemi vardı.</p>

  <p>Adrien, annesiyle konuşmaya çalışmasına rağmen onun neyi başarmayı umduğunu tam olarak anlamıyor, Norma da nedenlerini söze dökmeye çalışmıyordu. Son zamanlarda Adrien'ın dilinde konuşmak Norma'ya zor geliyor gibi görünüyordu, ama Adrien onun taleplerine hiç itiraz etmiyordu; çünkü oğlu, Norma ne zaman o büyük fikirlerinden birini bulsa, galaksinin biçiminin değişmek üzere olduğunu biliyordu.</p>

  <p>İşçi ekipleri, pahalı, büyük melanj gazı şişelerine bağlı hortum uçlarıyla donatılmış, şeffaf, hava geçirmez plas bir bölme yaptılar. Bölme tamamlanınca Norma üzerine oturabileceği basit bir minder alıp kendini bu odaya kapattı. <span class="t15">Tek ba</span><span class="t15">ş</span><span class="t15">ı</span><span class="t15">na.</span> Gözlerini kapatarak turuncu baharat gazını pompalamak için bir düğmeyi çevirdi. Bölme, Norma'nın o güne kadar tükettiğinden çok daha fazla melanjla dolarken derin nefesler alarak etkinin gerçekleşmesini beklemeye başladı. Böylesine güçlü bir yoğunluk, buna hazırlıksız birini kolayca öldürebilirdi, ama o baharata karşı büyük bir tolerans ve <span class="t15">gereksinim</span> geliştirmişti.</p>

  <p>Gözleri irileşmiş Kolhar işçileri onu seyrederken dönerek yükselen turuncu gazdan derin bir nefes aldı - uzaklara gittiğini, hızla zihninin içine daldığını hissediyordu. Şekilsiz bedeninin hücreleri tarçın kokulu buharın içinde yüzüyor ve onunla birleşiyordu. Tam konsantrasyon, tam sükûnet.</p>

  <p>Bu deneyim onu büklümlenmiş uzay teknolojisinin ötesine götürüp saf ruhanilik seviyesine taşıdı. Norma'ya göre insan olmanın özü, onun semavi yapısıydı. Kendisini, çamurdanmış gibi gezegenler ve güneşlerle çalışan kozmik ölçekte bir heykeltıraş gibi hissediyordu.</p>

  <p>Bu çok görkemli ve insanı özgürleştiren bir şeydi.</p>

  <p>Yiyecek ya da su olmadan -yalnızca besleyici baharat vardı- bölmede kalmaya devam etti. Berrakplas duvarlarda paslı kahverengi çizgiler oluştu, gaz hortumlarının çıkardığı sürekli tıslamayı pek duymuyordu bile.</p>

  <p>En sonunda gerçekten <span class="t15">dü</span><span class="t15">ş</span><span class="t15">ünebildi</span><span class="t15">ğ</span><span class="t15">i</span> bu yerde yüzmeye devam etti.</p>

  <p>&nbsp;</p>
</body>
</html>
