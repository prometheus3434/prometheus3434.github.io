<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Ben bugüne kadar var olan bütün mezarl</span><span class="t16">ı</span><span class="t16">klar</span><span class="t16">ı</span><span class="t16">m ve yeniden dirilen bütün hayatlar ... ama siz de öylesiniz.</span></p>

  <p class="p6">&nbsp;</p>

  <p class="p6">&mdash; RAYNA BUTLER</p>

  <p class="p6">Gerçek Görüler</p>

  <p>&nbsp;</p>

  <p>Ateşli hayallerin kâbuslara ve derin uykunun karanlığına dönüşmesinin ardından Rayna Butler hayata ipekböceğinin incecik ipiyle tutunmuş bir şekilde sürüklenip duruyordu. Annesinin günlük ibadetlerinde yaptığı Cennet tasvirleri bu yaşadıklarına hiç benzemiyordu.</p>

  <p>Sonunda bedenine, hayatına ve dünyasına döndüğünde, Rayna her şeyin değişmiş olduğunu gördü.</p>

  <p>Hâlâ karanlık ve boğucu dolabındaydı; giysileri kirlenmiş, kurumuş terle katılaşmıştı. Dertop olup renk değiştirmiş bluzunun kolları, yüksek ateşin neden olduğu terle birlikte gözeneklerinden sızan kan yüzünden pembemsi bir renk almıştı. Bunu fark etmek garip ve rahatsızlık verici olsa da Rayna duygusal açıdan donuk, duyusal anlamda ölü gibiydi. Giysilerinin kokusunu bile almıyordu.</p>

  <p>Ayağa kalkmak için mücadele ettiğinde zayıflamış kaslarının titrediğini hissetti. İnanılmaz derecede susamıştı ve su olmadan nasıl hayatta kaldığını anlayamıyordu. Artık hiçbir şeyin mantığını anlamaya çalışmıyordu. Her adım, her soluk, onun için küçük bir zafer oluşturuyordu ve üstesinden gelmesi gereken çok daha zor ... şeylerin yaklaşmakta olduğunu biliyordu.</p>

  <p>Rayna kendine bakınca giysilerinin soluk sarı renkli saçlarla kaplanmış olduğunu gördü. Bunlar başından dökülen uzun saçlar ve kollarından dökülen ergenlik öncesi tüyleriydi. Bunun hiçbir anlamı yoktu. Derisi çok solgun ve mükemmel derecede pürüzsüzdü.</p>

  <p>Vücudunun her an yıkılmasından korkuyormuşçasına çok ağır hareketlerle anne babasına ateş yüzünden gördüğü görüleri ve dini vahiyleri anlatmaya gitti. Azize Serena onunla konuşmuştu! Göksel talimatlar Tanrının sesinin gerçek yansımaları olmalıydı. Rayna bu sesi yalnızca hastalığının derinlikleri yüzünden duyabilmişti.</p>

  <p>Ama ana yatak odasına geldiğinde anne babasını son gördüğü pozisyonda yatarken buldu. Yalnızca cesetleri çürüme yüzünden şişip kararmıştı. Ani şok ve iğrenç koku küçük kızın duyularını hemen açmış olsa da Rayna sonunda arkasını dönmeden önce uzun süre onlara bakakaldı.</p>

  <p>Diğer odalarda iki ceset daha buldu. Bunlar sandığı gibi valinin malikânesinden kaçmayan hizmetkârlardı. Evi son derece sessizdi.</p>

  <p>Neyse ki sular hâlâ akıyordu. Banyosundaki duşu açtı. Su, duvardaki deliklerden fışkırarak akarken Rayna, lekeli giysilerini yırtarcasına çıkarıp soğuk duşun altına dikildi, ağız dolusu suları yutmaya başladı. Isıtma sistemi artık çalışmıyordu, ama zaten derisi hissizdi. Bütün eklemleri ağrıyordu ve kırılmış cama dönmüş kıkırdakları gıcırdıyordu. Dengesini sağlamak için bir yere tutunup akan suyun altında öylece durdu. Başından biraz daha saç döküldü ve soğuk suyun oluşturduğu minik dereciklerle akıp giderden çıktı.</p>

  <p>Kız ne kadar zamanın geçtiğini bilmiyordu, gerçi bununla ilgilenmiyordu da. ...</p>

  <p>Sonunda üstünden sular damlayarak ve canlanmış bir şekilde duştan çıktığında banyodaki boy aynasının önünde durdu - ve bir yabancıyla karşılaştı. İncecik bedeni asla hayal edemeyeceği şekilde değişmişti. Bütün saçları dökülmüştü. Başı keldi, kirpikleri ve kaşları bile dökülmüştü. Onbir yaşındaki kızın kolları, yüzü ve göğsü tamamen pürüzsüzdü. Banyo pencerelerinden giren gün ışığında derisi yarı şeffaf ve ışıldayan bir görünüm kazanmıştı. <span class="t15">Bir melek gibi.</span></p>

  <p>En son ne zaman yemek yediğini hatırlamıyordu ve çok aç olmasına rağmen önce yapması gereken daha önemli bir işi olduğunu biliyordu. Temiz giysiler giyip annesiyle birlikte dua ettiği aile mabetlerine gitti. Üç Şehit'in bulunduğu sunak taşının önüne oturup Azize Serena'nın kendisine sunduğu vahiyleri hatırlayarak rehberlik istedi. Sonunda düşünceleri ve anıları berraklaşırken kalkıp mutfağa gitti.</p>

  <p>Yiyeceklerin çoğu bozulmuş ve kilerlerin bir kısmı isteksiz yağmacılar tarafından talan edilmişti. Günlerdir dolabında, bilinçsizliğe batmış bir şekilde kalmış olmalıydı. Tezgâhın yanında başka bir hizmetkârın daha cesedini buldu. Çürüyen cesetlerin hastalıklı kokusu, bozulmuş etin çiğ kokusuyla karışıyordu. Şeytan Musibet onu yere devirmeden önce aşçının ne pişirmek istediğini merak etti.</p>

  <p>Önce biraz daha su içti, malikânenin sarnıcından gelen temiz ve berrak sudan içti. Çok kilo kaybetmişti. Gözleri çökmüş, avurtları dişlerine yapışmıştı. Uzun bir yudum daha içti, ama midesi isyan edince durdu. Kilerde biraz peynir buldu, küçük bir güveç konservesini soğuk yedi, ama baharatı çok keskin olduğu için kustu.</p>

  <p>Hâlâ güçsüzdü, ama kendini doyurması gerektiğini bilerek biraz daha su içti ve küçük bir somun bayat ekmek buldu. Bu şimdilik yeterdi. Ekmek ve sudan oluşan yemek, ona ilahi bir güç kazandıran basit ve dini bir saflık içeriyordu.</p>

  <p>Kendini hâlâ zayıf ve sarsılmış hissetmesine rağmen yeterince dinlendiğini hissediyordu. Valinin malikânesini geride bırakıp yüzünü aşağıdaki sessiz şehre döndü. Bu salgın hastalık Tanrının bir musibetiydi, ama Rayna hayatta kalmıştı. O, büyük işler için seçilmişti.</p>

  <p>Daha yalnızca küçücük bir çocuk olmasına rağmen ne yapması gerektiğini çok iyi biliyordu. Azize Serena Butler'ın güzel hayali ona gereken talimatları vermişti - ve şimdi Rayna'nın bir görevi vardı.</p>

  <p>Tepeden aşağıya doğru çıplak ayakla inmeye başladı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Gördüğü insanlar perişan ve bitkin bir şekilde işlerini yapmaya devam ediyorlardı. Ürkütücü her hareketle irkiliyorlardı. Herkes bir sürü arkadaşının, aile üyesinin öldüğünü görmüş, mümkünse hastalara bakmak için elinden geleni yapmıştı. İyileşenlerin çoğu zayıf ve çarpılmış durumdaydı, salgın hastalıktan kurtulacak kadar güçlü olanlara oynanan acımasız bir oyun gibiydi bu. Geçici koltuk değnekleri kullanıyor veya sürünüyor, yiyecek arayıp yardım istiyorlardı. Sağlam kalanların bile hiç keyfi yoktu, on kişinin işini yapmanın getirdiği yüke ve sorumluluklara dayanamıyorlardı.</p>

  <p>Rayna parlayan gözlerle tek başına yürüyor, görmesi gereken şeyi arıyordu. Sokaklarda kaçamak dolaşan insanları, evlerin ve işyerlerinin kepenkli pencerelerindeki gölgeleri seçebiliyordu. Yalnızca küçük bir kız olmasına rağmen dimdik ve kendine güvenli bir şekilde yürümeye devam ediyordu. O kadar soluk tenliydi ki canlı bir iskelet olabilirdi ... ya da Ölümün Ruhunun bir kanıtı. Hayatta kalanların karıştırıp bulması için bol bol depolanmış yiyecek vardı, ama çürüyen cesetlerden kurtulmaz, yangın ve altyapı sorunlarıyla ilgilenmezlerse, ikincil nedenlerle ölenlerin sayısı Şeytan Musibet yüzünden en başta ölenlerin sayısına büyük katkıda bulunacaktı.</p>

  <p>Rayna çöplükte bulduğu metal bir çubuğu aldı. Daha önce babasının sokaklardaki isyanlardan ve birbiriyle kavga eden insanlardan söz ettiğini hatırlıyordu. Şehitçiler umutsuz tören alayları düzenleyerek yürüyordu; arbede sırasında pek çok insan -hem katılımcılar hem de masumlar- ölmüştü. Elindeki metal çubuğun ağır ve sıcak olduğunu hissediyordu. Bu çubuk Serena'dan doğrudan talimatlar alan masum genç kızın kullanacağı bir kılıç gibiydi.</p>

  <p>Sonunda görevini oluşturan ilk hedefi gördü.</p>

  <p>Hava kadar incecik ve uçucu görünen kız, karmaşık aletlerin ve şimdiye kadar yağmacı ya da isyancı dalgasından kurtulan zararsız malzemelerin satıldığı dükkânın vitrininde durdu. Birlik vatandaşları bu tür şeyleri kaynaklarını düşünmeden kullanıyor ve bu ileri teknoloji aygıtlarının aslında Omnius'un uzak kuzenleri olduğu gerçeğine aldırmıyorlardı. Bütün makineler, bütün elektronik aletler, bütün devreler, yapısında kötülük taşıyor ve insanı baştan çıkarıyordu. Bunlar kendilerini gündelik hayata sokuyor, böylece insanlar makinelerin yayılımcı varlığını tasasızca kabul ediyorlardı.</p>

  <p>Sessizce iç çeken Rayna, metal çubuğu savurup dükkânın vitrinini parçaladı, savunmasız aygıtları açığa çıkardı. Art arda vurmaya başlayarak onları metal ve polimer çöplüğüne dönüştürmeye başladı. Yaşadığı görüleri, ona içlerindeki zararlı istilanın kökünü kazımasını ve insanların gelecekte bu tür zayıflıklardan uzak durabilmeleri için düşünen makinelerin bütün izlerini yok etmesini söylemişti.</p>

  <p>Rayna ürkütücü derecede sakin bir çılgınlık içinde görebildiği her şeyi parçaladı. Daha fazla mekanik kanıt göremeyince başka bir bina aradı, ikinci katında hesap makinelerinin bulunduğu bir muhasebe firmasını buldu. Orayı da tahrip etti. Zayıf ve ürkek görünümlü bir adam onu durdurmak için geldi, ama Rayna duygusuz, kararlı bir şekilde lanet okuyup makinelerin bu iş yerine girmesine izin verdiği için adamı azarladı.</p>

  <p>"Makine şeytanları her açıdan yok etmediğimiz takdirde insanlar yalnızca sefaletle karşılaşacaklar. Ben Tanrının sesini duydum ve ona uygun şekilde hareket edeceğim!"</p>

  <p>Bu kadar küçük bir insandan gelse de böylesine ateşli sözler karşısında adam kaçmak zorunda kaldı.</p>

  <p>Yapacak çok işi olan Rayna, şimdilik teknolojinin seviyeleri, bilgisayarların karmaşıklığı konusunda ayırım yapmıyordu. Yorulmak bilmeksizin işletmeler arasında dolaşıyordu, ama sonunda Parmentier'in güvenlik güçlerinden iki adam onu durdurdu. Ama o artık yalnızca bir çocuktu, ölen valinin kızı. Birbirlerine anlayışlı bir şekilde baktılar. "Çok zor bir dönemden geçiyor. Yalnızca öfkesini elinden geldiği şekilde çıkarıyor. Şu anda acil olmayan hiçbir şeyle ilgilenemeyecek kadar yorgunum."</p>

  <p>"Onların bile yarısını görmezden geliyorum." Güvenlik görevlilerinden birisi olan uzun boylu ve koyu tenli adam parmağını Rayna'ya doğru sertçe salladı. "Seni bu kez bırakıyoruz, küçük kız, ama bir daha başını derde sokma. Evine geri dön."</p>

  <p>Rayna vaktin ne kadar geç olduğunu fark etti. Yorgun bir şekilde kendisine söyleneni yapıp valinin malikânesine geri döndü.</p>

  <p>Ama ertesi gün yine metal çubuğuyla geri döndü, yeni hedefler arayarak düşünen makineleri ve ilgili aygıtları parçalamaya devam etti.</p>

  <p>Ama bu kez küçük bir izleyici grubu da ona eşlik etti. Çoğu Şehitçi olan kalabalık, ona destek vermek için ilahi söylemeye başlayarak kendi sopalarını alıyordu. ...</p>

  <p>&nbsp;</p>
</body>
</html>
