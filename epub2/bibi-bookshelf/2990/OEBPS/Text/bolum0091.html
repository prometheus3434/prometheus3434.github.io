<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Pek çok</span> <span class="t16">ş</span><span class="t16">ey alg</span><span class="t16">ı</span><span class="t16">ya ba</span><span class="t16">ğ</span><span class="t16">l</span><span class="t16">ı</span><span class="t16">d</span><span class="t16">ı</span><span class="t16">r. Olaylar</span><span class="t16">ı</span> <span class="t16">çevremizin filtreleriyle görürüz, bu da do</span><span class="t16">ğ</span><span class="t16">ru</span> <span class="t16">ş</span><span class="t16">eyi yap</span><span class="t16">ı</span><span class="t16">p yapmad</span><span class="t16">ığı</span><span class="t16">m</span><span class="t16">ı</span><span class="t16">z konusunda karar vermemizi zorla</span><span class="t16">ş</span><span class="t16">t</span><span class="t16">ı</span><span class="t16">r</span><span class="t16">ı</span><span class="t16">r. Üstlenmem gereken bu korkunç görevde -bütün tarafs</span><span class="t16">ı</span><span class="t16">z ölçülere göre günahkâr bir eylem- sorun her zamankinden çok daha belirgin bir</span> <span class="t16">ş</span><span class="t16">ekilde görünüyor.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6">&nbsp;</p>

  <p>Quentin kendi işlemi sırasında, kendisini insan bedeninden ayıran o korkunç cerrahi operasyonu seyretmek zorunda kalmamıştı. Simek cerrahlar, daha o bilincini kazanmadan beynini kafatasından çıkarıp almışlardı. Ama şimdi, optik lifleriyle Vorian üzerinde gerçekleştirilecek olan korku gösterisini seyretmeye zorlanıyordu.</p>

  <p>Juno, dondurucu ameliyathanedeki kötü görünümlü aygıtlarıyla gurur duyuyor gibiydi. Şimdilik cilalı metal ve plastan oluşan tıbbi aletler ışıl ışıl parlıyordu; ama kısa süre sonra kan içinde kalacaklardı.</p>

  <p>Beyin kabında çevresinden yalıtılmış olsa bile Quentin hissettiği tiksintiyi bastıramıyordu. Yüce Başarın ne yaptığını bildiğini umuyordu. ...</p>

  <p>Cogitorların ikinciliyken dönüştürülen iki melez neo ortalıkta dolanıyor ve Vorian Atreides'i dönüştürecek olan operasyona istemeden yardım ediyordu. Quentin gibi ikincil-neolar da isteksiz katılımcılardı, ama kendisine yardım edeceklerini sanmıyordu. Sessizce odayı ameliyat için hazırlıyorlardı.</p>

  <p>Büyük eklemli makineler odanın duvarlarına ve tavana bağlanmıştı. Bunların arasında çeşitli delici ve kesici lazerler, iğne sondaları, elmas testereler ve kıskaçlar da bulunuyordu. Kesilen uzuvların ve organların atılacağı metal çöp kutuları cilalı masanın yanına yerleştirilmişti. Ameliyat masasında kanın süzüleceği derin kanallar vardı.</p>

  <p>"İşlem bir süre için oldukça pis gerçekleşiyor," diye neşeyle belirtti Juno. "Ama sonuç her zaman aracı temize çıkarır."</p>

  <p>"Simekler her zaman için hareketlerini temize çıkarmışlardır," dedi Quentin.</p>

  <p>"Sözlerinde bir burukluk mu seziyorum, kedicik?"</p>

  <p>"İnkâr mı etmemi istiyorsun? Ben kendi başıma anlamakta zorluk çekiyorum, ama Yüce Başar denemem gerektiğini söyledi." Bu sözleri söylemekten bile nefret ediyordu. "Simek olmak hiçbir zaman benim istediğim bir seçenek değildi ve bunu kolayca kabullenmemi bekleyemezsin ... ama bazı üstünlüklerini de görmeye başladım."</p>

  <p>"Erkeklerin ne kadar inatçı olabileceğini biliyorum. Agamemnon'la bin yıldan uzun süredir birlikteyim." Yeniden kıkırdadı.</p>

  <p>Quentin'e işleme katılmasını sağlamak için kolları olan küçük bir yürüme gövdesi verilmişti. Juno'nun daha büyük, daha sofistike yapısı için herhangi bir tehdit oluşturamayacak mekanik bir gövdeydi. Juno bir Titandı ve herhangi bir neoyu kolayca ezebilirdi.</p>

  <p>Mekanik keşişler ameliyat makinelerini sterilize ederken Juno da Vorian'ın içeri getirilip masaya nasıl yatırılacağını anlatırken büyük bir zevk alıyordu. "Ameliyatı kolaylaştırmak için ona yeterince narkoz vermeyi düşündüm. Ama fiziksel etin hissettiği ham acıda saf ve güçlü bir şey var. Bunu hissetmek için Vor'un son şansı bu." Juno kıs kıs güldü; Quentin onun yalnızca kötü olduğunu düşünüyordu. "Belki de kesicileri uyuşturucu vermeden kullanmalıyız ... onun gerçek acıyı son bir kez hissetmesini sağlamak için."</p>

  <p>"Bu insana iyilikten çok sadizm gibi geliyor," dedi Quentin, boyun eğmiş ve direnmeyen biri rolünü oynamaya devam ederek; böylece Juno onun beklentisini anlamayacaktı. "Agamemnon'un oğlu kendi isteğiyle sizin davanıza katılıyorsa neden onu öfkelendirmek istiyorsun?" İleri çıkarak cerrahi lazerleri, hassas beyin ameliyatını gerçekleştirmek için tasarlanmış olan kesici ve hareket ettirici parmakları inceledi.</p>

  <p>Juno tıbbi aletlerini korumak için uygun bir yere geçti. Quentin'i bu korkunç ameliyathanedeki güçlü kesici ve ağır silahlardan uzaklaştırdı, ama yenilmiş Cihat subayının kendisine burada saldırmak gibi aptalca bir şey yapacağını hiç sanmıyordu. Büyük aletleri asla ele geçiremezdi.</p>

  <p>Ama işte bu da Juno'nun en büyük kör noktasıydı: Küçük düşünmesi gerektiğini atlıyordu. Quentin, Titanların endişelenmediği zayıflıkları biliyordu. Simeklerin birden fazla zayıf noktası vardı.</p>

  <p>Quentin'in daha önceki küstah ve şiddetli isyan girişimleri sırasında Juno, adamın beynini yürüme gövdesine bağlayan düşünce-çubuklarının bağlantılarını keserek onu kolayca etkisiz hale getirmişti. Basit bir bağlantısızlık onu kolayca felç etmişti. Ne zaman kontrol edilmesi zorlaşsa Titanlar bu kolay ve yıkıcı olmayan yöntemi kullanarak Quentin'i kapatmışlardı.</p>

  <p>Bu yüzden Quentin'in güçlü veya yıkıcı silahlara ihtiyacı yoktu - yalnızca incelik gerekiyordu. Quentin'in yalnızca böyle bir fırsat yakalaması gerekiyordu.</p>

  <p>Juno, Vorian Atreides'e yapacağı işkence konusunda saçmalamaya devam ederken Quentin de mekanik elleriyle düşük yoğunlukta küçük bir lazer seçti. Parmentier'de Rikov ve Kohe'nin kızlarına okudukları bir hikâyedeki Golyat'la savaşmak için bir taş seçen çocuk gibi hissediyordu kendini.</p>

  <p>Quentin'in en büyük endişesi elindeki bu küçük aleti gerektiği kadar kesin bir şekilde kullanıp kullanamayacağıydı. Juno onun için endişelenmiyordu. Henüz.</p>

  <p>İtaatkâr ve sessiz bir şekilde çalışan ikincil-neolar metalik ameliyat masasını temizleyip yanındaki ağır ekipmanı çalıştırdılar. Kısa süre sonra Juno Vorian'ın getirilmesini isteyecekti. Ama garip, hantal yardımcılardan biri kazayla tepsilerden birini devirip büyük bir şangırtı kopardı. Juno gürültünün geldiği yere döndü ve böylece Quentin'in dış bağlantılara kısa bir süre için ulaşmasına izin vermiş oldu. Quentin şimşek hızıyla hareket edip koruyucu plakayı yırtıp attı ve Juno'nun korumalı düşünce-çubuğu ağını ortaya çıkardı.</p>

  <p>Juno geriye doğru kaçmaya çalıştı, ama Quentin diagnostik lazeri onun hassas alıcılarına doğrultup algılayıcılarını kör etti. Yoğun pratik ve simek gövdelerinin konfigürasyonlarını incelemesi sayesinde Quentin artık nereye nişan alması gerektiğini çok iyi biliyordu.</p>

  <p>Güç dalgası, Juno'nun koruyucu kabından yürüme gövdesinin hareket devrelerine uzanan bağlantılardan birini aşırı yükleyip koparmak için yeterliydi. Sersemleyen Juno sendeleyip yalpaladı ve kontrolünü yeniden sağlamaya çalıştı, ama Quentin minik lazeri bırakıp metal kolunun ucuyla diğer üç düşünce-çubuğu bağlantısını daha yakalayıp kesti.</p>

  <p>Juno'nun devrelerinin yaşadığı şok, yapay bacaklarının fiziksel bütünlüklerini kaybetmiş gibi çökmelerine neden oldu. Ama bir insanın bilinçsizliğe yuvarlanmasının tersine, Juno bilincini koruyabiliyordu. Beyin kabı öfkeyle parlak maviye dönmüştü. Yalnızca artık hareket edemiyordu.</p>

  <p>"Bu nasıl bir aptallık?" Bacaklarından biri seyirdi. "Düşünce-çubukları kendilerini kolayca yeniler, biliyorsun. Beni uzun süre durduramazsın, kedicik."</p>

  <p>Quentin hızla hareket edip Juno'ya yaklaştı ve lazeri kullanarak bedenin hareket etmesini sağlayan geri kalan tüm düşünce-çubuklarını kesti. Geçici olarak felç haline giren Juno bağırıp ona küfürler yağdırdı, ama artık tamamen Quentin'in insafına kalmıştı.</p>

  <p>Quentin Juno'nun ses sentezleyicisine bağlanan düşünce-çubuğunu buldu, yanında da algılayıcı merkezlerini besleyen uyarıcılar vardı. Yani acı merkezleri. "Senin çığlıklar attığını duymak çok hoşuma giderdi, Juno," dedi. "Ama şu anda dikkati çekmemek gerek." Yeni bir patlamayla hoparlörünü kesti, Juno artık hiç ses çıkaramıyordu. "Çektiğin acıyı tahmin edip bununla mutlu olmaya çalışacağım."</p>

  <p>Düşünce-çubukları kendilerini yenileyip Juno yeniden kontrolünü ele geçiremeden hızla, ama dikkatle çalışarak koruyucu kabını yürüme gövdesinden çıkardı. Güçlü metal kollarıyla kabı kaldırarak Vorian Atreides'in simeğe dönüştürüleceği ameliyat masasına koydu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Agamemnon, özlemle hatırladığı işlemi gerçekleştirmek için sabırsızlanarak temizlik ekipmanlarının bulunduğu yere doğru gürültüyle ilerledi. "Ah, Vorian sen gerçekten cömert savurgan bir evlatsın. Yüzyıldan uzun bir süre boyunca kaderini küçümsedin, ama sonunda aklın başına geldi. Yakında her şey mükemmel olacak, tıpkı benim her zaman umut ettiğim gibi."</p>

  <p>"Eğer ölümsüz olacaksak yalnızca tek bir yüzyılın ne önemi var ki? Hayatlarımızdaki kısacık bir an." Vor temizleme işleminin karmaşık adımlarını hatırlayarak ilerledi. "Ama yine de bu işi en son yaptığımdan bu yana çok uzun zaman geçmiş gibi geliyor." Yerküre'deki müsrif şehirleri hatırladı, görkemli Titanlar Devrine ait muhteşem anıtları. O zamanlar mutlu olduğunu neredeyse unutmuştu. ...</p>

  <p>"Çok uzun zaman oldu, oğlum." Titan iri yarı ve itaatkâr bir ev hayvanı gibi zincir zırhı süslemelerini çıkarıp bakım bölmesine girdi. Oğlu, yürüme gövdesinin üstüne çıkıp metalipek bezler ve parlatıcı bileşiklerle onu temizleyip parlatırken neredeyse mırlayacak gibiydi.</p>

  <p>"Bir Titan huşu uyandırmak ve görkemli olmalı," diye belirtti Vor. "Hessra'da sırf simekler var diye pasaklı olmanın bir anlamı yok."</p>

  <p>Mekanik parçaları temizleyip gövdeye, yaşamdestek sistemlerine ve koruyucu kabın bağlantılara özenli bakımını uygularken Vor içinde bir nostalji sancısının yükseldiğini hissetti. Sonra kendi kendine neden orada olduğunu hatırlattı.</p>

  <p>Tek bir ölümle bu zalim zorbanın işlediği bütün cinayetlerin intikamını alacaktı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>İkincil-neolar durmuş Quentin'in yaptıklarını dikkatle seyrediyordu. Herhangi bir yorumda bulunmuyor ya da oradan kaçmıyorlardı. Onu durdurmaya bile çalışmıyorlardı.</p>

  <p>Artık ağır cerrahi makinelerin hepsine ulaşabilen Quentin, Juno'nun kalın koruyucu kabı kesmek için elmas testereyi kullandı. Elektrasıvı yerlere döküldü ve en sonunda dişi Titanın yüzlerce yıldır nefret edilen yumuşacık, savunmasız beynini ortaya çıkarmıştı.</p>

  <p>Quentin, algılayıcı ağının bağlantıları kesildiği için kendisini duyamadığını bildiği halde yüksek sesle konuşmayı sürdürüyordu. "Neden olduğun bütün o dehşet ve kaos dalgaları düşünüldüğünde Juno, pek o kadar da ürkütücü görünmüyorsun - en azından şu an için, <span class="t15">kedicik."</span></p>

  <p>Sonra ağır cerrahi lazerleri getirip en yüksek seviyede çalıştırdı. "Bu işlem biraz pis olabilir," dedi onun sözlerini kullanarak. Sonra göz kamaştıran yakıcı ışınları ateşleyerek Juno'nun beynini dumanları tüten küçücük gri parçalara ayırdı. Damlayan sıvı ve sızan biyolojik maddeler, tıpkı Juno'nun söylediği gibi masanın kanallarına aktı.</p>

  <p>Geri çekilip biçimsiz ve hiç de etkileyici olmayan kararmış yığına baktı.</p>

  <p>Geriye kalan üç Titandan biri daha artık ölmüştü. Quentin çevresinde döndü ve hâlâ kendisini seyretmekte olan ikincil-neolara baktı. "Eee? Bana karşı mı duracaksınız? Yoksa yardım mı edeceksiniz?"</p>

  <p>"Efendilerimizi, cogitorları öldüren Titanlardan nefret ediyoruz," dedi tuhaf melezlerden biri.</p>

  <p>"Yaptığınız şeyi yürekten alkışlıyoruz, Quentin Butler. İlginç çalışmanıza devam etmenizi de engellemeyeceğiz," diye ekledi bir diğeri.</p>

  <p>"Süper yürüme gövdesinde çok ilginç bir simek olurdunuz," dedi üçüncüsü, biraz durakladıktan sonra.</p>

  <p>Mekanik yardımcılar Quentin'in kendi beyin kabını küçük, güçsüz mekanik gövdesinden çıkarmasına yardım edip kısa süre önce Juno'ya ait olan güçlü Titan gövdesine monte ettiler.</p>

  <p>Bütün düşünce-çubukları yeniden bağlanıp yeni sistemler çalıştırıldıktan sonra Quentin kendini harika hissetti. Hatta harikadan daha iyi. Juno'nun gövdesinde her türlü silah ve Hessra'nın bütün savunma sistemlerine giriş olanağı vardı. Mutlak yıkım potansiyelini hissetmek çok heyecan vericiydi.</p>

  <p>Quentin'e göre Agamemnon, Dante ve bütün neo-simekler ölecekti. Galaksi böyle çok daha iyi bir yer olacaktı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Babası için en etkili ve iyi temizliği yapmaya çalışan Vor, yürüme gövdesindeki depo bölmelerini açtı. Babası yolculuklarında ve maceralarında bulduğu ilginç nesneleri buralarda saklıyordu.</p>

  <p>Korkunç hatıralar, parlak süs eşyaları, kadim silahlar. "Biraz ileri git de bu bölmeyi de temizleyeyim."</p>

  <p>Simek itaat ederek vücut çekirdeğini oynattı. "Bu hizmeti yapabilmeleri için birkaç ikincili insan bedenlerinde tutmalıydım. Ne kadar ... hoş olduğunu unutmuşum."</p>

  <p>Vor, bölmenin içinde aradığı şeyi buldu, kadim bir hançer, Titan'ın savaşçı gövdesine asla zarar veremeyecek olan etkisiz bir parça.</p>

  <p>"Yüzyıllar önce en parlak devrimizdeyken," diye hülyalı bir şekilde konuştu Agamemnon, "senin yaptığın işi köle insanlara yaptırırdık, ama şu anda kaçak simekler konumuna geldiğimiz için böyle bir seçeneğimiz yok."</p>

  <p>"Anlıyorum, baba. Şimdiye kadar yaptığım en iyi işi çıkaracağım."</p>

  <p>Koruyucu kabın yürüme gövdesiyle olan bağını kesti. Daha önce her zaman yaptığı gibi.</p>

  <p>Soğuk kalede, eğer bir şey denerse Vorian'ı asla sağ bırakmayacak olan küçük bir simek ordusunun bulunduğunu bilen Agamemnon, insanlığın hükümdarı olduğu eski görkemli günlerinden söz etmeye başladı. Omnius artık yenildiğine göre Agamemnon oğluyla birlikte yeni bir imparatorlukta benzer bir liderlik sürebilirlerdi.</p>

  <p>Babası nostaljik bir şekilde cilalanırken Vor çalışmaya devam etti. Bağlantısı kesilmiş olan yürüme gövdesi işe yaramaz durumdaydı; Vor henüz optik liflerin ya da duyusal algılayıcıların düşünce-çubuklarıyla bağlantısını kesmemişti. Buna rağmen Agamemnon şu anda tamamen savunmasızdı.</p>

  <p>Beyin kabını cilalayan Vor, "Şu havalandırma panelini biraz oynatıp etrafını temizleyeceğim."</p>

  <p>General görkemli günlerden söz etmeye devam ederken Vor koruyucu kaptaki küçük bir paneli açtı ve içerideki etli kısmı ortaya çıkardı. Kadim hançeri sıktı. Hızlı ve tek bir hareketle hançerin ucunu Agamemnon'un süngerimsi beynine saplayacaktı. Sonrasındaysa her şey bitecekti.</p>

  <p>Tam o sırada odanın kapısı aniden açıldı ve devasa bir Titan sarsılarak içeri girdi. İrkilen Vor bıçağı bıraktı, bıçak şangırtıyla yere düştü. Juno mu? Yoksa Dante miydi? Titanlardan hiçbiri onun güya Titan davasının lehine döndüğüne inanmamıştı.</p>

  <p>Silahları ve dikenli zırhıyla parlayan mekanik gövde çok uğursuz görünüyordu. "Agamemnon'u burada bulacağımı biliyordum," dedi sentezlenmiş ses. "Ve Vorian'ı da."</p>

  <p>Titan ileri çıkıp Vorian'ı yakaladı, havaya kaldırarak koruyucu kabında bulunan beyinden uzaklaştırdı. Yalnızca birkaç santim kalmıştı. Vorian o kadar yaklaşmıştı ki. ...</p>

  <p>&nbsp;</p>
</body>
</html>
