<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Tereddüt baz</span><span class="t16">ı</span> <span class="t16">insanlar</span><span class="t16">ı</span><span class="t16">n do</span><span class="t16">ğ</span><span class="t16">as</span><span class="t16">ı</span><span class="t16">nda vard</span><span class="t16">ı</span><span class="t16">r. Kararl</span><span class="t16">ı</span><span class="t16">l</span><span class="t16">ı</span><span class="t16">k da benim do</span><span class="t16">ğ</span><span class="t16">amda.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6">İntikam Filosuna yaptığı konuşmadan</p>

  <p class="p6">&nbsp;</p>

  <p>Vor son ezici zafer için Corrin'e doğru ilerleme emri vermeden önce genel iletişim hattında bir parazit oluştu; Rayna Butler'ın duaları kesildi ve yerini pürüzsüz bir makine sesi aldı.</p>

  <p>"Yeni insan istila grubuna sesleniyoruz. Corrin'e bizi yok etmek için geldiğiniz çok açık. Ama siz harekete geçmeden önce bazı sonuçların farkına varmanızı sağlamamız gerekiyor."</p>

  <p>Ses tonu boş, ama bilgiliydi; hafif bir halinden hoşnutluk da söz konusuydu. Vor bu sesi tanıyordu - Erasmus! Çenesini sıkıp dinlerken sessizliğini korudu, eliyle köprü mürettebatına sessiz olmalarını işaret etti. Her tarayıcı ekranını robotların savunma sistemlerine ait yakın görüntüler doldurmuştu.</p>

  <p>"Bunlar bizim görüntülerimiz değil Yüce Başar," dedi Abulurd. "Tarayıcı sistemimizi doldurmuşlar."</p>

  <p>"Holtzman uydularımız hâlâ çalışıyor mu?" diye sordu Vor, birden ilk savunma hattının dağılıp çökmüş olmasından korkarak.</p>

  <p>"Evet, hâlâ karıştırıcı akımlar gönderiyorlar. Ama bir şekilde onların sinyalleri bizim iletişim hattımıza sızıyor. Alternatif devreler arıyorum, yeni bir rota deniyorum."</p>

  <p>"O zaman Erasmus'un söyleyeceklerini dinleyelim ve ondan sonra da hepsini yok edeceğiz," diye homurdandı Vor.</p>

  <p>Robotun sesi değişen görüntülerin üstünde konuşmaya devam ediyordu. "Keşif gemileriniz Corrin'in etrafındaki taşıyıcılarla oluşturduğumuz çemberi fark etmiştir. Bu yeni kargo taşıyıcılarını ve savaş gemilerimizin çoğunu masum insan rehinelerle doldurduk. Kamplardan ve ağıllarımızdan alınan iki milyondan fazla köle."</p>

  <p>Ekran bulandı, sonra kalabalık yüzler, balık istifi halinde yığılmış insanların iniltileri her yeri doldurdu. Umutsuz insan görüntüleri birbiri ardına titreşerek yayınlanmaya başladı.</p>

  <p>"Bu taşıyıcıların ve gemilerin her birinin içine patlayıcılar yerleştirdik. Bu patlayıcıların tetiği de Corrin'in etrafına yerleştirilen karıştırıcı ağınıza bağlı. Eğer İnsanlık Ordusu bu algılayıcıların sınırını geçerse patlayıcılar otomatik olarak ateşlenecek. Mesafenizi korumazsanız iki milyon masum insanı katletmiş olacaksınız."</p>

  <p>Şimdi Erasmus'un metal yüzü görünüyordu. Robot gülümsüyordu. "Biz rehinelerin gözden çıkarılabileceğini düşündük -ya siz?"</p>

  <p><span class="t15">Serena'n</span><span class="t15">ı</span><span class="t15">n Zaferi</span>'nin her yanında bir şamata koptu, kulaklarına inanamayan ve küfürlerle dolu kükremeler İntikam Filosundaki bütün gemiler ve Corrin'in üzerindeki bekçi filosunda yankılandı. Hepsi de bir çözüm için Vor'a bakıyordu.</p>

  <p>Vor dudaklarını birbirine bastırdı, savaşıp kazandığı onca zaferi, kaybettiği insanları ve ellerine bulaşmış kanı düşündü. Sonra cesaretini toplayıp buz gibi bir sesle ağır ağır konuştu. "Hiç fark etmez." Mürettebatına döndü. "Bu yalnızca düşünen makineleri yok etmemizi gerektiren nedenleri güçlendiriyor o kadar."</p>

  <p>"Ama Yüce Başar!" diye huzursuzlandı Abulurd. "İki milyondan fazla insan!"</p>

  <p>Vor ona yanıt vermek yerine, görüntüsünü iletmesi için iletişim subayına döndü. Görüntüsü iletilir iletilmez Erasmus şaşkınlıkla tepki verdi. "Ah, Vorian Atreides - eski düşmanımız! Bu saldırgan oyunun arkasında senin olduğuna şaşmamam gerekirdi."</p>

  <p>Vor kollarını üniformalı göğsünde kavuşturdu. "Korkakça oluşturduğun insan kalkanlarının benim kararlılığımı yok edeceğini mi sanıyorsun?"</p>

  <p>"Ben bir robotum, Vorian Atreides. Beni tanıyorsun. Blöf yapmadığımı <span class="t15">biliyorsun."</span> Akışkanmetal yüzündeki çıldırtıcı gülümsemeyi hâlâ koruyordu.</p>

  <p>Vor'un aklına gemilere tıkıştırılmış çok sayıda esirin görüntüleri geldi. Umutsuz ve korkmuş yüzleri plasa yapışmış esirler. Zihnini nihai karara odaklayarak kararlılığını güçlendirdi. Eğer bugün olmazsa bir daha böyle bir şansının olacağını asla düşünmüyordu.</p>

  <p>"O halde üzücü, ama zafer için gerekli bir bedel olacak bu." Dönüp Abulurd'a emir verdi. "İntikam Filosunu saldırı için hazırlayın. Emirlerimi bekleyin."</p>

  <p>Mürettebatı şaşkınlıkla yutkunup homurdandı, ardından sadık bir şekilde görevlerinin başına döndü. Abulurd akıl hocasının söylediklerine inanamıyor gibi donup kalmıştı. Doğru, savaşın üzücü, ama gerekli zayiatı olarak masumların feda edilmesini kabul etmişlerdi - ama bu şekilde değil.</p>

  <p>Biraz durakladıktan sonra Erasmus'un sesi daha güçlü, ama sakin bir şekilde yeniden duyuldu. "Senin ikna edilmenin zor olacağını düşünmüştüm. Bu yüzden sana bir sürprizim daha var, Vorian Atreides. Daha yakından bak."</p>

  <p>Kalabalık esirleri bir süre daha gösterdikten sonra ekranlar bir odaya odaklandı. Bir kadın iri yarı iki dövüş robotunun eşliğinde tek başına oturuyordu. Onlarca yıl boyunca anıtlarda biraz ideal hale getirilmiş olsa bile Soylular Birliğindeki herkes bu yüzü tanıyordu. Vor, gerçek hayatta onu tanımıştı, hatta âşık olmuştu. Omnius'a meydan okuyup barış şartlarını sunmak için cüretkâr bir şekilde Corrin'e uçtuğu zaman ona veda etme şansı olmamıştı.</p>

  <p><span class="t15">Serena Butler.</span></p>

  <p>Şimdi iletişim hattından Rayna Butler'ın tiz çığlıkları duyuluyordu. "Bu Azize Serena! Tıpkı görümdeki gibi."</p>

  <p>Vor bakakalmıştı. Hatırladığından biraz daha genç görünüyordu, ama ölümünden bu yana seksen yıl geçmişti. Onu çok iyi tanıyordu, her ifadesini, ağzının yapısını büyüleyici eflatun rengi gözlerinin bakışlarını hatırlıyordu. O korkunç son görüntüleri, yanındaki Serafim korumalarıyla birlikte diplomatik gemisine binip düşünen makinelerle buluşmak için Corrin'e giderken çekilen arşiv görüntülerini defalarca seyretmişti. Serena Corrin'de korkunç şekilde işkence görüp öldürülmüştü.</p>

  <p>"Bu mümkün değil," dedi sesine soğuk bir sükûnet vermeye çalışarak. "İdamının görüntülerini hepimiz gördük. Genetik çözümlemelerin Serena Butler'a ait olduğunu kanıtladığı o harap olmuş cesedi de kendi gözlerimle gördüm." Sesini yükseltti. "Bu bir numara."</p>

  <p>"Vorian Atreides - acaba hangisi numaraydı?" Erasmus ekranda başka bir tanıdık yüzü gösterdi; Tlulaxa hainlerden birinin nefret edilen görüntüsünü. Kamera çok yakındı ve genetik dâhinin yalnızca yüzünü gösteriyordu.</p>

  <p>Organ taciri alaycı bir ses tonuyla konuşmaya başladı. "Omnius, Serena Butler gibi potansiyeli olan bir insanı kaldırıp atacak kadar aptal değildir. Birliğe gönderdiğimiz yanmış ve işkence görmüş ceset Serena Butler'ın <span class="t15">klonuydu,</span> Tlulax'daki tanklarımızda üretilmişti. Organ çiftliklerimizde onun genetik örneklerini sakladığımızı biliyorsunuz. Bütün plan Yüce Patrik İblis Ginjo tarafından tasarlanmıştı."</p>

  <p>"Vorian Atreides, sözüme inan, " diye ekledi Erasmus, "Omnius Serena Butler'ı öldürmedi. İnsan ırkını o kadar ateşlendiren görüntüler İblis Ginjo tarafından uyduruldu."</p>

  <p>Vor içinin bomboş olduğunu ve midesinin bulandığını hissediyordu. Ayakta duruyordu, ama bacakları çok zayıftı. Ne yazık ki suçlamanın doğru olması çok mümkündü.</p>

  <p>Robotun gözleri kısıldı ve yüzünde komplocu bir ifade belirdi. "Aslında İblis size bir sürü hile yaptı. Birliğinizde gururla sergilediğiniz o korunmuş bebeğin de sahte olduğunu biliyor muydunuz?"</p>

  <p>Vor karşılık vermedi. İçgözlem Şehrinde saklanan bebeğin bir manken olduğunu biliyordu, ama çok az insan bunu fark etmişti.</p>

  <p>Görüntü tekrar Serena'ya dönmüştü. Robot gardiyanlardan biri küçük bir çocuğu tehditkâr bir şekilde tutmuş havada sallandırıyordu. Hiçbir gözlemci bu tehdidi yanlış anlayamazdı.</p>

  <p>"Bir düşünün: Ya Serena'nın bebeğini durağan halde tutabilmişsek?" dedi Erasmus. "Büyük bir cerrahi çabayla tahribatın çoğunu düzeltebiliriz. Şimdi Corrin'e saldırma seçimini bir kez daha düşünmelisin, Vorian Atreides. Eğer donanmanın yakınımıza gelmesine izin verirsen bütün bu rehineler öldürülür - Serena Butler ve bebeği de dâhil olmak üzere. Bunun <span class="t15">yeniden</span> olmasını istediğini hiç sanmıyorum Vorian Atreides."</p>

  <p>"Bana gösterdiklerine inanmıyorum," dedi Vor, alçak ve tehditkâr bir sesle.</p>

  <p>"Bu Cihat Rahibesinin canlı halidir," dedi Rekur Van.</p>

  <p>Rayna Butler'ın tiz sesi bütün iletişim kanallarını doldurdu. "Bu bir mucize! Serena Butler bize geri döndü - ve Masum Manion da!"</p>

  <p>Vor, yüksek güvenlikli iletişim hattında Genel Vali Faykan'ın huzursuzlandığını duydu. Genel Vali panik halinde "Şimdi ne yapacağız?" diye sordu. "En küçük bir şans varsa bile Serena'yı kurtarmalıyız! Şampiyon Atreides, bana cevap verin!"</p>

  <p>Vor parladı. "Bu kanaldan çıkın Genel Vali. Uzay ve İnsanlık Ordusu kurallarına göre bu askeri operasyonun komutası bende."</p>

  <p>"Ne yapmak niyetindesiniz?" diye sordu Faykan çok huzursuz bir ses tonuyla. "Durumu yeniden düşünmeliyiz."</p>

  <p>Vor derin bir soluk alırken bir kez daha zor kararı vermesi gerektiğini biliyordu. Yoksa kendisiyle birlikte yaşamaya dayanamazdı. "Görevimi tamamlamak niyetindeyim, Genel Vali. Tıpkı Serena'nın her zaman dediği gibi ne pahasına olursa olsun zafere ulaşmalıyız."</p>

  <p>Vor iletişim hattını kapatıp dışarıdan daha fazla müdahale gelmesini engelledi. Sonra bütün gemilere, mürettebata, bütün gemilerdeki her kamaraya şu mesajı gönderdi: "Masum Manion'u öldürenin Erasmus olduğunu unutmayın, çocuğu yüksek balkondan aşağıya attığını! Cihadı harekete geçiren eylem budur. Bu insan kalkanının bir hile olduğuna inanıyorum, bizi geri çevirmek için planlanmış bir numara."</p>

  <p>Vor'un gözleri kupkuruydu, dikkatle odaklanmıştı. Etrafındaki sersemletici sessizlik bile kulaklarında zonkluyor gibiydi. Abulurd'un kendisine daha önce hiç görmediği bir ifadeyle baktığını gördü, ama Vor bakışlarını kaçırdı. Şu anda yapması gereken bir iş vardı.</p>

  <p>&nbsp;</p>
</body>
</html>
