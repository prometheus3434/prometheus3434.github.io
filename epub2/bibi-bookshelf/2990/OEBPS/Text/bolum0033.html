<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Hayatta kalmak için mant</span><span class="t16">ı</span><span class="t16">kl</span><span class="t16">ı</span> <span class="t16">bir umut yoksa, sonunuzun geldi</span><span class="t16">ğ</span><span class="t16">ini dü</span><span class="t16">ş</span><span class="t16">ünmeniz mi yoksa sona kadar mutlu bir cehalet içinde varl</span><span class="t16">ığı</span><span class="t16">n</span><span class="t16">ı</span><span class="t16">z</span><span class="t16">ı</span> <span class="t16">sürdürmeniz mi daha iyidir?</span></p>

  <p class="p6">&nbsp;</p>

  <p class="p6">&mdash; PRİMERO QUENTİN BUTLER</p>

  <p class="p6">askeri günlüklerden</p>

  <p>&nbsp;</p>

  <p>Ele geçirilen casus aracındaki bilgiler tartışmasızdı.</p>

  <p>Quentin ve Faykan, Zimia'ya döner dönmez, üniformalarını değiştirmek için bile zaman harcamaksızın Cihat Konseyinin bütün üyeleriyle konuşmak istediler. Kapalı kapıların ardındaki odada, Quentin onlara Birliğin savunmasız durumuyla ilgili rahatsız edici keşif bilgilerine ait bilgisayar veri çekirdeğini gösterdi. Faykan sessizce dikiliyordu ve konuşmayı babasına bırakmıştı. Konsey üyelerinin aşikâr sonuca varmaları uzun sürmedi.</p>

  <p>"Omnius bize karşı harekete geçmeyi planlıyor. Nasıl ve ne zaman olduğunu öğrenmeliyiz." Hepsi şaşkın bir inanmazlık içinde otururken Quentin cesur isteğini belirtti. "Bu yüzden, Senkronize bölgenin merkezine -eğer gerekiyorsa bizzat Corrin'e- küçük, ama çok önemli bir keşif seferi yapmayı öneriyorum."</p>

  <p>"Ama Musibet var ve karantinalar-"</p>

  <p>"Belki de Başkumandan Vorian Atreides'in dönüşünü beklesek daha iyi olur. Parmentier'den her an dönebilir-"</p>

  <p>Quentin hepsinin sözünü kesti. "Ve robot casus gemisinin düşündürdüğü aciliyet yüzünden uzay-bükücüleri kullanmalıyız." Sözlerini yumruğunun hızlı bir hareketiyle vurguladı. "Omnius'un ne yaptığını bilmek zorundayız."</p>

  <p>Geçici Genel Vali O'Kukovich, yüzünde derin bir yoğunlaşma ifadesiyle oturuyordu. Cihat Konseyi toplantılarında bile O'Kukovich bütün tarafları dinler ve sonucu açıklamadan önce, sanki bununla bir ilgisi varmış gibi oybirliğiyle alınan kararın çıkmasını beklerdi. Quentin Geçici Genel Validen hiç hoşlanmıyor ve onu atıl bir adam olarak görüyordu.</p>

  <p>Yüce Patrik Xander Boro-Ginjo halinden memnun ve çok itici görünüyordu, ama insanlığın karşı karşıya olduğu tehdidin gerçek ciddiyetinin farkında değil gibiydi. Etrafını aptalca gülümseyen dalkavuklar ve zarif eşyalarla çevirmişti, boynundaki makam zincirinin varlığından, bu zincirin gerektirdiği sorumluluk ve güçten daha fazla etkileniyor gibi görünüyordu. "Ama ben uzay-bükücülerin tehlikeli olduğunu sanıyordum."</p>

  <p>Faykan sakin ve kesin bir yanıt verdi. "Yine de durum gerektirdiğinde kullanılabiliyorlar. Kayıp oranı yüzde on ve çok iyi ücret alan tehlike pilotları kullanıyor bu gemileri. VenKee, Holtzman kalkanlarıyla donatılmış kargo gemileri kullanarak salgının etkilediği dünyalara pek çok kez acil melanj teslimatı yaptı. Uzay-bükülümü gemileri hayati önem taşıyan mesajları zamanında iletmek için tek yol."</p>

  <p>"Bu durumda da onları kullanmak kesinlikle gerekli," diye ısrar etti Quentin. "Senkronize uzayın derinliklerine bir gözlemci göndermeyeli yıllar oldu. Şimdi makinelerin bize karşı harekete geçeceklerini gösteren kesin kanıtlarımız var. Kendi gözlerimizle görmezsek nasıl bir plan yaptıklarını nasıl bilebiliriz?"</p>

  <p>"Bir robot keşif gemisinin önünü kestik, ama Omnius'un çok sayıda keşif gemisini gönderdiğini de biliyoruz," dedi Faykan. "Makineler lanet olası Musibet yüzünden büyük yara aldığımızı biliyor. Ebedizihin insanlığa karşı son bir saldırıya hazırlanıyor olmalı."</p>

  <p>"Eğer düşmanım zayıf, meşgul ve sersemlemiş durumdaysa ben de öyle yapardım," diye gürledi Quentin. "Corrin'de neler olduğunu görmeliyiz. Bir veya iki küçük uzay-bükücüyle gizlice girip ayrıntılı görüntüler aldıktan sonra makineler önünü kesemeden kaçabilir."</p>

  <p>"Kulağa çok riskli geliyor," diye homurdandı Geçici Genel Vali, onaylamaları için diğer Konsey üyelerine bakarak. "Öyle değil mi?"</p>

  <p>Quentin kollarını üniformalı göğsünün üstünde kavuşturdu. "Bu yüzden de bizzat ben gitme niyetindeyim."</p>

  <p>Cihat Konseyinin üst düzey bürokratlarından biri kaşlarını çattı. "Bu çok saçma! Sizinki gibi deneyime ve kıdeme sahip bir subayı riske atamayız, Primero Butler. Uzay-bükülümü yolculuğundan sonra hayatta kalsanız bile böyle bir keşif gezisi ele geçirilip sorgulanmanıza neden olabilir."</p>

  <p>Quentin bu endişeleri öfkeyle bir kenara attı. "Sık sık küçük uzay-bükücülerine binip kendini düşmanın üstüne atan Başkumandan Vorian Atreides'i örnek göstermek istiyorum. Hizmet kayıtlarımın da gösterdiği gibi, beyler, tarihsel bir deyimi kullanacak olursak ben bir koltuk generali değilim. Taktik tahtaları ve savaş oyunları kullanarak komuta etmiyorum. Onun yerine adamlarımın başına geçiyor, tehlikeyle şahsen karşılaşıyorum. Bu görevde yanıma mürettebat almayacağım, yalnızca bir kişi istiyorum - oğlum Faykan'ı."</p>

  <p>Bu, daha da büyük bir patırtıya yol açtı. "İki seçkin komutanı riske atmak mı istiyorsunuz? Neden yanınıza birkaç paralı asker almıyorsunuz?"</p>

  <p>Yanındaki Faykan şaşkınlıkla karşılık verdi. "Gitmekten korkmuyorum, komutanım, ama bu akıllıca mı?"</p>

  <p>Faykan daha fazla itiraz edemeden Quentin hızlı ve anlaşılmaz bir dizi parmak hareketi yaptı. Cihat subaylarının üstdüzey eğitim sırasında öğrendikleri karmaşık şifreli bir savaş dilini kullanıyordu. O ve Faykan askeri çarpışmalar sırasında bu dili sık sık kullanırlardı, ama politikacıların önünde asla yapmamışlardı. Konsey üyeleri bir şey kaçırdıklarını biliyorlardı, ama ne olduğunu anlamamışlardı.</p>

  <p>Quentin hızlı hareketlerle şöyle diyordu, "Biz Butler'iz. Son iki Butler." <span class="t15">Çünkü Abulurd Harkonnen miras</span><span class="t15">ı</span><span class="t15">n</span><span class="t15">ı</span> <span class="t15">bo</span><span class="t15">ğ</span><span class="t15">az</span><span class="t15">ı</span><span class="t15">m</span><span class="t15">ı</span><span class="t15">zdan a</span><span class="t15">ş</span><span class="t15">a</span><span class="t15">ğı</span> <span class="t15">t</span><span class="t15">ı</span><span class="t15">kmak istiyor!</span> "Bunu ikimiz yapmalıyız, sen ve ben."</p>

  <p>Faykan şaşırmış gibi katı bir şekilde oturdu, sonra başını salladı. "Evet, komutanım. Elbette." Fikir ne kadar riskli görünürse görünsün primeroyu her zaman takip edecekti. O ve babası birbirlerini ve riskleri anlıyorlardı. Quentin Butler bu görevi vermek için bir başkasına asla güvenmezdi.</p>

  <p>Quentin tekrar Konsey üyelerine döndü. "Birlik, ölümcül salgın başladığından beri düşmana karşı herhangi bir saldırı hareketinde bulunamadı. Bütün dünyalarımız dizlerinin üstüne çöktürüldü ve dış saldırılara karşı artık insanı telaşlandıracak ölçüde zayıfız. Milyarlarca insan zaten öldü, sayısız güneşin altında çürüyor. Makinelerin arkalarına yaslanıp Musibet'in seyrini tamamlamasını bekleyeceklerini, planlarının ikinci bir aşaması olmadığını mı sanıyorsunuz?"</p>

  <p>Makinelerin daha fazla zarar verme olasılığı hiç aklına gelmemiş gibi Yüce Patriğin rengi birden soldu. Makam zincirine cankurtaran halatı gibi sarıldı. Quentin Konsey üyelerinin yüzlerini incelerken, salgınla, daha kötü bir şey düşünemeyecek kadar meşgul olduklarını gördü.</p>

  <p>İtirazlar homurtulu kabullere dönüşürken Geçici Genel Vali gülümseyerek kararını bildirdi. "Dualarımızla birlikte gidin Primero. Omnius'un ne yaptığına bakın. Ama bize hızla ve güvenli bir şekilde geri dönün."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Cihat Ordusu bu hızlı ve tehlikeli araçları nadiren kullansa bile iki adam da uzay-bükücü kullanmaya yetkiliydi. Quentin şanslarını artırmak için oğlunun ve kendisinin farklı gemiler kullanmasına karar verdi. Bir tanesi uzay-bükülümü hatasıyla karşılaşsa bile diğeri Salusa'ya sağlam olarak geri dönebilirdi.</p>

  <p>Primero her zamanki vedalaşmalar olmaksızın hızla yola çıktı. Wandra'yı ziyaret etmek için kısa bir süreliğine İçgözlem Şehrine uğramasının ardından Quentin'in göreceği başka hiç kimse kalmamıştı. Abulurd bile hâlâ Parmentier'den geri dönüş yolculuğundaydı.</p>

  <p>İki uzay-bükücü keşif gemisi, birbirleriyle bağlantı halinde olmaksızın, bükülmüş uzayın çarpık anlaşılmazlığı içinden hızla geçti. Boyutların arasından sıyrılıp galaksinin dokusunda kestirmeden ilerlediler. Her an tesadüfen rotalarında bulunan bir güneş, gezegen ya da aya çarpabilirlerdi. Rotalarını belirleyip Holtzman Etkisi motorlarını çalıştırdıktan sonra karşı taraftan çıkana ... ya da sonsuza dek yok olana kadar birkaç saniye beklemekten başka yapılacak bir şey kalmamıştı.</p>

  <p>Quentin ya da Faykan bu görev sırasında ölürse, Cihat tarihi kayıplarını gerçekten fark eder miydi? İki savaş kahramanı Omnius'un yaydığı hastalığa karşı etkisiz kalmıştı. Bu korkunç hastalık yüzünden Titanlar Devrinin ve Serena'nın Cihadının toplamından daha fazla insan ölmüştü. Omnius savaşın parametrelerini tamamen değiştirmişti, tıpkı Cihadı başlatarak Serena'nın yaptığı gibi.</p>

  <p>Bu çatışma artık çözülebilecek basit bir çatışma değildi. Hayatta kalmak için verilen bir savaştı ve zafer yalnızca karşı tarafın mutlak bir şekilde yok edilmesiyle kazanılabilecekti. Musibet'e kurban giden insan sayısını hesaplamak mümkün değildi. Hiçbir tarihçi yaşanılan felaketin büyüklüğünü ölçemez ve hiçbir anıt da kayıpları göstermek için yeterli olamazdı. Bu andan itibaren bir insan bilim adamının icat ettiği hiçbir kıyamet günü silahı korkunç, hiçbir yıkıcı güç, düşünen makineler karşısında çok büyük olamazdı.</p>

  <p>Eğer hayatta kalmayı başarırsa insan ırkı bir daha asla aynı olmayacaktı.</p>

  <p>Corrin'e yolculuk dehşet verici olduğu kadar kısaydı da. Quentin'in keşif gemisi büklümlenmiş uzaydan çıktı ve etrafında bir yıldız tarlası, elmaslarla kaplı bir kadife gibi titreşti. Manzara sakin ve huzur vericiydi, şu anda düşünen makinelerin kontrolünde olan galaksinin bir parçasının derinliklerinde bulunduğuna dair hiçbir belirti yoktu.</p>

  <p>Orada sessizlik içinde beklerken, uzayın sınırlarını ve Corrin'in etrafındaki yıldıztakımı örüntülerini gösteren yönbulucu karşılaştırma sistemlerini araştırdı. Uzay-bükücüler yönbulma konusunda çok isabetli olmasalar ve hedefin yalnızca yüzbin kilometre kadar yakınına gidebilseler de, Quentin en azından doğru yıldız sistemine gelmişti. İz sürme becerilerini kullanarak bulunduğu yeri doğruladı. Sistemdeki kızıl devin Corrin'in şişkin güneşi olduğu kesindi.</p>

  <p>Faykan uzayda kendisine katıldıktan sonra Baş Omnius kopyasının makine imparatorluğunu yönettiği gezegene doğru hızla ve sinsice alçalmaya başladılar. Büyük olasılıkla sistemin çevresini koruyan robot devriye gemileri ve makine dünyasının etrafındaki trafiği izleyen gemiler bulunuyordu. Ama hiçbir insan Senkronize Uzayın bu kadar içine hücum etmediği için robotlar fazla tetikte olmayabilirdi.</p>

  <p>Quentin ve Faykan, aşağıya yaklaşıp keşiflerini yaptıktan sonra düşman gemisi önlerini kesemeden oradan ayrılmayı planlıyorlardı. Taze ve önemli bilgilerle Birliğe dönmenin tek yolu buydu. Eğer düşünen makinelerin gemileri uzay-bükücülerini yakalamaya yaklaşırlarsa o ve oğlu Holtzman kalkanlarını çalıştıracak, uzayı bükecek ve tekrar Birlik bölgesine geri sıçrayacaktı. Geleneksel uzay-itici teknolojisini kullanan düşünen makineler onları asla yakalayamazdı.</p>

  <p>Ama iki adam da karşılaşacakları manzaraya hiç hazırlıklı değillerdi.</p>

  <p>Corrin'in etrafındaki uzay, akla gelebilecek her türlü büyüklük ve şekildeki robot savaş gemileriyle tamamen kaplanmış durumdaydı. Omnius burada kocaman kruvazörler, robot destroyerler, otomatik bombardıman gemileri, devasa vurucular ve yok edicilerden oluşan hayret verici bir donanma toplamıştı. Sayıları yüzbinleri buluyordu.</p>

  <p>"Hepsi ... bu kadar mı? Omnius'un elindekilerinin toplamı bu mu?" Faykan'ın sesi keyifsiz ve titrekti. "Nasıl bu kadar <span class="t15">çok</span> olabiliyorlar?"</p>

  <p>Quentin'in konuşabilmesi için aradan uzun bir anın geçmesi gerekti. "Eğer Omnius bu donanmayı Birliğe gönderirse sonumuz gelmiş demektir. Bunlara karşı dayanmamız mümkün değil." O kadar dikkatli bir şekilde bakıyordu ki gözleri yanıyordu. Sonunda gözlerini kırpmayı akıl etti.</p>

  <p>"Makineler bunların hepsini burada inşa etmiş olamazlar. Omnius bu gemileri diğer Senkronize Dünyalardan getirmiş olmalı," dedi Faykan.</p>

  <p>"Neden olmasın? Musibet başladığından beri ona karşı hiçbir eylemde bulunamıyoruz."</p>

  <p>Quentin'e göre düşündüğü sonuçtan kaçmak asla mümkün değildi. Hiç kuşku yok ki bu gemilerin hepsi Salusa Secundus'u, insanlığın merkezini ezmek için kullanılacaktı. Ardından da hayatta kalanların kendilerini böyle bir güce karşı korumak bir yana, karınlarını bile zor doyurduğu diğer Birlik gezegenlerine yayılacaklardı.</p>

  <p>"Tanrı ve Azize Serena adına," diye soludu Faykan. "Makinelerin, Birliğin zayıflığının farkında olduklarını biliyordum baba, ama Omnius'un şimdiden bir saldırıya hazırlandığı asla aklıma gelmezdi."</p>

  <p>Corrin, yığınlar halinde hareket etmek üzereymiş gibi görünen öfkeli eşek arılarının oluşturduğu kocaman bir kovana benziyordu. Musibet'in Soylular Birliğindeki ezici ilerleyişinin ardından insan nüfusu en düşük seviyesini yaşıyordu. Düşünen makinelere karşı kendilerini savunmak için bekleyen güçler hiç bu kadar zayıf olmamıştı.</p>

  <p>Ve Omnius'un kıyamet günü donanması saldırmaya hazır görünüyordu.</p>

  <p>&nbsp;</p>
</body>
</html>
