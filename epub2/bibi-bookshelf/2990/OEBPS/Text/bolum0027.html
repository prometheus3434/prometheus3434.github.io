<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Teknolojinin insanlar</span><span class="t16">ı</span> <span class="t16">hayat</span><span class="t16">ı</span><span class="t16">n yüklerinden kurtarmas</span><span class="t16">ı</span> <span class="t16">gerekir. Ama bunun yerine o, insanlar</span><span class="t16">ı</span> <span class="t16">esir ediyor.</span></p>

  <p class="p6">&nbsp;</p>

  <p class="p6">&mdash; RAYNABUTLER</p>

  <p class="p6"><span class="t16">Gerçek Görüler</span></p>

  <p>&nbsp;</p>

  <p>Çılgınca ölümlerin üstünden bir aydan uzun bir süre geçtikten sonra bazı insanlar Parmentier'in salgın hastalığın sonuna ulaştığı gerçeğinden biraz umutlanmaya başlamış olabilirdi. Genetik olarak değiştirilmiş RNA retrovirüsü dengesiz bir durumdaydı ve haftalar geçtikçe zayıflamaya başlamıştı. Yeni vakalar ancak hastalarla korunmasız temas yüzünden gelişiyordu.</p>

  <p>Omnius Musibeti gezegendeki seyrini tamamlamıştı. Hassas olanlar hastalığa yakalanmış ve üçte birinden fazlası ölmüştü. Toplam ölü sayısı belki de hiç bilinmeyecekti.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Çalışmasına başladıktan sonraki birkaç gün içinde Rayna Butler'ın görevi ona çok ağır gelmeye başladı.</p>

  <p>Her binada, her evde, her iş yerinde, her fabrikada kötü makineleri, bazen açıkta ve bazen gölgelerde buluyordu. Ama yine de buluyordu. Sopasını indirip kaldırmaktan kolları ağrıyordu. Elleri kabarcıklar, fırlayan metal ve camlar yüzünden kesiklerle doluydu. Çıplak ayakları soyulmuş ve acıyordu, ama o durmuyordu. Azize Serena ona ne yapması gerektiğini söylemişti.</p>

  <p>Gittikçe artan sayıda insan, başta eğlence olsun diye onu seyrediyordu. İnsana refah sağlayan bu masum aygıtları neden böyle tahrip ettiğini anlayamıyorlardı. Ama sonunda başkaları da onun saplantısını anlayıp sevinçli bir öfkeyle makineleri kırmaya başladı. Karşılık verme konusunda o kadar uzun süredir çaresizlerdi ki büyük düşmanlarının her türlü örneğine saldırıyorlardı. Rayna başlangıçta yalnızca kendi işine bakıyor, kendisini takip eden insanlara önderlik etmek için çok az şey yapıyordu.</p>

  <p>Canlarını Azize Serena'nın yaptığı gibi vermeye zaten istekli olan Şehitçiler beklenmedik şekilde kendisine katılınca Rayna'nın ayak takımından oluşan çetesi daha organize hale gelip birden büyüdü. Parmentier'in boş sokaklarında başlayan yeni hareket durdurulamazdı.</p>

  <p>Şehitçiler bu zayıf kızın peşinden giderken flamalar sallıyor, asalarını havaya kaldırıyorlardı. Sonunda Rayna şaşkınlıkla onlara döndü. Terk edilmiş bir yer-aracının üstüne çıkıp kalabalığa seslendi: "Neden zamanınızı ve enerjinizi o sancakları taşımaya harcıyorsunuz? Kimin için gösteri yapıyorsunuz? Bayrak ve renk görmek istemiyorum. Bu kutsal bir savaş, geçit töreni değil."</p>

  <p>Aşağıya atlayıp kalabalığın arasından kendine yol açtı. Şaşıran kalabalık bu soluk renkli, saçsız kıza yol verdi. Rayna büyük bir sancağı yırtıp boş sopayı adama geri verdi. "İşte. Makineleri ezmek için <span class="t15">bunu</span> kullan."</p>

  <p>Davasına yardım ettikleri sürede bu insanların kim olduğu ya da onları neyin harekete geçirdiği umurunda değildi. Kızın ince sesi fazladan bir sertlik ve sarsılmaz bir inanç tonu kazanmıştı. "Eğer bu hastalıktan kurtulduysanız, bana katılmak için seçildiniz demektir."</p>

  <p>Birkaç Şehitçi sancaklarını indirip yırttı, kalan sopaları makineleri ezmek için kullanabilirlerdi. "Hazırız!"</p>

  <p>Kel kız onlara ateşin tahrip ettiği yarı saydam derisinden büyük bir güç yayarak çocuksu bir samimiyetle bakıyordu. Sözcükleri onu bir aura gibi kuşatırken dinleyiciler iki yana sallanmaya başladılar. Rayna hiçbir zaman büyük bir konuşmacı olma alıştırması yapmamıştı, ama annesinden yeterince vaaz duymuştu, karizmatik Yüce Patrik İblis Ginjo'nun kayıtlı konuşmalarını, babasının ve büyükbabasının askeri toplantılarını dinlemişti. "Etrafınıza bakın! Şeytan makinelerin lanetini görebilirsiniz. Ülkemizde, insanlarımızda bıraktıkları korkunç izlere bakın."</p>

  <p>Kalabalık mırıldandı. Etraflarındaki boş binalarda pencereler karanlıktı, çoğu kırılmıştı. Gömülmeyip sokaklarda çürümüş birkaç ceset başıboş yatıyordu.</p>

  <p>"Şeytan Musibet vurmadan önce makineler, burnumuzun dibine kadar girmişler ve buna biz izin vermişiz! Sofistike makineler, hesap makineleri, mekanik yardımcılar - evet, bütün robotlardan ve bilgisayarlardan kurtulmuş gibi yaptık, ama kuzenleri aramızda bulunuyor. Artık buna tolerans gösteremeyiz."</p>

  <p>Rayna elindeki levyeyi kaldırdı ve müritleri haykırdı.</p>

  <p>"Ateşler içindeyken Azize Serena bana geldi ve ne yapmam gerektiğini söyledi." Kızın gözleri yaşla dolmuştu, büyük bir özlem duyuyor gibiydi. "Artık onun yüzünü görebiliyorum, güzel, parlak, beyaz ışıkla çevrili yüzünü. Tanrının yüce sözlerini bana aktarırken sözlerini duyabiliyorum - 'İnsan aklına benzeyen makine yapmayacaksın.'" Durakladı, sonra bağırmaksızın sesini yükseltti: "Onların bütün izlerini yok etmeliyiz."</p>

  <p>Şehitçilerden biri renkli sancaklardan birinin bir parçasını aldı. "Serena Butler'ı ben de görülerimde gördüm! Bana geldi."</p>

  <p>"Bana da," diye bağırdı başka bir adam. "Bizi hâlâ seyrediyor, bize rehberlik ediyor."</p>

  <p>Takipçiler asalarını ve sopalarını birbirine vurdular, tahribata devam etmek için sabırsızlanıyorlardı. Ama Rayna henüz sözlerini bitirmemişti. "Ve onu düş kırıklığına uğratmamalıyız. Tam zafere ulaşana kadar insan ırkı vazgeçemez. Beni duyuyor musunuz? <span class="t15">Tam</span> zafer."</p>

  <p>Bir adam haykırdı. "Bütün düşünen makineleri yok edin!"</p>

  <p>Gözlerini oymaya çalışmışçasına yüzü çiziklerle dolu tiz sesli bir kadın inledi. "Acıyı biz kendimiz yarattık. Şehirlerimizi ardına kadar Şeytan Musibet'e açtık, çünkü gereken hareketleri yapmak istemiyoruz."</p>

  <p>"Şimdiye kadar." Rayna onlara parmağını salladı. "Ne kadar masum görünürse görünsünler bütün bilgisayarları, makineleri yok etmeliyiz! Tam ve mutlak bir temizlik. Ancak bu şekilde kendimizi kurtarabiliriz."</p>

  <p>Kışkırtılmış müritlerini ölüm dolu şehrin derinliklerine götürdü. Sopalarını ve tokmaklarını sallayan kalabalık ilerledi. Silahları, fabrikalara, sanayi merkezlerine ve kütüphanelere inerken kızgınlıkları daha da artıyordu.</p>

  <p>Rayna bunun daha başlangıç olduğunu biliyordu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Raquella'nın gördüğü kadarıyla, bu vandallar ve fanatikler yalnızca salgının neden olduğu acıları ve sonrasında Parmentier toplumunda oluşan hasarı iki katına çıkarıyordu. Düşünen makinelere karşı duydukları nefreti yanlış yönlendiren, aşırı uçtaki bu vahşi insanlar teknolojinin bütün örneklerini hedef alıyor, insanlara yardım eden sofistike makineleri bile yok ediyordu. Elektrik ızgaraları ve iletişim ağıyla birlikte Niubbe'nin ara sıra çalışan toplu taşıma sistemini de kapatmışlardı.</p>

  <p>Raquella, hastanenin elektriği kesildikten sonra hastalığın son kurbanlarına yardım etmek için çabalarken bu çılgınlığı anlayamıyordu. Bu Şehitçi deliler, iyi makineleri ezmek için taş, sopa ve levye kullanarak Omnius'a gerçekten zarar verdiklerini mi düşünüyorlardı?</p>

  <p>Her gün sayısı gittikçe artan kalabalık, tıp merkezinin önünde toplanıyor, tuhaf ve ateşli bir açlıkla büyük binaya bakıyordu. Bir çoğu yumruklarını sallayıp tehditler savuruyordu. Mohandas hastaneyi korumak için her girişe tutabildiği ya da rüşvet verip bulabildiği kadar çok sayıda silahlı koruma yerleştirmişti. ...</p>

  <p>Bitmek bilmez çalışma ve yetersiz dinlenme döngüsünün sersemliğini yaşayan Raquella, ağzında ve burnunda nefesliğiyle koridorda sendeleyerek uzaktaki ağır bir kapıya doğru gidiyordu. Şimdiye kadar hastalığın belirgin taşıyıcılarına karşı kendini korumayı başarmıştı, ama küçük ve ölümcül bir hata yapması çok kolaydı. Yüzü, saçları ve giysileri sürekli antivirüs spreyi ve dezenfektan kokuyordu. O ve Mohandas, sırf işlerine devam edebilmek için olabildiğince baharat tüketiyorlardı, ama artık stokları bitmeye yaklaşmıştı.</p>

  <p>Vorian Atreides'in yakında dönmesini umuyordu. Parmentier'de her şeyden uzak kaldıkları için Soylular Birliğinin diğer bölümlerinde neler olduğundan habersizdiler.</p>

  <p>Raquella şimdi hastanenin en güvenli alanı olan büyük bir yeraltı odasına girdi. Odanın kapısının kısmen açık olması onu çok şaşırttı. Hastanenin kurallarına göre bu kapının kapalı ve kilitli olması gerekiyordu. Her şey o kadar gevşemiş, o kadar baştan savma bir hal almıştı ki.</p>

  <p>Dikkatle ağır metalaşım kapıyı itti, menteşeler yumuşak şekilde inledi. İçerideki adam irkilerek başını kaldırdı.</p>

  <p>"Dr. Tyrj! Ne yapıyorsunuz?"</p>

  <p>Yaptığı şeyi gizlemeye çalışırken adamın berrakplas nefesliğin ardındaki yüzü kızardı, ama Raquella adamın önlüğünün cebine tıkıştırdığı melanj paketlerini görmüştü. Bunlar hastanede saklanan son melanj stoklarıydı.</p>

  <p>Melanj Musibet'e karşı koruma sağladığı için her hastane çalışanına belirli miktarda baharat tahsis edilmişti. Ama adamın cebindekiler bir insanın kullanamayacağı kadar çoktu.</p>

  <p>Ufak tefek, zayıf adam onu itip geçmeye çalıştı. "Ne demek istediğinizi bilmiyorum. Şimdi yolumdan çekilin. Hastalarım beni bekliyor."</p>

  <p>Raquella göğsüne dayadığı koluyla onu durdurdu. "Baharat <span class="t15">sat</span><span class="t15">ı</span><span class="t15">yorsun</span>, değil mi?"</p>

  <p>"Kesinlikle hayır!" Adamın sol eli yan cebine girdi, dışarı çıkan parlak şey Raquella'nın gözüne ilişti.</p>

  <p>Adamın karnına hızla dizini indirerek doktoru iki büklüm etti. Neşter adamın elinden düşüp yerde şangırdadı. Tyrj yerde yatmış inlerken Raquella yardım çağırdı. Koridorda koşan ayak sesleri duydu ve Mohandas belirdi. Telaşla Raquella'ya bakıp iyi olduğuna emin oldu. Raquella doktorun cebinden dökülen baharat poşetlerini işaret etti.</p>

  <p>"Bunu açıklayabilirim." Tyrj ayağa kalkmaya ve onurunu geri kazanmaya çalışıyordu.</p>

  <p>Mohandas yeraltı odasının duvarındaki bir panele dokunup güvenlik görevlilerini çağırırken utanmak yerine onurlu bir görünüm sergileyen Tyrj bahaneler uydurmaya çalışıyordu. Suk, sert hareketlerle doktorun ceplerini boşalttı ve değerli baharat poşetlerini çıkardı. Adamın çalmaya çalıştığı melanj miktarına inanamayarak bakıyordu.</p>

  <p>"İğrençsin," dedi Raquella iki güvenlik görevlisi gelirken. "Bu hırsızlık değil, bencilce bir ihanet. Yardım etmen gereken insanlara karşı hainlik yapıyorsun. Hemen terk et bu hastaneyi."</p>

  <p>"Benim hizmetlerimden vazgeçmeye cesaret edemezsiniz."</p>

  <p>"Seni burada tutmaya cesaret edemeyiz." Mohandas, Raquella'nın elini tutup yanında dikildi. "Artık seni bir doktor olarak görmüyorum. Sen yeminimizi bozdun, savaştan kâr eden bir hainden başka bir şey değilsin artık." Güvenlik görevlilerine bakarak konuştu: "Bu adamı şansını denemesi için sokağa atın. Belki mesleğini hatırlar ve iyi bir şeyler yapmaya çalışır. Hâlâ acı çeken bir sürü insan var."</p>

  <p>Raquella ve Mohandas ikinci kattaki açık pencerelerin önüne gidip güvenlik görevlilerinin hırsızı kalabalığın arasına atışını seyrettiler. Tyrj merdivenlerin yarısına kadar düşüp etrafındaki öfkeli Şehitçilere baktı. Umutsuz çığlıkları bekleyen kalabalığın arasında boğuldu.</p>

  <p>"Masum Manion'u hatırlayın!"</p>

  <p>"Yaşasın Cihat!"</p>

  <p>Soluk renkli, saçsız bir kız önde dikilmiş hastaneyi işaret ediyordu. Raquella kızın sözlerini duyamıyordu, ama kalabalık aniden hastaneye doğru ilerlemeye başladı. Merdivenlerdeki Tyrj yoldan çekilmeye çalıştı, ama fanatikler hastaneye hücum ederken zayıf doktoru ezip geçtiler. Doktoru dışarı atan güvenlik görevlileri kendi güvenlikleriyse için endişelenerek geri çekilmişlerdi.</p>

  <p>Raquella, Mohandas'ın kolunu yakalayıp en yakın koğuşa doğru koştu. "Alarmı çalıştır." Mohandas, duvardaki güvenlik düğmesine basıp tiz sesli siren ve gürültülü alarm sesini başlattı.</p>

  <p>İkisi birlikte en yakın girişe koşup kapıyı kapamaya çalıştı. Orada görevli olan korumalar ortadan kaybolmuş, daha doğrusu kalabalık alevlenme noktasına gelir gelmez kaçmıştı. Fanatik kalabalık kapıya çarptı, iterek zorla açmaya çalıştı. Raquella'nın bütün gayretlerine rağmen kalabalığın baskısı onları hemen etkisiz hale getiriyordu. Kontrolden çıkmış güruh camları kırıp diğer kapılardan içeri üşüştü, koridorlara ve koğuşlara hücum etti.</p>

  <p>Saçsız kız durdu, dizginsiz fanatik fırtınanın ortasındaki sakin bir göz gibiydi. Tanı makinelerini, monitörleri ve dağıtıcıları taradı, sonra etkileyici bir sesle, "Karmaşık tıbbi aletler - şeytani makineler kendilerini işe yarar aletler gibi gösteriyor. Bizi esir ediyorlar!"</p>

  <p>"Durun!" diye bağırdı Mohandas, dizginsiz kalmış kadın ve erkek grubu yüksek çözünürlü tanı tarayıcılarını devirirken. "Hastalık kurbanlarını tedavi etmek için o makinelere ihtiyacımız var. Onlar olmazsa insanlar ölür."</p>

  <p>Ama kalabalık yalnızca daha büyük bir öfkeyle vurmaya başladı. Görüntüleyiciler ve test sondaları duvarlara fırlatılıp pencerelerden dışarı atıldı. Kalabalık yalnızca makinelerle ilgileniyor olmasına rağmen kolayca tıbbi araştırmacıların aleyhine de dönebilirlerdi.</p>

  <p>Mohandas'ın elini tutan Raquella, bir tıbbi tahliye uçağının beklediği çatıya koştu. Aşağıda yangınlar çıkmaya başlamıştı bile. Bazı hastalar yataklarından kalkmış, hastaneden kaçmaya çalışıyordu, ama diğerleri kapana kısılmış durumdaydı. Doktorlarsa çoktan kaçmıştı.</p>

  <p>"Burasının sonu geldi," diye inledi Mohandas. "Bütün o hastaların!"</p>

  <p>"Biz yalnızca insanlara yardım etmeye çalışıyoruz." Raquella'nın sesi olanlara inanamıyormuş gibi boğuktu. "İnsanları kurtardığımızı göremiyorlar mı? Şimdi nereye gidiyoruz?"</p>

  <p>Mohandas, küçük aracı hastanenin çatısından kaldırdı. Hava aracı uğuldayarak yoğunlaşan dumanın üstüne çıkarken doktor kahverengi gözleriyle aşağıya baktı. "Bu şehirdeki savaşı kaybettik, ama henüz teslim olmaya hazır değilim. Ya sen?"</p>

  <p>Raquella ona zayıf bir şekilde gülümsedi, elini onun koluna koydu. "Hayır, eğer birlikte olursak değilim. Acı çeken insanların yardıma ve uzmanlığa ihtiyacı olan taşrada bir sürü yer var. Buna ne kadar üzülsem de Niubbe artık kendi kendini savunmak zorunda kalacak."</p>

  <p>&nbsp;</p>
</body>
</html>
