<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Nereye gidersem gideyim evren hep beni buluyor.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6"><span class="t16">Kaybetmek Üzerine Dü</span><span class="t16">ş</span><span class="t16">ünceler</span></p>

  <p class="p6"><span class="t16">&nbsp;</span></p>

  <p>Zimia Uzaylimanında yüz hatları atmacayı andıran bir adam eski model bir güncelleme gemisinin etrafında dolaşıyor ve kalkıştan önceki son denetimlerini yapıyordu. Yeni boyanan ve bakımı yapılan gümüş siyah renkli eski gemi batan güneşin altın rengi ışınlarını yansıtıyordu. Yola çıktıktan sonra oradaki herhangi birinin kendisini bir daha göreceğini sanmıyordu.</p>

  <p>Vorian artık üniforma giymiyordu. Kendisini onlarca yıldır esir alan görevlerden kurtularak gerçekten özgür olmanın nasıl bir şey olacağını tahmin etmeye çalışıyordu. Uzaklara, Bağlantısız Gezegenlere ve ötesine gitmesinin zamanı gelmişti. Geride bir şey bıraktığı için asla pişman olmayacaktı. Cihatla asla ilgilenmeyecek, Abulurd, Agamemnon, Omnius veya kendisine o kadar acılar çektiren diğer birçok kişiyi çok az düşünecekti.</p>

  <p>Savaşçı bir adam olarak uzun kariyeri artık sona ermişti ve önünde kendisini nelerin beklediğini bilmiyordu. Şimdiye kadar iki insan ömrü yaşamıştı ve aşırı yüklenen genleriyle bundan çok daha uzun yaşayabilirdi. Hafif yaşlanma belirtileri göstermeye başlamıştı -en fazla otuzunda görünüyordu- ama kemiklerinde, ruhunda bin yılın yorgunluğunu taşıyordu. Cihat ve bütün trajedileri ondan çok şey götürmüştü ve ne zaman iyileşeceğini ya da gerçekten iyileşip iyileşemeyeceğini bilmiyordu.</p>

  <p>Belki hayatta kalan Dişibüyücülerle birlikte çalışan, işine kendini adamış torunu Raquella'yı ziyaret etmek için Rossak'a uğrayabilirdi. Onların ne yaptıkları konusunda hiçbir fikri yoktu, ama öğrenmek için sabırsızlanıyordu. Belki Caladan'a bile geri dönebilirdi. En azından oğullarına ve torunlarına veda etmesi gerekiyordu.</p>

  <p>Kendini herhangi bir programı olmayan bir galaksi turisti gibi hissediyordu. Yüzyıldır alıştığı baskıların hiçbiri yoktu artık.</p>

  <p>Gezegenlerdeki nehir gezileri için şişme botlar ve süspansörle çalışan platformlar alıp <span class="t15">Rüya Yolcusu</span>'nun bagaj bölümüne yerleştirmişti. Uzun süre yetecek kadar erzakı da vardı. İstediği her yere gidebilir ve istediği her şeyi keşfedebilirdi. Hayatının büyük bölümü savaş sanatını öğrenmek ve onu mükemmel hale getirmekle geçmişti, ama artık bu becerileri hiçbir işine yaramıyordu.</p>

  <p>Ama ne kadar ironiktir ki hayatının ilk dönemlerinde, ünlü bir Cihat Kahramanı oluşunun çok uzun zaman öncesinde Seurat'la birlikte Senkronize Dünyalara güncelleme yolculuklarına çıkarken öğrendiği bir şeyi kullanıyordu. O günler çok basit günlerdi. Bir zamanlar bilgisayar sistemleriyle dolu olan bu gemi şimdi yalnızca elle idare edilebiliyordu. Geminin yeniden inşası sırasında Vor'un belirlediği amaçlara yönelik olarak bu araç kendisine yeterince hizmet edebilecekti. Daha az sayıda parça ve daha az karmaşık sistemler, artmış güvenilirlik ve çok daha az arıza anlamına geliyordu.</p>

  <p><span class="t15">Rüya Yolcusu</span>'na binip programından bir gün önce yola çıktı, böylece bütün veda ve törenlerden kurtulmuş oluyordu. Atmosferde yükselirken omuzlarından büyük bir yük kalkmış, yerini basit bir heyecan duygusuna bırakmıştı. Sanki yeniden umut vaat eden bir hayata doğmuş gibiydi.</p>

  <p>&nbsp;</p>
</body>
</html>
