<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">yi bir plan esnek olur ve beklenmedik sonuçlar</span><span class="t16">ı</span><span class="t16">n varl</span><span class="t16">ığı</span> <span class="t16">kabul edilmelidir ... yeterince önemli olmalar</span><span class="t16">ı</span> <span class="t16">kayd</span><span class="t16">ı</span><span class="t16">yla.</span></p>

  <p class="p6">&nbsp;</p>

  <p class="p6">&mdash; YOREK THURR</p>

  <p class="p6">gizli Corrin günlükleri</p>

  <p class="p6">&nbsp;</p>

  <p>Düşünen makinelerin arasında geçirdiği onlarca yıldan sonra Yorek Thurr, gizlice takip etme ve içeri sızma konusundaki özel becerilerini uygulamanın zevkini neredeyse unutmuştu.</p>

  <p>Soylular Birliğindeki "ilk hayatı"nın büyük bölümünde Cihat Polisi için fazlasıyla karmaşık aldatmacalar ve gözlem teknikleri geliştirmişti. Nereyi isterse gözleyebilir ve bir adamı yüz farklı yöntemle öldürebilirdi. Ama Wallach IX'un tartışmasız hükümdarı olarak hizmet ettikten ve ardından Corrin'de şımarık bir esir olarak yaşadıktan sonra Thurr'un yeteneklerinde bir körelme olmuştu.</p>

  <p>Bu yüzden gecenin çok geç bir saatinde Yüce Patriğin idari malikânesine gizlice girerken gerekli becerilere hâlâ sahip olduğunu görüp memnun oldu. Korumalar bahçede devriye geziyor, ilkel güvenlik sistemleri de pencereleri ve girişleri izliyordu. Ama bu elektronik gözetleme aygıtları ve civardaki uyarı algılayıcılarını kandırmak, uykulu ve gevşek nöbetçileri kandırmak kadar kolaydı.</p>

  <p>Thurr, Cipol'de geçirdiği süre boyunca günün aynı saatinde uyumama ve uyanmama alışkanlığını edinmişti. Programını değiştiriyor, günlerce uyanık kalıyor ya da sığınağındaki birkaç saatlik uykuyla idare ediyordu. İblis Ginjo bunun eğlenceli bir paranoya gösterisi olduğunu düşünmüştü, ama Thurr asla oyun oynamıyordu.</p>

  <p>Yüksekteki küçük pencerelerden biri açıktı. Yorek Thurr çatıdaki çıkıntıya tırmanmayı başarıp pencere seviyesine indi. Bacaklarını daracık aralıktan soktu ve ardından da omuzlarını daraltarak bir yılan balığı gibi içeri süzülüp sessizce mermer zemine indi. Büyük koridor boyunca ilerleyip Xander Boro-Ginjo'nun açık süitine yöneldi.</p>

  <p>Yüce Patriğin uyuduğu odaya girdiğinde soytarıyı tek başına buldu. Thurr'un sinsi adımlarla yaklaşmasının sesini bastıran bir fıskiyenin yanına yerleştirilmiş yatağında sessizce horluyordu. Belki de Xander karmaşık bir hayatı olacak kadar ilginç biri değildi. Thurr kaşlarını çattı. Düzgün bir liderin birazcık üstünlüğünün olması gerekiyordu. Büyükannesinin politik kavgaları sonucunda makam zincirinin bahşedildiği bu şımarık Yüce Patrik hayatta kalan insanlara komuta etmeyi hak etmiyordu. İnsanların Yorek Thurr gibi bir hayalpereste, cesareti, hayal gücü ve zekâsı olan birine ihtiyacı vardı.</p>

  <p>Thurr, uyuyan şişko adamın üstüne, çocuğuna iyi geceler öpücüğü vermek üzere olan bir anne gibi eğildi. Kafasının içindeki ısrarcı vızıltıyı uzaklaştırıp yapması gereken şeye odaklandı. "Uyan da işimize bakalım, Xander Boro-Ginjo. Bu, hayatının en önemli randevusu."</p>

  <p>Yüce Patrik homurdanıp oturma konumuna geçti, çıplaktı. Ağzı soru sormak için açılırken Thurr elindeki küçük nesneyi uzatıp pis kokulu bir spreyi adamın açık ağzına ve boğazına doğru sıktı. Xander Boro-Ginjo öksürüp öğürdü ve boğazını tuttu. Sanki bir suikastçının sessiz hançeriyle karşılaşmış gibi gözleri dışarı uğramıştı.</p>

  <p>"Zehir değil," dedi Thurr, "yalnızca ses tellerini etkisiz hale getiren bir ilaç. Fısıldayabilirsin, böylece gerekli konuşmamızı yapabiliriz, ama yardım istemek için çığlık atmana izin veremem. Yeteneksiz korumaların bile çok fazla dikkat dağınıklığına yol açar. Bugünlerde herhangi bir konuya yoğunlaşmak çok zor." Pürüzsüz kafasını ovuşturdu.</p>

  <p>Xander yutkunup fısıldadı ve sonunda boğuk bir ses çıkarmayı başardı. "Ne? Kim-"</p>

  <p>Thurr kaşlarını çattı. "Kim olduğumu sana söylemiştim. Yalnızca birkaç gün içinde bu kadar çok şeyi nasıl unutabilirsin? Ofisinde seninle küçük bir konuşma yapmıştık. Beni hatırlamıyor musun?"</p>

  <p>Boro-Ginjo'nun gözleri açıldı. Korumalarını çağırmaya çalıştı, ama ağzından yalnızca çok hafif bir cıyaklama çıkabildi.</p>

  <p>"Zamanımı kaybetmeyi bırak. Bu akşam çok büyük değişiklikler olmak üzere. Birlik tarihinin yıllıkları bugünü insanlığın dönüm noktası olarak hatırlayacak." Gülümsedi. "Teklif edeceğim şeyi duyana kadar beni göndermemelisin. Yıllarca Corrin'de yaşadım ve Omnius'la ilgili önemli bilgiler verebilirim. Hayatta kalmamız için düşünen makinelerin çok önemli bazı sırlarını biliyorum."</p>

  <p>Xander ağzını suyun dışına çıkarılmış bir balık gibi açıp kapadı. "Ama ... ama makineler artık bir tehdit oluşturmuyor. Corrin'e tıkılıp kaldılar."</p>

  <p>Thurr onu tokatlamak istedi. "Omnius <span class="t15">her zaman</span> bir tehdittir. Bunu hiçbir zaman unutma." Bütün hayatı boyunca Thurr'un sahip olduğu gücün temeli ve varoluş nedeni Cihat çatışmalarına bağlı olmuştu. Ve şimdi, eğer Birlik son düşünen makinelerin de etkisiz hale getirildiğine gerçekten inanıyorsa tarihte bir iz bırakmanın bir yolunu bulmalıydı. Her şeyden öte Yorek Thurr <span class="t15">önemsiz</span> hale gelmeyi istemiyordu.</p>

  <p>Xander yeniden muhafızlarını çağırmak için haykırınca, yani fısıldayınca Thurr adamın etli yanağına sert bir şamar indirip parlak kırmızı parmak izleri bıraktı. Yüce Patrik öfkeden titriyordu. Şımarık adam daha önce hiç böyle bir muameleye maruz kalmamış olmalıydı.</p>

  <p>Thurr sakin bir şekilde Xander'in yatağının yanındaki masaya gitti, büyük bir saygıyla Yüce Patriğin her zaman omuzlarının üstüne taktığı iç içe geçmiş makam zincirini aldı. "Bunu İblis Ginjo'nun dul karısıyla birlikte ben tasarlamıştım," dedi, yatağında konuşmadan oturan korkmuş adama bakarak.</p>

  <p>"İblis Ginjo, Xavier Harkonnen tarafından öldürüldükten sonra Cihadı nasıl yöneteceğimize ve Soylular Birliğini doğru yolda nasıl tutacağımıza karar vermek için acil bir toplantı yaptık. Uygulanan politikalar yüzünden ve insanlar bu durumu daha kolay kabul edeceği için Camie kocasının yerini kendisinin almasında ısrar edip onun ardından da kendi yerine benim geleceğime söz verdi. Ama on yıl sonra makam zincirini oğlu Tambir'e verdi. Bana danışmadı bile, bu kararını bana yalnızca bir emir olarak bildirdi." Thurr'un burun delikleri kabarmıştı.</p>

  <p>"Öfkeden deliye döndüm. Onu öldürmekle tehdit ettim. Ama bana yalnızca güldü. Cihat Ordusu için yaptığım onca şeyden sonra, insanoğlunu düşünen makineleri karşı güçlü hale getirdikten sonra - bana ihanet etti! Bu yüzden ben de ... ittifakımı değiştirdim." Kaşlarını çatarak süslü zinciri şangırdattı. "Ama artık bu tamamen benim. Sen istifa etmelisin."</p>

  <p>"Ben ... ben, Birliğin ruhani lideri olarak istifa edemem," dedi Xander, belli belirsiz fısıldayan sesiyle. "Yüce Patrik konumu böyle alınmaz. Politikadan anlamıyorsunuz, efendim."</p>

  <p>"O zaman seni başka şekilde ortadan kaldırırım. Ama önce kendine sor bakalım, insan ırkı için sen ne yaptın? Yüce Patrik olarak Birliğe herhangi bir faydan dokundu mu? Bence yanıt çok açık."</p>

  <p>Çıplak Xander yataktan inip hantal bir inek gibi koşmaya çalıştı. Ama Thurr bir gelincik hızıyla hareket edip onun önünü kesti. Adamın kaburgalarına sert bir yumruk indirerek yatağın kenarına itti, Xander tökezleyip yatağa serildi. "Hımm, o halde sanırım kararın bu yönde."</p>

  <p>Korkudan titreyen tombul Yüce Patriğin yanına oturdu. Fetüse yakın bir pozisyon alan Xander ağlamaya hazır görünüyordu. Boş tehditler savurmasının ardından "Beni korkutamazsın. Beni öldüremezsin - ben Yüce patriğim!" diye cıyakladı.</p>

  <p>Thurr gözlerini kısıp kayış gibi alnını buruşturdu. "Beni anlamıyorsun Xander. Omnius'un Zimia'ya saldığı katil keneleri ve Musibeti ben tasarladım. Tarihteki bütün insanlardan daha fazla ölümden sorumluyum ben. Şimdiye kadar yüz milyar insan öldürmüş olmalıyım."</p>

  <p>Yüce Patrik yine acınası bir kaçma girişimiyle ayağa kalktı, ama Thurr uzanıp onu bileğinden yakaladı. Onu geriye çekip neredeyse sevgi dolu bir hareketle kolunu adamın tombul boynuna doladı. Xander boğulur gibi sesler çıkarırken kolunu sıktı, sonra sert bir şekilde geriye çekip omurgasından gelen çatırtıyı duydu. Debelenmeyi ve kıvranmayı bırakana kadar da Xander'i aynı şekilde tuttu.</p>

  <p>"İşte şimdi yüz milyar <span class="t15">bir</span> oldu."</p>

  <p>Yüce Patriği yatağının üzerine bıraktıktan sonra makam zincirini gururla boynuna taktı ve gecenin derinliklerine döndü. Sonunda saatler sonra şehirde alarmlar çalarken hâlâ heyecan içindeydi. Zihni, kontrolü ele geçirdiği zaman yapacağı değişikliklerle ilgili planlarla doluydu.</p>

  <p>Öncelikle güvenliğin geliştirilmesi gerekiyordu.</p>

  <p>&nbsp;</p>
</body>
</html>
