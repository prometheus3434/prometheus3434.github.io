<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Evren ba</span><span class="t16">ş</span> <span class="t16">edebilece</span><span class="t16">ğ</span><span class="t16">imizden daha fazla dü</span><span class="t16">ş</span><span class="t16">man üreterek bize sürekli meydan okuyor. O halde neden kendi dü</span><span class="t16">ş</span><span class="t16">manlar</span><span class="t16">ı</span><span class="t16">m</span><span class="t16">ı</span><span class="t16">z</span><span class="t16">ı</span> <span class="t16">yaratmak için çabalamak zorunday</span><span class="t16">ı</span><span class="t16">z?</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p>&nbsp;</p>

  <p>Korkunç bir tsunami nüfusun çoğunu öldürüp adadaki bütün bitkileri yutmuş olsa da neredeyse altmış yıl sonra Ginaz takımadasını yeni ormanlar kaplıyordu. İnsanlar, efsanevi Jool Noret'in geliştirdiği kılıçustası becerilerini öğrenmek isteyen hevesli paralı asker öğrencileri yavaş yavaş geri dönmüşlerdi.</p>

  <p>Ginaz her zaman için Cihadın paralı askerlerinin yetiştirildiği yer olmuştu. Bu askerler Cihat Ordusunun denetim altındaki bürokrasisine bağlı kalmaktansa, düşünen makinelerle kendi şartlarında ve kendi teknikleriyle dövüşüyorlardı. Ginaz paralı askerlerinin ölüm oranı çok yüksekti - ama kahraman sayısı da karşılaştırılamaz oranda yüksekti.</p>

  <p>İstian Goss, korkunç gelgit dalgalarından sonra gezegenin hayatta kalmayı başaran nüfusunu yeniden çoğaltmak için mücadele eden cesur insanların üçüncü kuşağı olarak takımadada doğmuştu. Genç adam, hayatını köleleştirilmiş insanları şeytani makinelerden kurtarmak için dövüşerek geçirmeye niyetliydi; bunun için doğmuştu. Hayatını Cihat için vermeden önce birkaç çocuğa babalık edebilirse mutlu ölecekti.</p>

  <p>Çok kollu bir dövüş meki olan Chirox, esnek metal gövdesi dimdik bir şekilde kumsalda uzun adımlarla yürüyordu. Işıldayan optik liflerini bekleyen öğrenci grubuna doğru çevirdi. "Bütün derslerinizi tamamladınız." Mekin sesi düz ve daha gelişmiş düşünen makine modellerinin tersine yalındı. Basit bir kişilik ve iletişim becerilerinin dışında herhangi bir tasarıma hiç sahip olmamıştı.</p>

  <p>"Hepiniz benim ileri dövüş yöntemlerime karşı yeterli durumda olduğunuzu kanıtladınız. Gerçek düşünen makineler için uygun rakiplersiniz. Tıpkı Jool Noret gibi." Chirox silah kollarından birini adadaki küçük yükseltiye doğru uzattı; oraya, kaba lav kayalarının arasına, içinde berrakplas korumalı bir tabutun bulunduğu bir tapınak inşa edilmişti. Tabutta bilmeden yeni bir kılıçustası dövüş okulunun kurucusu haline gelmiş olan Noret'in harap olmuş, ama sonradan onarılmış bedeni yatıyordu.</p>

  <p>Bütün adaylar bakmak için döndü. İstian, yanında arkadaşı ve idman ortağı Nar Trig'le birlikte saygılı bir şekilde tapınağa doğru yürüdü. Sesinde bir hayranlık tonu yansıtarak sordu: "Noret tarafından eğitilmek için onun zamanında yaşamış olmayı istemez miydin?"</p>

  <p>"Bu lanet olası makine yerine mi?" diye homurdandı Trig. "Evet, bu çok daha iyi olurdu, ama şimdi yaşadığıma memnunum. Artık düşmanımızı, onun beden bulmuş tüm biçimlerini yenmeye çok daha yakınız."</p>

  <p>Trig, seksen yıl önce düşünen makinelerin istila ettiği Peridot Kolonisinden kaçan insan yerleşimcilerin torunuydu. Anne babası şu anda koloniyi yeniden inşa etmeye çalışan kararlı yerleşimcilerdendi, ama Trig orada kendisi için bir yer bulamamıştı. Düşünen makinelere karşı derin ve değişmeyen bir nefret duyuyordu; bütün zamanını ve enerjisini onlarla dövüşmeyi öğrenmeye adamıştı.</p>

  <p>Altın rengi teni ve koyu bakırımsı saçları olan İstian'ın tersine Trig, siyah saçları, geniş omuzları ve güçlü kaslarıyla tıknaz ve esmerdi. O ve İstian, savaş robotlarının jeldevre beyinlerini karıştırmak için tasarlanmış akım kılıçları kullanabilen idman ortakları olarak birbirlerine eştiler. Trig, bilinçli mekle dövüşürken öfkesi ve tutkusu alevleniyor, çılgın gibi kendinden geçerek dövüşüp gruptaki herkesten yüksek puan alıyordu.</p>

  <p>Oldukça gayretli bir dövüşten sonra Chirox bile bir yorumda bulunmuştu. "Nar Trig, Jool Noret'in hayatta kalma ve kendi güvenliğinle ilgili bütün endişeleri bir kenara bırakarak kendini tamamen dövüşe teslim etme tekniğini yalnızca sen keşfettin. Anahtar bu işte."</p>

  <p>Trig bu sözlerle gurur duymamıştı. Chirox yeniden programlanmış ve insanlığın tarafında dövüşüyor olsa da genç adam her türde robottan nefret ediyordu. İstian arkadaşı Trig ile birlikte Ginaz'dan ayrıldıklarında çok memnun olacaktı, böylece arkadaşı hırsını ve öfkesini bu yedek rakip yerine gerçek düşmana yöneltebilirdi. ...</p>

  <p>Chirox genç ve kararlı savaşçı grubuna hitap etmeye devam etti. "Her biriniz benimle dövüşerek düşünen makinelerle savaşmaya değer ve hazırlıklı olduğunuzu kanıtladınız. Bu nedenle sizi Kutsal Cihat savaşçıları olarak kutsuyorum."</p>

  <p>Dövüş meki silah uzantılarını geri çekti, geride yalnız iki kol bırakarak biraz daha insana benzedi. "Sizi Cihada hizmet etmek için göndermeden önce Ginaz geleneklerini yerine getirip Jool Noret'in zamanının çok öncesinden beri yapılan bir töreni gerçekleştireceğiz."</p>

  <p>"Mek yaptığı şeyin ne olduğunu kavrayamıyor," diye mırıldandı Trig. "Düşünen makineler mistisizmi ve dini anlayamazlar."</p>

  <p>İstian başıyla onayladı. "Ama Chirox'un bizim inandığımız şeye saygı duyması güzel."</p>

  <p>"Yalnızca programını takip ediyor, insanların konuştuğunu duyduğu sözleri tekrarlıyor." Yine de diğer adaylarla birlikte öne çıktı. Chirox kireçtaşından yumuşak kumların üstünde yürüyüp madeni paralarla dolu bir hazine sandığına benzeyen ve mercandan yapılmış yuvarlak taşlarla dolu üç büyük sepete doğru gitti. Yuvarlak taşlar ya boştu ya da üzerlerinde ölmüş bir Ginaz savaşçısının ismi vardı. Omnius'la yüzyıllardır savaşan paralı askerler, bu kutsal görevin, savaşan ruhlarını gerçek anlamıyla hayatta tutacak kadar güçlü olduğuna inanıyorlardı. -Aralarından biri robotlarla dövüşürken ölürse ruhu başka bir savaşçının içinde yeniden doğuyordu.</p>

  <p>İstian Goss ve Nar Trig dâhil olmak üzere bu öğrencilerin, savaş kazanılana kadar dövüşe devam etmek için yeniden uyanmayı bekleyen bir savaşçının cansız ruhunu taşıdığına inanılıyordu; ancak o zaman kendini adamış savaşçıların hayaletleri huzura erebilirdi. Serena Butler'ın Cihadının uzayıp gidişiyle birlikte ölü sayısı da arttıkça üzeri yazılı taşların bulunduğu sepetler de büyüyordu. Ama aynı şekilde gönüllü sayısı da artıyor; yeni adaylar her yıl insanlığın amacının her kuşakla birlikte daha da güçlenmesi için savaşan ruhları kabul ediyor ve makineler kadar amansız hale geliyorlardı.</p>

  <p>"Her biriniz bir taş seçeceksiniz," dedi Chirox. "Kader, içinizde yaşayan ruhun kimliğini ortaya çıkarmak için elinize rehberlik edecektir."</p>

  <p>Hepsi gergin olan öğrenciler ileri çıkarken hiçbiri ilk olmayı istemiyordu. Arkadaşlarının tereddüdünü gören Trig, ifadesiz bir şekilde meke baktı, sonra en yakındaki sepete eğildi. Gözlerini kapatıp elini daldırdı, küçük taşların arasında dolaşıp içlerinden birini rasgele seçti. Taşı çekip üstüne baktı, tepkisiz bir şekilde başını sallayarak kabullendi.</p>

  <p>Kimsenin isimleri tanıması beklenmiyordu, çünkü paralı askerlerin arasında pek çok efsanevi figür olsa da çok daha fazlası geride yalnızca isimlerini bırakarak ölmüştü. Ginaz'ın yeraltı odalarında ölmüş savaşçılara ait kayıtlar vardı. İsteyen askerler, içlerindeki ruh hakkında neler bilindiğini öğrenmek için muazzam veri tabanını araştırabilirdi.</p>

  <p>Trig geri çekilirken Chirox bir sonraki öğrenciye seçimini yapmasını işaret etti, ardından bir başkasına. Sonunda İstian öne çıktığında, merak ve isteksizlik içinde titrerken tereddüt etmekteydi. Anne babasının kim olduğunu bile bilmiyordu. Ginazlı pek çok çocuk kreşlerde, tek amacı Ginaz'a şeref kazandıracak olan savaşçılar yetiştirmek olan toplumsal eğitim gruplarında büyüyordu. Şimdi nihayet DNA'sının içinde dolaşan cisimsiz varlığın, hayatına, dövüş becerilerine ve kaderine yön veren ruhun adını öğrenecekti.</p>

  <p>İkinci sepetin derinlerine uzandı, parmaklarını oynatıp hangi taşın kendini çağırdığını anlamaya çalıştı. Başını kaldırıp Trig'e, ardından doğru olanı seçeceğini bilen Chirox'un ifadesiz metal yüzüne baktı. Sonunda pürüzsüz bir taş diğerlerinden daha soğuk geldi ve parmak uçlarının helezonlu çizgileriyle bir bağlantı hissi oluştu. Taşı çekti.</p>

  <p>İstenmeyen diğer taşlar tıkırtıyla sepete geri düşerken İstian yanıtı görmek için taşa baktı - gözlerine inanamayarak taşı neredeyse düşürüyordu. Gözlerini kırpıştırdı. Boğazı kurudu. Bu olamazdı! Yetenekleriyle her zaman gurur duymuş, bütün öğrencilerin hissettiğini iddia ettiği içindeki büyüklüğü hissetmişti. Ama İstian Goss yetenekli olsa da insanüstü değildi. Böyle bir beklentiye ulaşması mümkün değildi.</p>

  <p>İstian'ın sersemlemiş tepkisini gören başka bir öğrenci bakmak için eğildi. "Jool Noret! <span class="t15">Jool Noret</span>'i çekti!"</p>

  <p>İstian şaşkın yutkunmaların arasında mırıldandı: "Bu doğru olamaz. Yanlış taşı seçmiş olmalıyım. Böyle bir ruh ... benim için çok güçlü."</p>

  <p>Ama Chirox metalik gövdesini döndürdü, optik lifleri canlı bir şekilde ışıldıyordu. "Savaşa devam etmek için bize dönmene sevindim, Jool Noret Usta. Şimdi Omnius'u yenmeye doğru giden büyük bir adım attık."</p>

  <p>"Sen ve ben yan yana savaşacağız," dedi Nar Trig arkadaşına. "Belki de ulaşmamız gereken efsaneyi bile geçeriz."</p>

  <p>İstian zorlukla yutkundu. İçindeki sessiz varlığın rehberliğini izlemekten başka seçeneği yoktu.</p>

  <p>&nbsp;</p>
</body>
</html>
