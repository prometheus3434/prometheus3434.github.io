<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Büyüklü</span><span class="t16">ğ</span><span class="t16">ün kendi ödülleri vard</span><span class="t16">ı</span><span class="t16">r... ve kendi korkunç maliyetlerini ta</span><span class="t16">ş</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; PRİMERO XAVİER HARKONNEN</p>

  <p class="p6">diktegünlüğe yapılan son kayıttan</p>

  <p>&nbsp;</p>

  <p>Başkumandan Vorian Atreides doğaüstü derecede uzun askeri kariyeri sırasında çok şey görmüştü, ama Caladan'dan daha güzel bir dünyayı nadiren ziyaret etmişti. Ona göre bu okyanus gezegeni anılarla dolu bir hazine sandığı ve "normal" hayatın nasıl olması gerektiğine dair -makinesiz, savaşsız- bir fanteziydi.</p>

  <p>Vor, Caladan'da gittiği her yerde Leronica Tergiet ile geçirdiği altın zamanları anımsatan şeyler görüyordu. O, ikiz oğullarının annesiydi ve resmen biç evlenmemiş olmalarına rağmen, yetmiş yıldan uzun süredir sevgili eşi olan kadındı.</p>

  <p>Leronica, Salusa Secundus'taki evlerindeydi. Artık doksanlı yaşların başlarında olmasına rağmen Vorian onu her zamankinden daha fazla seviyordu. Gençliğini daha uzun sürdürmek adına, zengin soyluların arasında çok popüler olan gençleştirici baharat melanjından düzenli dozlarda alabilirdi, ama o, bunu doğal olmayan bir destek olarak gördüğü için reddetmişti. Bu da ona çok uygun bir davranıştı!</p>

  <p>Simek babasının kendisine zorla yaptığı ölümsüzlük tedavisi yüzünden Vor bâlâ genç bir erkek, hatta onun torunu gibi görünüyordu. Birbirlerine uyumsuz görünmemeleri için Vor düzenli bir şekilde saçlarına gri çizgiler atıyordu. Şu anda yaptığı gezisinde tanıştıkları yere onu da getirmiş olmayı isterdi.</p>

  <p>Sakin Caladan denizlerini seyreden Vor, kelp hasatına ve şişko yağlıbalık avına çıkmış balıkçı teknelerinin günlük seferlerinden dönüşünü izlerken, hevesli genç yardımcısı Abulurd Butler'la -Quentin Vigar ve Wandra Butler'ın en küçük oğulları- birlikte oturuyordu. Abulurd aynı zamanda Vor'un yakın arkadaşının da torunuydu ... ama Xavier Harkonnen'in adı nadiren anılırdı, çünkü insanlık adına, geri dönüşü olmayan bir şekilde korkak ve hain olarak damgalanmıştı. Ona yapılan bu haksızlığı düşünmek, Vor'un boğazına dikenli bir meyve gibi takılıyor, ama bu konuda bir şey yapamıyordu. Aradan neredeyse altmış yıl geçip gitmişken bile.</p>

  <p>O ve Abulurd, müşterilerine sürekli değişen sahil ve deniz manzarası sunmak için Caladan kıyısı boyunca yavaş yavaş hareket eden yeni bir süspansörlü yamaç restoranında bir masada oturuyorlardı. Asker şapkaları geniş bir pencere pervazında duruyordu. Dalgalar kıyının hemen dışındaki büyük kayalara çarpıyor ve yüzeylerinde beyaz danteller gibi kayan minik derecikler bırakıyordu. Öğleden sonranın bu ilerlemiş saatlerinde güneş dalgalardan yansıyordu.</p>

  <p>Yeşil ve kırmızı renkli üniformaları içindeki iki adam gelen dalgalara bakarak şaraplarını içiyor, bitmek bilmeyen Cihat sırasında ulaştıkları bu kısacık molanın tadını çıkarıyorlardı. Vor üniformasını bütün o dikkat dağıtıcı madalyaları olmaksızın rahat bir şekilde taşıyorken, Abulurd ise pantolonundaki çizgiler kadar sert görünüyordu. <span class="t15">T</span><span class="t15">ı</span><span class="t15">pk</span><span class="t15">ı</span> <span class="t15">büyükbabas</span><span class="t15">ı</span> <span class="t15">gibi.</span></p>

  <p>Vor genç adamı kanatlarının altına almıştı; onu kolluyor ve yardımcı oluyordu. Abulurd, kendisini doğurduktan sonra ciddi bir felç geçiren ve katatoni durumunda kalan annesini -Xavier'in en küçük kızını- hiç tanımamıştı. Şimdi onsekiz yaşına giren genç adam Cihat Ordusuna katılmıştı. Babası ve ağabeyleri saygınlık ve pek çok madalya kazanmışlardı. Quentin Butler'ın en küçük oğlu da sonunda kendini gösterecekti.</p>

  <p>Harkonnen adına sürülen lekeden kurtulmak isteyen Abulurd'un babası, Serena Butler'ın soyunu gururla talep ederek, kendi soyadını gelecek vaat eden anne tarafından almıştı. Savaş kahramanı Quentin kırkiki yıl önce ünlü aileye damat olduğu zaman bu adın getirdiği ironiyi şöyle ifade etmişti. "Bir butler<span class="t19">1</span> bir zamanlar efendisinin emirlerini sessizce yerine getiren uşaktı. Ama ben yeni bir aile sloganı ilan ediyorum: 'Biz Butler'lar kimsenin uşağı değiliz!" En büyük oğullarından ikisi olan Faykan ve Rikov, hayatlarının ilk dönemlerini Cihat için savaşmaya adarken moda olan bu sözü benimsemişlerdi.</p>

  <p class="p9"><span class="t20">1</span> <span class="t22">Butler:</span> <span class="t21">Ba</span><span class="t21">ş</span> <span class="t21">u</span><span class="t21">ş</span><span class="t21">ak, kâhya, erkek hizmetkâr, (ç.n.)</span></p>

  <p><span class="t15">Bir isimde ne kadar çok tarih var,</span> diye düşündü Vor. Ve <span class="t15">ne kadar da a</span><span class="t15">ğı</span><span class="t15">r bir yük.</span></p>

  <p>Uzun bir nefes alıp restoranın içini taradı. Duvarların birinde, üzerinde Üç Şehit'in resimlerinin bulunduğu bir sancak asılıydı: Serena Butler, onun masum çocuğu Manion ve Yüce Patrik Ginjo. Düşünen makineler kadar acımasız bir düşmanla karşı karşıya gelen insanlar Tanrıdan veya O'nun temsilcilerinden yardım bekliyorlardı. Bütün dinsel eylemler gibi "Şehitçiler" de ölen üçlüye saygı göstermek için katı uygulamalarda bulunan aşırı hevesli, fanatik üyelere sahipti.</p>

  <p>Vor bu tür inançlara bağlı değildi ve Omnius'u yenmek için askeri kurnazlığa güvenmeyi tercih ediyordu; ama insanoğlunun sahip olduğunu doğanın, buna fanatizm de dâhildi, onun planları üzerinde etkisi vardı. Birlik adına savaşmak istemeyen kalabalıklar, bunu Serena'nın ya da bebeğinin adına yapmaları istendiğinde kendilerini düşmanın üstüne atarlardı. Bununla birlikte Şehitçiler Cihat davasına yardımcı olsalar da, genellikle yalnızca engel oluyorlardı. ...</p>

  <p>Vor, uzayan sessizliğini sürdürürken ellerini kucağında birleştirip etrafına bakındı. Kısa süre önce eklenen süspansör mekanizmalarına rağmen, mekân onlarca yıl önce göründüğü gibi görünüyordu. Vor, orayı çok iyi hatırlıyordu. Klasik stildeki sandalyeleri belki de hâlâ aynıydı, ama yıpranmış mobilyaların çoktan değiştirildiğini düşünüyordu.</p>

  <p>Sessizce şarabını yudumlayan Vor, bir zamanlar burada çalışan bir garsonu hatırlıyordu. Birliklerinin Peridot Kolonisinden kurtardığı genç bir göçmen kadındı bu. Düşünen makineler gezegendeki insan yapısı bütün binaları yerle bir ederken bütün ailesini kaybetmişti ve daha sonra Vor'un kendisine şahsen verdiği "hayatta kalanlar" madalyasını takmıştı. Vor, onun Caladan'da kendisi için iyi bir hayat kurmuş olmasını diliyordu. Uzun zaman önceydi bu ... belki de kadın şimdiye kadar ölmüştü ya da artık torunları olan yaşlı bir kadındı.</p>

  <p>Vor geçen yıllar içinde Caladan'ı pek çok kereler ziyaret etmişti. Bu ziyaretlerin görünüşteki nedeni, ekibinin neredeyse yetmiş yıl önce diktiği dinleme karakolu ve gözlem istasyonunu teftiş etmekti. Hâlâ da mümkün olabildiği her zaman bu su dünyasına geliyordu.</p>

  <p>Uzun zaman önce, Estes ve Kagin çocukken iyi bir şey yaptığını düşünerek Leronica ve iki oğlunu alıp Birliğin başgezegenine götürmüştü; anneleri bütün o harika şeylerin arasında çok başarılı olmuştu; ama ikizler Salusa'yı pek sevmemişlerdi. Daha sonrasında Vor'un çocukları <span class="t15">-çocuklar</span><span class="t15">ı</span> <span class="t15">m</span><span class="t15">ı</span><span class="t15">?</span> Şimdi altmış yaşındaydılar!- Salusa Secundus'un telaşına, Birlik politikalarına veya Cihat Ordusuna hiç ısınamayarak Caladan'a dönmeye karar vermişlerdi. Sürekli askeri görevlerde olan Vor nadiren evde bulunuyordu ve ikizler de rüştlerini ispat edince kendi evlerini ve ailelerini kurmak üzere okyanus dünyasına geri dönmüşlerdi ... hatta şimdi onların torunları bile vardı.</p>

  <p>Aradan geçen bunca zaman ve nadiren kurulan bağlantılar yüzünden Estes ve Kagin artık onun için birer yabancıydı. Vor, daha dün, askeri grubuyla birlikte gezegene inince, hemen onları ziyarete gitmişti, ama bir hafta önce yaşlı anneleriyle birkaç ay geçirme niyetiyle toplanıp Salusa'ya gittiklerini öğrenmişti. Bunu bilmiyordu bile! Kaçırdığı fırsatlardan biriydi bu da.</p>

  <p>Ama daha önceki yıllarda yaptığı ziyaretler de hiçbir zaman pek fazla eğlenceli olmamıştı, ikizler her seferinde sosyal kurallara uymuş ve kısa bir akşam yemeği için babalarıyla birlikte oturmuşlardı, ama ne konuşacaklarını sanki bilmiyor gibiydiler. Kısa bir süre sonra da yapacak işleri olduğunu söyleyerek ayrılırlardı. Kendisini biraz garip hisseden Vor ise onların ellerini sıkıp iyi dileklerde bulunduktan sonra büyük bir hevesle askeri görevlerine geri dönerdi. ...</p>

  <p>"Geçmişi düşünüyorsunuz, değil mi, komutanım?" Abulurd uzun süre sessiz kalıp komutanını seyretmiş, ama sonunda sabrını yitirmişti.</p>

  <p>"Düşünmeden edemiyorum. Öyle görünmüyor olabilirim, ama unutma ki ben yaşlı bir adamım. Burada bir sürü bağım var." Vor'un alnı, en popüler Caladan şaraplarından biri olan Zincal'inden bir yudum alırken kırıştı. Bu gezegene ilk kez geldiğinde, Leronica ve babasının sahip olduğu rıhtım tavernasında yalnızca sert ve acı bir kelp birası içmişti. ...</p>

  <p>"Geçmiş önemlidir, Abulurd... ve gerçek de öyle." Vor, yardımcısına bakmak için başını okyanus manzarasından çevirdi. "Sana söylemek istediğim bir şey var, ama sen yeterince büyüyene kadar beklemek zorundaydım. Belki de hiçbir zaman yeterince büyümeyeceksin."</p>

  <p>Abulurd bir elini koyu kahverengi saçlarından geçirip büyük-babasınınkilere benzer kırmızımsı tarçın rengi tonları ortaya çıkardı. Genç adamın, Xavier'inki gibi bulaşıcı görünen bir gülümsemesi ve insanları etkisiz hale getiren bir bakışı da vardı. "Bana öğreteceğiniz şeylerle her zaman için ilgilenmişimdir, Başkumandan."</p>

  <p>"Bazı şeyleri öğrenmek hiç kolay değildir. Ama sen bilmeyi hak ediyorsun. Daha sonrasında, bu konuda ne yapacağın seni ilgilendirir."</p>

  <p>Şaşıran Abulurd gözlerini kıstı. Süspansörlü restoran artık yanal hareketini bırakmış ve suyla kararmış bir yamacın yüzeyine doğru inmeye başlamıştı, kıyıya çarpan dalgalara ve denize yaklaşıyordu.</p>

  <p>"Bu çok zor," dedi Vor uzun bir iç çekişin ardından. "Şarabımızı bitirsek iyi olacak." Güçlü kırmızı şaraptan kocaman bir yudum alıp ayağa kalktı ve pencerenin pervazındaki askeri şapkasını aldı. Abulurd da itaatkâr bir şekilde onu takip edip kendi şapkasını alırken kadehini yarı dolu bırakıyordu.</p>

  <p>Restorandan çıktıktan sonra, kıvrılarak yamacın tepesine yükselen taş döşeli bir patikayı tırmandılar; rüzgârın biçimlendirdiği çalıların ve beyaz çiçeklerin arasında durdular. Tuzlu rüzgâr hızlanırken adamlar şapkalarını tuttular. Vor, koruyucu yüksek çalılarla çevrili bir bankı işaret etti. Gökyüzü ve açık hava çok geniş görünüyordu, ama Vor bu özel yerde bir mahremiyet ve önem hissi duyuyordu.</p>

  <p>"Artık büyükbabana gerçekte ne olduğunu öğrenmenin zamanı geldi," dedi Vor. Bu genç adamın açıklamalarını yüreğinde hissedeceğini içtenlikle umut ediyordu, çünkü ağabeyleri bunu hiç yapmamış, rahatsız edici gerçek yerine resmi kurguyu tercih etmişlerdi.</p>

  <p>Abulurd zorlukla yutkundu. "Dosyaları okudum. Ailemin utanç kaynağı olduğunu biliyorum."</p>

  <p>Vor kaşlarını çattı. "Xavier iyi bir adamdı ve benim yakın arkadaşımdı. Zaman zaman, bildiğini sandığın tarih, yönlendirilmiş bir propagandadan başka bir şey değildir." Buruk bir kahkaha attı. "Ah, benim babamın anılarını bir okumalıydın."</p>

  <p>Abulurd şaşırmış görünüyordu. "Harkonnen adına tükürmeyen tek kişi sizsiniz. Ben ... ben onun o kadar korkunç biri olabileceğine asla inanmadım. Ayrıca o ne de olsa Masum Manion'un babasıydı."</p>

  <p>"Xavier bize ihanet etmedi. Hiç kimseye ihanet etmedi. Kötü olan kişi İblis Ginjo'ydu ve Xavier, daha fazla zarar vermeden onu yok etmek için kendini feda etti. Serena'nın ölümüne, Fildişi Kulesi Cogitorlarının delice barış planının yanı sıra Yüce Patriğin kendi hareketleri neden oldu."</p>

  <p>Vor'un elleri öfkeli yumruklara dönüştü. "Xavier Harkonnen başka hiç kimsenin istemediği bir şeyi yaptı - ve başka bir şey olmasa bile ruhlarımızı kurtardı. Üzerine yığılan bu utancı asla hak etmiyor. Ama Xavier, Cihat aşkına her türlü kaderi kabul etmeye razıydı, sırtına yediği tarihin bu bıçağı da dâhil olmak üzere. Böylesine büyük bir çürüme ve ihanet, Cihadın ortasında açıklansaydı, kutsal seferin skandallar ve suçlamalara dönüşeceğini biliyordu. İşte o zaman gerçek düşmanımızın üzerine yoğunlaşmamızı kaybederdik."</p>

  <p>Abulurd'a zorlukla bakan Vor'un gri gözleri yaşla dolmuştu. "Ve bütün bu süre boyunca ben ... ben arkadaşımın bir hain olarak gösterilmesine izin verdim. Xavier, Cihadın sürdürülmesinin kişisel temize çıkma işleminden çok daha öncelikli olduğunu biliyordu, ama ben gerçeklerle boğuşmaktan yoruldum, Abulurd. Serena, büyük bir olasılıkla öldürüleceğini, şehit edileceğini bildiği için Corrin'e doğru yola çıkmadan önce ikimize de bir mesaj bıraktı. Dava için kişisel duyguların neden yön değiştirmesi gerektiğini açıklıyordu. Xavier de aynı şekilde hissediyordu - madalyalar ya da onuruna dikilen heykeller veya tarihin onu nasıl hatırladığı hiç umurunda değildi."</p>

  <p>Vor parmaklarını gevşemesi için zorladı. "Xavier, ne yaptığını çoğu insanın anlamayacağını da biliyordu. Yüce Patrik sahip olduğu konumunda çok rahattı; güçlü Cipol ve propaganda uzmanlarıyla kuşatılmıştı. İblis Ginjo, onlarca yıl boyunca kendi tahrip edilemez mitini yaratmıştı. Xavier ise yalnızca elinden geldiğince iyi savaşan bir adamdı. İblis'in kısa bir süre sonra bir başka insan kolonisine daha neler yapacağını öğrendiğinde -İblis'in Tlulaxalar ve onların organ çiftlikleriyle gerçekleştiği planı keşfettiğinde- ne yapması gerektiğini biliyordu. Sonuçlar umurunda bile değildi."</p>

  <p>Abulurd, keder ve umut hissinin karışımıyla ona büyülenmiş gibi bakıyordu. O kadar genç görünüyordu ki.</p>

  <p>"Xavier gerekli bir hareketi gerçekleştiren büyük bir adamdı." Vor, zayıf bir hareketle omuzlarını silkti. "İblis Ginjo ortadan kaldırıldı. Tlulaxa organ çiftlikleri terk edildi, aşağılık ve iğrenç araştırmacılar kara listeye alınıp dağıtıldı. Ve Cihat yeniden canlandı, son altmış yıldır büyük bir ateşle devam ediyor."</p>

  <p>Genç Abulurd rahatsız olmuş gibi görünmeye devam ediyordu. "Ama ya gerçek? Büyükbabamın kötü şöhretinin bir dayanağı olmadığını biliyorduysanız, neden bunu düzeltmeye çalışmadınız ki?"</p>

  <p>Vor üzüntülü bir şekilde başını sağa sola salladı. "Kimse bunu duymak istemiyordu. Kargaşa dikkat dağıtıcı bir durum olacaktı. Şimdi bile, suçlayan parmaklarımızı uzatıp adalet için haykırırken, çabalarımızı engellemekte. Aileler kendi taraflarını tutar, intikam yeminleri edilir ... ve bütün bu süre içinde Omnius bize saldırmaya devam eder."</p>

  <p>Genç subay tatmin olmuş görünmüyordu, ama hiçbir şey söylemedi.</p>

  <p>"Neler hissettiğini anlıyorum, Abulurd. Bana güven, Xavier benden onun adına tarihsel bir revizyon yapmamı istemezdi. Uzun, çok uzun zaman oldu. Hem bunun artık hiç kimsenin umurunda olduğunu bile sanmıyorum."</p>

  <p>"Benim umurumda."</p>

  <p>Vor ona zayıf bir şekilde gülümsedi. "Evet ve artık gerçeği biliyorsun." Arkasına yaslandı. "Ama uzun mücadelemiz, kahramanların ve mitlerin incecik bağlarıyla bir arada tutuluyor. Serena Butler ve İblis Ginjo'yla ilgili hikâyeler dikkatli bir şekilde üretildi ve Şehitçiler o ikisini asla olmadıkları birtakım şeylere dönüştürdü. İnsanların iyiliği için ve Cihadın gücü için onların sembol olarak lekelenmemeleri gerekir - bunu asla hak etmese de İblis Ginjo için bile bu durum böyle."</p>

  <p>Genç adamın alt dudağı titredi. "Büyükbabam bir ... bir korkak değildi o halde?"</p>

  <p>"Korkaklıktan çok uzaktı. Bence o bir kahramandı."</p>

  <p>Abulurd'un başı önüne eğildi. "Ben de hiçbir zaman korkak olmayacağım," diye yemin etti, gözlerindeki yaşları silerken.</p>

  <p>"Olmayacağını biliyorum, Abulurd ve senin benim için bir oğul gibi olduğunu bilmeni istiyorum. Xavier'in arkadaşı olmakla gurur duyardım ve şimdi seni tanıdığım için de gurur duyuyorum." Elini genç adamın omzuna koydu. "Bir gün, belki de bu korkunç hatayı düzeltebiliriz. Ama ilk önce Omnius'u yok etmeliyiz."</p>

  <p>&nbsp;</p>
</body>
</html>
