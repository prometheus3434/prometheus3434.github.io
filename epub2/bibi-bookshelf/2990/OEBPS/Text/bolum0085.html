<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Sadakat, yaln</span><span class="t16">ı</span><span class="t16">zca saflar ve hayal gücü olmayanlar için anlam</span><span class="t16">ı</span> <span class="t16">aç</span><span class="t16">ı</span><span class="t16">k bir konudur.</span></p>

  <p class="p6">&nbsp;</p>

  <p class="p6">&mdash; GENERAL AGAMEMNON</p>

  <p class="p6"><span class="t16">Yeni An</span><span class="t16">ı</span><span class="t16">lar</span></p>

  <p class="p6"><span class="t16">&nbsp;</span></p>

  <p>Onbir yüzyıllık arkadaşlıklarına rağmen Juno ve Dante her zaman Agamemnon'la aynı fikirde olmuyordu. Düş kırıklığı içindeki huzursuz simek general yürüme gövdesi içinde odayı adımlarken kıracak bir şeyler arıyordu. Ağır metal ayakları odanın zeminine sürtünüyordu.</p>

  <p>"Hayır, oğlum bile olsa ona tamamen güvenmiyorum," dedi savunmacı bir şekilde. "Ama Yirmi Titanın çoğuna da güvenmiyordum zaten. Kserkses'i hatırlayın."</p>

  <p>"Görmüyor musun? Vorian'ın Cihada yüzyıl hizmet ettikten sonra göğsünü gere gere buraya gelip sadakatini yeniden değiştirdiğini iddia etmesi fazla kolay." Juno'nun sesi normalde onu rahatlatırdı, ama şu anda kulakları tırmalayan bir tonu vardı.</p>

  <p>Agamemnon için için öfkeden kuduruyordu. "İnsanların arasında o kadar uzun süre yaşamak <span class="t15">sizi</span> delirtmez miydi? Vorian Senkronize Dünyalarda büyüyüp eğitildi. Anılarımı ezberledi, başarılarıma hayran kaldı, ta ki bir kadın tarafından ayartılana dek - isterseniz buna gençlik isyanı diyebilirsiniz. Nedenlerinin iyi ve yeterli olduğuna inanıyorum. Kesinlikle benim de yapacağım bir şey olurdu bu."</p>

  <p>Juno yapay kahkahasıyla cıvıldadı. "Demek oğlun sana çok benziyor Agamemnon."</p>

  <p>"Kan bağının gücünü asla küçümseme."</p>

  <p>"Ama gözünde de asla büyütme."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Vor, bir zamanlar Fildişi Kulesi Cogitorlarının yaşadığı merkez salonda küçük ve savunmasız bir şekilde durmuş, babasının ürkütücü gövdesine bakıyordu.</p>

  <p>"Bizim bütün baskı ve beyin yıkama tekniklerimiz başarısız olmuşken senin Quentin Butler'ı bizimle ittifak yapmaya ikna edebileceğini düşünmene neden olan şey ne?"</p>

  <p>"Nedeni tam olarak bu baba," dedi Vor. "Askeri bir dehanın yeteneklerini simeklerin amacına <span class="t15">-bizim</span> amacımıza- çevirmek istiyorsanız, ona işkence edemezsiniz. Onu daha önce bir kez kandırdınız, ama o çok iyi eğitim almış bir askeri komutandır. İstediğiniz sonuçlar düşünülürse yöntemleriniz zaten çok yanlıştı."</p>

  <p>Vor, babasının yaşlı beynini taşıyan yarı saydam beyin kabını ve Agamemnon'un çok sayıda antika silahı sergilediği gösterişli silah bölmelerini inceledi.</p>

  <p>General sıçramaya hazır bir tarantula gibi yukarıya doğru hareket etti. "Ama sana hâlâ inanmıyor ve güvenmiyorum Vorian."</p>

  <p>"Bunun için iyi nedenlerin var. Sen de bana sana güvenmem için iyi nedenler sunmadın." Agamemnon ileri geri yürürken sakin bir şekilde onun muazzam büyüklükteki yürüme-gövdesini seyretti. Bu mekanik gövde çok hızlı ve güçlüydü, bir insanı paramparça edebilirdi. Ama bugün değil. "Yine de bir kumar oynamayı istiyorum. Yoksa benden korkuyor musun?"</p>

  <p>"Hiçbir şeyden korkmayacak kadar uzun yaşadım."</p>

  <p>"Güzel, o halde anlaştık." Vor kendine güveninin azalmasına hiç izin vermiyordu.</p>

  <p>Oğlunun küstahlığına açıkça sinirlendiği belli olan Titan yürüme gövdesinde kıpırdandı, ama kendini tuttu. "Yani sen Quentin Butler konusunda daha başarılı olacağını mı düşünüyorsun?"</p>

  <p>Vor kollarını göğsünün üstünde kavuşturdu. Titanın önünde ürkek görünmemeye çok dikkat ediyordu. "Evet, düşünüyorum baba. Quentin ve ben yoldaştık. Benim rütbem onunkinden yukarıdaydı. Bana saygı duyuyor ve Cihat için ne kadar çok çalıştığımı biliyor. Quentin önerdiğim seçimi kabul etmese bile en azından beni dinleyecektir. Şimdiye dek bu kadarını bile başaramadınız."</p>

  <p>Hoparlörde Agamemnon homurdanıyormuş gibi hışırtılar ve titreşmeler oldu. "Bir denemede bulunabilirsin," dedi sonunda. "Ama şunu sakın aklından çıkarma, bu Quentin için olduğu kadar senin için de bir test."</p>

  <p>"Hayattaki her şey bir testtir baba. Başarısız olduğum an beni yeniden disipline sokmakta tereddüt etmezsin."</p>

  <p>"Bir dahaki disiplinin sonuncusu olacak. Bunu unutma." Ama Agamemnon'un sözlerinde coşku yoktu. General, onca umudunu çarçur ettikten sonra, Vorian Atreides'ten kurtulmak için o kadar acele etmeyecekti.</p>

  <p><span class="t15">Bunca as</span><span class="t15">ı</span><span class="t15">r sonra geriye herhangi bir insani duygumun kalm</span><span class="t15">ı</span><span class="t15">ş</span> <span class="t15">olmas</span><span class="t15">ı</span><span class="t15">n</span><span class="t15">ı</span> <span class="t15">beklemezdim,</span> diye düşündü Agamemnon. Bu duygularının hiçbirinin görünmediğini umdu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Buzul katmanının altındaki hava o kadar soğuktu ki Vor, kendi nefesinin buharlaşıp yükseldiğini görebiliyordu. Neo-simeklerden biri, onu bu soğuk yan odaya getirmişti. Faykan'ın Birlik gemileri grubuna gerçekleştirilen simek saldırısı sırasındaki isyanından beri Quentin'in koruyucu kabı burada tutuluyordu.</p>

  <p>Bir zamanların muhteşem primerosu, Parmentier ve Honru'nun kurtarıcısı, Cihat güçlerinin komutanı şu anda ışıltılı mavi bir elektrasıvıda asılı duran hareketsiz ve kıvrım kıvrım bir doku yığınından başka bir şey değildi. Beyin kabı sanki bir kenara atılmış sıradan araç gereçler gibi rafta öylece duruyordu. Faykan'ı uyaran tehlikeli gösterisinden sonra Hessra'ya geri getirilip parçalara ayrılmış ve beyin kabı hiçbir simek gövdesine bağlanmamıştı. Burada kapana kısılmış durumdaydı.</p>

  <p>Vor onu görünce sözcükler boğazına takıldı. "Quentin? Quentin Butler!" Dehşete düşmüş bir şekilde koruyucu kaba yaklaştı. Yanındaki neo-simeğe sorular sormak üzereyken yürüme gövdesinin şangırdayarak odadan çıkıp koridorda ilerlediğini gördü. Onunla iletişim kurabilmek için Quentin'in düşünce-çubuklarının bağlanmış olmasını umuyordu.</p>

  <p>"Beni ne kadar gördüğünü ya da tanıdığını bilmiyorum, Quentin. Ben Yüce Başar Vorian Atreides."</p>

  <p>"Görüyorum." Ses, beyin kabından çok uzak olmayan hoparlörden geliyordu. "Yeni bir ucuz numara daha görüyorum."</p>

  <p>"Ben bir yanılsama değilim." Vor, Titanların her sözcüğünü dinlediğini biliyordu ve bu yüzden de dikkatli olması gerekiyordu. Her nüans ve sözü şüpheli olacaktı. Bir şekilde Quentin'e gerçeği vurgulamalı, ama bu arada kendi gizli planlarını açıklamamalıydı.</p>

  <p>"Titanlar seni manipüle edip sana işkence etti, ama ben gerçeğim. Oğullarının yanında savaştım. Parmentier'e gidip Rikov ve karısının Musibet'ten öldüğü haberini ben getirdim. Bir keresinde İçgözlem Şehrinde Wandra'yı ziyaret ederken sana eşlik ettim - bahar ayıydı ve ağaçlardaki çiçekler açmıştı. Xavier'in en büyük kızı olduğu için Wandra'ya karşı özel bir düşkünlüğüm olduğunu söyledim sana. Konuşmamıza Harkonnen adını getirdiğim için bana kızdın. O günü hatırlıyor musun Quentin?"</p>

  <p>Emekli savaş kahramanının beyni koruyucu kabının içinde sessiz kaldı, ama sonunda, "Simekler lazer-kalkan etkileşimini biliyor. Onlara ben ... ben söyledim. Faykan'ı neredeyse öldürüyorlardı."</p>

  <p>Bu konunun tehlikeli olabileceğini düşünen Vor yeni bir konu ortaya attı. "Faykan şimdi Birliğin Genel Valisi. Bunu biliyor muydun? Sen Porce Bludd'la uzaktayken oldu. Onunla gurur duyardın."</p>

  <p>"Ben ... her zaman duydum."</p>

  <p>"Ve küçük oğlun Abulurd." Vor koruyucu kaba biraz daha yaklaştı. "Dördüncü dereceden başarlığa terfi etmesini sağladım. Nişanını kendim taktım. Sanırım hayatının en mutlu günüydü, ama sen göremediğin için büyük düş kırıklığı içindeydi."</p>

  <p>"Abulurd ..." dedi Quentin, bu isim sanki zihninde bazı şüpheler uyandırıyormuş gibiydi.</p>

  <p>Vor, kıdemli askerin küçük oğluna hep soğuk davrandığını biliyordu. "Ona haksızlık ettin Quentin." Vor sert bir ses tonunun en etkili olacağını düşünüyordu. "O çok yetenekli, zeki bir adam - ve Harkonnen adı konusunda çok haklı. Xavier hakkında duyduğun efsanelerin çoğunlukla yalan olduğunu söyleyebilirim. Cihadı güçlendirmek için günah keçisi yapıldı o kadar. Durumu düzeltmek için bir araştırma birimi oluşturdum. O yaraların iyileşmesinin zamanı geldi. Ve Abulurd ... Abulurd hizmeti boyunca seni düş kırıklığına uğratacak hiçbir şey yapmadı."</p>

  <p>"Oğluma haksızlık ettim," diye onayladı Quentin. "Ama artık çok geç. Onu bir daha hiç görmeyeceğim. Burada düşünmekten başka yapacağım hiçbir şey yok ... ve geçmişteki bütün hatalarım yüzünden pişmanım. Şu halimden nefret ediyorum. Eğer bize gerçekten sadıksan, bana karşı en ufak bir saygın veya sevgin varsa beynimi koruyan kabı hemen yere atıp parçalarsın Vorian Atreides. Direnmeye çalıştım, ama bu şansımı elimden aldılar. Ölmek istiyorum. Belki böylece planlarını karmaşıklaştırabilirim."</p>

  <p>"Bu çok kolay olurdu Quentin." Vor'un sesi sertleşmişti. Cihat Ordusunda geçirdiği yüzyıldan uzun süre içinde geliştirdiği komuta edici ses tonunu kullanıyordu. "Sen artık bir simeksin. General Agamemnon'un yanında savaşma şansına sahipsin. Sen olmadan ve ben olmadan simekler, çaresiz insanların karşısında çılgınca davranır, düşünen makineler kadar korkunç bir tehdit oluşturabilirler. Bana her zaman Butlerların kimsenin uşağı olmadığını söylerdin. Bu doğru. Biz lideriz, sen ve ben. İşbirliği yapmayı seçersek insanlar ve simekler arasındaki etkileşimin şu ankinden daha iyi olmasını sağlayabiliriz."</p>

  <p>Vor'un sözleri, kendi kulaklarına bile ikna edici geliyordu. "Ama Titanlar iktidar konumlarını garanti altına almadan müzakereye girişmezler. Ben kendim bile pek çok kez onları yok etmeyi savundum. Bu yüzden Birlik konusunda endişe etmek için iyi nedenleri var.</p>

  <p>"Ama bizim bilgimiz anahtar olabilir. Bildiklerin konusunda onlara yardımcı olursan insanlık barış ve refah konusunda en büyük şansa sahip olacaktır. Simeklere yardım edersen uzun vadede insanları kurtarmış olursun. Bunu anlıyor musun?" Vor'un harareti öyle büyüktü ki kendisini gizlice dinleyen Agamemnon ve Juno'nun ikna olduğuna emindi. "Artık önyargılarını bırakmalısın Quentin. Cihat bitti. Yeni bir evren bizi bekliyor."</p>

  <p>Sözlerini vurgulamak için ellerini kaldırırken Quentin'in düşünce-çubuklarının bağlı olduğu optik algılayıcılarına döndü. Parmakları hızlı ve becerikli hareketlerle, Cihat Ordusunda Quentin'le birlikte onlarca yıl boyunca kullandığı komuta seviyesindeki askeri işaretleri yaptı. Özgür insanlıktan uzun süre önce ayrılmış olan simekler bu ilginç iletişim aracını kullanıyor ya da biliyor olamazlardı, ama Quentin kesinlikle tanıyacaktı. Vor, bunun taraf değiştirmediğini kanıtlamak için yeterli olduğunu umuyordu, ama aklında başka bir şey de vardı. Yenildiğini, kötü duruma düştüğünü ve itaat etmekten başka çaresinin kalmadığını düşünen bir beynin derinliklerindeki sürekli isyanın kıvılcımını yakmanın bir yolunu bulacaktı. Quentin'e başka bir yolun daha olduğunu gösterecekti - eğer bir plan koordine edebilirlerse.</p>

  <p>Quentin o kadar uzun süre sessiz kaldı ki Vor onun hareketlerini görmediğini düşünmeye başladı. Sonunda bedensiz beyin ses yükselticisi aracılığıyla konuştu. "Bana düşünecek çok şey verdiniz, Yüce Başar. Size katıldığımı söyleyemem ... ama düşüneceğim."</p>

  <p>Vor başıyla onayladı. "Harika." Soğuk odadan çıkarken ikisinin Agamemnon'un yenilişini hazırlayacağına emindi.</p>

  <p>&nbsp;</p>
</body>
</html>
