<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Ba</span><span class="t16">ş</span><span class="t16">ar</span><span class="t16">ı</span><span class="t16">l</span><span class="t16">ı</span> <span class="t16">bir idareci poker oyuncusu gibidir; duygular</span><span class="t16">ı</span><span class="t16">n</span><span class="t16">ı</span> <span class="t16">gizler ya da sahte duygular gösterir, böylece di</span><span class="t16">ğ</span><span class="t16">erleri bunlar</span><span class="t16">ı</span> <span class="t16">ona kar</span><span class="t16">ş</span><span class="t16">ı</span> <span class="t16">kullanamaz.</span></p>

  <p class="p6">&nbsp;</p>

  <p class="p6">&mdash; AURELİUS VENPORT</p>

  <p class="p6"><span class="t16">Ticari Miras</span></p>

  <p>&nbsp;</p>

  <p>Vor, neredeyse iki hafta boyunca <span class="t15">Rüya Yolcusu</span>'nu yalnızca robotların dayanabileceği bir hızda sürdü. Bu hayati önem taşıyan haberi Birliğe taşımak için hiç zaman kaybetmemeye kararlıydı. Bedeni ağrıyordu, ama geçen her saniyenin daha fazla hayatın kaybedilmesi anlamına geldiğini biliyordu.</p>

  <p>Eğer geminin hızını bedeninin dayanabileceği sınıra kadar çıkarması daha fazla insan kurtarması anlamına geliyorsa, bu ödül onun kısa süre için acı çekmesine değerdi. Vor'a ömür uzatma tedavisini yaparken bu dersi veren kişi bizzat Agamemnon olmuştu: Acı, hayatın karşılığında ödenen küçük bir bedeldir.</p>

  <p>Uzun yolculuğu boyunca hastalıkla ilgili bir belirti göstermedi, Raquella'nın kendisini uyardığı işaretlerden hiçbirine rastlamadı. Bu da onun Omnius Musibetine karşı gerçekten bağışıklı olduğu anlamına geliyordu. Bu yüzden başkalarına hastalık bulaştırmak ya da kendi güvenliğine bir zarar gelmesinden korkmadan gerekli çalışmaları yapabilirdi.</p>

  <p>Rotasını hatifçe değiştirerek Kolhar'a, VenKee tersanelerine çevirdi. Bu şartlar altında baharatın birincil satıcılarıyla konuşmanın daha önemli olduğuna karar vermişti. Raquella'nın keşfinin yansımaları çok büyüktü.</p>

  <p>Kolhar'a yaklaşır yaklaşmaz iletişim kanallarından yayılan haberlerden salgın hastalığın öteki Birlik Dünyalarında da başladığını öğrenerek üzüldü, ama hiç şaşırmadı. Omnius hastalığı acımasız bir etkinlikle yayıyor ve Birliğin hastalığın yayılması için gösterdiği bütün çabaya rağmen gezegenleri birbiri ardına etkiliyordu. Karantinalar konuyordu, ama yeterince hızlı değil, üstelik önlemler hastalığın yayılmasını önlese de sınırlar içindeki insan nüfusunun en az yarısının sonu gelmiş oluyordu.</p>

  <p>Yine de Vor'un bir umudu vardı ve bu da VenKee'nin işbirliğine dayanıyordu. Baharat tüketenler Musibet'e karşı daha iyi direnebiliyordu.</p>

  <p>VenKee melanj ihracatını tekeline almıştı, tekniklerini ve kendilerini melanjı tedarik edenleri Birlikten gizliyorlardı. Bu ticaret şirketi, tehlikeli uzay-bükücülerinin ticari taşımacılıkta kullanımında da tekeldi. Parçalar Vor'un zihninde bir bir yerine oturuyordu: Hızla yayılan virüse karşılık vermek için tıbbi malzemelerin hızla teslim edilmesi çok önemliydi, bu da uzay-bükücülerin kullanılmasını gerektiriyordu. Ve baharatı. ...</p>

  <p>Vor istediğini alana kadar Kolhar'dan ayrılmayacağına yemin etti.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Sonunda, Norma Cenva, Salusa'ya gitmek için <span class="t15">Rüya Yolcusu'</span>nda Vor'a eşlik etmekteydi. Vor'un gelişini önceden görmüştü, garip ve açıklanamaz bir önseziyle onun acil haberler getirdiğini biliyordu. Vor daha birkaç cümle konuştuktan sonra Norma üç şeye karar vermişti: Durum vahimdi, baharat insan ırkının hayatta kalması için merkezi önem taşıyordu ve Birlik Parlamentosunda konuşmak için onunla birlikte Salusa'ya gidecekti.</p>

  <p>Kolhar'dan ayrılmadan önce çok iyi para ödenen üç pilotu, uzay-bükücüleriyle birlikte öncü olarak gönderdi. Her biri haberin yayılması için Cihat Konseyini bilgilendirecek mesajlar taşıyordu. Kendisi ve Vor oraya varana kadar büyük değişiklikler başlamış olacaktı.</p>

  <p>Norma daha sonra oğlu Adrien'a bütün VenKee faaliyetlerini değiştirmesini, baharat üretimini artırmasını ve mümkün olan en yüksek seviyelerde dağıtım sağlamasını emretti. Sonunda da Vor'u siyah ve gümüşi renkli gemisine kadar takip etti. "Burası yerine geminizdeyken dikkatimi daha iyi yoğunlaştırabilirim." Son patlamadan sonra inşaat ve onarım çalışmalarının sürdüğü tersaneyi işaret etti. "En kısa zamanda yola çıkmalıyız."</p>

  <p>Havalanırlarken Vor orta seviyede hız yapıyordu, ama Norma bedeninin onunkinden bile daha büyük bir hıza dayanabileceği konusunda güvence verdikten sonra Vor, <span class="t15">Rüya Yolcusu</span>'nu bir kez daha kendisini yorgun düşüren hıza çıkardı. Güncelleme gemisi Salusa Secundus'a doğru çizilmiş rotasıyla sistemden hızla fırlayıp çıktı.</p>

  <p>Yolda, Norma etrafında notları, elektronik çizim tahtaları ve Kolhar'daki ofisinden getirdiği diğer malzemeleriyle kuşatılmış bir şekilde düşünceleri ve hesaplamalarıyla uğraştı. Ama ilginçtir ki bu malzemelerin hiçbirini kullanmıyordu. Büyük miktarlarda bilgiyi özümseyip içine alırken zihnine doğru içsel bir yolculuk yapıyordu. Zihinsel kapasitesinin hayal edilebilecek bütün sınırların ötesine geçtiğini görüyordu.</p>

  <p>Vor yolculuk sırasında yanında biri varmış gibi hissetmiyordu, ama zaten yalnız uçmaya alışıktı. Sıkıcı, sessiz saatler boyunca özlemle Seurat'a eşlik ettiği günleri düşündü. Şimdiki savaş ve salgın hastalık havasında, birkaç iyi oyun ve hatta robotun beceriksiz espri yapma girişimleri bile dikkatini dağıtmaya birebir gelirdi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p><span class="t15">Rüya Yolcusu,</span> gün ortasında sarsılarak Zimia Uzaylimanının rüzgârlı sahasına indi. Norma kendisini dalgınlaştıran transından çıkıp kamarasındaki pencereden dışarı baktı, başkenti gördü. "Bu kadar çabuk mu geldik?"</p>

  <p>Parlamento Sarayına giderlerken Musibet'in birkaç haftalık yolculukları sırasında ciddi biçimde kötüleştiğini ve birkaç düzine gezegene daha yayıldığını öğrendiler. Birliğin en iyi bilim adamları bu salgınla nasıl savaşacaklarını bilmiyorlardı, ama Raquella'nın melanjla ilgili açıklamaları öncü uzay-bükücüler tarafından aktarılmıştı ve büyük miktarlarda baharat talebi vardı. Melanjın tedavi olmasa bile etkili bir bakım için yararlı olduğunu bilmenin, yeterince melanja ulaşamayan gezegenlere hiçbir faydası yoktu.</p>

  <p>Norma yapacağı konuşmanın bu durumu değiştireceğini umuyordu.</p>

  <p>Zihinsel bir komutla görünüşünü ayarladı, sarı saçlarını düzeltip yüz hatlarını yumuşattı. Bedeni talep ettiği görevleri yerine getirecek kadar iyi çalıştığı sürece, fiziksel güzelliğin onun için pek bir anlamı olmasa bile bu fazladan çabayı merhum kocasının onuruna yapıyordu.</p>

  <p>Merdivenlerden çıkarken çarpıcı görünüşlü Başkumandana eşlik ederken insanlık tarihindeki esas yerini açıkça değerlendirebiliyordu. Norma kendini çok kısa ömürlü, mumun yanmaya devam etmesi için bir nefeslik oksijen olarak görüyordu. Tarih tarafından hatırlanmak umurunda değildi; o yalnızca işin kendisini umursuyordu. Ve hayat kurtarmayı.</p>

  <p>"Bunun için hazır mısın?" diye sordu Vor. "Çok uzaklarda gibisin."</p>

  <p>"Ben ... her yerdeyim." Gözlerini kırpıştırdı, sonra önünde yükselen binaya odaklandı. "Evet, buradayım."</p>

  <p>Parlamento Sarayına yaklaşırlarken, içinde bedensiz bir beynin bulunduğu berrakplas kabı taşıyan bir grup sarı cübbeli adam heyecanla dışarı çıktı. Norma bu aceleci grup yanından geçerken merakla baktı. Bu kadim beyinlerden biriyle daha önce hiç karşılaşmamış olmasına rağmen annesi Zufa onların esrarlı tavırlarını anlatırdı.</p>

  <p>"Fildişi Kulesi Cogitorlarından Vidad," dedi Vor, sesinde açık bir hoşnutsuzluk yansıyordu, sonra kadını kemerli geçitten geçirip yankılı, telaşlı salona soktu. "O aptalca barış girişimlerinde yaptıkları gibi bu kez işimize burunlarını sokmalarına izin vermeyeceğim."</p>

  <p>Serena'nın Fildişi Kulesi Cogitorlarının verdiği tahribatı onarmak için kendini şehit edişinden sonraki elli yıl boyunca Vidad Salusa Secundus'ta kalmış, tarihsel kayıtları ve son felsefi tezleri okumuştu. Aynı zamanda politik at sineği rolü oynuyor, Cihat Konseyinin işlerine burnunu sokuyordu. Vor, hep onun da donmuş Hessra'ya, arkadaşlarının yanına dönmesini dilemişti.</p>

  <p>İçeri girdiklerinde, toplantıya Yüce Patrik Xander Boro-Ginjo başkanlık ediyordu. Boynunda, insanların ruhani lideri konumunun belirgin sembolü olan gösterişli ve süslü bir zincir vardı. Yanında, uzun boylu ve sıska Geçici Genel Vali O'Kukovich oturuyordu. Görünüşte Soylular Birliğinin politik lideri olmasına rağmen adamın gerçek gücü çok azdı; yalnızca bir deliği dolduran macun benzeri bir dolgu maddesi görevi görüyordu.</p>

  <p>Vor ve Norma, konuşma alanının ön sırasında kendilerine ayrılmış koltuklara oturdular. Parlamento uzun süredir oturumda olmasına ve hızla yayılan Musibet'i tartışmasına rağmen gelişleri belirgin şekilde kıpırdanmalara yol açmıştı. Şimdiye kadar onbeş gezegenin hastalığa yakalandığı biliniyordu ve herkes daha fazla kötü haberin yolda olmasından korkuyordu. Cihat Konseyi Salusa Secundus'un temiz ve güvende kalması için aşırı askeri stratejiler önermişti.</p>

  <p>Vor gündemi inceledi, hepsinin de ACİL olduğu söylenen uzun bir rapor ve konuşmacı listesi gördü. İçini çekip arkasına yaslandı. "Bir süre burada bekleyeceğiz."</p>

  <p>Norma konuşmacıların sesindeki paniği duyuyor, bunu yüzlerinden de okuyabiliyordu. Yakındaki temsilciler gergin bir şekilde aralarında fısıldaşmaktaydılar. Düşüncelerine ve hesaplamalarına zihninin gerisinde devam etse bile birbiri ardına dile getirilen acil haberleri dinlerken felaketin büyüklüğü konusunda fikir sahibi olmuştu. Salusa Secundus'ta hiç kimse hastalığa henüz yakalanmamıştı ve gezegenin nüfusunun korunması için tam bir ablukanın başlatılmasına yönelik ciddi öneriler parlamentonun önündeydi.</p>

  <p>Bir sonraki konuşmacı dinleyicilere hitap ederken Norma doğrulup oturuşunu dikleştirdi: konuşmacı kürsüsündeki, Rossaklı Dişibüyücülerin lideri, kendisinin üvey kardeşi Ticia Cenva'ydı. Mermer gibi bembeyaz yüzü tutkuyla parlıyor, uzun sarı saçları ve kemik beyazı cübbesi var olmayan bir rüzgârla hafifçe dalgalanıyordu. Ticia sessizce dikilirken bile dinleyicileri varlığının önemiyle korkutuyordu.</p>

  <p>Onu seyreden Norma bir selam gülümsemesi, hatta üvey kardeşinin orada olduğunu bildiğini gösterecek bir baş işareti bile beklemiyordu. Olağanüstü yeteneklerine rağmen ailesi dağılmış, bütün parçaları uzaklara dağılmıştı.</p>

  <p>Annesi yıllar boyunca Norma'yı bir başarısızlık olarak görüp küçümsemiş, tamamen Cihatla ilgili çalışmalarına yoğunlaşmıştı. Zufa Cenva, büyük Dişibüyücü olarak güçleri yüzünden mükemmel bir kız evlat beklemişti, ama sonunda kusursuz Ticia'yı doğurana dek Norma annesinin en çılgın hayallerinde bile beklemediği bir dönüşüm geçirmişti. Bu yüzden, her zaman istediğini iddia ettiği kızına aldırış etmeyerek Ticia'yı büyütmeleri için Rossaklı Dişibüyücülere bırakmış ve bütün dikkatini Norma'nın çalışmalarına vermişti. Sonra da Aurelius'la birlikte öldürülmüştü.</p>

  <p>Ticia, annesinin dua ettiği bütün zihinsel güçleri sergileyerek Rossak'ta büyümüştü, ama sonunda kızgınlıkla doldurulmuş bir boşlukta yaşamıştı. Onlarca yıl sonra tıpkı Zufa Cenva gibi Yüce Dişibüyücü olarak yerini alan Ticia, annesinden daha sert ve daha duygusuzca bir kararlılığa sahipti. VenKee işleri bir yana kuramları ve hesaplamalarıyla fazlasıyla meşgul olan Norma üvey kardeşini görmeye nadiren zaman ayırmıştı; ikisi de en geniş anlamıyla bile birbirini "arkadaş" olarak görmezdi.</p>

  <p>Ticia, Norma'yı fark edince konuşmasına başlamadan önce bir an için tereddüt etti, sonra her nefesiyle gök gürültüsünü andıran bir sesle konuşmaya başladı. Dinleyiciler onun konuşmasının gücüyle ürperdiler.</p>

  <p>"Biz Dişibüyücüler yıllardır hayatlarımızı, insanları avlayan simekleri yok etmek uğruna feda ediyoruz. Kardeşlerimin çoğunun öldüğünü gördüm, aralarında Titanların da bulunduğu simekleri yok etmek için zihinlerini serbest bırakarak öldüler. Ben de aynı şeyi yapmaya hazırım. Yeni bir düşman gelse ... sırada ben olabilirim. Ama artık onlarca yıldır simek tehdidi zayıfladı."</p>

  <p>Brevin O'Kukovich alkışladı. "Rossaklı Dişibüyücüler insanlığa büyük hizmetlerde bulundular."</p>

  <p>Ticia, sözünü kestiği için ona sustururcasına baktı. "Başkaları da öyle, efendim. Şimdi, yayılan bu salgın hastalık karşısında, biz Dişibüyücülerin başka bir uzmanlık alanı olduğunu belirtmek istiyorum. Sert dünyamız ve nesillerdir devam ettirdiğimiz kesin üreme kayıtlarımız yüzünden, soylarımızı biliyor ve bunun insan ırkının en önemli hammaddesi olduğunu anlıyoruz. Eğer bu Omnius Musibet'i daha kötüleşirse türlerimizin en kaliteli dallarını kaybedebiliriz - bunlar yalnızca zayiat değil, geleceğe giden yolların da kaybı olacaktır.</p>

  <p>"Şimdi, birbiri ardına dünyalardaki aileler, şehirler yok olurken ne kadar hızlı ve ne kadar büyük bir gayretle hareket etsek azdır. Irkımız büyük tehlike altında. Bu iğrenç biyolojik silah için tedavi bulmaya çalışırken, aynı zamanda sonsuza dek kaybetmeden önce en iyi DNA'ları saklamak için ciddi eylemlerde bulunmalıyız. En güçlü soyların anahtar konumdaki belirleyicilerini korumalı ve depolamalıyız, yoksa hastalık hepsini tamamen yok edecek. Bütün gezegenlerdeki bütün insanların genetik bilgisini korumak için bir program hazırlamalıyız." Çenesini gururla kaldırdı. "Biz Dişibüyücülerin böyle bir programı yapacak kapasitesi var."</p>

  <p>Norma konuşmacı kürsüsünde dimdik ayakta duran kız kardeşine bakarken Ticia'nın bu teklifiyle ne kazanacağını merak ediyordu. Yüce Dişibüyücü şefkatli bir insan olmasa da Zufa gibi Cihada ateşli bir şekilde sadıktı.</p>

  <p>Ticia soluk renkli, elektrikli bakışlarını salonda dolaştırırken Norma'ya özellikle aldırış etmedi. "Hastalığın henüz etkilemediği yerlere gitmeli ve sağlıklı adayları kurtarmalıyız. Kan örneklerinin bulunduğu bir veritabanı oluşturabilir, ailelerin kendilerini olmasa da aile özelliklerini koruyabiliriz. Daha sonra, bu salgını yendiğimizde nüfusu yeniden oluşturmak için bu büyük genetik kütüphaneyi kullanabiliriz."</p>

  <p>Yüce Patrik hepsini anlamamış görünüyordu. "Ama Musibet nüfusun yarısını öldürse de ... hâlâ hayatta kalan bir sürü insan olacak. Bu büyüklükte bir operasyon gerçekten gerekli mi?"</p>

  <p>Ticia uzun ve ağır bir nefes aldıktan sonra, "Ama hayatta kalanlar nüfusun <span class="t15">do</span><span class="t15">ğ</span><span class="t15">ru</span> yarısı olacak mı bakalım? En kötüsü için plan yapmalıyız, Yüce Patrik. Bunu da zamanımız dolmadan yapmalıyız - tıpkı kadim Nuh gibi, ama çok daha büyük ölçekte. Her gezegenden en güçlü özelliklerin örneklerini saklamalı ve bunu Musibet daha fazla yayılmadan yapmalıyız. Irkımızın gücü için yeterli çeşitliliği garanti altına almak üzere kurtarabildiğimiz bütün DNA'lara ihtiyacımız var."</p>

  <p>"Bunun yerine neden bu lanet olası hastalığı tedavi etmiyoruz?" diye seslendi sıkıntılı temsilcilerden biri. "Hastalık her yerde görülüyor!"</p>

  <p>"Hem hastalığın bulaştığı gezegenler ne olacak? Oralara da kurtarma güçleri göndermeliyiz. En çok o insanların yardıma ihtiyacı var!"</p>

  <p>Yüce Patrik düzenin sağlanmasını istedi. "Hastalıklı gezegenlerde aşırı bir yoğunlukla çalışan tıbbi personele yardım için gönüllü kurtarma ekipleri gönderiyoruz. Belki Dişibüyücüler oralardan da örnekler alabilir."</p>

  <p>Ticia adama tam bir aptalmış gibi baktı. "Bunun için çok geç. Nüfuslarının bir kısmı hayatta kalacak, ama havuz lekelendi. Çabalarımızı en büyük iyiliği yapabileceğimiz yerlere yönlendirmeliyiz. Hastalığın zaten görülmeye başlandığı yerlerde hiçbir şey başarılamaz."</p>

  <p>"Pekâlâ, pekâlâ," dedi Geçici Genel Vali, anlamlı bir şekilde saate bakarak. "Birlik Dünyalarına gönderdiğimiz heyetlere Dişibüyücülerin katılmaması için bir neden göremiyorum. Bunu yapacak kadar gönüllü Rossaklı kadınlarınız var mı?"</p>

  <p>"Gereğinden fazla."</p>

  <p>"Harika. Gündemdeki bir sonraki maddenin biraz daha yararlı olabileceğini düşünüyorum. Başkumandan Vorian Atreides ve ... Norma Cenva adında biri?" Belli ki O'Kukovich Norma'nın kim olduğunu bilmiyordu, ama belleği hiçbir zaman güvenilir olmamıştı. "Musibet'e karşı melanj kullanımı konusunda daha fazla ayrıntı mı vereceksiniz?"</p>

  <p>Vor, Norma'yı konuşmacı kürsüsüne götürdü. Ticia sahnenin elinden alınmasına öfkelenmiş görünüyordu. Raporun haftalar önce gelmiş olmasına rağmen Vor hızla Parmentier'e yaptığı yolculuğu ve torunu Raquella'nın keşfini anlattı. "Enfekte olmuş diğer dünyalardan gelen raporlara göre de bu sonuç tutarlı. Her gezegende açıklanamaz bir bağışıklık kümesi var - hepsinin paydası da ortak. Baharat tüketenler bağışıklık olmasa da daha büyük bir direnç gösteriyor. Baharat. Pahalı ve eğlendirici bir ilaç. Ayrıca Musibet'e karşı da çok güçlü bir silah."</p>

  <p>Vor, kürsüyü Norma'ya bırakmak için yana çekildi. Norma hiç tereddüt etmedi. "Bu yüzden büyük miktarda melanja ihtiyacımız var ve bunu mümkün olduğunca hızlı bir şekilde dağıtmalıyız. Bunun için ben VenKee Girişimciliğin hizmetini teklif ediyorum.</p>

  <p>"Bu yalnızca baharat talebini artırmak için yapılmış bir numara - kârınızı artırmak için!" diye seslendi dördüncü sıradaki bir adam.</p>

  <p>"VenKee'nin Birliğin ana melanj satıcısı olduğu doğru ve baharatı hasta dünyalarda bir fark yaratabilmek için hızla taşıyabilecek olan uzay-bükücülerini de biz kontrol ediyoruz." Kısacık bir düş kırıklığı yaşayan Norma, Birlikteki mantıksız derecede korkmuş ve aşırı hevesli insanlar, bilgisayarla güçlendirilmiş yönbulma sistemlerini çıkarmaya zorlamasaydı, süper hızlı gemilerinin güvenlik kayıtlarının çarpıcı şekilde artacağını düşündü. Belki bir şekilde yönbulma aygıtlarının bir kısmını gemilerine gizlice yeniden sokmayı başarırdı. ...</p>

  <p>Kararlı bir sesle konuşmaya devam etti. "VenKee'nin Arrakis'teki baharat üretiminin mümkün olduğunca artırılması için talimat verdim. Sevgili kocam vatansever Aurelius Venport adına VenKee, bir hayırseverlik jesti olarak hastalığa yakalanmış dünyalara melanj bağışlayacaktır." Dinleyicilerin arasında şaşkınlık nidaları dolaştı. Bakışlarını suçlamayı yapan yüzsüz adama doğru çevirdi. "Sanırım bu hareket, bu trajediden kâr etmemiz konusundaki şikâyetlerin önüne geçecektir."</p>

  <p>Adrien bir iş adamı mantığıyla bu kararına karşı çıkacak, VenKee'nin zaten yeterince şey feda ettiğini söyleyecekti. Ama Norma şu anda kârla ilgilenmiyordu. Bu doğru bir hareket tarzıydı.</p>

  <p>Temsilciler sevinç çığlıkları atıyordu, ama ön sırada oturan Ticia Cenva onlara katılmadı. Eğilip, aralarında gizli bir anlaşma varmış gibi Yüce Patriğe bir şeyler söyledi. Bu sözler üzerine tombul adamın gözleri parladı ve hevesle başını salladı. Xander Boro-Ginjo ayağa kalkıp düzenin sağlanmasını istedi.</p>

  <p>"VenKee'nin teklifini takdir ediyoruz, ama içinde bulunduğumuz bu korkunç şartlar altında bu hareket yeterli değil. Eğer melanj, Omnius Musibetine karşı gerçekten etkiliyse, tek başına bir şirket insanüstü bir çaba gösterse bile, bu krizi hafifletecek kadar baharat üretemez. Bir şekilde baharat hasadını birkaç katı büyüklüğe çıkarmalıyız."</p>

  <p>Tombul yüzüne kurnaz bir gülümseme yayılırken boğazını temizledi. "Bu yüzden insanlığın iyiliği ve türümüzün hayatta kalması için Arrakis'i Soylular Birliğine <span class="t15">kat</span><span class="t15">ı</span><span class="t15">yor</span> ve kumlardan baharat çıkarmaya yardım edecek herkese açıyorum. Şimdi bu kaynak konusunda korumacı ve tedbirli olma zamanı değil, insan ırkının melanjın her gramına ihtiyacı var."</p>

  <p>Norma, Ticia'nın olayların bu şekilde gelişmesine sevindiğini görebiliyordu, sanki bir tür zafer kazanmıştı. Acil durum düşünülürse Norma, Yüce Patriğin yaptığı şeyi eleştiremezdi, ama VenKee Girişimciliğe ölümcül bir darbe indirmediğini umuyordu.</p>

  <p>Çok uzaklardaki Arrakis gezegeninde yaşayanlarsa başlarına geleceklerden habersizdi.</p>

  <p>&nbsp;</p>
</body>
</html>
