<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">E</span><span class="t16">ğ</span><span class="t16">er dü</span><span class="t16">ş</span><span class="t16">ünen makinelerin hayal gücü yoksa üzerimize salacak bu korkunç deh</span><span class="t16">ş</span><span class="t16">etleri üretmeye nas</span><span class="t16">ı</span><span class="t16">l devam edebiliyorlar?</span></p>

  <p class="p6">&nbsp;</p>

  <p class="p6">&mdash; BATOR ABULURD HARKONNEN</p>

  <p class="p6">"Zimia Olayı Raporu"</p>

  <p class="p6">&nbsp;</p>

  <p>Zimia'nın bütün güvenlik müfettişleri ve kaza yerine koşan meraklı seyircileri ölmüştü. Uçan ölümcül makineler yollarındaki her şeyi yiyip bitirirken uzaktaki görüntüler bile birkaç saniye içinde yok olmuştu. Bütün bağlantılar kesilmişti.</p>

  <p>Omnius'tan her şeyin en kötüsünü bekleyen Vor, yurt güvenliği taburlarını toplamış, füzenin iniş alanının etrafını kuşatacak silah ve savaşçıları bir düzene sokmuştu. Yanında dikilen Abulurd Harkonnen komutanının her emrinin yerine getirilmesine yardım ediyordu. Yüce Başar kızgın bir Salusa boğası gibiydi, kimse yoluna çıkmaya cesaret edemiyordu.</p>

  <p>"Tetikte kalmamız gerektiğini söylemiştim onlara," diye homurdandı Abulurd'a. "Savunma hatlarımızı indirmememiz gerektiğini söylemiştim. Sen bize doğrudan bir uyarı bile getirdin, ama yine de dinlemediler!"</p>

  <p>"Birkaç yıllık barış olunca insanlar acil durumun neyi gerektirdiğini kolayca unutuyorlar," diye doğruladı Abulurd.</p>

  <p>"Ve şimdi Omnius'tan gelen yeni bir saldırıyla karşı karşıya kalınca kaçışan fareler gibi tepki veriyoruz!" Vor'un sesi tiksiniyor gibiydi.</p>

  <p>Abulurd, daha tehdidin ayrıntılarını öğrenmeden önce kaza yerinin en yakınındaki kentlerde konuşlanan asker taburlarını koordine etmişti. Acil durum güçlerini kullanmış ve İnsanlık Ordusundan kalan neredeyse bütün paralı askerleri harekete geçirip dağıtmıştı.</p>

  <p>Tabut büyüklüğündeki füzeler geniş bir bölgeye düşmüştü. Doğal kaynaklar genişleyen fabrika ağzında çalkalanıyor ve çenelerin arasından doymak bilmeyen bir alet sürüsü -her biri rulman büyüklüğünde- otomatik fabrikalardan dışarı fışkırıyordu. Her birinin güç kaynağı, basit bir programı ve çok keskin çeneleri vardı. Çevrelerinde herhangi bir insan bedeni arıyor, sonra da piranhalar gibi saldırıp yutuyorlardı.</p>

  <p>İnsanlar kaçışırken mekanik keneler vızıldayarak acımasız tahribata devam ediyor, kurbanlarını damlayan et ve kemirilmiş kemik parçacıklarına dönüştürüyordu. Üniformalı askerlerin yanı sıra üzerlerine sıkıca oturan pantolon ve gömlek giymiş vatandaşları da hedef olarak görünüyordu. Kadınlar, bol cüppeli rahipler ve eski moda şapka giymiş yaşlı adamlar ilk bakışta gözden kaçıyor, ama aç gözlü keneler ikinci kez bakmaya geliyor ve ardından da saldırıyordu.</p>

  <p>İnsanlar çığlıklar atarak sokaklarda koşturuyor, bir sığınak bulamadan oldukları yere yığılıp kalıyorlardı. Piranha keneler acımasız kıyma makineleri gibi bedenlerin arasına rasgele dalıyor, geride karmakarışık olmuş et bırakıyorlardı. Kurbanlar birbiri ardına düşerken minik makineler tekrar vızlayarak yukarı çıkıyor, yeni hedefler arıyordu.</p>

  <p>Karşılık veren ilk asker dalgası hızla yıkılmıştı. Piranha keneler onlara ölümcül arılar gibi çarpmıştı, ama askerlerden bazıları saldırıyı önlemek için kişisel kalkanlarını açmışlardı. Ötekiler bu kadar hızlı olamadıkları için zehirli gaz sıkılmış gibi düşmüşlerdi. El silahları mekanik saldırganların gücüne karşı hiçbir işe yaramıyordu.</p>

  <p>Keneler Holtzman kalkanlarına çarpıp, araştırıp keşfederek yavaşça içeri hareket ettiklerinde nüfus edebildiklerini anlıyor ve kalkanlı askerler bile en sonunda yıkılıyordu. Kan ve hücresel doku, titreşen güç duvarlarının içine sıçrıyor; birkaç saniyeliğine kapana kısılmış keneler jeneratör aparatını tahrip ettiklerinde kalkanın gücü sönüyor ve kanlı minik makineler hızla dışarı fırlıyordu.</p>

  <p>Gittikçe daha fazla saldırgan makine havayı dolduruyordu. Aileler binalara ve araçlara kaçıyor, kendilerini içeri kilitliyor, ama keneler onları takip edip her zaman içeri girmenin bir yolunu buluyordu. Saklanacak hiçbir yer yoktu.</p>

  <p>Toplayıcı aygıtlar çapı giderek genişleyen bir alan içinde mevcut metalleri bulup açgözlü işleyicilerin içine atıyor ve böylece yeni uçan avcılar yaratılıyordu. Makine tabutları daha geniş bir şekilde açılıyor, daha derinleri kazıyor ve keneler saçma bulutu gibi çevrede uçmaya devam ediyordu. Hareket edebilme yeteneğine de sahip olan bu fabrikalar çevrelerine acımasız güç toplayıcıları gönderiyor, bunlar da gerekli kaynaklarını almak için Zimia'daki yapıları yıkıyor, metalleri ve diğer elementleri bularak binaları soyuyordu.</p>

  <p>Tahribatın çapı gittikçe genişliyordu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>En yakın istila alanına giderlerken Abulurd, Yüce Başar'ı takip ediyordu. Vor emirler yağdırırken, deneyimsiz Zimialı askerler tereddüt edemeyecek kadar korku içindeydi. Vor ve Abulurd, ilk darbe noktasından çok uzak olmayan bir yerde geçici ve kapalı bir komuta merkezi kurmuştu. Sokaklarda tam bir karmaşa hüküm sürüyordu. Vatandaşlar kendilerini odalara, dolaplara kilitliyor, kendiliğinden hareket eden keskin dişli mermilerden saklanmaya çalışıyordu.</p>

  <p>İlk inişten bu yana bir saatten kısa bir süre geçmişti ve daha şimdiden binlerce insan ölmüştü.</p>

  <p>Sonunda Birliğin topçuları atış menziline girdi. Abulurd göstergeleri kontrol etti. "Mermiler güçlü patlayıcılarla dolu. Topçu subaylarımız ateşe hazır olduklarını söylüyor. Tek bir atış o fabrikayı yok eder, sonra pisliği temizleriz."</p>

  <p>Vor'un alnı kırıştı. "Atış emrini ver, ama o kadar kolay olmasını bekleme. Omnius sayısız korunma sistemi koymuştur," dedi bir elini sallayarak. "Ama savunmaların ne olduğunu ne kadar çabuk öğrenirsek onları aşmak için gereken yolu da o kadar hızlı buluruz."</p>

  <p>Kısa kavisler çizerek fırlayan top mermileri en yakın fabrika çukuruna doğru uçtu. Patlayıcılar hedefe düşerken, piranha bulutları açık üretim ağzının etrafında duman gibi dönüyordu. Açgözlü aletler, top mermilerine karşı bir barikat oluşturmak istercesine bir araya toplanmıştı. Kene sürüleri yapışkan arayüzlerle birbirine bağlanıyor, çeşitli şekillere dönüşüyor ve büyük engeller oluşturuyordu.</p>

  <p>Derken kene sürüleri, üstlerine gelen top mermilerine mekanik sülükler gibi yapıştılar. Mermileri havada parçalayıp minik metal parçacıklarına dönüştürdüler ve daha sonra bu parçaları fabrika ağzına attılar, hammaddeler de daha fazla katil kene olarak geri döndü.</p>

  <p>Gözüpek bir paralı asker, herhangi bir emir almaksızın küçük ve zırhlı bir hava aracıyla bölgenin üstünden uçarken hemen kenelerin hedefi haline geliverdi. Binlerce uçan minik kene aracın gövdesine üşüşmüş, metali, contaları ve elektronik sistemleri sökmeye başlamıştı.</p>

  <p>Paralı asker son bir hareket olarak patlayıcılarından birini atabildi. Mermi yuvarlanarak aşağıya uçtu ve keneler onu tamamen parçalayamadan önce havada infilak etti. Oluşan şok dalgası yalnızca öfkeli keneleri biraz daha kışkırtırken çok az hasar yaratabilmişti.</p>

  <p>Paralı askerin aracı bir an daha havada uçtu, ama sonra piranha makineler üzerine üşüşüp onu parçalara ayırdı. Adam daha kalıntıları yere düşmeden önce çoktan ölmüştü.</p>

  <p>Böylesine korkunç bir tehditle karşı karşıya olan genç askerler Yüce Başar'ın emirlerini yerine getiremiyordu; düzinelercesi görev yerlerinden kaçmıştı. Vorian öfkeli görünüyordu, ama Abulurd "Çok deneyimsizler ve makinelerin yaptığı korkunç şeylere alışık değiller," dedi.</p>

  <p>Vor bir an için belli belirsiz gülümsedi. "Ötekiler gevşemiş olabilir, Abulurd, ama sen eğitiminde hiç tembellik etmedin. Bir çözüm bulmalıyız, sen ve ben. Hemen uygulayabileceğimiz etkili bir şey."</p>

  <p>"Sizi düş kırıklığına uğratmayacağım, Yüce Başar."</p>

  <p>Vorian onu içten ve derin bir gururla baktı. "Biliyorum, Abulurd. Bütün bu insanları kurtarmak yalnızca ikimize bağlı."</p>

  <p>&nbsp;</p>
</body>
</html>
