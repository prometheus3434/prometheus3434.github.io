<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">ki insan beyni t</span><span class="t16">ı</span><span class="t16">pat</span><span class="t16">ı</span><span class="t16">p ayn</span><span class="t16">ı</span> <span class="t16">olamaz. Bu, dü</span><span class="t16">ş</span><span class="t16">ünen makinelerin anlayamayaca</span><span class="t16">ğı</span> <span class="t16">kadar zor bir kavramd</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; ERASMUS</p>

  <p class="p6"><span class="t16">Duyu Sahibi Biyolojikler Üstüne Dü</span><span class="t16">ş</span><span class="t16">ünceler</span></p>

  <p class="p6"><span class="t16">&nbsp;</span></p>

  <p>En hızlı robot savaş gemilerinden oluşan grup, Salusa Secundus'a saldırmak üzere çıktıkları yolculuktan geri dönmüşlerdi; ama ani hız kesme yüzünden son yakıt kırıntılarını kullanan motorları da iyice ısınmıştı. İmha harekâtı iptal edilmiş, öncelikleri Baş Omnius'tan gelen doğrudan bir emirle başka tarafa kaymıştı. Bu robot savaş gemileri grubu, <span class="t15">hrethgir</span>'in Büyük Temizliğine karşı ilk savunma katmanını oluşturacaktı. Her projeksiyon benzeri sonuçlar veriyordu. Atomiklerle yüklü insan gemilerin yakında orada olacağı kesindi.</p>

  <p>Omnius, Vidad'ın getirdiği şaşırtıcı haberi aldıktan sonra imha filosunu Corrin'e geri getirmek üzere devasa motorları olan süper hızlı "tek-gidişlik" gemiler göndermişti. Birlik gemileri yoldaydı ve Senkronize Dünyaların yok edilmiş olması mümkündü.</p>

  <p>Tek-gidişlik gemiler sürekli artırdıkları hız yüzünden bütün yakıtlarını harcayarak ve giderek artan bir ivmeyle kükreyerek sistemden çıkmış, geri dönüş yolculuğu, hatta hız azaltma için bile yakıt ayırmamışlardı. Bu acil haberciler Omnius filosunu beş günde yakalamış, ama önlerini kesmek veya onlara yanaşmak için yavaşlayamamışlardı. Bunun yerine hızla rotalarına devam etmiş, ebedizihinin emirlerini ve filo gemileri için saptadığı yeni programları iletişim sistemiyle iletmişlerdi.</p>

  <p>Bütün gemiler dönmek için manevra yaparken makinelerin savaş filosu iyice yayılmıştı. En hızlı gemilere öncelik verilmiş ve ana Senkronize Dünyanın etrafında koruyucu kordon oluşturmak için yapılacak çılgınca geri dönüş yolculuğuna ilk onlar çıkarılmıştı. En hızlı makine gemileri sistemlerini o kadar inanılmaz bir şekilde zorlamışlardı ki, sarsılarak Corrin'in yörüngesine girene dek robot gemilerinin çoğu aşırı yüklenmiş veya hasar görmüş durumdaydı. En büyük ve yavaş robot gemileri olabildiğince hızlı bir şekilde de arkadan gelecekti.</p>

  <p>Bu arada Omnius da karadaki bütün fabrikalarını silah ve robot savaşçılar üretecek şekilde değiştirmişti. Birkaç gün içinde de savunma hatlarını yerleştirmeye başlamıştı. Robot savaş gemilerinin bir sonraki grubu, filodan ayrılarak azar azar geliyordu. Yanlarında yok edilen dünyalardan birinden alınan eksiksiz Omnius güncelleme küresini taşıyan bir güncelleme gemisinin kaptanı da vardı.</p>

  <p>Aylar önce, Agamemnon'un yanındaki uzun esaretinden kaçan Seurat, oldukça verimli şekilde yerine getirdiği eski görevine geri dönmüştü. Kısa bir süre önce de Büyük Temizliğin ilk hedeflerinden biri olan yakındaki bir Senkronize Dünyadan kaçmayı zor da olsa başarmıştı. Baş Omnius'a, Cihat savaş grubunun uzayın boşluğunda birdenbire ortaya çıktığını, akım-atomikleri taşıyan savaş başlıklarıyla ezici bir saldırı gerçekleştirdiğini ve sonra uzayın dokusundaki bir deliğe girip tıpkı ortaya çıkışları gibi yeniden yok olduklarına dair bilgiler getirmişti.</p>

  <p>Tam Fildişi Kulesi Cogitorunun uyardığı gibiydi. Vidad bu bilgiyi teslim ettikten sonra yükümlülüğünün sona erdiğini düşünmüş ve Corrin'deki düşünen makineler bu haberin sonucunda tam bir karmaşa içine girerken cogitor ve ikincili hemen yola çıkıp telaşsızca Salusa'ya geri dönmeye başlamıştı. Omnius onları durdurmaya çalışmamıştı; cogitorun bundan sonra bir önemi yoktu.</p>

  <p>Seurat'ın geldiğini öğrenen Erasmus hemen güncelleme gemisini ziyaret edip kaptanıyla konuşmaya karar vermişti.</p>

  <p>"Ben de seninle gitmek istiyorum baba," dedi Gilbertus, soluk benizli Serena klonunu bahçede, çiçeklerin arasında bırakarak.</p>

  <p>"Senin görüşlerin benim için her zaman önem taşır."</p>

  <p>Bir yüzey treni onları şehirden hızla geçirip uzaylimanına taşıdı. Siyah beyaz güncelleme gemisi, iniş alanının yeni bir kısmında duruyordu. Parlak metal terminal binasının pek uzağında değildi. Erasmus, Kaptanla buluştuğunda kendisi gibi özerk olan robota bağlandı ve Seurat'ın zihinsel kayıtlarını inceleyip derinlere daldıkça ilginç bilgiler yüzeye çıkmaya başladı.</p>

  <p>Robot pilot, yeni bir güncelleme kopyası almış ve Senkronize sistemden ayrılmak üzereyken düşman filosu birden ortaya çıkmış, Omnius kopyasını yok edip hiç kuşkusuz yeni saldırılar gerçekleştirmek üzere tekrar kozmosa dalmıştı. Bunun üzerine Seurat da olanca hızıyla Corrin'e yönelmiş ve yolda neredeyse gemideki motorların kapasitesini sonuna kadar kullanmıştı.</p>

  <p>Erasmus şaşırtıcı haberleri irdelemek için bağlantıyı kesti. Gilbertus'a döndü. "Cihat gücünün eylemleri kesinlikle beklenmedik. Senkronize Dünyalarda yaşayan milyonlarca insanı da öldürüyorlar."</p>

  <p>"İnsanların kendi türlerini bilerek öldürmeyi seçtiklerine inanamıyorum," dedi Gilbertus.</p>

  <p>"Mentatım, onlar bunu her zaman yaptılar. Ama bu kez, düşünen makineleri de yok ediyorlar."</p>

  <p>"Bu türün bir örneği olduğum için utanıyorum."</p>

  <p>"Onlar yalnızca bizi yok etmek için ne gerekiyorsa yapıyorlar," dedi Erasmus; "bedeli ne olursa olsun."</p>

  <p>"Sen ve ben eşsiziz, baba. Biz, makine ve insanın istenmeyen etkilerinden arınmış durumdayız."</p>

  <p>"Biz çevremizden veya içsel yapımızdan asla tam anlamıyla arınmış olmadık. Ben söz konusu olduğumda programlanma ve edinilmiş veriler var; senin durumundaysa genetik ve hayat deneyimleri." Konuşurlarken Erasmus havada veri toplayıp ileten bekçi-gözlerin dolaştığını gördü. "İkimizin geleceği de bu muazzam savaşın sonuçlarına bağlı. Biz farkında olsak da olmasak da davranışlarımızı ve şartları pek çok şey etkileyebilir."</p>

  <p>"Onların nefret ettikleri düşünen makinelerinin bir kurbanı olarak ölmek istemiyorum," dedi Gilbertus. "Ve senin ölmeni de istemiyorum."</p>

  <p>Erasmus'a göre evlatlığı samimi bir şekilde üzgün ve tam anlamıyla sadık görünüyordu. Ama onlarca yıl önce Vorian Atreides de öyle görünüyordu. Dikkatini başka yöne vermek için bir şefkat hareketini taklit ederek ağır metal kolunu Gilbertus'un omzuna attı.</p>

  <p>"Filomuz bizi korumak için zamanında gelecektir," diye oğluna güvence verdi, ama bu tezini doğrulayacak herhangi bir verisi yoktu. Düşünen makineler, Corrin'deki yerlerini sağlamlaştırmalı ve hiçbir insanın kendilerine dokunamayacağı aşılmaz bir bariyerin arkasına bir kale kurmalıydılar.</p>

  <p>"Bu son derece gerekli," diye belirtti kulak misafiri olan Omnius. "Ben şu anda geriye kalmış son ebedizihin olabilirim."</p>

  <p>&nbsp;</p>
</body>
</html>
