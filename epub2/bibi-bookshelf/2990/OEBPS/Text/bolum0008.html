<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Yüzy</span><span class="t16">ı</span><span class="t16">llard</span><span class="t16">ı</span><span class="t16">r benimle ebedizihin aras</span><span class="t16">ı</span><span class="t16">nda yükleme ba</span><span class="t16">ğ</span><span class="t16">lant</span><span class="t16">ı</span><span class="t16">s</span><span class="t16">ı</span> <span class="t16">olmad</span><span class="t16">ığı</span> <span class="t16">için baz</span><span class="t16">ı</span><span class="t16">lar</span><span class="t16">ı</span> <span class="t16">taraf</span><span class="t16">ı</span><span class="t16">ndan sadakatsizlik olarak görülebilecek olan dü</span><span class="t16">ş</span><span class="t16">üncelerimi Omnius bilmiyor. Ama ben dü</span><span class="t16">ş</span><span class="t16">üncelerimin öyle olmas</span><span class="t16">ı</span><span class="t16">n</span><span class="t16">ı</span> <span class="t16">istemiyorum. Yaln</span><span class="t16">ı</span><span class="t16">zca do</span><span class="t16">ğ</span><span class="t16">am gere</span><span class="t16">ğ</span><span class="t16">i merakl</span><span class="t16">ı</span><span class="t16">y</span><span class="t16">ı</span><span class="t16">m.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Erasmus Diyaloglar</span><span class="t16">ı</span></p>

  <p>&nbsp;</p>

  <p>İrinli ölümlerle, acı iniltileri ve yalvaran ifadelerle çevrili Erasmus her test deneğini aynı özeni göstererek kaydediyordu. Bilimsel doğruluk bunu gerektiriyordu. Ve ölümcül RNA retrovirüsü çok yakında harekete geçmeye hazırdı.</p>

  <p>Rekur Van ile yaptığı ve salgın hastalığı yaymanın en iyi yollarını tartıştığı bir dizi toplantının sonuncusundan yeni gelmişti, ama o Tlulaxa konuyu durmadan değiştirip kollarının sürüngenlerinkine benzeyen bir süreçle yeniden büyümesini gerektiren deneyin yavaşlığından yakınmayı sürdürünce robot -bir düşünen makinenin olabileceği kadar- büyük bir düş kırıklığına uğramıştı. Van, uzuvlarının yeniden büyümesi olasılığını saplantı haline getirmişti, ama robotun başka öncelikleri vardı.</p>

  <p>Erasmus onu sakinleştirmek için adamın omuzlarına biyolojik yamalar yapıştırmış ve sonuçları abartarak yalan söylemişti. Yamaların altında gerçekten de minicik yumrular büyüyordu; bu yeni kemik büyümesinin kesin kanıtıydı, ama önemsenmeyecek bir hızla büyüyordu. Belki kendi başına ilginç bir durumdu, ama süregiden çok sayıdaki önemli deneyden yalnızca biriydi. Bu sabah ilaçları, uzuvsuz adamın önemsiz kişisel konulara değil, önemli olanlara yoğunlaşmasını sağlayacak kadar artırmayı gerekli görmüştü.</p>

  <p>En sevdiği koyu mavi tüylü kaftanının içindeki Erasmus, akışkanmetal yüzüne yerleştirdiği keyifli gülümsemeyi koruyarak odadan odaya geçiyordu. Enfeksiyon oranı neredeyse yüzde yetmiş ve beklenen ölüm oranı yüzde kırküçtü. Ayrıca iyileşenlerin büyük bölümü de tendon yırtılmaları nedeniyle sakat kalacaktı.</p>

  <p>Deneyde kullanılan kurbanların çoğu ondan kaçarak pislik kaplı hücrelerinin köşelerine siniyorlardı. Diğerleri yalvarırcasına elini uzatıyor, hastalığın donuklaştırdığı gözleriyle ona çaresizce bakıyordu; robot, bu esirlerin yanılsamalar gördüklerini ya da hezeyan geçirdiklerine karar verdi. Ama kuşkusuz paranoya ve mantıksız davranış, virüsün beklenen belirtileriydi.</p>

  <p>Erasmus, laboratuvarlarında dolaşan kokudan örnekler alıp kokuları karşılaştırabilmek için yeni bir koku algılayıcısı grubu yerleştirmiş ve güçlerini artırmıştı. Bunun deneyin önemli bir parçası olduğunu düşünüyordu. Yıllar boyunca, yorulmak bilmeksizin testler yapıp virüs gruplarını dönüştüren Erasmus kazandığı başarılar sayesinde kendisiyle gurur duyuyordu. Bu kırılgan biyolojik varlıkları öldürecek bir hastalık geliştirmek kolaydı. Önemli olan nüfusun arasında hızla dolaşıp büyük yüzdelerle öldüren ve tedavisi neredeyse olanaksız olan bir virüs bulmaktı.</p>

  <p>Robot ve Tlulaxa meslektaşı genetik olarak değiştirilmiş, havayla taşınan, dış ortamlarda biraz hassas olsa da mukus zarları ve açık yaralar sayesinde kolayca bulaşabilecek olan bir RNA retrovirüsü üzerinde anlaşmışlardı. Virüs insan vücuduna girer girmez beklenmedik bir şekilde -çoğu hastalıkların tersine- karaciğeri enfekte ediyor ve orada hızla kopyalanıp çeşitli hormonları karaciğerin işleyemeyeceği zehirli bileşimlere dönüştüren bir enzim üretiyordu.</p>

  <p>Hastalığın ilk göstergeleri mantıksız davranış ve açık saldırganlığa neden olan bilişsel işlevlerin bozulmasıydı. Sanki <span class="t15">hrethgir</span> daha fazla çılgınca davranışlara sürüklenebilirmiş gibi!</p>

  <p>Birinci aşamanın belirtileri önemsiz olduğu için kurbanlar, hasta olduklarını fark etmeden önce toplum içinde günlerce kalabiliyor ve böylece hastalığı diğerlerine bulaştırıyorlardı. Ama dönüştürülmüş bileşikler vücutta birikmeye başlayınca karaciğerin işlevi gittikçe bozuluyordu; hızlı ve durdurulamaz olan ikinci aşamaysa test deneklerinin yüzde kırkından fazlasının doğrudan ölümüne neden oluyordu. Herhangi bir Birlik Dünyasının sahip olduğu nüfusun böyle bir yüzdesi birkaç hafta içinde öldükten sonra toplumun geri kalanı da hızla çökerdi.</p>

  <p>Bunu seyredip belgelemek harika olacaktı. Birlik Dünyaları birer birer düşerken Erasmus gelecek yüzyıllar boyunca incelemesine yetecek kadar bilgi toplamayı umuyordu. Bu arada Omnius da oralarda yeniden Senkronize Dünyalar inşa edebilirdi.</p>

  <p>Elli kişilik bir kurban grubunun bulunduğu sımsıkı yalıtılmış odalarla dolu farklı bir kesime girdiğinde, kurbanların çoğunun acı içinde kıvrandığını ya da iğrenç kokulu kusmuk ve dışkı birikintileri arasında ölmüş olarak yattıklarını büyük bir memnuniyetle gördü.</p>

  <p>Her kurbanı inceleyerek çeşitli deri lezyonlarını, açık yaraları (bu yaraları kendileri mi açmıştı?), çarpıcı kilo ve su kayıplarını not ediyordu. Kadavraları ve kıvrılıp kaldıkları o çarpık pozisyonları incelerken her kurbanın çektiği acı seviyesini ölçmenin bir yolu olmasını diliyordu. Erasmus kindar değildi; o yalnızca Birlik Dünyalarını zayıflatmak için yeterli sayıda insanı öldürmenin etkin yollarını bulmak istiyordu. O ve Omnius, insanların yaşadığı karmaşaya Senkronize bir düzen getirmenin yararlı olduğunu görebiliyordu.</p>

  <p>Hastalık hiç kuşkusuz yayılmaya hazırdı.</p>

  <p>Alışkanlığı olduğu üzere, biçim değiştiren gümüşi yüzündeki sırıtışı genişletti. Rekur Van ile yaptığı uzun görüşmelerin ardından mühendislik bilgisini, uygun virüs dağıtım kapları ve gezegenin atmosferinde patlayıp kapsüller içindeki hastalık organizmalarını <span class="t15">hrethgir</span> tarafından istila edilen gezegenlere dağıtacak torpidoları tasarlamak için kullanmıştı. RNA retrovirüsü havada zayıf olacaktı, ama yine de yeterince güçlüydü. İnsanlarla karşılaşır karşılaşmaz da hızla yayılacaktı.</p>

  <p>Ölen insanlara ait son çeteleyi de tuttuktan sonra parlayan optik liflerini bir gözlem penceresine doğru çevirdi. Pencerenin arkasında küçük bir oda vardı ve bazen burayı kullanarak aynalı camlardan gizlice içeriyi seyrediyordu. Pencere bir tabakayla kaplanmıştı, böylece gözleri çok zayıf olan insanlar yalnızca yansımaları görebiliyorlardı. Dalga boylarını ayarlayıp baktığında Gilbertus Albans'ın odadan kendisini izlediğini görerek şaşırdı. Bütün o güvenliği geçip oraya nasıl girmişti? Erasmus'un kendisini görebildiğini bilen, bu vesayeti altındaki sadık insan gülümsüyordu.</p>

  <p>Robotun şaşkınlıkla verdiği tepki dehşete çok yakındı. "Gilbertus, orada kal. Kıpırdama." Gözlem odasının mühürlü ve tamamen yalıtılmış kalmasını sağlayacak olan kontrolleri harekete geçirdi. "Bu laboratuvarlara asla gelmemeni söylemiştim. Burası senin için çok tehlikeli."</p>

  <p>"Sızdırmazlık mühürleri sağlam, baba," dedi adam. Aşırı egzersiz sayesinde kaslıydı, derisi berrak ve pürüzsüz, saçları sıktı.</p>

  <p>Yine de Erasmus içerideki havayı boşaltıp filtrelenmiş temiz havayla doldurdu. Gilbertus'un hastalanması riskine giremezdi. Sevdiği bu insan önemsiz hastalık organizmalarından biriyle bile karşılaşsa korkunç acılar çekip ölebilirdi. Robotun asla istemediği bir sonuçtu bu.</p>

  <p>Deneylerine bir süre boş verip bir haftalık verileri yok etmesini umursamayarak yakılmayı bekleyen cesetlerle dolu kapalı odalardan aceleyle geçti. Açık gözlerine ve sarkık ağızlarına, ölüm katılığıyla taşlaşmış böceklerinki gibi karışmış uzuvlarına aldırmadı. Gilbertus bütün insanlardan farklıydı; onun zihni düzenli ve verimliydi, bir bilgisayarınkine biyolojik açıdan olabildiğince yakındı, çünkü onu bizzat Erasmus yetiştirmişti.</p>

  <p>Artık yetmiş yaşından büyük olmasına rağmen Gilbertus, Erasmus'un onu uyguladığı ömür uzatma tedavisi sayesinde hâlâ gençliğinin baharında görünüyordu. Gilbertus gibi özel insanların niteliğini yitirip yaşlanmasına gerek yoktu. Bu yüzden Erasmus bu adamın mümkün olan her türlü korumaya ve üstünlüğe sahip olmasını sağlamıştı.</p>

  <p>Gilbertus riske girip bu hastalık laboratuvarlarına asla gelmemeliydi. Bu kabul edilemez bir tehlikeydi.</p>

  <p>Sterilizasyon odasına giren Erasmus kalın, mavi kaftanını koparırcasına çıkarıp yanma kanalına attı; yerine her zaman yenisini alabilirdi. Bütün metal gövdesine etkili dezenfektan ve antivirüs kimyasalları sıkıp her eklemini ve girintiyi temizledi. Sonra kendini güzelce kurutup kapı kilidine uzandı. Tereddüt etti. İçeri girmeden önce temizlenme işlemlerini ikinci kez yeniden gerçekleştirdi, sonra da üçüncü kez. Sırf emin olmak için. Gilbertus'un güvende olmasını sağlamak için alınabilecek hiçbir önlem yeterli değildi.</p>

  <p>Sonunda evlatlık edindiği oğlunun karşısında dikildiğinde robot garip bir şekilde çıplaktı, üzerinde her zamanki gösterişli giysileri yoktu. Gilbertus'la uzun bir konuşma yaparak, buraya gelip de kendini attığı aptalca tehlikeye karşı onu uyarmak istiyordu, ama garip bir duygu Erasmus'un sert sözlerini engelledi. Onlarca yıl önce yaramazlık yaptığı zamanlarda yabani çocuğu defalarca azarlamıştı, ama Gilbertus artık iyice programlı ve işbirlikçi bir insan haline gelmişti. Türlerinin neyi başarabileceğine dair iyi bir örnekti.</p>

  <p>Adam onu görünce o kadar aşikâr bir şekilde neşelenmişti ki Erasmus içini bir ... gurur dalgasının kapladığını hissetti. "Satranç maçımızın zamanı geldi. Bana katılmak ister misin?"</p>

  <p>Robot onu laboratuvar binasından bir an önce çıkarmak istiyordu. "Seninle satranç oynayacağım, ama burada değil. Hastalık odalarından uzağa gitmeliyiz, senin için güvenli bir yere."</p>

  <p>"Ama baba, ömür uzatma tedavisiyle bana mümkün olan her türlü bağışıklığı kazandırmadın mı zaten? Burada yeterince güvende olmalıyım."</p>

  <p>" 'Yeterince güvende olmak' tamamen güvende olmakla aynı şey değildir," dedi Erasmus, ucu mantıksızlığa dayanan endişesine şaşırarak.</p>

  <p>Gilbertus endişeli görünmüyordu. "Güvenlik nedir? Bana bunun bir yanılsama olduğunu öğretmemiş miydin?"</p>

  <p>"Lütfen benimle gereksiz yere tartışma. Bunun için yeterli zamanım yok."</p>

  <p>"Ama bana biyolojik bir organizma veya düşünen makine için güvenlik diye bir şeyin olmadığını öğreten kadim filozofları anlatmıştın. Bu durumda buradan gitmenin anlamı ne? Hastalık bana bulaşabilir veya bulaşmaz. Ve senin mekanizmaların da henüz düşünmediğin nedenlerden ötürü bir anda durabilir. Ya da gökyüzünden düşen bir meteor ikimizi de öldürebilir."</p>

  <p>"Oğlum, evlatlığım, sevgili Gilbertus'um, benimle gelmeyecek misin? Lütfen? Bu konuları uzun uzun konuşabiliriz. Ama başka bir yerde."</p>

  <p>"Bu kadar nazik olduğun için, ki bu genelde bir dalavereci insan özelliğidir, söylediğini yapacağım."</p>

  <p>Bağımsız robota eşlik edip kubbeli tesisten çıktı; mühürlü kapılardan geçip Corrin'in kırmızı güneşinin altına dikildiler. Yürürlerken Gilbertus laboratuvarda gördükleri üzerinde düşündü. "Baba, bu kadar çok insanı öldürmek seni rahatsız etmiyor mu?"</p>

  <p>"Bu, Senkronize Dünyaların iyiliği için Gilbertus."</p>

  <p>"Ama onlar insan ... benim gibi."</p>

  <p>Erasmus ona döndü. "Senin gibi insan yok."</p>

  <p>Uzun yıllar önce Gilbertus'un gelişen zihinsel süreçleri, olağanüstü bellek organizasyon yeteneği ve mantıklı düşünme kapasitesi onuruna özel bir terim geliştirmişti. "Ben senin akıl hocanım," demişti robot. "Sen benim öğrencimsin. Seni zihinsel işlevler konusunda eğitiyorum. Bu yüzden sana bu terimlerden çıkardığım takma adla sesleneceğim. Bu adı performansından memnun olduğumda kullanacağım. Umarım bunu sevgi sözcüğü olarak görürsün." Gilbertus efendisinin övgüsüyle sırıtmıştı. "Sevgi sözcüğü mü? Nedir o baba?"</p>

  <p>"Sana <span class="t15">Mentat</span> diyeceğim." Ve bu ad ona yapışıp kalmıştı.</p>

  <p>"Senkronize Dünyaların insan ırkına yararlı olacağını kavrıyorsun," diyordu Erasmus şimdi. "Bu yüzden de bu test denekleri yalnızca bir ... yatırım. Umarım planladıklarımızın faydasını görecek kadar uzun yaşarsın, Mentat'ım."</p>

  <p>Gilbertus'un yüzü aydınlandı. "Bekleyip olayların nasıl gelişeceğini göreceğim, baba."</p>

  <p>Erasmus'un villasına geldiklerinde güzelim botanik bahçesine girdiler; burası gür bitkiler, şırıldayan fıskiyeler ve sinekkuşlarından oluşan minik bir evrendi - özel mabetleri ve birlikte zaman geçirdikleri yerdi. Başlamak için sabırsızlanan Gilbertus, Erasmus'un işini bitirmesini beklerken satranç tahtasını hazırlamıştı bile.</p>

  <p>Adam bir piyonu oynadı. Erasmus her zaman ilk hamleyi Gilbertus'un yapmasına izin verirdi; bu çok adil görünüyordu, bir babalık hoşgörüsü. "Düşüncelerim ne zaman bulanıklaşsa, zihnimi düzenlemek ve verimli bir şekilde çalıştırmak için bana öğrettiklerini uyguluyor; zihnimin içine doğru bir yolculuk gerçekleştiriyor ve karmaşık matematiksel hesaplamalar yapıyorum. Bu uygulama kuşkularımın ve endişelerimin yok olmasına yardımcı oluyor." Robotun kendi piyonunu oynatmasını bekledi.</p>

  <p>"Bu harika, Gilbertus." Erasmus becerebildiği kadar sahici bir şekilde gülümsedi. "Aslında harika olan sensin."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Günler sonra ebedizihin, Erasmus'u Merkez Kule'ye çağırdı. Bu en önemli Senkronize Dünyaya cezalandırılmadan yolculuk yapabilen az sayıda insanı taşıyan küçük bir gemi gelmişti. Sert görünümlü bir adam gemiden çıkıp mekanik olarak hareket edebilen kulenin önündeki meydanda dikildi. Omnius'u barındıran akışkanmetal yapı canlı bir organizma gibi şekil değiştirebiliyor, önce uzun ve uğursuz görünürken sonra aşağı doğru inerek küçülüyordu.</p>

  <p>Erasmus zeytuni tenli esmer adamı tanıdı. Birbirine yakın gözleri ve kel kafasıyla bir Tlulaxa'dan daha iri ve daha az kaçamak bakışlıydı. Ortadan kayboluşundan ve sözde ölümünden onlarca yıl geçtikten sonra bile Yorek Thurr insan ırkını yok etmek için çalışmaya devam ediyordu. Düşünen makinelerle gizlice işbirliği yaparak Soylular Birliğine ve Serena Butler'ın değerli, aptal Cihadına çok büyük zararlar vermişti.</p>

  <p>Uzun zaman önce Thurr, İblis Ginjo'nun kendi eliyle seçtiği Cihat Polisinin komutanıydı. Thurr, önemsiz hainleri, düşünen makinelerle işbirliği yapanları bulma konusunda olağanüstü bir beceri göstermişti. Kuşkusuz ki, adamın olağanüstü yetenekleri, ömür uzatma tedavisi karşılığında sadakatini Omnius'a vermesinden kaynaklanıyordu; gerçi o sırada Thurr'un bedeni gençlik dönemini çoktan geçmişti ama bunun bir önemi yoktu.</p>

  <p>Thurr, Cipol'ü yönettiği onca yıl boyunca Corrin'e dikkatli raporlar göndermişti. Çalışması kusursuzdu ve öldürdüğü günah keçileri önemsiz, Thurr'un Birlik için önemini artırmak gibi daha büyük bir fayda elde etmek için feda edilen casuslardı.</p>

  <p>İblis Ginjo'nun ölümünün ardından tarihi yeniden yazmak ve Xavier Harkonnen'i kötüleyip Yüce Patriği bir şehit haline getirmek için onlarca yıl çalışmıştı. Ginjo'nun dul karısıyla birlikte Cihat Konseyini yönetmişti, ama yeni Yüce Patrik olarak yerini alma sırası geldiğinde dul kadın onu politik bir manevrayla atlatıp bu koltuğa kendi oğlunu ve sonra da torununu oturtmuştu. Hizmet ettiği insanlar tarafından aldatıldığını hisseden Thurr kendini ölmüş göstererek düşünen makineler arasında yerini almaya gitmiş, orada kendi uygun gördüğü şekilde yönetmesi için Senkronize Dünyalardan biri olan Wallach IX verilmişti.</p>

  <p>Erasmus'u gören Thurr dönüp dikleşti. "Birliği yok etme planımızla ilgili rapor için geldim. Düşünen makinelerin yavaş ve ısrarcı olduklarını biliyorum, ama ben salgın hastalık geliştirme fikrini ortaya atalı on yıldan uzun süre geçti. Neden bu kadar uzun sürüyor? Neler olacağını görmek için virüslerin hemen serbest bırakılmasını istiyorum."</p>

  <p>"Sen yalnızca fikri verdin, Yorek Thurr. Bütün çalışmayı Rekur Van ve ben yaptık," dedi Erasmus. Kel adam kaşlarını çatıp küçümseyen bir hareket yaptı.</p>

  <p>Omnius'un sesi gürledi. "Ben kendi hızımla ilerleyeceğim ve planı doğru olduğunu düşündüğüm bir zamanda uygulamaya koyacağım."</p>

  <p>"Elbette, Lord Omnius. Ama ben önerdiğim bu planla gurur duyduğum için doğal olarak ilerleyişini merak ediyorum."</p>

  <p>"İlerleme seni memnun edecek ölçülerde, Yorek Thurr. Erasmus, retrovirüsün mevcut türünün amacımız için yeterince ölümcül olduğu konusunda beni ikna etti, ama virüse maruz kalan insanların yalnızca yüzde kırküçü ölüyor."</p>

  <p>Thurr şaşkın nida çıkardı. "Ne kadar çok! Bu kadar ölümcül bir virüs var olmamıştı daha önce."</p>

  <p>"Yine de hastalık bana göre yetersiz, çünkü düşmanımızın yarısını bile öldürmüyor."</p>

  <p>Thurr'un karanlık gözleri parladı. "Ama Lord Omnius, enfeksiyonlar, bakımsızlık, açlık ve kazalar yüzünden beklenmedik ikincil ölümlerin de olacağını unutmamalısın. Beş kişiden ikisi hastalık yüzünden ölürken çok daha fazlası zayıf düşüp iyileşmek için mücadele edecek, diğer yaralar veya hastalıklar bir yana bu hastalığın etkilediği bütün bu insanlara bakacak kadar doktor bulunmayacak. Ve bir de bu durumun hükümetler, toplumlar ve ordu üzerinde yaratacağı kargaşayı düşünün!" Sevinçten boğulacak gibiydi. "Birlik, Senkronize Dünyalara karşı herhangi bir saldırı düzenleyemediği gibi düşünen makineler saldırırsa kendilerini de savunamayacak - veya yardım isteyemeyecek. Yüzde kırküç! Ah, bu insan ırkına indirilecek ölümcül bir darbe!"</p>

  <p>"Yorek Thurr'un açıklamaları mantıklı, Omnius," dedi Erasmus. "Bu durumda, insan toplumunun ne yapacağı önceden tahmin edilemez olma özelliği, retrovirüs ölüm rakamlarının gösterdiğinden çok daha fazla hasara yol açacak."</p>

  <p>"Yakında denenerek ulaşılan veriler elimizde olacak," dedi Omnius. "İlk hastalık kapsüllerimiz hemen gönderilmeye hazır ve ikinci dalga da üretimde."</p>

  <p>Thurr iyice keyiflendi. "Harika. Fırlatmayı görmek isterim."</p>

  <p>Erasmus ömür uzatma tedavisi sırasında Thurr'un zihnini sapkınlaştıran herhangi bir şey olup olmadığını merak etti. Yoksa en başından beri sahtekâr ve hain miydi?</p>

  <p>"Benimle gel," dedi sonunda. "Fırlatmayı rahat bir şekilde seyredeceğin bir yer bulalım."</p>

  <p>Daha sonra, füzelerin Corrin'in kızıl dev güneşinin titrek ışığı altındaki kırmızı gökyüzüne doğru ateş gibi fırlatılışını seyrettiler. "Havai fişekleri seyrederken neşelenmek insani bir özelliktir," dedi Thurr. "Benim için gerçekten görkemli bir gösteri bu. Bundan sonraki sonuç, yerçekimi gibi önlenemez bir durum. Bizi hiçbir şey durduramaz."</p>

  <p><span class="t15">Biz - ilginç bir sözcük seçimi,</span> diye düşündü Erasmus. Ama ona tam <span class="t15">olarak güvenmiyorum. Akl</span><span class="t15">ı</span> <span class="t15">karanl</span><span class="t15">ı</span><span class="t15">k planlarla dolu.</span></p>

  <p>Robot gülümseyen akışkanmetal yüzünü gökyüzüne çevirerek salgın hastalık torpidolarının Soylular Birliğine doğru uzaklaşmasını seyretti.</p>

  <p>&nbsp;</p>
</body>
</html>
