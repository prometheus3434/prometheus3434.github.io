<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">nsano</span><span class="t16">ğ</span><span class="t16">lu biyolojik kusurlar</span><span class="t16">ı</span><span class="t16">na ra</span><span class="t16">ğ</span><span class="t16">men bizim en sofistike alg</span><span class="t16">ı</span><span class="t16">lay</span><span class="t16">ı</span><span class="t16">c</span><span class="t16">ı</span><span class="t16">lar</span><span class="t16">ı</span><span class="t16">m</span><span class="t16">ı</span><span class="t16">z</span><span class="t16">ı</span><span class="t16">n saptayamad</span><span class="t16">ığı</span> <span class="t16">ş</span><span class="t16">eyleri görmeye devam ediyor ve jeldevre zihinlerin anlayamad</span><span class="t16">ığı</span> <span class="t16">garip kavramlar</span><span class="t16">ı</span> <span class="t16">anl</span><span class="t16">ı</span><span class="t16">yorlar. O halde bu kadar çok say</span><span class="t16">ı</span><span class="t16">da insan</span><span class="t16">ı</span><span class="t16">n delirmesine</span> <span class="t16">ş</span><span class="t16">a</span><span class="t16">ş</span><span class="t16">ı</span><span class="t16">rmamak gerek.</span></p>

  <p class="p6">&nbsp;</p>

  <p class="p6">&mdash; Erasmus <span class="t16">Diyaloglar</span><span class="t16">ı</span></p>

  <p class="p6">&nbsp;</p>

  <p>Corrin'in üstündeki gökyüzünde, robot filosuyla sürekli olarak onları yok etme fırsatı arayan <span class="t15">hrethgir</span> savaş gemilerinin arasındaki denge durumu yirmi yıl sonra artık herhangi bir aciliyet taşımıyordu; Erasmus kendi bahçelerinde gerçekleşen küçük dramayla çok daha fazla ilgileniyordu.</p>

  <p>Karmaşık ya da gizli casus aygıtlarına gerek yoktu; kendisi rahatsız etmeden gözlem yapabiliyordu. En son Serena Butler klonuyla yoğun bir sohbeti sürdüren Gilbertus onun varlığını fark etmemişti. Oğlu, Serena'nın varlığıyla büyülenmiş gibiydi, ama robot bunun nedenini anlayamıyordu. Yirmi yılın ardından Gilbertus onu değerli bir eş haline getirme çabalarından yorulmuş olmalıydı. Bu klon kusurlu ve zihinsel olarak yetersizdi, Rekur Van'ın onu yeniden yaratma çabası sırasında bir şekilde hasar görmüş olmalıydı.</p>

  <p>Ama oğlu açıklanamayan bir nedenle bu klona bağlandığını iddia ediyordu.</p>

  <p>Gilbertus, önünde resimli bir kitapla otururken hayran ve sabırlı genç bir adam gibi görünüyordu. Serena resimlere bakıp Gilbertus'un sözlerini dinliyordu, ama başka zamanlarda çiçeklere bakıyor ve etrafında uçuşup cıvıldaşan mücevher sesli sinekkuşları dikkatini dağıtıyordu.</p>

  <p>Gülhatmi çalısının arkasındaki Erasmus son derece hareketsiz duruyordu, sanki hareketsizliği Serena klonunu onun yalnızca bir bahçe heykeli olduğuna inandırabilirdi. Serena klonunun aptal olmadığını biliyordu ... yalnızca hiçbir şekilde ilginç değildi, o kadar.</p>

  <p>Gilbertus Serena'nın koluna dokundu. "Şuna bak lütfen." Serena bakışlarını tekrar kitaba çevirdi ve Gilbertus yüksek sesle okumaya devam etti. Yıllar boyunca büyük bir gayretle Serena'ya okumayı öğretmeye çalışmıştı. Serena Corrin'deki büyük kütüphaneden istediği kitaba ya da kayda ulaşabilirdi, ama bunu nadiren yapıyordu. Zihni genellikle daha önemsiz şeylerle meşguldü. Ama Gilbertus denemeyi hiç bırakmamıştı.</p>

  <p>Serena klonuna büyük sanat şaheserlerini gösteriyordu. Onun için olağanüstü senfoniler çalıyor ve ona bir sürü felsefi tartışma anlatıyordu. Serena eğlenceli resimler ve komik hikâyelerle daha çok ilgileniyordu. Serena resimli kitaptan sıkılınca Gilbertus onunla yeniden bahçede dolaşmaya başladı.</p>

  <p>Gilbertus'un geçici öğretme tekniklerini izleyen Erasmus, yıllar önce kendisinin de ele avuca sığmaz vahşi çocuğa karşı aynı rolü üstlendiğini hatırlıyordu. Bu görev büyük bir çaba gerektiriyordu ve yalnızca makineler kendilerini böyle kararlı bir şekilde adayabilirdi. Sonunda robotun Gilbertus Albans'la yaptığı çalışmalar meyvesini vermişti.</p>

  <p>Şimdi oğlunun aynı şeyi yapmaya çalışmasını seyrediyordu. İlginç bir tersine dönme durumuydu bu. Erasmus, Gilbertus'un tekniğinde hiçbir kusur bulamıyordu. Ama ne yazık sonuç aynı değildi.</p>

  <p>Erasmus, yapılan tıbbi çözümlemeler sayesinde Serena klonunun, genetik özelliklerinin sağladığı biyolojik potansiyele sahip olduğunu buluyordu, ama zihinsel kapasiteden yoksundu. Daha da önemlisi, yoksun olduğu şeyler, orijinal Serena'nın karşılaştığı zorluklar, mücadeleler ve önemli deneyimlerdi. Klon her zaman fazla korunup kollanmıştı ... fazla uyuşuktu.</p>

  <p>Erasmus birden durumu düzeltmenin bir yolunu buldu. Platin yüzüne kocaman bir gülümseme yerleştirerek çalıların arasından geçip Gilbertus'un yanına gitti, oğlu ona gülümsedi. "Merhaba baba. Biz de astronomi hakkında konuşuyorduk. Bu akşam Serena'yı dışarı çıkarıp takımyıldızlarını göstereceğim."</p>

  <p>"Bunu daha önce de yaptın," dedi Erasmus.</p>

  <p>"Evet, ama bu gece yeniden deneyeceğiz."</p>

  <p>"Gilbertus, sana iyi bir teklif yapmaya karar verdim. Başka hücrelerimiz de var. Bundan çok daha üstün olacak başka klonlar yaratabiliriz. Bu Serena'yı kendi seviyene yaklaştırmak için ne kadar çabaladığını biliyorum. Başarılı olamaman senin suçun değil. Bu yüzden sana armağan olarak başka bir klon öneriyorum." Akışkanmetal yüzündeki gülümsemeyi genişletti. "Yeniden başlayabilmen için bunun yerine yenisini koyacağız. Bir dahaki setere kesinlikle daha iyi sonuçlar alacaksın."</p>

  <p>Adam ona dehşet ve inanamama ifadesiyle baktı. "Hayır, baba! Bunu yapamazsın." Serena'nın kolunu yakaladı. "Sana izin vermeyeceğim." Serena'yı yanına çekip onu yatıştırırcasına fısıldadı. "Merak etme. Seni koruyacağım."</p>

  <p>Gilbertus'un ani ve aşırı tepkisinin nedenini anlayamasa da Erasmus teklifini hemen geri çekti. "Kızmana gerek yok, Gilbertus."</p>

  <p>Robot kendisine ihanet etmiş gibi omzunun üstünden geriye bakan Gilbertus Serena'yı hızla oradan uzaklaştırdı. Erasmus düşünceli bir şekilde kalakalıp az önce yaşadığı şeyi yeniden değerlendirdi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Erasmus, o gece geç saatte, Corrin'in karanlık gökyüzünün altında Gilbertus'u ve klonu izlemeye devam etti. Her ikisi de villanın dışında oturmuş gökyüzüne uzun uzun bakıyorlardı. Sürekli yer değiştiren savaş gemilerinin izleri dikkat dağıtıcı olsa da Gilbertus yıldızların çizdiği desenleri ve sınırlarını parmağıyla gösterip eski bir yıldız haritasında grupları tanımladı. Serena eğleniyormuş gibiydi.</p>

  <p>Erasmus bu sahneden kendini garip biçimde rahatsız hissediyor, hatta canı sıkılıyordu. Gilbertus'u eğittiği yıllar içinde en azından oğlunun gösterdiği gelişme sayesinde ödüllendirildiğini ve olumlu geribeslemeler aldığını hissediyordu. Keskin dili ve duygusal tartışmalarıyla orijinal Serena Butler bile değerli bir zihinsel dövüş ortağıydı.</p>

  <p>Ama klon, Gilbertus'a bunların hiçbirini sunmuyordu.</p>

  <p>Erasmus, jeldevre zihninde durumu ne kadar değerlendirirse değerlendirsin bütün bunlar ona çok saçma geliyordu. Bu, sofistike bağımsız robotun çözmesi gereken bir bulmaca gibiydi. Ama o gece yan yana oturan iki insanı saatler boyunca gözlese bile hiçbir şey anlayamadı.</p>

  <p><span class="t15">Gilbertus onda ne buluyordu?</span></p>

  <p>&nbsp;</p>
</body>
</html>
