<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Son tahlilde Omnius kadar insan öldürmü</span><span class="t16">ş</span> <span class="t16">olabilirim ... belki daha da fazlas</span><span class="t16">ı</span><span class="t16">n</span><span class="t16">ı</span><span class="t16">. Ama bu beni dü</span><span class="t16">ş</span><span class="t16">ünen makineler kadar kötü yapmaz. Benim nedenlerim tamamen farkl</span><span class="t16">ı</span><span class="t16">yd</span><span class="t16">ı</span><span class="t16">.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6"><span class="t16">Kutsal Olmayan Cihat</span></p>

  <p class="p6"><span class="t16">&nbsp;</span></p>

  <p>Başarısız birkaç keşif görevinden sonra Yüce Başar'ın elinde düş kırıklığı yaratan eksiksiz bir rapor vardı: Otomatik fabrika birimlerinin dokuzu da sağlamdı, insanların yaptığı bütün saldırılar etkisiz kalmıştı. Üretim çukurları onbinlerce aç piranha çıkarmaya devam ediyordu.</p>

  <p>Piranha keneler bütün gözlem aletlerini parçalayıp bu parçaları kendilerinin daha fazla kopyasını yapmak için kullandıkları için Abulurd ve Vor'un elinde, kraterlerine sığınan robot fabrikalarının büyüklüğünü gösteren yalnızca birkaç görüntü vardı.</p>

  <p>Vor odayı adımlıyor ve öfkeyle bir şeyler düşünmeye çalışıyordu. "Yakıcı sıvılarla dolu füzeler göndersek? Piranha keneler kabukları yiyerek çıkarmalarının ardından içlerindeki asit üstlerine dökülüp onları yakacaktır."</p>

  <p>"İşe yarayabilir, Yüce Başar, ama hedefe vurmak çok zor olacaktır," dedi Abulurd, görüntülere bakmaya devam ederek. "Fabrika çukurlarına pompa ve hortumlarla asit püskürtecek kadar da yaklaşamayız."</p>

  <p>"O kadar yaklaşabilsek plazma topları da kullanabilirdik," dedi Vor. "Ama bu bir başlangıç. Tabii senin başka bir fikrin yoksa?"</p>

  <p>"Üzerinde çalışıyorum, komutanım."</p>

  <p>Abulurd en yakın çukurdaki görüntülere bakarken gördüklerinin çarpıcılığıyla sersemledi. Yakalanan hızlı saldırı gemilerinin hepsi paramparça ediliyor, metalleri çalınıyor, bütün mürettebat katlediliyordu. Binalar ve makineler parçalanıyordu; üretim silindirinin açık ağzında atık moloz yığınları yükselmekteydi. Bedenlerinde düzinelerce küçük mermi patlamış gibi parçalanmış ve ezilmiş insan cesetleriyse kan yığınlarının içinde sağda solda yatıyordu.</p>

  <p>"O kenelerin ayırım yapmalarını sağlayacak sofistike programları olamaz, ama yine de bir şekilde hedeflerini seçiyorlar. Tehdit unsurlarını yok etmek? Konsantre kaynakları ele geçirmek? Belki de saptadıkları bütün organik materyallere saldırmaya programlanmışlardır."</p>

  <p>Abulurd ellerindeki yüzeysel bilgileri şöyle bir taradı. Ne gariptir ki etraflarını kuşatan yeşil parklardaki çalılar ve yüksek ağaçlar sapasağlam duruyordu, onlara hiç dokunulmamıştı. Kuşlar piranha kenelerin etrafında sürüler halinde uçuyorlardı, ama açgözlü minik küreler onlara aldırmıyordu bile.</p>

  <p>"Hayır, Yüce Başar. Bakın, ağaçlara ve küçük hayvanlara dokunmuyorlar. <span class="t15">İ</span><span class="t15">nsanlar</span><span class="t15">ı</span><span class="t15">n</span> peşine düşmeleri gerektiğini biliyorlar. Şeyin peşine düşüyor olabilirler mi ... beyin faaliyetlerimizin? Zihinlerimizi izliyor olabilirler mi?"</p>

  <p>"Bu çok karmaşık bir şey - ve onların jeldevre YZ teknolojilerinin olmadığını biliyoruz. Eğer öyle olsaydı Corrin'in etrafındaki karıştırıcı ağdan geçerken silinirlerdi. Hayır, basit ve aşikâr bir şey olmalı."</p>

  <p>Abulurd keşif görüntülerini incelemeye devam etti. Keneler insanlara saldırıyor, daha fazla kopyalarını yapmak için kullanılabilir metal ve mineral arıyorlardı. Selüloz, kumaş tenteler, ahşap yapılar ve canlı ağaçlar ve hayvanlar etkilenmiyordu.</p>

  <p>Zimia'daki istila edilmiş bir parktan alınan görüntülerin uyumsuzluğuna baktı. Park her zamanki gibi fıskiyeler, heykeller ve anıtlarla süslüydü, ama ölmüş bir Cihat komutanının heykeli taş temeline kadar tamamen soyulmuştu. Daha da garibi Salusa atına binmiş başka bir kahramanın heykelinde piranha keneler heykelin yalnızca insan kısmını parçalamışlar, atı sapasağlam bırakmışlardı. Ama heykelin ikisi de aynı taştan yapılmıştı.</p>

  <p>"Durun, Yüce Başar! Sanırım-" Soluğunu tuttu, kenelerin bol cüppeler ve elbiseler giyen kadın ve rahiplere ya da garip şapkalar giymiş adamlara, sıra dışı giysiler içindeki insanlara saldırısındaki beklenmedik, ama açıkça fark edilebilen gecikmeyi hatırlamıştı. <span class="t15">Bu insanlar insana ait beden hatlar</span><span class="t15">ı</span><span class="t15">n</span><span class="t15">ı</span> <span class="t15">gizlemi</span><span class="t15">ş</span><span class="t15">lerdi.</span></p>

  <p>Vor ona bakarak bekledi. Abulurd askeri eğitimi sırasında aklına gelen ilk şeyi söylememesi gerektiğini çok iyi öğrenmişti -ama bu krizde Yüce Başar ne kadar saçma olsa da bütün önerileri dinlemek istiyordu.</p>

  <p>"Yalnızca basit bir şekil ayrımı söz konusu, komutanım. Ana devrelerinde bir örüntü modeli kayıtlı. Piranha keneler belirli bir standart biçime uyan her şeye saldırıyorlar: iki kol, iki bacak, bir baş. Şu heykellere bakın!"</p>

  <p>Vor hemen başını sallayarak onayladı. "Basit, kolay ve hiç de mükemmel değil - tam Omnius'un yapacağı gibi bir şey. Ve bizim kullanabileceğimiz bir zayıflığa kapı açıyor. Bütün yapmamız gereken insan biçimimizi gizlemek, işte o zaman yanlarından fark edilmeden geçip gidebiliriz."</p>

  <p>"Ama keneler işe yarar bütün elementleri sökeceklerdir. Açıkta bir metal bırakmamalıyız."</p>

  <p>Vor kaşlarını kaldırdı. "Yani sence bombaları atmak için ahşap gemiler mi yapmalıyız?"</p>

  <p>"Çok daha basit bir şey. Kendimizi bir battaniye veya muşambayla örtsek nasıl olur, kenelerin işe yarar bulmayacağı organik malzemeden yapılmış bir şey. O zaman o fabrikalara gerçek bir zarar verecek kadar yaklaşabiliriz. Ama fiziksel korunmamız olmayacak. Eğer numaramız başarısız olursa kendimizi açığa çıkarmış oluruz - hem de ölümcül şekilde."</p>

  <p>"Riske girmek zorundayız, Abulurd. Bu hile hoşuma gitti," dedi Vor sertçe gülümseyerek. "Gönüllü istemeli miyiz, yoksa sen de benim düşündüğümü mü düşünüyorsun?"</p>

  <p>"Yüce Başar, siz bu iş için çok değerlisiniz-"</p>

  <p>Vor onun sözünü kesti. "Birlik Parlamentosu tarafından nasıl azarlanıp işe yaramaz bir fosil olarak görüldüğümü unuttun mu? Genç askerlerin bu krizde ne kadar beceriksiz bir şekilde hareket ettiklerini gördün. Tehlikeli bir görevde kaçına güvenebiliriz ki?"</p>

  <p>"Ben kendime güveniyorum, Yüce Başar."</p>

  <p>Vor omzunu sıvazladı. "Sana ben de güveniyorum - elbette kendime de. Bunun dışında bir şey söylemek istemiyorum. Şu planı harekete geçirelim, sen ve ben."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Vor, her biri tek tek kene fabrikalarına karşı savunmadan sorumlu olan bir grup yerel subaya emirlerini iletti. Abulurd'la birlikte yapmayı planladığı şeyi açıkça anlattı, böylece eğer işe yararsa diğerleri de planı hemen harekete geçirebilirdi. Eğer Vor ve Abulurd başarısız olursa, en azından nasıl bir girişimde bulunduklarına dair bir kayıt olacaktı; peşlerinden gelenler daha etkili bir plan yapabilirlerdi.</p>

  <p>Vor, Abulurd'un fikrine bayılmıştı. "Benim askeri stratejilerimi inceliyordun, değil mi?"</p>

  <p>"Ne demek istiyorsunuz, Yüce Başar?"</p>

  <p>"Bu plan benim kendi numaralarımla rekabet ediyor," dedi Vor, kalın geniş örtüyü üzerine çekerken. "Makineleri kandırmak, algılayıcılarını atlatmak - Porintin'deki boş filoyla yaptığım gibi."</p>

  <p>"Bu plan sizin zaferlerimizle kıyaslanamaz Yüce Başar," dedi Abulurd. "Piranha keneler aptal rakipler."</p>

  <p>"Bunu kurtaracağımız insanlara anlat. Hadi gidelim."</p>

  <p>Zamanları kısa, seçenekleri azdı, ama Vor ve Abulurd bu şartlar altında ellerinden geleni yapmışlardı. Öteki askerler, iki mobil süspansör rafı, kenelerin fabrika silindirleri için değerli kaynaklar olarak görmeyecekleri çadır bezi ve çarşaflarla örtmelerine yardım ettiler. Sonra Vor ve Abulurd kendilerini ve uçan rafları çadır bezleriyle örttüler. İkisi de ekipmanlarıyla birlikte harekete geçtiğinde iri, biçimsiz bir kitle gibi görünüyordu.</p>

  <p>Abulurd'un rafında, içi eritici sıvıyla dolu büyük bir plas tank bulunuyordu. Vorian ise -eğer o kadar yaklaşmayı başarabilirlerse- fabrikayı yakacak plazma topu taşıyordu.</p>

  <p>İki subay, önlerini zor görerek ilerlediler. Süspansörler rafları yerden yukarıda tutsa bile iki arkadaşın molozların ve parçalanmış insan cesetlerine ait kanlı yığınların üstünden geçmesi gerekiyordu.</p>

  <p>Koku Abulurd'un midesini bulandırıyordu, ama dişlerini sıkıp yoluna devam etti. Önünü görebilmek için göz kısmına ince bir tülbent yerleştirmişti. Sol tarafında Yüce Başar'ın şekilsiz bedeni ona eşlik ediyordu. Abulurd çadır bezinin altında iri ve hantal bir şekilde ilerlerken çok gülünç olduklarından emindi. Piranha keneler -eğer saldırmaları gerektiğini bilirlerse- kumaşları kolayca parçalarlardı. Ama ince kumaş katmanı onları sofistike olmayan ayrım programına karşı güvende tutuyordu.</p>

  <p>Ağır ağır ve kararlı bir şekilde ilerliyorlardı. Uğultu ve homurtu sesi, elektrikli tırnaklar gibi Abulurd'un omurgasına batıyordu. O anda minik çiğneme makinelerinin bir insan bedenine girip çıkmasından daha korkunç bir ölüm düşünemiyordu - ama Vorian Atreides'i düş kırıklığına uğratmak çok daha kötü olurdu. Abulurd böyle bir şey yapmazdı.</p>

  <p>Sonunda geniş çukurun kenarına vardılar. Hareketli fabrika, etobur bir çiçek gibi ağzını kocaman açmıştı. Robot toplayıcılar, aç bir tanrıya kurban veren rahipler gibi metalleri ve hurdaları açık ağızdan içeri atıyorlardı. Egzoz borularını andıran havalandırma boruları atık materyal ve zehirli gazlar çıkarıyordu. Genişlemeye devam eden otomatik kompleksteki diğer ağızlardan gümüş dişli küreler dışarı fırlayıp yeni hedefler arıyorlardı.</p>

  <p>"Bunu kısa süre içinde durdurmazsak, o kadar büyüyecek ki onu elle taşınan bir ekipmanla yok edemeyeceğiz," diye bağırdı Vorian arka plandaki gürültüyü bastırmak için.</p>

  <p>Abulurd çukurun kenarında dikildi, hortumu saydam olmayan kumaşın katları altında tutarak pompayı çalıştırdı. Hortumun ucunu kumaşta açılan delikten dışarı çıkardı. "Hazırım, Yüce Başar."</p>

  <p>Genç batordan daha da sabırsız olan Vorian plazma topunu çalıştırdı ve otomatik fabrikaya cehennemi andıran bir plazma ateşi gönderdi. Onun peşinden harekete geçen Abulurd hortumla yakıcı sıvıyı püskürttü.</p>

  <p>İğneli karınca yuvasına benzin dökmek gibi bir şeydi bu. Şiddetli alevler ve sızan asit üretim aygıtlarına anında korkunç bir zarar verdi: metaller eridi, devreler ve üretim parçaları aşınıp kırıldı. Zehirli duman kıvrılarak yukarı yükseldi. Gümüş rengi piranha keneler şaşkınlıkla etrafta dolaşmaya başladı.</p>

  <p>Abulurd, pis kokulu aşındırıcı sıvıyı püskürtmeye devam eden hortumu tutarken üzerine sıçratmamaya dikkat ediyordu. Püskürtüyü üretim kanalının geniş ağzına yönlendirdi. Birkaç dakika içinde mobil fabrika inleyip çökerken, dumanlar tüten erimiş bir materyal kazanına dönmüştü.</p>

  <p>Vor'un plazma alevleri toplayıcı robotlara çarpıp her şeyi tahrip etti. Eritici sıvı alev aldı ve alevler çoktan harap olmuş olan çukura yayıldı.</p>

  <p>Abulurd, subayların onların ilerlemelerini izlediği en yakındaki istasyona zafer haberi verdi. "İşe yaradı! Bu üretim fabrikasını yok ettik. Bütün subaylar bizim yolumuzu izleyin. Şimdi diğer sekiz fabrikanın üstüne gideceğiz."</p>

  <p>"Bunu bitirdikten sonra da temizlememiz gereken yüzbinlerce piranha kene var," diye ekledi Vorian.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Uçan açgözlü yaratıklar kargaşa yaratmaya devam ediyor, sokaklarda vızlayıp katliamı incelemek için dışarı çıkma cesaretini gösteren herkese saldırıyorlardı. Ama üretim bölmeleri yok edildikten sonra açgözlü yaratıklardan daha fazla üretilmiyordu.</p>

  <p>Neyse ki kısa ömürlü böceklere benzeyen kenelerin güç kaynakları tükendi, ama son keneler da sokakları kirleten gümüş misketler gibi yere düşene kadar uzun ve dehşet verici saatler geçmişti.</p>

  <p>Yorgun düşen Vor ve Abulurd, Parlamento Sarayının basamaklarına oturdu. Şehirdeki binlerce kurbanla birlikte otuzdan fazla politikacı da ölmüştü. Cesetleri götürülmüş olsa bile merdivenler ve duvarlar hâlâ kanlı lekeler, çevreye sıçramış korkunç izlerle kaplıydı.</p>

  <p>"Ne zaman düşünen makinelerden daha fazla nefret edemeyeceğimi düşünsem, böyle bir olay yeni tiksinti seviyelerine yol açıyor," dedi Vor.</p>

  <p>"Eğer Omnius bir fırsatını bulursa, bize karşı yine harekete geçmeye çalışacaktır. Corrin'den kurtulmanın bir yolunu bile bulabilir."</p>

  <p>"Belki de bu çabası yalnızca nefretten kaynaklanıyordu," dedi Vor. "O minik metal canavarların neden olduğu bütün yıkım ve acıya rağmen Omnius'un bunlarla Salusa Secundus'u tahrip edebileceğine gerçekten inandığını sanmıyorum."</p>

  <p>Hâlâ kötü şekilde titremekte olan bator başıyla onayladı. "Holtzman uydu ağı Corrin'in etrafında duruyor. Omnius kaçamaz ... başka bir planı yoksa tabii."</p>

  <p>Vor, genç adamın omzunu sertçe tuttu. "Aptal politikacıların savunma hatlarımızı indirmemizi söylemelerine asla izin veremeyiz."</p>

  <p>Aşağıya doğru eğilip basamaklardaki bir yarığa düşmüş küçük kürelerden birini aldı. Jilet keskinliğinde dişleriyle elinde hareketsiz yatıyordu. "Küçük güç kaynakları tükenmiş, Abulurd, ama senin yüzlerce örnek toplamanı istiyorum. Parçalara ayırıp analiz etmeliyiz, böylece Omnius onları yeniden bize karşı kullanırsa Birlik uygun savunmalar geliştirebilir."</p>

  <p>"En iyi adamlarımızı bu işe vereceğim, Yüce Başar."</p>

  <p>"Bu işe <span class="t15">kendini</span> ver, Abulurd. Projenin başında şahsen senin bulunmanı istiyorum. Seninle her zaman gurur duydum ve bugün bu inancımda yanılmadığım kanıtlandı. Senin yakınımda olmanı istiyorum. Uzun zaman önce seni kanatlarımın altına aldım, çünkü desteğe ihtiyacın olduğunu anladım. Bugün, Zimia'daki bütün askerlerden daha üstün durumdasın. Büyükbaban seninle gurur duyardı."</p>

  <p>Abulurd, bu övgülerle içinin ısındığını hissetti. "Başkaları bu yüzden üstüme pislik yığsalar da Harkonnen adını geri aldığıma hiç pişman olmadım, Yüce Başar."</p>

  <p>"O halde belki bu durumu düzeltmemizin zamanı gelmiştir." Vor, gri gözlerini kıstı. "Sana Xavier'le ilgili gerçeği söylediğimden bu yana onlarca yıl geçti. Bunun yeterli olacağını düşünmüştüm, ama daha iyisini yapmalıydım. İnsanın haklı bir nedene dayanmayan belayı kurcalamaması gerektiğine dair eski bir deyiş vardır. Başından beri Xavier'in yolunu çizdiğini ve tarihin kendisini nasıl resmedeceği konusunda memnun olduğunu düşünmüştüm.</p>

  <p>"Birliğin, Corrin-Omnius'u ve geriye kalan simekleri yok etmemize yetecek kadar ateş gücü yatırımı yapmasını bile sağlayamıyorum. Meclisi, Xavier'i bağışlayıp İblis Ginjo'nun suçlu olduğunu açıklayarak tarihi yeniden yazmaya ikna etme konusunda hiç şansım olmadığını düşündüm." Gözleri parladı. "Ama eski dostumun böyle bir bedel ödemesine izin vermem adil değil. Sen benden daha cesurdun, Abulurd."</p>

  <p>Abulurd, gözyaşlarına hâkim olmaya çalışırken boğulacakmış gibi görünüyordu. "Ben - ben yalnızca bana doğru görünen şeyi yaptım, Yüce Başar."</p>

  <p>"Ben de uygun fırsatını bulduğumda konuyu ortaya getirip en azından itirazlarımı kayda geçirteceğim." Zimia'nın kan lekeli caddelerine baktı. "Belki sonunda beni dinlerler."</p>

  <p>Elini Abulurd'un omzuna koydu. "Ama önce hakkını alman gerekiyor. Büyük Temizlikten beri rütben performansınla orantılı şekilde yükselmedi. Öteki subaylar bunu inkâr etse de Harkonnen adın yüzünden cezalandırıldığına inanıyorum. Bugünden itibaren bu durum değişecek." Vor sert ve kararlı bir yüz ifadesiyle ayağa kalktı. "Dördüncü dereceden başar rütbesi alacağına söz veriyorum-"</p>

  <p><span class="t15">"Ba</span><span class="t15">ş</span><span class="t15">ar</span> mı?" diye bağırdı Abulurd. "Bu iki rütbe birden atlamak demektir. Bunu yapamazsı-"</p>

  <p>Vor sözünü kesti. "Bugünden sonra bana itiraz etmeye çalıştıklarını görmek isterdim."</p>

  <p>&nbsp;</p>
</body>
</html>
