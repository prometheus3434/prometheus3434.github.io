<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Baz</span><span class="t16">ı</span><span class="t16">lar</span><span class="t16">ı</span> <span class="t16">damarlar</span><span class="t16">ı</span><span class="t16">mda akan Harkonnen kan</span><span class="t16">ı</span><span class="t16">n</span><span class="t16">ı</span><span class="t16">n itibar</span><span class="t16">ı</span><span class="t16">m</span><span class="t16">ı</span> <span class="t16">zedeledi</span><span class="t16">ğ</span><span class="t16">ini söylüyor, ama ben duydu</span><span class="t16">ğ</span><span class="t16">um yalanlar</span><span class="t16">ı</span> <span class="t16">ve büyükbabam</span><span class="t16">ı</span><span class="t16">n ad</span><span class="t16">ı</span><span class="t16">n</span><span class="t16">ı</span> <span class="t16">lekeleme çabalar</span><span class="t16">ı</span><span class="t16">n</span><span class="t16">ı</span> <span class="t16">kabul etmiyorum. Bana göre Xavier Harkonnen'in hareketleri korkakl</span><span class="t16">ı</span><span class="t16">ktan çok onuru gösteriyor.</span></p>

  <p class="p6">&nbsp;</p>

  <p class="p6">&mdash; ABULURD HARKONNEN</p>

  <p class="p6">Başkumandan Vorian Atreides'e yazdığı bir mektuptan</p>

  <p>&nbsp;</p>

  <p>Omnius Musibeti, bir Birlik Dünyasından diğerine, karantinaların konmasından ya da boşaltma çalışmalarının başlamasından çok daha hızlı yayılıyordu.</p>

  <p>Cihat Ordusu, Ticia'nın genetik koruma fikrine uyarak hastalıktan etkilenmemiş dünyalara mümkün olduğunca çok sayıda araştırma ve kurtarma gemileri gönderdi. Dişibüyücü gönüllüler en azından soyların korunması için nüfustan üreme örneği olacak temsilcileri topladılar. Bazılarına göre bu, yenilgiyi bekleyen bir taktikti ve salgının her yere yayıldığı şeklindeki en kötü senaryoyu ürkütücü şekilde kabul etme anlamına geliyordu.</p>

  <p>Abulurd Butler yalnızca genç bir kuarto olmasına rağmen bu heyetlerden birine öncülük ediyor ve sert Yüce Dişibüyücü de ona eşlik ediyordu. Rütbesi, kimseye komuta etmeyi bekleyemeyecek kadar düşüktü, ama Abulurd kendini Ix'e düzenlenen küçük ve hızlı bir araştırma seferinin sözde yönetiminde bulmuştu. Bu şekilde krizin ayrıntılarıyla uğraşan binlerce cihadi gemisi acilen yola çıkarılmıştı.</p>

  <p>Birlikteki bazı insanlar onun taşıdığı aile adı yüzünden Abulurd'un ayrıcalıklı bir askeri kariyere sahip olduğunu düşünebilirdi, ama Primero Quentin Butler en küçük oğlunun isteklerine çok az destek veriyordu. Abulurd -görünüşe göre güvenli olan- bu görevinde Başkumandan Atreides'in parmağı olduğunu tahmin ediyordu. Vorian ne zaman bir fırsat görse onu ileri doğru itme alışkanlığındaydı. Ama Abulurd hastalanmış kurbanlara yardım etmeyi, onlara tıbbi yardım, gönüllü ve melanj götürmeyi tercih ederdi.</p>

  <p>Üzerindeki ek tertibatlardan arındırılmış olan cirit gemisi, karantina talimatlarını vermek, hayatta kalım hazırlıklarına başlamak ve makine baskısının altında hayata kalmayı başaran sağlam soyları korumak için Ix'e gönderilmişti. Ix neredeyse yetmiş yıl önce Senkronize Dünyaların kontrolünden kurtarılmıştı. Ticia orasıyla özellikle ilgileniyor görünüyordu, çünkü yerli Ixlerin genetik soyu, genel Birlik nüfusu tarafından tam olarak özümsenmemişti.</p>

  <p>Ne yazık ki Abulurd'un gemisi oraya varana kadar salgının ilk semptomları -mantıksız paranoya ve kitle hareketleri, kilo kaybı, deri lezyonları ve renk değiştirme- ortaya çıkmaya başlamıştı. Salgının gökyüzünde patlayan torpidolardan mı yayıldığı, yoksa hastalığı taşıyan tüccarlar veya göçmenler tarafından mı getirildiği açık değildi. Bütün köyler hastalıktan etkilenmişti; diğer yerleşim merkezleri de salgının eşiğindeydi.</p>

  <p>Ciritinin köprüsündeki Abulurd homurdandı. "Yalnızca bir gemimiz var! Bütün bu insanları nasıl kurtaracağız?"</p>

  <p>Yüce Dişibüyücü kaşlarını çatıp önceliklerini yeniden değerlendirdi. "Ix yalnızca bir gezegen ve nüfusu da koruyamayacağımız kadar fazla. Deneme bile. Buradan gitmeliyiz. Nüfus zaten hastalandıysa bir şey yapamam."</p>

  <p>Ama Abulurd Birliğin yardımını önermek istiyordu. "Gitmek mi? Sırf buraya gelmek için haftalar harcadık."</p>

  <p>"Bunun bir anlamı yok, Kuarto Butler."</p>

  <p>Abulurd, bu göz korkutucu, sert kadının yanında çok genç ve deneyimsiz görünüyordu, ama Vor ne yapardı diye düşünüyordu. "Neyse ki Bayan Dişibüyücü, burada komuta bende. Bu görevin amacı yalnızca sizinki değil." Belki Dişibüyücü gibi genel ırksal tabloyu göremiyordu, ama insanların yaşadığı böyle bir felaket zamanında merhametin her zamankinden önemli olduğunu düşünüyordu. Bir insan hayatının önemini anlayabilirdi; ama bir gen havuzu çok daha az somuttu. "Elimizden gelen yardımı yapmamamız için herhangi bir neden göremiyorum. Neden dış kasabalardan birine, henüz hastalık belirtilerinin görülmediği bir yere inmiyoruz ki? Yanımızda götürmeyeceğimiz bütün o insanlara elimizdeki bütün melanjı dağıtabiliriz. Kuşkusuz siz de bir şeyleri kurtarabilirsiniz."</p>

  <p>"Bunun için yoğun testler, yalıtım ve çok ciddi işlemler gerekir."</p>

  <p>Abulurd omuzlarını silkti. "Yani ekstra önlemler gerekiyor. Eminim halledebiliriz."</p>

  <p>Dişibüyücü ona düş kırıklığı içinde baktı, ama daha fazla tartışmadı. Köprü mürettebatı yüzeye dağılmış yerleşim birimlerinden sinyaller ve güncel bilgiler alıyordu. Raporları inceleyen Ticia dikkatini büyük oranda yeraltında olan bir yerleşim birimine verdi.</p>

  <p>"Bu hareket tarzında ısrar ediyorsanız, kuarto, o halde şuradan başlamayı öneriyorum. Raporlar köyün temiz olduğunu gösteriyor, ama Musibet'in kolayca fark edilmeyen ilk belirtilerini fark edip belgeleme becerilerine emin değilim. Deneklerimizi bu insanlardan seçip, hastalığın bunlara bulaşmamış olduğunu saptayana kadar yalıtacağız. Onları ayıracak, testler yapacak, sonra da lekesiz olanları alacağız. Çok sayıda başka insandan da kan örneği alacağım."</p>

  <p>Abulurd başıyla onaylayıp emir verdi. Diğer cihadilere emir veremeyecek kadar genç görünüyordu, ama o bir Butler'dı ve askerler onu dinliyordu.</p>

  <p>Mürettebat kamaraları geminin ayrı bir bölümünde, kalın ve yalıtılmış duvarların arkasındaydı. Abulurd, gemiye alacakları insanlara daha fazla yer bırakmak için askerlere sıkışmaları talimatını verdi. Bu çabanın Ticia'nın inandığı gibi anlamsız olmadığını düşünemezdi, ama maksimum kapasiteyle bile gemisi Ix'ten yalnızca yüz göçmen alabilirdi. Bu kesinlikle hasta gezegeni boşaltma girişimi değil, yalnızca bir jestti.</p>

  <p>Gemi iyice yaklaşırken gezegenin manzarasına baktı. Daha önce Ix'e hiç gelmemişti, ama tarihsel önemini biliyordu. "Babam son düşünen makine saldırısına karşı Ix'i savundu ve yeraltı tünellerinden birine canlı canlı gömüldü," dedi Ticia'ya doğrudan bakmadan. "Hayatta kalması tam bir mucizeydi." Bu konuda hakkında nadiren konuşan Quentin, konu ne zaman açılsa belirgin bir klostrofobi hissinden zor kurtuluyordu. Abulurd şimdi Vor'un kendisine anlattığı hikâyeyi de hatırlıyordu. "Ve büyükbabam buraya ilk filoyu getirdi ve Ix'i Omnius'un elinden aldı. Cihat Kahramanı ilan edildi."</p>

  <p>Ticia genç subaya kaşlarını çatarak baktı. "Ama sonunda Xavier Harkonnen kendisinin bir aptal, korkak ve en kötüsü de hain olduğunu gösterdi."</p>

  <p>Abulurd gerildiğini hissetti. "Bütün ayrıntıları bilmiyorsunuz, Dişibüyücü. Propagandalar sizi kör etmesin." Sesi düz, ama metal kadar sertti.</p>

  <p>Ticia soluk bakışlarını onun üzerine dikti. "Xavier Harkonnen'in biyolojik babam Yüce Patrik İblis Ginjo'yu öldürdüğünü <span class="t15">biliyorum.</span> Hiçbir açıklama veya yanlış anlama bu suçu mazur göstermeye yetmez."</p>

  <p>Şaşıran Abulurd konuyu daha ileri götürmedi. Rossaklı Dişibüyücülerin genetik meselesiyle ahlaktan daha fazla ilgilendiğini duymuştu. Yoksa Ticia duygularının düşüncesini etkilemesine izin mi veriyordu?</p>

  <p>Cirit tipi askeri gemi iniş noktasına vardı. Mağaraların ve tünellerin girişine yakın yerdeki görece boş arazide evler ve tek tük diğer yapılar bulunuyordu. Geminin geldiğini bilen umutsuz Ixliler, yeraltı bölgelerinden sel gibi akmaya, büyük Cihat gemisinin indiği açık alanı kuşatmaya başlamıştı. Bağrışarak ileri koşuyor, Abulurd ve mürettebatını kurtarıcı ve kahramanlar olarak görüyorlardı. Her biri Musibet köylerine ulaşmadan önce gezegenden kaçmak istiyordu.</p>

  <p>Abulurd yüreğinin ağırlaştığını hissetti. Yüzlerdeki umutlu bakışlara bakılırsa, onlara yardım etmek için ne kadar az şey yapılabileceğini anlamıyorlardı. Gemideki bütün melanj onları yalnızca kısa bir süre için koruyabilirdi. Sonra Ticia'nın burada bulunmak istemediğini hatırladı ve başaracağı her şeyin onları Musibet'in eline terk etmekten daha iyi olacağını düşündü.</p>

  <p>Geminin üst kamaralarını kapalı ve dezenfekte edilmiş şekilde tutarak, paralı askerlerden oluşan bir grup koruma seçti. Tıbbi araştırmalar, havayla taşınan virüsün yalnızca vücudun ıslak hücrelerinden ve açık yaralarından bulaştığını gösterse de Abulurd ekibine tamamen kapalı giysiler giymelerini ve standart olarak dağıtılan vücut kalkanlarından takmalarını emretti. Ne kadar dikkatli olsalar azdı.</p>

  <p>Zanbar'dan göçmen getiren bir kurtarma gemisi gevşek önlemler ve yetersiz ilgi yüzünden, yolcuların ve mürettebatın üçte biri hastalanmış bir şekilde Salusa'ya varmıştı; kendilerini korumaya yetecek kadar melanj taşımamışlardı. Abulurd bunun kendi mürettebatına olmasına izin veremezdi.</p>

  <p>Dişibüyücü giyinmiş ve Abulurd'un kendisine katılmasını bekliyordu. Aslında Abulurd'un yanında olmasına ihtiyacı yoktu -hatta belki onu istemiyordu bile- ama Abulurd bu görevdeki en üst rütbeli subaydı. Ticia seçimlerini umut veren insanların arasından yaparken Abulurd'un mürettebatı da yaklaşan felakete karşı halkı korumaya yardımcı olmak için melanj ve diğer malzemeleri dağıtacaktı.</p>

  <p>Maula tüfekleri ve iğne atan tabancalar taşıyarak gemilerden inen gruplar kalabalığı düzene sokmak için ilerledi. Havayla bağlantısı olmayan, nüfuz edilemez giysisi içindeki Abulurd, Ix'in acı verecek derecede parlak gökyüzünün altına, dışarıya çıktı. Haftalardır yalnızca geminin yeniden dönüştürülen, filtrelenmiş havasını teneffüs ediyordu; başka şartlar altında olsa temiz havayı içine çekmek için büyük bir özlem duyardı. Ticia, ağır giysisinin içinde bile zarif ve kayarcasına attığı adımlarla rampadan indi. Miğferinin içindeki başını çevirerek, kurtarmaya değecek, yaşayabilir denekler bulmak için kalabalığı taradı.</p>

  <p>Bekleyen insanlar huzursuzdu, ya sevinç çığlıkları atıyor ya da kendi aralarında ciddi ciddi konuşuyorlardı. Abulurd, eğer bu kalabalık şiddet kullanmaya kalkarsa bir avuç silahlı korumasının yeterli olmayacağından korkmaya başlamıştı; ne de olsa artan şiddet ve mantıksız davranışlar hastalığın ilk aşamasının semptomları arasında bulunuyordu. Kendi beden kalkanlarını kapatmadan önce tüfeklerini ateşleyemezlerdi, ama o zaman kendileri de savunmasız kalırdı. Bu işi dikkatli halletmek zorundaydı.</p>

  <p>"Kuarto," diye seslendi Ticia birden komutayı ele almış gibi, "seçtiğim örneklerin gemiye alınmasını ve temizlenip incelenmesini sağlayın. Onları kullanabileceğimize emin olana kadar yalıtılmış halde tutun. Hasta bir insanın hastalığı diğerlerine bulaştırmasına izin veremeyiz."</p>

  <p>Abulurd emir verdi. Birliğin istediği buydu ve buraya da bu yüzden gelmişlerdi. En azından bu insanların bir kısmını kurtarıyordu. Yine koruyucu giysiler içindeki on cihadi daha indi gemiden. Birliğin lütfederek gönderdiği melanj partilerini taşıyorlardı, ama yeterli olmayacaktı.</p>

  <p>Dişibüyücü huzursuz Ix kalabalığının arasında yürürken çoğundan daha uzun boyluydu. Sağlıklı, zeki ve güçlü görünen genç adamları, kadınları ve çocukları seçiyordu. Seçimi keyfi gibi görünse de Abulurd'un askerleri ayrılan adayları alıp götürüyordu, ama kısa süre içinde kalabalığın huzursuzluğu öfkeye dönüşmeye başladı. Kocalar seçiliyor, karıları kalıyor, çocuklar ailelerinden ayrılıyordu. Dehşete kapılan Ixliler sonunda bunun bekledikleri kurtarma heyeti olmadığını fark ettiler.</p>

  <p>Öfkeli çığlıklar havayı doldururken Abulurd'un paralı askerleri, kalkanlarının kalabalığın fırlatacağı şeylere kendilerini korumasını umarak silahlarını hazırladı. Bir kız annesinin elini bırakmayı reddederek çığlık attı. Durum daha da kötüleşmeden Abulurd müdahale etmek için koşarken özel bir iletişim kanalından haykırdı. "Dişibüyücü, bu iş çok mantıksız. Anne de sağlıklı görünüyor. Neden ikisini birlikte almıyorsun?"</p>

  <p>Kalabalığı aşağılayan Dişibüyücü soluk bakışlarını Abulurd'a çevirdi; alnı sabırsız kaş çatışla buruşmuştu. "Anneyi de getirmenin ne gibi avantajı olacak? Kızı alıyorsak ailenin genetiğini almışız demektir. Birbiriyle akrabalığı olmayan insanları almak daha mantıklı, böylece başka bir soyu daha kurtarmış oluyoruz."</p>

  <p>"Ama aileleri dağıtıyorsunuz! Birliğin amacı bu değil!"</p>

  <p>"Her soy için bir örnek yeterli. Neden kopyalar alalım? Bu zaman ve kargo yeri kaybı olur. Çok fazla yerimiz olmadığını biliyorsunuz."</p>

  <p>"Bunun başka bir yolu yok mu? Bu işi böylesine, bu kadar insanlık dışı şartlarda yapacağımızı söylememiş-"</p>

  <p>Ticia onun sözünü kesti. "Ben bu işi yapabileceğimizi bile söylemedim, kuarto. Ama siz ısrar ettiniz. Düşünün - hastalık bu aileleri zaten parçalayacak. Ben aptalca duygular yerine ırkları korumayla daha fazla ilgileniyorum." Abulurd'un yanından uzaklaşıp insanların arasında dolaşmaya devam etti. Kendisine yönelik tehditten habersiz bir şekilde yeni bir örnek seçti, ardından bir başkasını. Umut veren adaylar arasından en iyilerini ayırıyordu.</p>

  <p>Kır saçlı bir kadın ve kel kafalı kocası insanları iterek ona yaklaştı. "Bizi de alın! Girdiğiniz zahmet için size iyi para öderiz."</p>

  <p>Dişibüyücü onları kaba bir şekilde geri çevirdi. "Çok yaşlısınız." Benzer şekilde başkalarını da kısır ve fiziksel olarak zayıf olmakla, yeterince zeki, hatta çekici olmamakla itham ederek geri çevirdi. Ticia hepsinin tepesinde genetik yargıç ve jüri gibi dikiliyordu.</p>

  <p>Abulurd dehşete düşmüştü. Ticia bir de <span class="t15">Xavier Harkonne</span>n'in bağışlanamaz ve insanlık dışı suçlar işlediğini düşünüyordu! Gözlerini kapatıp onun Tanrıyı oynamasına engel olmanın bir yolunu düşündü, ama içten içe Ticia'nın haklı olduğunu biliyordu. Bu heyet, teçhizatlarının bir kısmı çıkarılıp hafifletilmiş tek bir gemiyle herkesi alamazdı.</p>

  <p>"En azından daha adil bir seçme yöntemi bulmaya çalış. Onlara kura çektirebiliriz. Bir yolu olmalı-"</p>

  <p>Ticia onun rütbesine saygı göstermeyerek sözünü kesti. Primero olsa bile farklı davranacağını sanmıyordu Abulurd. "En başından beri yalnızca bir avuç insan alabileceğimizi biliyordun. Şimdi işimi yapmama izin ver."</p>

  <p>Paralı askerler yolu açarken, Ticia sabırsızca ilerlemeye devam etti. İnsanlar ona doğru geliyor, kendilerini kurtarmaya çalışıyorlardı; bir kısmı kalabalıktan kurtulup onu alıp kaçacakmış gibi gemiye doğru koştu. Kalabalığın bir kısmı da paralı askerlere saldırmaya kalkınca ateş edildi. Abulurd sesin geldiği yöne döndü. Kalabalığın liderlerinden birkaçı yere serilmişti, ama gerisi bağrışarak ileri atıldı. Ateşlenen silahlar bile onları durdurmuyordu. Abulurd şimdi görüyordu ki bazılarının derisinde ve gözlerinde sararma vardı - enfeksiyon belirtileri!</p>

  <p>Seçilmiş olan Ixliler biniş rampasının yakınına toplanmış, korkuyla ötekilere bakıyorlardı. Bazıları gitmek istemiyor, aileleriyle kalıp ölmeyi tercih ediyormuş gibi görünüyordu.</p>

  <p>Abulurd hepsi için merhamet duysa bile durumu nasıl düzelteceğini bilmiyordu. Askerlere yalnızca yaralama emri verdi, çok gerekli olmadıkça öldürmeyeceklerdi, ama kalabalık çoktan alev almıştı bile.</p>

  <p>"Durun aptallar!" diye gök gürültüsü gibi yankılandı Ticia'nın sesi. Giysisindeki hoparlörler ve telepatik güçlerinin etkisiyle sesi iyice güçlenmişti. Sinirleri donduran emir insanların durması için yeterliydi. "Hepinizi alamayız, bu yüzden yalnızca en iyilerinizi seçmeliyiz, çekirdek soyları ve üreme kaynaklarını. Bunları seçtim. Huzursuzluğunuz herkesi tehlikeye atıyor."</p>

  <p>Ama Ticia'nın sözleri onları yalnızca daha da öfkelendirdi. Daha fazla şiddet gösterip onun ve askerlerin üzerine gelmeye devam ettiler. Abulurd düzenin sağlanması için haykırdı, ama kendi adamları bile onu dinlemiyordu.</p>

  <p>Rossaklı Yüce Dişibüyücü tiksinmiş gibi bir ses çıkardı. Eldivenli ellerini kaldırınca Abulurd parmak uçlarında çatırdayan statik yıldırımı görebiliyordu. Ticia gözle görünmeyen güçlü bir patlama yaratarak yüzlerce insanı geriye fırlattı. İnsanlar üstlerinden hortum geçmiş buğday başakları gibi yere serildi. Bazıları yerde kasılıyordu, yanmış derileri beyaz kabarcıklarla kaplanmıştı. Bir adam kavrulup kurumuştu; tütsülenmiş saçlarından ve kızarmış derisinden duman çıkıyordu.</p>

  <p>Fırlattığı zihinsel enerjinin kalanı Ticia'nın etrafında dans ediyordu. Sonunda Ixliler sessizleşti. Hâlâ ayakta kalanlar hayretle geriledi. Dişibüyücü onlara uzun süre baktı, sonra askerlere bağırarak işlemden geçmeleri için son adayları gemiye almalarını emretti. "Şu gezegenden çekip gidelim artık."</p>

  <p>Midesi bulanan Abulurd geminin rampasında onun yanında duruyordu. Ticia'nın öfkeden deliye döndüğü çok açıktı. "Bencil haşereler. Böyle aşağılık insanları kurtarmak için neden çaba harcamak zorundayız ki?"</p>

  <p>Ama Ticia'nın tavırları Abulurd'un canına tak etmişti artık. "Onları suçlayamazsın - yalnızca kendilerini kurtarmaya çalışıyorlar."</p>

  <p>"Başkalarının hayatlarına hiç saygı göstermeden. Ben insan ırkının iyiliği için uğraşıyorum. Bana öyle geliyor ki sende zor kararları alacak mide yok. Gereksiz merhamet hepimizin sonunu getirebilir." Ona küçümseyerek bakarken açıkça hakaret etmeye çalıştığı açıktı. "Benim tahminime göre, Kuarto Butler, sen kriz durumlarında zayıf ve güvenilmezsin ... belki de komuta etmek için uygun değilsin. Tıpkı büyükbaban gibi."</p>

  <p>Abulurd incinmek yerine öfkelenip küstahlaşmıştı. Tarih bunları kaydetmemiş olsa bile Xavier Harkonnen'in yaptığı kahramanca şeyleri Vorian'dan öğrenmişti. "Benim büyükbabam senin orada yaptığından çok daha merhametli davranırdı." Hikâye kuşaklardır kabul edilip tekrarlandığı için artık çok az insan gerçeği umursardı. Ama şimdi bu kadının küstah cehaletini görünce pervasız ve dürtüsel bir karar verdi.</p>

  <p>Ağabeyleri ve babası başlarını utançla öne eğseler de Abulurd ailesinin gerçek adından asla utanmayacağına yemin etti. Gizlenmeyi bırakacaktı. Başka bir şey yapamazdı.</p>

  <p>"Dişibüyücü, büyükbabam korkak değildi. Cihadı korumak için ayrıntılar gizlendi, ama Yüce Patriğin bağışlanamaz zararlar vermesini önlemek için tam olarak gereken şeyi yaptı. Suçlu olan İblis Ginjo'ydu, Xavier Harkonnen değil."</p>

  <p>Şaşkına dönen Ticia ona onaylamaz, inanmaz şekilde baktı. "Babama hakaret ediyorsun."</p>

  <p>"Gerçek gerçektir." Çenesini kaldırdı. "Butler yeterince onurlu bir isim olabilir, ama Harkonnen adı da öyledir. Şu andan itibaren hayatımın geri kalanı boyunca Harkonnen olacağım. Gerçek soyumu geri istiyorum."</p>

  <p>"Ne biçim bir aptallık bu?"</p>

  <p>"Bundan sonra bana Abulurd <span class="t15">Harkonnen</span> diye hitap edeceksiniz."</p>

  <p>&nbsp;</p>
</body>
</html>
