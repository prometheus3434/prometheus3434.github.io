<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">El'hiim için ne babas</span><span class="t16">ı</span><span class="t16">n</span><span class="t16">ı</span> <span class="t16">ne de üvey babas</span><span class="t16">ı</span><span class="t16">n</span><span class="t16">ı</span> <span class="t16">sevdi</span><span class="t16">ğ</span><span class="t16">i ve halk</span><span class="t16">ı</span><span class="t16">na kar</span><span class="t16">ş</span><span class="t16">ı</span> <span class="t16">vefas</span><span class="t16">ı</span><span class="t16">z oldu</span><span class="t16">ğ</span><span class="t16">u söyleniyor.</span></p>

  <p class="p6">&nbsp;</p>

  <p class="p6">&mdash; Zensünni yaşlıları tarafından yapılan yorum,</p>

  <p class="p6">ikincil bir kaynaktan</p>

  <p class="p6">&nbsp;</p>

  <p>Bu, oğlu olarak büyüttüğü adamı kurtarmak için İsmail'in elindeki son şansıydı. Naib'den, çölün derinliklerine, Tanzerouft'a yapacağı kutsal bir yolculukta kendisine eşlik etmesini istemiş, hatta ona neredeyse yalvarmıştı. "Seni bir keresinde akreplerden kurtarmıştım, uzun zaman önceydi," demişti en sonunda, çok eski bir borcu yeniden ortaya getirmek zorunda kalmaktan nefret ederek.</p>

  <p>Bu hatıranın canlanması El'hiim'in canını sıkmıştı. "Çok gözüpektim, hiç tedbirli davranmıyordum ve sen de bütün o akrep sokmaları yüzünden neredeyse ölüyordun."</p>

  <p>"Şimdi de seni koruyacağım. Bir insan çölde nasıl yaşayacağını biliyorsa onun sunacaklarından korkması gerekmez."</p>

  <p>Daha genç olan adam sonunda boyun eğmişti. "Oralardan hiç hoşlanmasan da benimle birlikte diğer köylere ve Arrakis Kentine gelişini hatırlıyorum. Üvey babam için ben de aynı fedakârlıkta bulunabilirim. Solucansüvarisi Selim'in kanundışı takipçilerinin hayatının ne kadar basit ve zor olduğunu unutalı çok uzun zaman oldu."</p>

  <p>Yerleşim birimindeki diğer arkadaşlarına göre, El'hiim yalnızca yaşlı adamı memnun etmeye çalıştığı izlenimini veriyordu. Garip ve renkli giysiler giyip su içmekten şişmiş genç arkadaşları El'hiim'e takılıp hoşça vakit geçirmesini diledi.</p>

  <p>Ama İsmail, Naib'in gözlerinde bir belirsizlik, hatta korku titreşimi gördü. <span class="t15">Bu iyiydi.</span></p>

  <p>El'hiim onlarca yıldır çöle nasıl saygı gösterileceğini unutmuştu. Zensünni halkı, dış-dünyalı tüccarlardan ne kadar lüks eşya alırsa alsın Şeyh Hulud hâlâ yüce bir güç olmayı sürdürüyordu. Çölün Yaşlı Adamının dini kuralları küçümseyenlere karşı hiç sabrı yoktu.</p>

  <p>El'hiim yardımcılarına bazı talimatlar verdi. İsmail'le yapacağı yolculuk birkaç gün sürecekti. Bu süre zarfında Zensünni köylüleri VenKee tüccarlarına ya da en iyi fiyatı veren dış-dünyalılara baharat teslimine devam edecekti. Artık yaşlı görünse de Chamal hâlâ mağara kentindeki kadınların çoğuna söz geçiriyordu ve herkesin görevini yapmasını sağlayacaktı. Babasının kupkuru, kayışı andıran yanağını öptü.</p>

  <p>Kayalığa kurulmuş köyden ayrılırlarken İsmail hiçbir şey söylemedi; önünde uzanan engin çöle özlemle baktı. Ay ışığında kumlara doğru inerlerken üvey oğluna döndü. "Bizim için bir solucan çağır, El'hiim."</p>

  <p>Naib tereddüt etti. "Bu onuru senin elinden almak istemem, İsmail."</p>

  <p>"Babanı bir efsane yapan şeyi sen yapamıyor musun? Solucansüvarisi Selim, Şeyh Hulud'u çağırmaktan korkuyor mu?"</p>

  <p>El'hiim sabırsız bir şekilde içini çekti. "Bunun doğru olmadığını biliyorsun. Şimdiye kadar bir sürü solucan çağırdım."</p>

  <p>"Ama uzun zamandır çağırmadın. Şimdi çağır. Yolculuğumuz için önemli bir adım bu."</p>

  <p>İsmail, Naib'in titreşen davul kazığını yere yerleştirip ritmik çekiciyle vuruşunu seyretti. El'hiim'in bütün hareketlerini, ekipmanını yerleştirip canavarla karşılaşmaya hazırlanmasını izliyordu. Hareketleri hızlı, ama tereddütlüydü, belli ki endişeliydi. İsmail onu eleştirmiyor ve bir şey ters giderse yardım etmeye hazırlanıyordu.</p>

  <p>Bir usta için bile solucan çağırmak tehlikeli bir işti ve El'hiim tehlikeyle birlikte nasıl yaşandığını neredeyse unutmuştu. Yolculukları ona bunu ve daha pek çok şeyi hatırlatacaktı.</p>

  <p>Derken yılankavi yaratık tıslayan homurtusu, kum gıcırtısı, yoğun ve keskin kokuyla birlikte geldi. "Bu, çok büyük İsmail!" Naibin sesindeki huşu ve heyecan, yaşadığı korkuyu neredeyse bastırıyordu. Güzel.</p>

  <p>Solucan şaha kalkarak kumlardan yükselince El'hiim bütün dikkatini vererek ileri koştu. İsmail de kendi kancalarını ve halatlarını atıp yaratığın ele geçirilmesine yardımcı oldu. El'hiim, onun kendisi için ne kadar iş yaptığına dikkat etmiyor ve İsmail de ona bunu göstermiyordu.</p>

  <p>Büyük neşe içindeki El'hiim solucanın sırtındayken omzunun üstünden bakıp sordu. "Nereye gidiyoruz şimdi?" Gençlik günlerini hatırlamış gibiydi. Sonunda.</p>

  <p>Uzun, grimsi beyaz saçları dalgalanan İsmail düz ve gölgelenmiş ufku işaret etti. "Güvende ve yalnız olabileceğimiz çölün derinliklerine."</p>

  <p>Solucan gevşek kumulların arasından geçip gecenin içinde mesafeleri yutmaya başladı. Solucansüvarisi Selim kanun kaçağı çetesini gizlenebilecekleri en çorak bölgeye getirmiş ve Marha da onları daha ileriye, sürgüne götürmüştü. Ama Solucansüvarisinin ölümünden beri takipçilerin çoğu kararlılığını kaybetmiş, rahatlık ve kolay yaşam yüzünden baştan çıkmıştı. Bir zamanlar yalıtılmış durumdaki yerleşim merkezleri, zamanla bir kez daha dağınık kentlere yaklaşmaktaydı.</p>

  <p>Selim, efsanesinin her zaman hatırlanması için hayatını feda ederken, görüsünün etkisinin yalnızca bir kuşak sonra bu kadar azaldığını görse belki de büyük düş kırıklığına uğrardı. Efsanevi kurucudan sonraki ilk naib olan İsmail bu arayışı sürdürmek için elinden geleni yapmıştı, ama kontrolü Selim'in oğluna bıraktıktan sonra bütün ilerlemenin nasırlı parmaklarının arasından akıp gittiğini hissediyordu.</p>

  <p>İki adam şafağa kadar güçlü solucanı sürdüler ve sonra eşyalarını alıp sığınabilecekleri kaya yığınının yakınında indiler. El'hiim yumuşak minderlerini koymak ve yansıtıcı gölge-örtüsünü dikmek için huzursuzca etrafındaki yalınlığa baktı.</p>

  <p>Güneşin sıcaklığında üvey babasıyla birlikte oturan El'hiim başını yazık anlamında iki yana salladı. "Eğer eskiden böyle bir yerde yaşıyorduysak, Yaşlı İsmail, halkım yıllar boyunca büyük ilerleme kaydetmiş demektir." Kaba ve sert kayaya dokunmak için elini uzattı.</p>

  <p>İsmail mavi içinde mavi gözleriyle ona baktı. "Senin hayatın boyunca Arrakis'in ne kadar değiştiğini anlayamazsın - özellikle Yüce Patriğin gezegeni baharat arayanlara açtığı son yirmi yıl içinde. Birliğin her yerinde insanlar, kendilerini hastalıktan koruyacağını ve gençliklerini sürdüreceklerini umarak bol miktarda melanj tüketiyor, <span class="t15">bizim melanj</span><span class="t15">ı</span><span class="t15">m</span><span class="t15">ı</span><span class="t15">z</span><span class="t15">ı</span><span class="t15">."</span> Tiksintiyle dolu garip bir ses çıkardı.</p>

  <p>"Bundan nasıl kâr ettiğimizi görmemek için kör olman gerekir," dedi El'hiim. "Artık daha fazla suyumuz ve yiyeceğimiz var. Halkımız daha uzun süre yaşıyor. Birliğin tıbbi bakımı sayesinde halkımızı gereksiz yere öldüren -anneminki gibi- sayısız hastalık tedavi ediliyor."</p>

  <p>Marha'yı hatırlayınca içinin sızladığını hissetti. "Annen kendi seçimini yaptı, onurlu bir seçim."</p>

  <p>"Ama gereksiz bir seçimdi!" El'hiim ona öfkeyle bakıyordu şimdi. "Annem senin inatçılığın yüzünden öldü."</p>

  <p>"Ölmesinin zamanı geldiği için öldü. Hastalığı tedavi edilemezdi."</p>

  <p>Genç adam öfkeyle çöle doğru bir taş fırlattı. "İlkel Zensünni yöntemleri ve batıl inançları onu tedavi edemezdi, ama Arrakis'teki doğru dürüst herhangi bir doktor bir şeyler yapabilirdi. Rossak'tan ve başka yerlerden gelen ilaçlar, tedaviler var. Bir şansı olabilirdi!"</p>

  <p>"Marha o tür bir şans istemedi," dedi İsmail rahatsız olarak. Karısının ölmekte olduğunu bilmenin verdiği korkunç üzüntüyü hissetmişti, ama Marha bütün hayatını Solucansüvarisi Selim'in felsefesine ve amaçlarına adamıştı. "Annenin kimliğine bir ihanet olurdu bu."</p>

  <p>El'hiim uzun süre boyunca düşünceli bir sessizlik içinde kaldı. "Böylesi inançlar aramızdaki uçurumun yalnızca bir parçası, İsmail. Onun ölmesi gerekmiyordu, ama gururu ve senin eski günler konusundaki ısrarın, ölümü üzerinde en az hastalığı kadar etkili oldu."</p>

  <p>İsmail sesini yumuşattı. "Onu ben de senin kadar özlüyorum. Onu Arrakis Kentine götürseydik tıbbi cihazlara bağlanarak birkaç yıl daha fazla yaşayabilirdi. Ama eğer Marha biraz rahatlık için ruhunu satsaydı, benim sevdiğim kadın olmazdı."</p>

  <p>"Yine de benim annem olurdu," dedi El'hiim. "Babamı hiç tanımadım."</p>

  <p>İsmail kaşlarını çattı. "Ama onun hakkında yeterince hikâye duydun. Hayatını senin yanında geçirmiş gibi tanıdık gelmeli sana."</p>

  <p>"Bunlar onu bir kahraman, peygamber, hatta bir tanrı haline getiren efsaneler yalnızca. Ama ben böyle saçmalıklara inanmıyorum."</p>

  <p>İsmail'in alnı kırıştı. "Gerçeği duyduğun anda anlamalısın."</p>

  <p>"Gerçek mi? Bu, onu bulmak incecik kumdan melanj tozunu elemekten çok daha zor."</p>

  <p>Uzun süre sessizlik içinde oturdular ve İsmail bir ateşkes hareketi olarak Poritrin hikâyelerini anlattı. Konuyu Solucansüvarisinin debdebeli efsanelerinden uzaklaştırıp yalnızca doğru olduğunu iddia edebileceği şeylerden konuştu.</p>

  <p>İkisi birkaç gün boyunca iyi geçindi. Zorlu şartlar yüzünden El'hiim açıkça perişan olmuştu, ama elinden geleni yapıyordu. İsmail onun çabasını takdir ediyordu. Üvey oğluna, çölde hoşça zaman geçirmek için yapılan ve El'hiim'in uzun zaman önce bıraktığı geleneksel işleri, nasıl yiyecek ve su bulacağını, nasıl sığınak yapacağını, rüzgârın kokusu ve verdiği his sayesinde havayı tahmin etmeyi hatırlattı. Farklı türde kum ve tozlardan ve hepsinin nasıl hareket edip değiştiğinden söz etti.</p>

  <p>Bu şeylerin çoğunu hayatı boyunca bilse de El'hiim onu gerçekten dinliyor gibiydi. "En önemli hayatta kalma tekniğini unutuyorsun," dedi genç adam. "Tedbirli ol ve en başında böyle umutsuz bir duruma düşme."</p>

  <p>O birkaç gün içinde İsmail kendini yeniden genç hissetmişti. Çöl sessizdi, baharat arayanların tecavüzleri yoktu. Kayalıklara kurulan gizli köylerden birine geri dönmeye karar verdiklerinde yaşlı adam ikisinin arasında yepyeni bir bağ oluştuğunu hissediyordu.</p>

  <p>Bu kez daha küçük bir solucan çağırıp Kalkan Yamacının güney kıyısına, eski kanun dışı yerleşim merkezlerinden birine doğru yola çıktılar. Chamal'ın genişlemiş ailesinin üyeleri, orijinal Poritrin göçmenlerinin torunlarıyla birlikte orada yaşıyordu. Orada El'hiim'in de arkadaşları vardı, ama normalde oraya gelmek için daha geleneksel ulaşım araçları kullanıyordu. Geride bıraktıkları solucan kumların arasına dalarken iki adam öğleden sonranın uzun gölgelerinde kayalık boyunca yürüdüler.</p>

  <p>Ama mağara kentine vardıklarında, El'hiim ve İsmail daha açık geçitlere varmadan önce duman ve yanık cesetlerin kokusunu almışlardı. İsmail artan bir telaşla kayalık zeminde koşup hâlâ yanmakta olan ev ve eşyaların arasından geçti. Dehşete kapılan El'hiim de yanındaydı. Bir zamanlar huzurlu Zensünni halkının yaşadığı mağaralara girdiklerinde her ikisi de mideleri bulanarak bakakaldılar.</p>

  <p>İsmail hayatta kalanların iniltilerini duyabiliyordu. Köyün öldürülen yaşlılarının cesetlerinin yanında ağlayan yaşlı bir kadın ve birkaç çocuk buldu. Genç ve sağlıklı Zensünni erkek ve kadınların hepsi götürülmüştü.</p>

  <p>"Köleciler." İsmail bu sözcüğü tükürürcesine söylemişti. "Burayı nasıl bulacaklarını çok iyi biliyorlarmış."</p>

  <p>"Bir sürü silahla geldiler," dedi kadın, kocasının parçalanan cesedinin üstüne kapanarak. "Onları tanıyorduk. Bazıları iş yaptığımız tüccarlardı. Onlar-"</p>

  <p>İsmail boğazında safra yükselirken arkasını döndü. Dehşet ve dökülen kan yüzünden başı dönen El'hiim sendeleyerek odalarda dolaşırken, baskından kurtulan birkaç çocuk daha buldu. İsmail onları görünce kendisinin de Harmonthep'te yalnızca küçük bir çocuk olduğunu hatırladı. ...</p>

  <p>Hızlı hızlı soludu, ama hissettiklerini ifade edecek kadar şiddetli bir küfür bulamıyordu. El'hiim gözlerini kırpıştırarak yüzünde garip bir ifadeyle geri döndü. Renkli bir giysiye ait yırtık bir kumaş parçası bulmuştu. Üzerine boyalarla yapılan karmaşık bir desen vardı. "Köleciler kendi yaralılarını da götürmüşler, ama Zanbar üretimi olduğu belli olan bu materyali bırakmışlar. Bu dokuma biçimi o gezegende gelenekseldir."</p>

  <p>İsmail yakıcı rüzgârda gözlerini kıstı. "Bütün bunları bu cafcaflı kumaş parçasına bakarak mı söyleyebiliyorsun?"</p>

  <p>"Ne arayacağını biliyorsan," dedi El'hiim kaşlarını çatarak. "Arrakis Kentindeki bazı satıcılar buna benzer kumaşlar satıyor, ama bu kumaş Zanbar'dan gelmiş." Kumaşı hafifçe salladı. "Çok belirgin ve seçkin. Bu boyayı hiç kimse taklit edemez - Zanbar Kırmızısı. Ve baskını yapan aracın iniş takımlarının bıraktığı kızak izlerine de baktım. Konfigürasyonlarına göre o yeni, parlak Zanbar gemilerinden biriymiş. Baharat arayanlar onları buraya ithal ediyor.</p>

  <p>İsmail, Naib'in gösteriş yapıp yapmadığını merak etti. "Peki, bu bizim ne işimize yarayacak? Zanbar gezegenine karşı savaşa mı gidelim?"</p>

  <p>El'hiim başını hayır anlamında iki yana salladı. "Hayır, ama bu işi kimin yaptığını ve genellikle nerede kamp kurduklarını çok iyi biliyorum."</p>

  <p>&nbsp;</p>
</body>
</html>
