<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Asl</span><span class="t16">ı</span><span class="t16">nda, hat</span><span class="t16">ı</span><span class="t16">rlamak ya da unutmak iyi bir</span> <span class="t16">ş</span><span class="t16">ey midir? Bu karar</span><span class="t16">ı</span> <span class="t16">tarih ve insanl</span><span class="t16">ığı</span><span class="t16">m</span><span class="t16">ı</span><span class="t16">z aras</span><span class="t16">ı</span><span class="t16">nda dengelemeliyiz.</span></p>

  <p class="p6">&nbsp;</p>

  <p class="p6">&mdash; BAŞAR ABULURD HARKONNEN</p>

  <p class="p6">özel seyir günlükleri</p>

  <p class="p6">&nbsp;</p>

  <p>Yüce Patriğin öldürülmesi Soylular Birliğinde büyük bir gürültüye neden oldu. Suçlamalar ve şüpheler havalarda uçuşurken Genel Vali Butler sükûnet ve dengeyi korumaya çalışıyordu. Bütün güçlü insanların politik rakipleri oluyordu, ama yumuşak başlı Xander Boro-Ginjo, katilinin gerçekleştirdiği türde hırslı bir nefrete neden olacak bir adam değildi. Birisinin ona karşı tepkisinin basit bir kızgınlık ya da sabırsızlıktan öteye geçeceğine inanmak zordu.</p>

  <p>Faykan bu cinayete karşı duyduğu öfke ve şaşkınlığı ifade etse de Yüce Patriğin yerini alacak kişiyi duyurma işini ağırdan alıyordu. Şimdilik Xander'in görevlerini yerine getirmek üzere bir vekil heyeti atadı. Bu heyet de sorumlulukları havale edilip dağıtıldıktan sonra büyük oranda önemsiz hale geldi.</p>

  <p>Yüce Patrik olmayı umut eden bir avuç kişi hızla bir çözüm bulunmasında ısrar ediyordu. Genel Vali, Xander'a yakın olan herkesin şüpheli sayılması gerektiği için soruşturma tamamlanıncaya karar atama yapmayacağını bildirdi. Abulurd ağabeyinin bile bile oyalandığından şüpheleniyor, ama nedenini anlayamıyordu.</p>

  <p>Yeni başar enerjisinin çoğunu, Yüce Patriğin soruşturma için kordon altına alınan idari malikânesinin yakınındaki araştırma laboratuvarlarında sürmekte olan araştırma çalışmasına veriyordu. Laboratuvar işçilerinden biri yüzünde telaşlı bir ifadeyle dış ofisten koştu. "Sokaklarda olanları görmelisiniz, Başar. Serena Tarikatı toplanıyor. Devasa bir kalabalık."</p>

  <p>"Yine mi?" Koruma amacıyla laboratuvar yalıtılmış bir yere kurulduğu için dışarıdaki karışıklığın farkında değildi. Abulurd, hastalıktan kurtulmayı başaran yetim çocuğu Salusa'ya getirdiğinden beri yeğeni Rayna'yla çok az bağlantı kurmuştu, ama karmaşık makineleri yok etme konusundaki tutkusunu biliyordu. "Burada kalın ve kapıları koruyun. Çalışmanızı ne pahasına olursa olsun koruyun, çünkü Tarikatçılar içeri girerse ne yapacağını biliyorsunuz."</p>

  <p>Kendini savunma veya dövüş konusunda hiçbir eğitimleri olmayan laboratuvar teknisyenleri ve mühendisler bu öneriye telaşlanarak baktılar. "Ya eğer ... içeri girerlerse?"</p>

  <p>"Elinizden geleni yapın," dedi, sıkıntılı ifadelerini görünce. Kalabalığı bugün neyin harekete geçirdiğini görmek için dışarı çıktı.</p>

  <p>Rayna Butler -otuzlu yaşlarında, hâlâ soluk tenli ve saçsız bir kadındı artık- sokaklarda ateşli müritlerinin başında yürüyordu. Sancaklar ve pankartlar taşıyan kalabalık bulvarlarda ilerliyor, ilahiler söylerken silahlarını havada sallıyordu. Rayna'nın coşkulu ve öfke dolu müritleri, çok az kanunun ayakta kaldığı düzensiz dünyalarda büyümüşlerdi. Ama burada, Zimia'da, Faykan'la yaptığı anlaşma yüzünden Rayna müritlerini sıkı kontrol altında tutuyordu. Ama Abulurd bunun yalnızca geçici bir önem olmasından korkuyordu. Serena Tarikatı, kaynama noktasına ulaşmak üzere olan umutsuz insanlardan oluşuyordu.</p>

  <p>Fanatiklerin büyük bölümü Üç Şehit dâhil olmak üzere kahraman figürlerinin resimlerini taşıyor ve adalet için haykırıyordu. Kalabalığın tek bir kıvılcımla kontrolden çıkmasından korkan huzursuz ev ve dükkân sahipleriyse geçidi seyretmek için gelmişti.</p>

  <p>"Onları bu kez neyin harekete geçirdiğini biliyor musunuz?" diye sordu Abulurd, yanındaki dükkân sahibine.</p>

  <p>"Parlamento Yüce Patriği öldüren adamın resmini yayınladı," diye yanıtladı adam, Abulurd'un iş giysilerinin üstündeki askeri nişana bakarak.</p>

  <p>"Adamı yakaladılar o zaman? Peki, kim olduğunu biliyorlar mı?"</p>

  <p>"Kimse bilmiyor. Kimse onu tanımıyor."</p>

  <p>"Serena Tarikatı neden bu kadar öfkelendi?" Kanlı bir adalet isteyerek önlerinden akan kalabalığı seyrediyordu. "Daha önce Yüce Patriği hiç umursamazlardı."</p>

  <p>"Şimdi öldüğü için Rayna'nın görüsünü kabul eden kutsal bir adam olduğunu söylüyorlar."</p>

  <p>Abulurd kaşlarını çattı. Serena Tarikatı şöhretini artırmak için bulduğu her fırsatı değerlendiriyordu. Dükkân sahibi ona basılı bir resim uzattı. Yüce Patriğin idari malikânesinin etrafına yerleştirilmiş gözetleme kameralardan alınan bir fotoğraftı bu. Xander Boro-Ginjo'nun ofisinden alınan başka bir fotoğrafla eşlenmişti. Abulurd kel kafalı, zeytuni tenli suikastçıya dikkatle baktı. Adam nedense tanıdık geliyordu.</p>

  <p>Rapor metninde bu adamın daha önce gizlice Yüce Patriğin ofisine girdiği ve büyük bir rahatsızlığa yol açtıktan sonra korumalar tarafından dışarı çıkarıldığı, ama tutuklanamadan kaçtığı özetleniyordu. Yabancı birkaç gece sonra geri gelmiş, Yüce Patriğin yatak odasına girmiş ve onu orada öldürmüştü. Tahminen kiralık katildi. Boro-Ginjo'nun her zamanki rakiplerinin veya tanıdıklarının hiçbiri onu tanımıyordu.</p>

  <p>Yetersizlik suçlamaları her yerden yağmaya başlamıştı bile. Hatta bazı insanlar düzenin sağlanması için haşin Cihat Polisinin yeniden kurulmasını öneriyordu. Abulurd, Cipol'ün yakaladığı bütün o sözde Cihat casuslarını ve şu anda incelemekte olduğu Xavier Harkonnen'in döneminde yapılan sayısız temizliği düşündü. Xander'in katili Omnius'a sadık olan hain insanlardan olabilir miydi? Aralarından biri hayatta olabilir miydi, yoksa onlar da Cipol'ün kendisi gibi uzun zaman önce ortadan kaybolmuşlar mıydı?</p>

  <p>Derken beklenmedik, olanaksız bir fikir ani bir yumruk gibi dank etti kafasına. Gözlerini kısarak adamın yüzüne biraz daha dikkatle baktı. Yüz hatları fazla değişmemişti - tarihsel görüntüleriyle neredeyse aynıydı. Cipol Komutanı <span class="t15">Yorek Thurr</span>!</p>

  <p>Abulurd, Vor'un istediği görev gücüne yardım etmek için büyükbabasının kariyerine ve gözden düşmesine ait kayıtları incelemişti. Thurr'u çok iyi tanıyordu. Cipol komutanı kendini arkaplanda tutan bir figür olmasına ve holofotolarının çekilmesinden mümkün olduğunca kaçmasına rağmen Abulurd, gizli Birlik dosyalarına ulaşmayı başarmış ve adamın yüzünü belleğine kaydetmişti. Thurr ve Camie Boro-Ginjo, Xavier'in muazzam başarılarını değersizleştirip gözden düşürmek, onu korkak bir hain olarak göstermek için çok etkili ve acımasız bir kampanya düzenlemişlerdi. Vorian Atreides bile arkadaşının adının kötüye çıkarılmasına yönelik bu planlı hareketi engelleyememişti.</p>

  <p>Ama Thurr'un uzay gemisi altmışbeş yıl önce havaya uçmuştu ve adamın öldüğü kesindi. Bu hiç mantıklı değildi. Neden bir başkası, tarihte kalıp tamamen unutulmuş birinin kılığına girsin ki?</p>

  <p>Dükkân sahibine döndü. "Bu bende kalabilir mi?"</p>

  <p>Adam omuzlarını silkti. "Elbette. Katili yakalayıp kalabalığa vermek mi istiyorsunuz? Bu çok eğlenceli olurdu."</p>

  <p>Abulurd belli belirsiz başını sallayıp Parlamento Sarayına koştu. Faykan'a resimleri gösterip kafasındaki soruyu anlatacaktı, ama Thurr'un nasıl hayatta kalabildiği ya da neden bir sahtekârın ona benzemek isteyebileceğine dair bir kuramı yoktu.</p>

  <p>Meclis salonunun kabul bölümünde Genel Valinin bir ticaret toplantısında olduğunu ve en az bir saat boyunca kendisiyle görüşemeyeceğini öğrendi. Onunla en kısa zamanda görüşmesi gerektiğine dair bir haber bırakıp oradan ayrılmaktan başka yapacak bir şeyi yoktu.</p>

  <p>Düş kırıklığı içinde mermer koridorda ilerlerken süslü kaidesinde duran Cogitor Vidad'a rastladı. Kadim cogitorlardan sonuncusu olan Vidad'ın kaybolmuş ve acınası bir görüntüsü vardı, günlerce, tek başına derin düşüncelerine gömülüyordu.</p>

  <p>Abulurd koruyucu kabının önünde durdu. Bu verimli beyin, Fildişi Kulesi Cogitorlarının Serena Butler'ın zamanında yalıtımdan çıkışından beri tarihin her yönünü büyük bir titizlikle özümsemişti. Abulurd, cogitorun optik algılayıcılarını bulmak için biraz arandı. Beynin dikkatini çekmek için koruyucu kabı tıklatıp tıklatamayacağını bilmiyordu. "Cogitor Vidad, Ben Başar Abulurd Harkonnen. Sizinle konuşmak istiyorum."</p>

  <p>"Konuşabilirsiniz," diye yanıtladı Vidad, kaidedeki hoparlörden. "Ama çok kısa bir süre için. Bugün yapacak önemli işlerim var."</p>

  <p>Abulurd resmi Vidad'ın optik algılayıcılarının önüne getirip kuramını açıkladı. Cogitordan kendi tarihsel kayıtlarını inceleyip eski Cipol komutanıyla ilgili bilgileri hatırlamasını istedi.</p>

  <p>"Benzerlik gerçekten şaşırtıcı," dedi Vidad. "Bu adam kendisini Yorek Thurr'a benzetmiş olabilir veya belki de bir klondur. Tlulaxa kanun kaçakları böyle şeylerde çok becerikliler."</p>

  <p>"Öldüğü kabul edilmeden önce çekilen son resimlerindeki Thurr'a kesinlikle çok benziyor," dedi Abulurd. "Ya gerçek Thurr hayatta ve yaşlanması durdu ya da birisi eski holofotoğraflardan onun görüntüsünü kopyaladı."</p>

  <p>"Pek çok olası açıklama var," dedi Vidad. "Uzun zaman önce, Eski imparatorluk zamanında insanlar yaşlanmama tedavisi geliştirdiler. Biz cogitorlar bin yıldır beynimizi korumak için bunu kullanıyoruz. Başka örnekler de var-"</p>

  <p>Abulurd yutkundu. "Yani Vorian - Yüce Başar Atreides'i mi kast ediyorsunuz. General Agamemnon ona ömür uzatma tedavisi uyguladı ve yirmili yaşlarından beri hiç yaşlanmadı sayılır."</p>

  <p>"Böyle bir tedavi Yorek Thurr'un bunca zaman korumuş olabilir. Eğer hayatta kaldıysa."</p>

  <p>Basılı resmi kaldıran Abulurd kaidenin önünde gidip gelmeye başladı. Bir sonraki düşüncesini dile getirirken kendini zayıf hissediyordu. "Ama ömür uzatma tedavisi makinelerin elindeyse Cipol komutanı onu nasıl ele geçirmiş olabilir? Sizce bilim adamlarımızdan biri bu işlemi kopyalamış olabilir mi?"</p>

  <p>"Böyle bir olasılık var, ama çok kuvvetli değil. Eğer Soylular Birliğinde böyle bir tedavi var olsaydı sır olarak saklanabileceğine inanıyor musunuz? Melanjın gençliği güçlendiren özellikleri, bu uyuşturucunun hızla yayılmasını sağladı. Mükemmel bir ömür uzatma tedavisi Soylular Birliğinde asla gizli kalamazdı. Daha basit alternatifler düşünün."</p>

  <p>Abulurd, Vidad'ın doğruyu söylediğini biliyordu. "Ama, demek istiyorsunuz ki-" Birden durdu. "Cipol komutanının düşünen makinelerin veya simeklerin tarafında olduğunu mu söylüyorsunuz?"</p>

  <p>"Geçerli bir tahmin," dedi Vidad. "Eğer bu adam gerçekten Yorek Thurr'sa."</p>

  <p>İçinde büyük bir öfke birikirken Abulurd resmi elinde buruşturdu. Xavier Harkonnen'in adını karaladığı bütün o süre zarfında Thurr Omnius'la gizlice işbirliği yapıyor olabilirdi! İhanete uğradığını düşünüp büyük bir öfkeye kapıldı.</p>

  <p>"Şimdi de Yüce Patriği öldürmek için geri dönmüşe benziyor."</p>

  <p>Sessizce intikam yemini eden Abulurd, cogitoru kaidesinde bırakıp oradan ayrıldı. Artık Faykan'la buluşması gerekmiyordu: Hain katilin izini sürmesi gerekiyordu.</p>

  <p>&nbsp;</p>
</body>
</html>
