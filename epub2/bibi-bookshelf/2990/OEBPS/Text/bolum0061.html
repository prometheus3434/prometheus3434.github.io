<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Ba</span><span class="t16">ş</span><span class="t16">ar</span><span class="t16">ı</span><span class="t16">l</span><span class="t16">ı</span> <span class="t16">yarat</span><span class="t16">ı</span><span class="t16">c</span><span class="t16">ı</span> <span class="t16">enerji, kontrollü ç</span><span class="t16">ı</span><span class="t16">lg</span><span class="t16">ı</span><span class="t16">nl</span><span class="t16">ığı</span><span class="t16">n dizginlenmesini içerir. Ben buna inan</span><span class="t16">ı</span><span class="t16">yorum.</span></p>

  <p class="p6">&nbsp;</p>

  <p class="p6">&mdash; ERASMUS</p>

  <p class="p6">Organik Türlerin Değişebilirliği</p>

  <p class="p6">&nbsp;</p>

  <p>Sadık oğluyla geçirdiği bir eğitim gününden sonra Erasmus, malikânesinin Aynalar Koridorunda tek başına dikiliyordu. Omnius ve bütün düşünen makinelerin kaderinin şüpheli bir durumda olduğu Corrin'de kapana kısılmış olmasına rağmen esoterik meseleleri merak etmekten kendini alamıyordu.</p>

  <p>Kendinden geçmiş bir dikkatle akışkan metal yüzünün yansımasını, insana ait çok sayıda yüz ifadesini nasıl taklit ettiğini inceledi. Mutluluk, üzüntü, öfke, şaşkınlık ve çok daha fazlası. Gilbertus bu repertuarının oluşmasında ona rehberlik etmişti. Özellikle insanların kendi zayıflıklarından ve ölümlülüklerinden kaynaklanan bir duygu olan korkuyu meydana getirmek için yüzünü korkunç hale getirmeyi çok seviyordu.</p>

  <p>Keşke insanların daha üstün olduğu incelikli yolları daha iyi anlayabilseydi, o zaman insan ve makinelerin en iyi yönlerini kendi bedeninde birleştirebilir, böylelikle ileri seviyeli düşünen makineler serisi için bir model oluşturabilirdi.</p>

  <p>Bir senaryoya göre tanrısal bir figür gibi görülebilirdi. Bu ilginç bir olasılıktı, ama yaptığı onca çalışmadan sonra kendisine çekici gelmiyordu. Dinlerin mantıksızlığına karşı büyük bir sabrı ya da anlayışı yoktu. Erasmus yalnızca, <span class="t15">hrethgir</span> test denekleriyle deneylerini tamamlamak için kişisel güç kazanmak istiyordu. Bağımsız robot, kendisinin makine varlığını yakında sonlandırma niyetinde değildi, kendisini modası geçmiş ve bir kenara atılmış bir model olarak görmüyordu. Kendini durmadan geliştiriyordu ve bu onu öngörmediği yönlere götürecekti. <span class="t15">Geli</span><span class="t15">ş</span><span class="t15">ecekti.</span> Ne kadar organik bir kavram. Ne kadar insanca bir kavram.</p>

  <p>Aynanın karşısında dikilen robot daha fazla ifade denedi. Özellikle insanlığın kadim kitaplarındaki hayali şeytan tasvirlerinden kopyaladığı korkunç canavarlar gibi görünmek çok hoşuna gitmişti. Bunu en iyi yüzlerinden biri olarak görmesine rağmen bütün ifadeleri çok basit ve sadeydi. Akışkanmetal görünüşü, karmaşık ve incelikli duyguları yansıtamıyordu.</p>

  <p>Sonra aklına bir fikir geldi. Belki Rekur Van biyolojik uzmanlığını kullanıp bir düzeltme yapabilirdi. Ne de olsa artık sürüngenlerinkine benzeyen uzuv yenileme deneyi tamamen başarısız olmuştu. Böylece uzuvsuz Tlulaxa esirin de yapacağı bir şey olurdu.</p>

  <p>Süslü malikânesinden geçip dış binalara doğru yürürken meraklı bekçigözler her yerde dolaşıyor, hevesli seyirciler gibi etrafını sarıyordu. Holo-art ve müzik -uzayda savaş manevraları yapan stilize makine gemilerinin akışkanmetal görüntülerinin titreşimi- bağımsız robotun dikkatini dağıtıyordu. Arka planda Claude Jozziny'nin "Metalik Senfoni"sinin ahenkli melodileri çalıyor. Tamamen makineler tarafından çalınan, sentezlenmiş en büyük klasik müzik parçalarından biriydi bu. Erasmus büyük bir tatminle, villasının çeşitli odalarında merceklerle yansıtılan simüle savaş gemilerinin dansını, düşman gemilerini ve gezegenlerini yok ederken silahlarından çıkan patlamaları seyrediyordu. Keşke gerçek savaş da bu kadar kolay olsaydı.</p>

  <p>Omnius kendi utanç verici sanat çalışmasıyla amatörce uğraşmaya, Erasmus'un veya tarihteki insan efendilerin çabalarını taklit etmeye devam ediyordu. Ebedizihin şimdiye kadar <span class="t15">nüans</span> kavramını anlamamıştı. Belki Erasmus da bir zamanlar bu konuda yetersizdi, Serena Butler onu incelikler konusunda eğitene dek.</p>

  <p>Robot zihinsel bir komutla kültürel sergiyi kapattı, sonra bitişikteki laboratuvar kompleksinin büyük merkez odasına girdi. Tlulaxa'nın uzuvsuz gövdesi her zamanki gibi yaşamdestek birimine bağlı olarak duruyordu.</p>

  <p>Güdük adamın yanında ufak tefek esmer Yorek Thurr'u görünce robot çok şaşırdı. "Burada ne yapıyorsun.<span class="t23">7</span>" diye sordu.</p>

  <p>Thurr kızgınlıkla burnunu çekti. "Laboratuvarlara girmek için izin almam gerektiğini bilmiyordum. Daha önce kimse buraya girmemi yasaklamadı."</p>

  <p>Thurr yirmi yıl sonra bile, Wallach IX'un despot hükümdarıyken seçtiği şık giysileri giymeyi tercih ediyordu. Erasmus kadar gösterişli veya fiyakalı değildi, ama yine de iyi kumaşlar, parlak renkler ve etkileyici aksesuarlar seçiyordu. Mücevherli bir kemeri, kel kafasına oturan altın bir halka, kalçasındaysa canını sıkan pek çok çaresiz köle insanı öldürdüğü uzun bir tören hançeri vardı. Corrin'de aralarından seçim yapabileceği milyonlarca köle vardı hâlâ.</p>

  <p>"Senin cerrahi deney odalarında uğraştığını sanıyorduk," dedi Rekur Van alaycı bir tonla. "Canlı bir insanın içini boşalttığını ya da bedenini yeniden yapılandırdığını." Tlulaxa iğnelenmiş gibi kaşlarını çatarak yan odalarda ufak tefek işlerle ilgilenip uzun dönemli araştırma ekipmanını izleyen Dört-Bacaklı ve Dört-Kollu'nun olduğu yöne doğru baktı.</p>

  <p>"Hareketlerimi tahmin etmek bu kadar kolay mı?" diye sordu Erasmus. Sonra Thurr'un ilk sorusundan başarılı bir şekilde kaçtığını fark etti. "Bana yanıt vermedin. Benim laboratuvar kompleksimde bulunma amacın nedir?"</p>

  <p>Adam yatıştırırcasına gülümsedi. "Corrin'den gitmeyi senin kadar ben de istiyorum. Birliği ezmek ve sözde zaferlerini ellerinden almak istiyorum. Yıllar önce retrovirüs salgınında çok başarılıydık ve kısa bir süre önce mekanik piranhalarımız barikattan kaçmayı başardı. Şimdiye kadar bazı insan dünyalarına saldırmışlardır." Ellerini ovuşturdu. "Rekur Van ve ben yeni bir şeye başlamak için sabırsızlanıyoruz."</p>

  <p>"Ben de öyle, beyler. Evet, bu yüzden buradayım." Erasmus ileri doğru yürüdü. Thurr'un gerçekten de büyük yardımı dokunurdu, ama kötü giden ömür uzatma tedavisinden beri akıl durumu pek dengeli değildi.</p>

  <p>"Bir fikrin var mı?" Rekur Van'ın beklentiyle salyası aktı, ama ağzını silemiyordu.</p>

  <p>"Bir sürü fikrim var," dedi robot, büyük bir gururla. İnsan sabırsızlığını ilginç buluyor ve bunun sınırlı ömürleriyle, işleri yalnızca kendilerine ayrılan süre içinde bitirmeleri gerektiğini bilmeleriyle bir ilgisi olup olmadığını merak ediyordu.</p>

  <p>"İzleyin." Erasmus çok sayıda akışkanmetal yüz ifadesi sergiledi. Keskin metal dişlerle dolu yapay ağzını göstererek çatık kaşlarla iki adama baktı.</p>

  <p>Tlulaxa onun yaptıklarına şaşkınlık içinde bakarken Thurr öfkelenmiş görünüyordu.</p>

  <p>Sonunda Erasmus durumu açıkladı. "Bu yüzlerden, aslında bütün görüntümden hiç memnun değilim. Daha canlıya benzer bir akışkanmetal süreç yaratabilir misiniz? Farklı görünüşlere bürünebilen 'biyolojik bir makine' geliştirebilir misiniz? İnsan gibi görünmek, insanları kandırmak, ne zaman istersem onlardan biri gibi görünmek istiyorum. O zaman fark edilmeden onları gözleyebilirim."</p>

  <p>"Mmm," dedi eski organ taciri. Kolları olsa başını kaşıyabilirdi. Erasmus sabırsız bir insanın yapacağı gibi geçen saniyeleri saymamak için bilinçli bir çaba gösterdi. "Bunu yapabilirim. Evet, zamanımı bu konuyla ilgilenerek geçirmek eğlenceli olabilir. Yorek Thurr bana deneylerim için gerekli olan genetik materyali sağlayabilir...." Gülümsedi. "O pek çok kaynağa sahip."</p>

  <p>&nbsp;</p>
</body>
</html>
