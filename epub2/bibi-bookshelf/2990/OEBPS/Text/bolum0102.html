<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Yaln</span><span class="t16">ı</span><span class="t16">zca dü</span><span class="t16">ş</span><span class="t16">ünen makineler kararlar</span><span class="t16">ı</span> <span class="t16">siyah ve beyaz ba</span><span class="t16">ğ</span><span class="t16">lam</span><span class="t16">ı</span><span class="t16">nda görür. Kalbi olan herkesin</span> <span class="t16">ş</span><span class="t16">üpheleri vard</span><span class="t16">ı</span><span class="t16">r.</span> <span class="t16">İ</span><span class="t16">nsan olman</span><span class="t16">ı</span><span class="t16">n getirdi</span><span class="t16">ğ</span><span class="t16">i bir</span> <span class="t16">ş</span><span class="t16">eydir bu.</span></p>

  <p class="p6">&nbsp;</p>

  <p class="p6">&mdash; BAŞAR ABULURD HARKONNEN</p>

  <p class="p6">özel günlüklerinden</p>

  <p class="p6">&nbsp;</p>

  <p>Filonun diğer gemilerinin ve sancak gemisinin güvertelerinden raporlar yağıyordu, insanlık Ordusu askerleri gerçekten de çok huzursuzdu.</p>

  <p>Ve ardından da insanoğlu savaşı kaybedecekti.</p>

  <p>"Eğer Omnius şimdi geri çekileceğimize inanıyorsa büyük hata yapıyor demektir!" dedi Vor, köprüde, önündeki işe tamamen odaklanmış durumdaydı. "Bu taktik düşünen makinelerin insan kararlılığını ne kadar küçümsediğini bir kez daha gösteriyor."</p>

  <p>Genel Vali, <span class="t15">Serena'n</span><span class="t15">ı</span><span class="t15">n Zaferi</span>'nin yüksek güvenlikli kanalından uzlaşmacı bir tonlamayla yeniden konuştu. "Belki biraz aceleci davranmış olabilirim, Şampiyon Atreides. Çok haklıydınız. Siz ve ben Cihat sırasında pek çok kez yan yana savaşmış olsak da ben artık Birliğin Genel Valisiyim. Artık bir asker değilim, bu yüzden burada verilecek karardan kendimi geri çekiyorum. Bu operasyonun sorumluluğu tamamen sizdedir. Askeri yetki ve sorumluluk benim iznimle birlikte tamamen size aittir."</p>

  <p>Kendini yaklaşan trajediden ayırmasının ardından Genel Vali diplomatik gemisinin Corrin'in üstündeki savaş alanından uzaklaşmasını emretti. Yeğeni Rayna'yı ve soylu temsilcileri güvenli bir mesafeye götürdü.</p>

  <p>"Yalnızca kendi konumunu güçlendiriyor," diye mırıldandı Abulurd tiksintiyle. "Ağabeyimin yaptığı her şey politiktir, hatta burada bile."</p>

  <p>Vorian donuk bakışlarını ileriye sabitledi; Abulurd komutanının köprüdeki huzursuz, ama itaatkâr mürettebata örnek olmaya çalıştığını biliyordu. Yüce Başar'ın iletişim hattı, son savaşlarını yapmaya gelmiş çok sayıda gemiye bağlıydı. "Düşünen makinelerin tehdidine rağmen ilerleyeceğiz. Şu anda durmak gibi bir niyetim yok. Kahrolsun makineler ve ihanetleri!"</p>

  <p>"Ama komutanım, bedeli!" diye haykırdı Abulurd. "Bu kadar masum hayat. Şimdi durum değişti, durumu yeniden değerlendirmeli - başka bir yol düşünmeliyiz."</p>

  <p>"Başka hiçbir uygun yol yok. Beklemenin getireceği risk çok büyük."</p>

  <p>Abulurd sertçe nefes aldı. Akıl hocasını hiç bu kadar kararlı ve acımasız görmemişti. "Omnius çok mantıklıdır. Yok edileceğini bilirse bunu yapmaz."</p>

  <p>"Onun yok edilmesi gerektiği konusunda müzakere bile edilemez," dedi Vorian. "Zaten bir sürü kan döktük, zafere ulaşmak için birkaç damla daha dökebilirim."</p>

  <p>"Birkaç damla mı!"</p>

  <p>"Bu gerekli. Biz buraya geldiğimizde bu insanların da sonları zaten gelmişti."</p>

  <p>"Size katılmıyorum komutanım. Cihadın diğer kurbanları gerekli zayiat olabilir, ama bunlar değil. Durum yeterince sabit, seçeneklerimizi değerlendirmek için biraz daha düşünebiliriz. Öteki subaylarla görüşebiliriz, belki onlar-"</p>

  <p>Vor genç subaya döndü. "Daha fazla konuşmak, öyle mi? Son yirmi yıldır Birlikte bitmek bilmeyen ve işe yaramayan bir sürü tartışma dinledim! Her şey kısa bir duraksamayla başlayacak, sonra Genel Vali durumu yeniden düşünecek ve Salusa'ya haberci göndermemizi isteyecek. Ardından da soylular devreye girecek." Yumruklarını sıktı. "Geçmişte bir sürü hata yaptık Abulurd ve kararlı olmayışımız yüzünden korkunç bedeller ödedik. Bugün bu durum değişecek, hem de sonsuza dek."</p>

  <p>Komutan bakışlarını ekrana, evrenden silinip atılması gereken kanserli Corrin'e odakladı. "Bütün silahları hazırlayın, bütün gemiler tam yol ileri."</p>

  <p>"Ama Yüce Başar!" Abulurd ısrar ediyordu. "Omnius'un blöf yapmadığını biliyorsunuz. Eğer sınırı geçerseniz otomatik tahribat zinciri harekete geçecek. Bütün bu insanların sonunu hazırlıyorsunuz - Serena ve bebeğininki dahil."</p>

  <p>Vor mesafeli görünüyordu. "Bunu daha önce de yaptım. İnsan ırkının özgür geleceği için bir avuç kurbanın feda edilmesi gerekiyorsa edilecektir."</p>

  <p><span class="t15">"Bir avuç mu?</span> Komutanım, orada iki milyondan fazla insan var-"</p>

  <p>"Şimdiye kadar ölen milyarlarca askeri düşün. Savaşta bazen masum seyircilerin de ölebileceğini Serena'nın kendisi de biliyordu." Gri gözleri Abulurd'a odaklanmıştı ve Abulurd bu gözlerde artık bir yabancıyı gördüğünü düşünüyordu. "Bir hata yapma - onları Omnius idam ediyor, ben değil. Bu durumu ben yaratmadım ve sorumluluğu kabul etmeyi reddediyorum. Ellerimde zaten yeterince kan var."</p>

  <p>Abulurd'un kalbi gümbürdüyordu. Mürettebatın ne kadar büyük bir bölümünün onları dinlediği umurunda değildi. "Durumu dikkatle değerlendirebilecek kadar zaman ayırabiliriz, komutanım. Düşünen makineler yirmi yıldır Corrin'de hapis durumda. Neden <span class="t15">hemen</span> şimdi saldırmamız gerekiyor - iki milyondan fazla insan risk altındayken? Sırf kuvvetlerimiz burada diye mi? Omnius şu anda, dün ya da bir önceki gün olduğundan daha büyük bir tehdit oluşturmuyor."</p>

  <p>Vor'un genç yüzünde taş gibi soğuk bir ifade oluştu; hoşnutsuzluğunu ancak bu şekilde gösterebiliyordu. "Büyük Temizliğin sonunda Omnius'un hayatta kalmasına izin verdim. Cihadilerimiz son saldırıyı gerçekleştirip nihai bedeli ödemeye hazır olmasına rağmen ölümcül kararsızlığımız yüzünden büyük acılar çektik. O zaman asla duraksamamalıydık ve şimdiyse bir daha duraksamak niyetinde değilim."</p>

  <p>"Ama neden en azından bir çözüm bulmaya çalışmıyoruz, bu insanları kurtarmanın bir yolunu aramıyoruz? Ağabeylerim ve babam Honru'yu özgürleştirirken olduğu, gibi hesaplı bir şekilde saldırabiliriz. Mancınıklarımız hızlı kincallar ve atomik başlıklarıyla yüklenmiş bombardıman gemileriyle dolu. Üstelik bir sürü Ginazlı paralı askerimiz var. Belki yeteri miktarda paralı asker gizlice içeri girip Omnius'u yok etmek için savaş başlıkları kullanabilir."</p>

  <p>"Bunu yapmak için önce uzaydaki sınırı geçmeleri gerekir." Yüce Başarın bakışları taş gibiydi. "Daha fazla tartışma olmayacak, Başar. İlerleyecek ve elimizdeki tüm silahları kullanacağız. Tarih bugünü düşünen makinelerin sonu olarak kaydedecek." Vor komuta koltuğunda öne doğru eğilip taktik ekranlarına dikkatle baktı.</p>

  <p>Abulurd çığlık atmak istiyordu. <span class="t15">Bu gerekli de</span><span class="t15">ğ</span><span class="t15">il!</span> Kalbi göğsünden sökülüyormuş gibi geliyordu. Sesinin sakin çıkmasına çalıştı. "İnsanlığınızı bu şekilde fırlatıp atmanıza izin veremem Yüce Başar. Safı burada tutabiliriz. İntikam Filomuz yerinde bekleyebilir. Başka bir şey düşünene kadar düşünen makineleri Corrin'de yirmi yıl daha esir tutabiliriz. Lütfen, komutanım, bir alternatif bulmak için benimle çalışın."</p>

  <p>Vorian komuta koltuğundan kalkıp soğuk bir öfkeyle idari subayına döndü. Köprü mürettebatı böylesine gereksiz bir katliam konusunda zaten yeterince huzursuzdu ve Abulurd'un itirazları yalnızca kuşkularını derinleştiriyordu.</p>

  <p>Vor omuzlarını dikleştirip öfkeyle baktı. "Başar Harkonnen, kararımı ve gerekli emirleri verdim. Şu anda bir tartışma grubunda değiliz." Sesini yükselterek köprü mürettebatına bağırdı. "Silahlarınızı güçlendirip son dalış için hazırlanın."</p>

  <p>"Eğer bunu yaparsan Vorian," dedi Abulurd, söyleyeceklerinin sonuçlarını bile umursamadan, "babandan daha iyi biri değilsin demektir. Bu, Titan Agamemnon'un yapacağı türde bir şey."</p>

  <p>Sanki bir korküre aniden sönmüş gibi Vor'un yüzündeki bütün duygular yok oldu. Yakışıklı yüz hatlarında katı bir maske donup kalırken sesi Hessra'daki buzlu ovalar gibi düz ve soğuk bir şekilde çıktı. "Başar Harkonnen, şu andan itibaren sizi görevinizden alıyorum. Corrin Savaşı bitene kadar kamaranızda hapis kalacaksınız."</p>

  <p>Şaşıran Abulurd ona bakakaldı; içinde büyük bir acı birikirken gözleri de yakıcı yaşlarla doldu. Buna inanamıyordu.</p>

  <p>Vor sırtını ona dönüp konuşmaya devam etti. "Silahlı bir muhafızın size eşlik etmesini ister misiniz?"</p>

  <p>"Bu gerekli değil, komutanım." Abulurd umutlarını ve kariyerini geride bırakarak köprüden ayrıldı.</p>

  <p>&nbsp;</p>
</body>
</html>
