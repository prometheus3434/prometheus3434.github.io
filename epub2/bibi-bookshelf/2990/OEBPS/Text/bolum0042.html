<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Bir sava</span><span class="t16">ş</span><span class="t16">ç</span><span class="t16">ı</span><span class="t16">n</span><span class="t16">ı</span><span class="t16">n yolu, an be an ölümün al</span><span class="t16">ı</span><span class="t16">ş</span><span class="t16">t</span><span class="t16">ı</span><span class="t16">rmas</span><span class="t16">ı</span><span class="t16">n</span><span class="t16">ı</span> <span class="t16">yapmakt</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p class="p6">&nbsp;</p>

  <p>Vor'un, Salusa Secundus'tan ayrılmadan önce Quentin Butler'la yaptığı plan uyarınca, bir Senkronize Dünyayla girişilen çatışmanın ardından hızlı haberciler gönderiliyordu. Her uzay-bükülümü sıçramasından sonraki bilinen yıpranma yüzünden Cihat Ordusu, filolarının bütün parçalarını tek bir toplantı için bile riske atma cesaretinde bulunamıyor; bununla birlikte, uzay-bükücü keşif gemilerindeki Şehitçi gönüllüler haberleşmede kullanılarak gözden çıkarılabiliyordu.</p>

  <p>Haber ve kayıt taşıyan küçük gemiler, belirlenen randevu noktalarında toplanıyor, ayrıntılı kayıtlarını şamandıralara yerleştiriyor, diğer savaş gruplarından gelen keşif gemileri de bunları alıp kopyalıyor ve dağıtıyordu. Böylece komutanlar ilerleme ve kayıplardan haberdar oluyorlardı. Vorian Atreides, Omnius'un Senkronize imparatorluktaki bütün ebedizihin kopyalarını güncellemek için güncelleme gemileri gönderme sistemini model almıştı. Bu ironi Vor'u çok memnun ediyordu.</p>

  <p>Teknisyenler gelen bilgileri toplayıp boşlukları dolduruyordu. Her başarı raporu küçük bir zafer, bir hayatta kalım göstergesi, umut etmek için bir neden oluyordu. Ama başka raporlar da vardı. Yüz seksendört gemi kaybolmuştu ... ikiyüz onyedi ... ikiyüz otuzbir ... ikiyüz yetmişdokuz. Nükleer saldırı süresindeki her uzay-bükülümü uçuşu korkunç ve önceden tahmin edilemez bir Rus ruletiydi: işler yolunda giderse şimşek hızında bir saldırı gerçekleştiriliyor, ama eğer iyi gitmezse de yine şimşek hızında bir ölüm oluyordu.</p>

  <p>Vor bir an için kendine kayıp gemilerden biri olan Zimia için, iyi bir asker ve içki dostu olan kaptanı için yas tutma izni verdi. Birliğin pek çok uzaylimanında sayısız savaş ve kadın anısı paylaşmışlardı. Diğer yüzler ve kişilikler, hepsi de ölmüş olan kahramanlar zihninde bir girdap gibi dönüyordu, ama harekâtın başarısı için bu tür düşünceleri bir kenara bırakmalıydı.</p>

  <p>Salusa'daki genç Abulurd'u düşündü. Bu görevin riskini taşımıyordu, ama bir o kadar korkunç olan başka bir tehditle karşı karşıyaydı. Onun ve Faykan'ın bütün nüfusu boşaltması gerekiyordu.</p>

  <p>İçinden küfreden Vor, filosunun daha kaç sıçramaya dayanabileceğini merak ediyordu. Sayıları, yalnızca istatistiği kullanarak tahmin edebiliyordu - ama bir makine de şansını böyle analiz ederdi. Savaşla ilgili hiçbir şey tam olarak önceden kestirilebilir değildi. Büyük Temizlik bittiğinde geriye kaç gemi kalacaktı? Kendisi başarabilecek miydi? Norma Cenva'nın güçlendirilmiş yönbulma aygıtı ona diğerlerinden çok daha büyük bir şans veriyordu, ama bu yeterli miydi? Filosu şimdiden geride bir uzay çöplüğü mezarlığı bırakmıştı.</p>

  <p>Onlar savunmasız Senkronize Gezegenleri ve Corrin'i yok etmeyi bitirdikten sonra Cihat filosundan geri kalanların hızla Salusa'ya gitmesi gerekiyordu. Orada, efendileri yok edilmiş olsa bile hâlâ saldırmaya planlanmış olan düşünen makinelerin savaş gemilere karşı duracaklardı. Cihat savaş filosu mümkün olduğunca hasar verecek, alevlerin arasında ölecek ve düşünen makinelerin saldırısına karşılık verebilmeyi umacaktı.</p>

  <p>O ve bütün savaşçıları çatışma bitmeden ölmeyi bekliyordu. Ama kendisini sonunda ebedizihini yendiğini bilmenin verdiği memnuniyetle feda edecekti. Eğer Şehitçiler dini inançlarında haklılarsa, belki de cennette Leronica'yla yeniden birlikte bile olabilirdi. ...</p>

  <p><span class="t15">Serena'n</span><span class="t15">ı</span><span class="t15">n Zaferi</span> adlı geminin köprüsünde, güncellenmiş yeni taktik projeksiyonuna bakarak başını iki yana salladı. Dışarıda bir yerde, boş uzayın geniş, ama sessiz savaş meydanında çarpışmaların durmadan devam ettiğini biliyordu. Şimdiye kadar beş yüz kırküç Senkronize Dünyanın dörtte üçünden fazlası cürufa döndürülmüş olmalıydı.</p>

  <p>Hızlı haberci gemileri, doksan savaş grubundan özetler getirdikçe Vor, düşman bölgesindeki ilerleyişlerinin tablosunu güncelliyordu. Dağınık raporları tararken, bazı Senkronize Dünyaların beklenenden daha ağır bir direniş gösterdiklerini, yüzeyde üslenmiş sistemlerini kullandıklarını gördü. Cihat Temizlik gruplarından beşi hedefi tutturmakta başarısız olmuştu ve bu da aynı koordinatlara ikinci bir saldırının yapılmasını gerektiriyordu. Başka bir örnekteyse, uzay-bükülümü yolculuğunun acayipliği yüzünden bir savaş grubunda geriye kalan gemilerin dördü tek bir sıçramada ortadan kaybolmuştu; hızlı habercilerden yalnızca ikisi hayatta kalıp önemli raporlarını teslim edebilmişti.</p>

  <p><span class="t15">Bunu telafi etmek zorunday</span><span class="t15">ı</span><span class="t15">z.</span></p>

  <p>"Benim savaş grubum yapar," diye bir iletişim hattından yükseldi Quentin Butler'ın sesi. Adamın tonlaması artık hayatta kalıp kalmadığını umursamıyormuş gibi karanlıktı. "Bana gemilerinizden ikisini verirseniz, Başkumandan, geri dönüp atladığımız hedefleri temizleriz."</p>

  <p>Quentin'in sancak gemisi tehlikeli geçişlerden birinden kurtulmuştu. Savaş grubunda yalnızca altı ana gemisi kalmışken, Senkronize bir hedefe doğru tek bir uzay-bükülümü sıçramasında üç gemisini daha kaybetmişti. Robotların savunma amaçlı mevzilerini görmüş, olasılıkları hesaplamış ve Omnius'u tahrip edemeyeceğini anlamıştı. Düş kırıklığına uğrayarak geriye kalan üç mancınığını toplamış ve Vor'la buluşacağı randevu yerine gelmişti. Gemilerini bir araya getirmiş ve bir Senkronize Dünyayı daha yok etmiş, ardından da durumu değerlendirmek için durmuşlardı. Quentin yeniden saldırıya geçmek için sabırsızlanıyordu.</p>

  <p>"Pekâlâ, Primero. Dualarımla gidin. Tek bir düşman gemisini bile sağlam bırakamayız."</p>

  <p>Doğrulanan tahminler bir milyardan fazla köleleşmiş insanın ve güvenilirin -bunlar korkunç şartlarda çalışan ve baştan çıkmış düşünen makineler tarafından ezilen insanlardı- Büyük Temizlik sırasında öldüğünü gösteriyordu. Kurban edilen bu insanlar huzur kaçırıcı, ama kesinlikle gerekliydi. Ne yazık ki daha da fazlası ölecekti.</p>

  <p>Nükleer saldırılarda yok edilen ilk gezegen sistemleri önemsiz makine dünyalarıydı; bunlar temel olarak askeri kaleleri ve Omnius güçleri için malzeme tedariki noktalarını oluşturuyorlardı. Vor, geriye kalan savaş grubuyla artık daha önemli Senkronize Dünyalara gidebilir ve en sonunda Corrin'e son saldırıyı gerçekleştirebilirdi. Ardından da her şey bitecekti.</p>

  <p>Quentin yola çıktıktan sonra Vor'un yeniden şekillenen grubu bir sonraki sıçramayı gerçekleştirdi. Saldırı gücünün etrafında büklümlenen uzay onları kucaklayacak ya da boğacaktı. Bunu birkaç saniye içinde anlayacaktı. ...</p>

  <p>Savaş gemileri, gümüşi ayları bulunan devasa Quadra gezegeninin yakınlarında ortaya çıktı. Vor gemilerini dağıtıp <span class="t15">Serena'n</span><span class="t15">ı</span><span class="t15">n Zaferi</span> kanatta olacak şekilde hilal biçimini alarak yaklaştı ve ilk bombardıman filosunu gönderdi. Tarayıcılar yaklaşan füzeleri algıladığı için Holtzman kalkanlarının çalıştırılmasını emretti.</p>

  <p>Büyük Temizlik haftalardır sürüyor olmasına rağmen yavaş uçan hiçbir robot gemisi, bir uyarıda bulunmak için diğer Senkronize Dünyalara yolculuk yapmış olamazdı. Ama Quadra-Omnius'un otomatik savunma sistemleri çalışıyor ve yaklaşan Cihat filosuna karşılık veriyordu.</p>

  <p>Robot füzeleri Holtzman kalkanlarına çarpıp sekerek uzayda zararsızca dönerek uzaklaşmaya başladı. Yerel ebedizihin ikinci bir yaylım ateşine başlamadan önce Vor, hedeflerine kilitledikleri çok-patlamalı atomiklerinden bazılarını seçerek, gemilerindeki kalkanların titreştir ve ateşle sistemlerini kullanarak göndermelerini emretti. Dakikalar sonra on yapay ay darbenin etkisiyle çatırdayıp yörüngedeki uzayın boşluğuna gümüşi havai fişek çavlanı döktü. Bu savaşın saatler, hatta günler alabileceğini şimdiden görebiliyordu. ...</p>

  <p>Yapay savaş aylarını vurduktan sonra Quadra'daki kara savunmalarını ve Omnius kalelerini bir türlü çökertemeyen Vor, köprü ekranı parazitle sarsılınca şaşkınlık içinde bir adım geri attı. Haberleşme subayı "aşağıdaki insanlar bizimle bağlantı kuruyor, Başkumandan - insanlardan bir haber geliyor. Aşağıdaki bir iletişim hattını ele geçirmiş olmalılar," diye haykırdı.</p>

  <p>Ekran, birbiri ardına gelen resimlerle, aşağıdaki kıtaların ve şehirlerin kuşbakışı görüntüsüyle doldu. Vor, Quadra şehirlerinden birindeki bekçigözlerden geldiği belli olan yakından çekilmiş görüntüleri inceledi. Ne yapması gerektiğini biliyordu. "Onları kurtaramayız. Savaş başlıklarını bırakmaya devam edin; planımızı sürdüreceğiz."</p>

  <p>Sancak gemisinin tarama istasyonunu idare eden Şehitçi gönüllülerden biri başını sallayarak konuştu. "Kutsal Cihat için hayatlarından vazgeçerlerse cennete kabul edilecekler."</p>

  <p>"Bugünden sonra cennet çok kalabalık bir yer olacak," diye mırıldandı Vor ekrana bakarken.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Quadra'nın dumanla kaplı gökyüzündeki gümüşi aylar büyük Senkronize şehrinin üstünde asılı duruyordu. Caddelerden geçen robotlar tepelerinde duran savaş aylarına aldırmıyordu, ama köleleştirilmiş insanlar onların baskıcı gözlemi hissediyorlardı. Robotların bütün savaş gemileri çekilmiş ve Birliğe yapılacak son saldırı için Corrin'e gönderilmiş olsa bile bu ayların yarattığı tehditkâr baskı hâlâ yerinde duruyordu.</p>

  <p>Ama kölelerden bazıları umutlarını asla kaybetmeyerek fısıltıyla planlar yapmışlardı. ...</p>

  <p>Yapay uydularda beklenmedik şekilde oluşan göz alıcı kıvılcımlar ve parıltılar görüldüğünde, Quadra Kentinin sokaklarındaki insanlar başlarını havaya kaldırdılar. Çoğu gökyüzüne ara sıra göz atıyor, sonra gördüklerine inanmayı reddederek endişeli bir şekilde dikkatlerini işlerine çeviriyorlardı.</p>

  <p>Borys adında bir adam -yirmibir yıl önce Ularda'daki bir çatışmada ele geçirilen Ginazlı eski bir kılıçustasıydı- neler olduğunu çok iyi biliyordu. Umutları kabarmıştı ve aletlerini çalışmaya zorlandığı açık hava ambalaj hattına bıraktı. Tereddüt etmemesi gerektiğini bilerek bağırdı. "Bu beklediğimiz şey! Kurtarıcılarımız geldi. Zincirlerimizi kırmayı ve çok geç olmadan bizi özgürleştirmek için gelenlerin yanında savaşmalıyız."</p>

  <p>Şaşkın yutkunmalar ve mırıltılar çalışan gruplar arasında bir şok dalgası gibi yayıldı. Borys hemen ağır aletlerinden birini kapıp üretim hattını uğuldayarak hareket ettiren makineye indirdi. Kıvılcımlar uçuşup dumanlar çıktı. Karmaşık sistem sonunda makineler acı çekiyormuş gibi çığlıklar atarak durdu.</p>

  <p>Etrafındaki nöbetçi robotlar ve dövüş robotları, Quadra-Omnius'tan acil yeni talimatlar alarak durdu. Borys kendisinin yarattığı bu basit rahatsızlığın ebedizihinin dikkatini çektiğini sanmıyordu: Yörüngedeki bir şey devasa bilgisayarın bütün dikkatini topluyordu.</p>

  <p>Borys'in Ularda'da birlikte esir alındığı arkadaşları, yıllar içinde bazen iyi nedenler, bazen de anlamsız bir şekilde katledilmişti. Borys ekibinden kalan son adamdı ve onun büyük umutları vardı. Şimdi, caddelerde çalışan insanları toplarken bunun tek şansları olduğunu biliyordu.</p>

  <p>Borys planlarını yıldırılan insanların arasında hiç vazgeçmeden yaymış ve diğer esirlerin durumunu değerlendirmişti. Jool Noret'in öğretilerini takip eden bir kılıçustası olarak dövüşmek üzere dünyaya getirilmiş ve sensei mek Chirox tarafından dövüş teknikleri konusunda eğitilmiş biriydi. Yeteneklerini ve sınırlarını biliyordu. Özgürlükleri için savaşmaya istekli olanları dikkatle seçmiş ve onları riske giremeyecek kadar korkan diğerlerinden ayırmıştı. Şu ana kadar dikkatle seçilmiş yardımcıları Quadra'nın her yerine dağıtılmış durumdaydı.</p>

  <p>Ambalaj hattındaki iletişim sisteminde bir çatırtı oldu. Normalde robotlar, bu sistemi esir işçilere sert emirler vermek için kullanıyorlardı, ama şimdi hoparlörlerden bir insan sesi yükselmişti. "Bu Cihat Ordusu! Mancınıklar, ciritler, hızlı saldırı gemiler!" Borys yapay aylardan birine yerleştirilmiş olan komandosunun sesini tanıdı. "Birdenbire boşluktan ortaya çıktılar ... şaşırtıcı bir ateş güçleri var. Savaş aylarından biri şimdiden tahrip edilip kapatıldı."</p>

  <p>Borys, gökyüzündeki öfkeli ışık parıltılarını ve bir çarktan sıçrıyormuş gibi görünen kıvılcımları görebiliyordu. Ateş gücü alçak yörüngedeki gümüş aylardan birine yoğunlaştırılmıştı. Yoğunluk artarken yapay uydunun göz kamaştırıcı bir patlamayla parçalandığını gören Borys derin bir nefes aldı. Moloz parçaları bir yumurta kabuğunun parçaları gibi dağılırken parıltılar da dağıldı ve tahrip olan parçalar çığlıklar atarak atmosfere girmeye başlıyor, geride bir iz bırakarak yanıyordu.</p>

  <p>Bu yıkımı yakın zaferin açık bir işareti olarak gören tereddütlü işçiler kaderlerini Borys'in isyanına bıraktılar. Korkularını bir kenara bırakan insanlar, yaklaşan özgürlükleri için çığlıklar atarak koşmaya ve mümkün olan her türlü kargaşayı yaratmaya başlamıştı.</p>

  <p>Karmaşa ve önceden tahmin edilmezlik, nöbetçi robotların etkin bir şekilde karşılık vermesini olanaksız kılıyor; bu yüzden düşünen makineler şiddet ve ateş gücü kullanarak karşılık veriyorlardı. Başlarının çok üzerindeki şiddetli savaş devam ederken nöbetçi robotlar hazırlıksız köleleri Quadra'nın caddelerinde takip ediyor ve kalabalığa doğru ateş ediyorlardı. Dökülen kan ve çığlıklar korkunçtu.</p>

  <p>Ama umutsuz insanlar hayatta kalmayı umursamaksızın savaşıyor ve Borys bundan büyük bir gurur duyuyordu. Onları yıllardır bugün için hazırlamıştı. Kölelerin çoğu bunu bir fantezi, bir alıştırma olarak görmüştü, ama o gün gelmişti işte. Yeniden umut etmeye başlamışlardı.</p>

  <p>"Dayanmalıyız! Birlik gemileri yakında burada olacak - onlar için yolu açmalıyız."</p>

  <p>Bir kılıçustası olarak Borys her şeyden silah yapabilirdi. Metal sopaları ve elektrik akımlarını kullandı. Otomatik bir makineyi harap etti, jeneratörleri aşırı yüklemenin bir yolunu buldu. Bir saat içinde pek çok düşünen makineyi tahrip etmiş ve bir ekiple birlikte çalışarak ikincil komuta merkezlerinden birini havaya uçurmuştu. Ama Quadra-Omnius, uzaydaki Cihat filosuna karşı zayıf savunmalarını yoğunlaştırırken bile şehrin etrafından sürekli olarak fazla robot gelmeye devam ediyordu. Bunlar sayısı tahmin bile edilemeyen ölümcül makinelerdi; üstelik yalnızca çıplak elleri ve ilkel silahlarıyla dövüşen baskılanmış kölelere göre çok iyi silahlanmışlardı.</p>

  <p>Borys umutsuzluğa kapılma lüksünü kendine çok görüyor; insanların takviye getirerek yakında yüzeye ineceğine dair umudu taşımaya devam ediyordu. Gittikçe daha fazla köle, hatta Omnius'un yanında yer alan şımartılmış güvenilirler bile savaşa katılıyor ve özgürlükleri için savaşıyorlardı.</p>

  <p>Borys sonunda çalışan bir iletişim sistemine ulaştığında Birlik komutanlarına ihtiyaçlarını söyleyip kurtarılmak için yalvardı. Cihat kincalları ve kalkanlı bombardıman gemileri kartal gibi aşağıya süzülüyordu. Onları gören köleler sevinç çığlıkları atarken Borys de yumruğunu havaya kaldırdı.</p>

  <p>Derken akım-atomikleri ufukta parlamaya başladı. Yoğun beyaz ışık, gökyüzünde yıldırım gibi yayıldı. Yakıcı nükleer enerji dalgaları makine şehrinin üstüne hücum etti, yok edici nükleer patlamalar birbiri ardına gelirken gözalıcı parıltı her yeri kaplıyordu.</p>

  <p>Borys eğreti silahını yere bırakıp dikkatini gökyüzüne çevirdi. Şimdi neden donanmadan kimsenin çağrılarına karşılık vermediğini anlıyordu. "Buraya bizi kurtarmaya gelmediler." Cihat Ordusu yaklaşırken derin bir kabullenme nefesi aldı. Birlik, Omnius'u yok etmeye gelmişti; oradaki bir avuç esir insanı kurtarmaya değil. "Biz yalnızca ikincil kayıplarız."</p>

  <p>Ama Birliğin ne yaptığını anlamıştı ve savaşta ölme şansına sahip olduğunu fark ederek hafif bir gurur bile duyuyordu - belki de korkunç savaşın son büyük çarpışmasıydı bu. Borys daha önce hayatını vermek için uygun bir durum düşünememişti. Eğer yukarıdaki donanma başarılı olursa, makineler yok edilecekti. "İyi dövüşün ve düşmanınız çabuk yıkılsın," diye mırıldandı kendi kendine.</p>

  <p>Hızlı saldırı kincalları ve bombardıman gemileri atmosferi yırttı. Yoğun parıltılar garip biçimde sessizdi. Parçalanan gücün artçı dalgası, daha geldiğini bile anlamadan Borys'in, bütün insanların ve robotların üstüne düştü.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Savaş grubu uzayı yeniden bükerek bir sonraki sisteme yöneldi. Neyse ki bu kez Vor başka ana gemi kaybetmedi. Son habercilerden gelen bilgilere göre binden fazla gemiden geriye üçyüzden daha az Cihat mancınığı ve ciridi kalmıştı.</p>

  <p>Aşağıdaki, bir sonraki hedefi olan Senkronize Dünyanın yüzeydeki faaliyetlerini kontrol etti. Orası yalnızca bir isim ve koordinat grubundan ibaretti. <span class="t15">Öyle dü</span><span class="t15">ş</span><span class="t15">ünmeliyim.</span> Bir hedef, gerekli bir zafer. Aşağıdaki köle nüfusu onu sevinç çığlıklarıyla karşılasa bile akım-atomiklerini gönderme emrini vermek zorundaydı. Her bir Senkronize Dünyanın yok edilmesi gerekiyordu. Başka seçeneği olmadığı için yüreğini ve iradesini sertleştirdi.</p>

  <p>Uzay-bükülümünü kullanarak yöntemli bir şekilde sıçradı, başka düşman dünyaları vurdu ve bu süreçte iki gemi daha kaybetti. Aynı anda bombardıman filoları da saldırılarını gerçekleştirdi. Cihadın gittikçe daha da öfkeli hale gelen savaşçıları kaleden kaleye yolculuk ediyor ve makine dünyalarının merkezi olan Corrin'e yaklaşıyordu. Geriye kalan ebedizihinlerden biri dışında hepsi yok edilmişti. Başarılı her harekâtla birlikte Cihat filosu geride makine ya da insana ait her türlü yaşamdan arındırılmış ve mahvolmuş dünyalar bırakıyordu.</p>

  <p>Vor sonunda planlandığı gibi filosunun geri kalanıyla buluştu ve hayatta kalanları saydı. Geriye ikiyüz altmışaltı gemi kalmıştı. Hepsini, kendisinin yönettiği ve Quentin Butler'ın da yardımcılığını üstlendiği tek bir savaş grubu halinde birleştirdi. Güçlü bir kararlılık hissiyle hareket ediyordu, üzüntü ya da gözyaşı dökecek zamanı yoktu - en azından şimdilik. Bedeli ne olursa olsun zafere ulaşacaktı. Herhangi bir pişmanlık ya da geriye dönüp bakmak bile söz konusu olmayacaktı.</p>

  <p>Artık duramazlardı. Devasa makine filosu, Salusa Secundus'a doğru yola çıkıyordu. Vor vicdanına danışmak için duraksamaksızın gemilerini topladı ve bir sonraki sıçramaya hazırlandı.</p>

  <p>Corrin'e doğru.</p>

  <p>&nbsp;</p>
</body>
</html>
