<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Tanr</span><span class="t16">ı</span> <span class="t16">merhameti ödüllendirir.</span></p>

  <p class="p6">&nbsp;</p>

  <p class="p6">&mdash; Bir Arrakis Deyişi</p>

  <p>&nbsp;</p>

  <p>Sahip olduğu hayal gücü evrenin içine zorlanarak sığabilse de Norma Cenva dağınık ofisinden dışarı hiç çıkmazdı. Zihni gereken her yere gidiyordu zaten.</p>

  <p>Dikkatini tamamen yoğunlaştırmış bir şekilde, kafasındaki sayısız düşünceyi statik plan kâğıtlarına ve elektronik çizim tahtalarına geçiriyordu. Bu arada işçiler de onun hayallerini gerçeğe dönüştürürken Kolhar'ın yakınındaki inşaat alanları büyük bir faaliyet içindeydi. Birbiri ardına gemiler, kalkanlar, gemi motorları ve silahlar yapılıyordu. İşler hiç sona ermiyordu, çünkü Norma hiç durmuyordu. Cihat hiç durmuyordu.</p>

  <p>Yine sabah olduğunu fark ettiğinde fazla şaşırmadı. Gece boyunca çalışmıştı ... belki de daha fazla. Hangi günde olduğundan hiç haberi yoktu.</p>

  <p>Kolhar tersanelerinin dışında, büyük oğlu Adrien'ın yönettiği ağır makinelerin sesini duyabiliyordu. Bu ... verimli bir sesti, dikkat çelici değil. Adrien, onun Aurelius Venport'tan doğurduğu beş çocuğundan biriydi, ama diğerleri onun iş konusundaki beceri ve kararlılığına sahip değildi. Diğer iki oğlu ve iki kızı da VenKee Girişimcilik için çalışıyordu, ama şirket temsilcileri olarak daha önemsiz pozisyonlardaydılar. Adrien, baharat teslimatları ve dağıtımını denetlemek için bizzat Arrakis'e gitmişti.</p>

  <p>İşçi grupları ticaret ve savaş gemilerini bir araya getiriyordu. Bu gemilerin çoğunda güvenli ve konvansiyonel makineler vardı, ama bazıları bir gemiyi bir anda bir yerden diğerine taşıyan olağanüstü uzay-bükülümü motorlarıyla donatılmıştı. Ne yazık ki sistem yapısında büyük riskler taşıyordu; kayıp oranı o kadar yüksekti ki çok az insan uzay-bükücülerle uçmak istiyordu, hatta en tehlikeli durumlar dışında cihadiler bile buna gönüllü olmuyordu.</p>

  <p>Tekrar tekrar ortaya çıkan bu dezavantajlara -bazılarına matematik ve fizik, diğerlerineyse fanatizm neden oluyordu- rağmen Norma yeterli zaman ve dikkat verirse sonunda çözümü bulacaktı. Bundan daha öncelikli hiçbir işi yoktu.</p>

  <p>Serin sabah havasına çıkıp gürültüyü ya da kötü egzoz kokularını duyup hissetmeksizin inşaat karmaşasına baktı. Kolhar'ın kaynaklarının büyük bölümü Cihat Ordusundaki sürekli zayıflamayı gidermek için yeni gemiler yapmaya adanmıştı. Bu savaşı sürdürmeye harcanan enerji, materyal ve çalışma miktarını Norma'nın aklı bile almıyordu.</p>

  <p>Norma bir zamanlar annesinin küçümsediği kısa boylu genç bir kadındı. Ama şimdi fiziksel olarak çok güzeldi, bütün evreni kaplayıp geleceğe uzanan fikirleri ve sorumlulukları vardı. Titan Kserkses tarafından işkence gördükten sonra daha yüksek bir bilinç seviyesine ulaşıp böylesine <span class="t15">de</span><span class="t15">ğ</span><span class="t15">i</span><span class="t15">ş</span><span class="t15">ti</span><span class="t15">ğ</span><span class="t15">i</span> için artık şimdiki zaman ve gelecek arasında önemli bir köprü görevi görüyordu. O olmadan insanoğlu potansiyelini gerçekleştiremezdi.</p>

  <p>Norma bir süre için çok şanslıydı. Sevmiş ve sevilmişti. Duygusal ve iş alanındaki desteği Aurelius, katı ve bencil annesiyle birlikte ölmüştü, her ikisi de savaş kurbanıydı. Norma'nın Zufa'yla ilişkisi çok zor olmuştu, ama sevgili Aurelius Tanrının Norma'ya gönderdiği bir armağandı ve onu pek çok açıdan korumuştu. Her gün Norma'nın düşüncelerindeydi. Aurelius'un ona olan sarsılmaz inancı olmasaydı, Norma önemli hedeflerine ulaşamaz veya hayallerini gerçekleştiremezdi. Aurelius ondaki potansiyeli anlamış ve servetini onun için tehlikeye atmıştı.</p>

  <p>Aurelius'un Serena Butler'la yaptığı anlaşma sayesinde VenKee uzay-bükülümü teknolojisinde bir tekel olmayı sürdürüyordu. Bir gün gelecek ve yeni kuşak gemiler Holtzman kalkanlarından bile daha önemli olacaktı - tabii Norma yönbulma sorununu çözer çözmez. Ama ne zaman çözümün bir parçasını bulsa, daha önceden tahmin etmediği başka bir sorun çıkıyor ve yanıtın kendisinden daha da uzaklaşmasına neden oluyordu, tıpkı aynalarda dolu bir odadaki çok sayıda yansıma gibi. Bu bilinmeyenlerin yarattığı bir zincirleme tepkimeydi.</p>

  <p>Norma önündeki endüstriyel görkemi seyrederken zihni gezinmeye, kendisinden kaçan yanıtları aramaya başladı. Uzay-bükücüler evrende bir noktadan diğerine sıçrayabiliyordu -itme gücü mükemmel çalışıyordu- ama gemiyi kozmosu dolduran engellerin arasından geçirip <span class="t15">yönlendirmek</span> aşılmaz zorlukta bir işti. Uzay uçsuz bucaksız ve neredeyse bomboş olmasına rağmen, eğer bir uzay-bükücünün rotası beklenmedik bir şekilde konumlanmış bir yıldız ya da gezegenden geçiyorsa gemi yok oluyordu. Kaçma, yön değiştirme veya cankurtaran sandalı fırlatma şansı yoktu.</p>

  <p>Uzay-bükülümü yolculuklarının onda biri felaketle sonuçlanıyordu.</p>

  <p>Ana sorun bir mayın tarlasının içinde gözü kapalı uçmaya benziyordu. Hiçbir insan zihni tehlikelere yeterince hızlı bir şekilde tepki veremiyor, hiçbir harita bütün sorunları göz önünde bulundurarak büklüm uzayda doğru bir rota çizemiyordu. İnsanüstü zekâsına rağmen Norma bile bunu yapamıyordu.</p>

  <p>Yıllar önce, hızlı düşünen bilgisayarlar kullanarak soruna geçici bir çözüm bulmuştu. Hızlı analitik karar verme özelliğine sahip aygıtlar, tehlikeleri saniyenin milyarda biri kadar süre içinde önceden tahmin edip alternatif rotalar çizebiliyorlardı. İlk uzay-bükücülere gizlice yerleştirilen bu bilgisayarlı yönbulma makineleri kayıp oranını yarıya indirmiş ve yeni teknolojiyi neredeyse <span class="t15">-neredeyse-</span> olanaklı hale getirmişti.</p>

  <p>Ama Cihat Ordusunun subayları bilgisayarların varlığını saptayınca koparılan kıyamet Kolhar tersanelerini neredeyse kapanmanın eşiğine getirmişti. Norma şaşkına dönmüş ve başarı kanıtlarını göstererek süper hızlı gemilerin Cihat için sağlayacağı yararları işaret etmişti. Ama Yüce Patrik Tambir Boro-Ginjo, Norma'nın yapma cüretinde bulunduğu bu "aldatmaca" konusunda çok öfkeliydi.</p>

  <p>Babası gibi kibar konuşan ve zeki bir müzakereci olan oğlu Adrien, özürler dileyerek, ekşi suratlı Birlik temsilcilerinin bakışları altında bilgisayarlı yönbulma sistemlerini çıkarıp tahrip ederek Norma'yı ve tersaneleri kurtarmıştı. O gülümserken Birlik temsilcileri de kendilerinden hoşnut bir şekilde oradan ayrılmışlardı. "Başka bir çözüm bulacaksın," diye annesinin kulağına fısıldamıştı Adrien. "Bulacağını biliyorum."</p>

  <p>Norma bilgisayarları bir daha asla kullanamasa da yönbulma sistemlerinin birkaçını saklamıştı - ilk ilkelerden başlayarak onlarca yılını bu sorun üzerinde çalışarak geçirmişti, ama aşılamaz bir engeldi bu. Sofistike bir bilgisayar sistemi olmadan bu sorunu aşmanın yolunu bulamıyordu. Yönbulucunun sorunları önceden görüp meydana gelmeden önce çözmesi gerekiyordu - görünüşte olanaksız bir şeydi bu.</p>

  <p>Bu yüzden uzay-bükücüler VenKee yatırımlarının öylesine derin bir çukuru olarak kalmıştı ki hiçbir zaman kârla doldurulamamıştı. Teknoloji tam olarak Norma'nın tasarladığı gibi işliyordu ... ama asıl sorun onu kontrol etmekteydi.</p>

  <p>Neyse ki VenKee kargo taşımacılığında büyük kârlar elde ediyordu, özellikle de Arrakis'ten şu gizemli baharatı taşıyarak. Şimdiye kadar yalnızca Norma'nın ticaret şirketinin o gezegenle bağlantısı olmuştu ve kaynağı bir tek o biliyordu.</p>

  <p>Norma baharatı kendisi de kullanıyordu. Baharat çok büyük bir nimet olduğunu kanıtlamıştı. <span class="t15">Melanj.</span> Kendini yeni bir iş gününe hazırlarken kırmızımsı kahverengi kapsülün keskin tarçın kokusunu içine çekti, kapsülü dilinin üstüne yerleştirip yuttu. Son birkaç günde ne kadar melanj aldığını unutmuştu artık. <span class="t15">Ne kadar gerekiyorsa o kadar al</span><span class="t15">ı</span><span class="t15">yordu.</span></p>

  <p>Kanında, zihninde dolaşan baharatın etkisi çok çarpıcıydı. Norma bir an için tersanedeki ofisinin penceresinden dışarıya bakıp yakındaki bir geminin monte edilişini seyretti. İşçiler gövdeye bağlı iskelelerde koşturuyor veya kendi tasarımı olan süspansör kemerleri kullanarak metal yüzey boyunca hareket ediyorlardı.</p>

  <p>Bir an sonra uzay-bükülümü anı gibi ani bir fışkırma hissetti, ama bu sefer anlamadığı şekilde farklıydı. Son aylarda, melanj tüketimini artırmıştı. Gemilerde olduğu kadar kendisi üzerinde de deneyler yapıyor ve yönbulma açmazına bir çözüm bulmaya çalışıyordu. Kendini çok canlı hissediyordu; düşünceleri gerçek bir sel gibiydi ve simsiyah kayalardan oluşan bir kanyondan çağlayarak akan şelaleler gibi sonuçlara hücum ediyorlardı.</p>

  <p>Norma aniden, zihinsel bir çakış anının içinde, kendisini Kolhar'dan çok uzaklara götüren bir görüntüyle kuşatıldı. Güneşle yıkanan engin çölde dikilen uzun boylu, zayıf bir adam gördü. Adam bir baharat hasatçısının onarımını denetliyordu. Görüntü, sanki kalın camların ardından bakıyormuş gibi dalgalı olmasına rağmen Norma adamın asil profilini ve altmışdört yaşında olduğu halde hiç beyazlamamış olan koyu renk, dalgalı saçlarını tanıdı. Melanj tüketiminin yaşlılık üzerindeki etkileriydi bu.</p>

  <p><span class="t15">Adrien. O</span><span class="t15">ğ</span><span class="t15">lum. Arrakis'te.</span> Adrien'ın çöl gezegenindeki Zensünni baharat toplayıcılarıyla uğraşmak için Arrakis'e gittiğini hatırladı.</p>

  <p>Babasına o kadar benziyordu ki Norma neredeyse Aurelius'u gördüğünü hayal ediyordu. Oğlunun iş konusundaki yeteneği sayesinde Norma, kendi çalışmalarına yoğunlaşabilmek için VenKee Girişimcilik'in yönetilmesi görevini ona vermişti.</p>

  <p>Bu görüntü gerçek miydi? Norma neye inanacağını ya da inanmak istediği şeyin mümkün olup olmadığını bilmiyordu.</p>

  <p>En büyük oğlunun görüntüsünü seyrederken, kafatası sanki keskin ve testeremsi bir şeyle kesiliyormuş gibi acıyla doldu; bir çığlık attı. Gözlerinin önünde yalnızca aniden çakan parıltılar ve renk çizgileri görüyordu. El yordamıyla yeni bir baharat kapsülü bulup yuttu. Acı yavaş yavaş azalırken görüntü berraklaştı.</p>

  <p>Uçsuz bucaksız kumulların üstünde gezinen bir kartalın gördüklerine benzeyen görüntü Adrien'dan uzaklaştı. Derken Norma bayılıp karanlığa gömüldü, tıpkı kumun derinliklerine dalan kör bir solucan gibi. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Daha sonrasında aynanın karşısında çıplak bir şekilde dikildi. Zihinsel açıdan yükselişinden beri vücudunu yeniden inşa edebiliyor, dişi atalarının gen havuzundan alınan mükemmel görüntüsünü sürdürebiliyordu. Aurelius, şekilsiz bedenine rağmen onu her zaman kim olduğuyla değerlendirmişti, ama Norma bedenini şekillendirme işlemini kullanarak Aurelius için güzelleşmişti. Artık yaşlanmıyordu. Aynada dişi bedeninin kusursuz çizgilerini, uzun zaman önce sevdiği adam için yarattığı zarif yüz hatlarını inceledi.</p>

  <p>Evrim geçirmiş bedeni, görünüşe göre kendi iradesiyle daha da değişirken, içinde bir şeyin fiziksel dünyayla bağlantısının koptuğunu hissediyordu. Bu şey ölüyor ya da dağılıyor değildi ... Norma <span class="t15">geli</span><span class="t15">ş</span><span class="t15">iyordu</span> ve bu süreci hiç anlamıyordu.</p>

  <p>Fiziksel görüntüsü artık önemli değildi; aslında dikkat dağıtıyordu. Gücünü kontrol etmesi ve Dişibüyücü atalarının yaptığı gibi düzgün bir şekilde yönlendirmesi gerekiyordu, ama bunu çok daha büyük ölçüde yapmak zorundaydı. Onun amaçladığı şey, tek bir insan bedenini biçimlendirmekten ve Dişibüyücü atalarının yıkıcı eylemlerinden çok daha fazla zihinsel enerji gerektiriyordu.</p>

  <p><span class="t15">Yaratmak her zaman y</span><span class="t15">ı</span><span class="t15">kmaktan daha büyük enerji gerektiriyor.</span></p>

  <p>Norma yapması gereken şeyin baskısı yüzünden çok yorgundu, sürekli zihninde canlanan görüntülerden, testlerden ... başarısızlıktan yorulmuştu. Ve yorgunken daha fazla melanja ihtiyaç duyuyordu.</p>

  <p>Aynada heykeli andıran bedeninin dalgalanıp titreşmesini seyretti. Bir omzunda kırmızı bir leke belirmişti. Zihinsel güçlerini kullanarak görüntüsünü zorlayıp mükemmel hale getirdi. Kızarıklık kayboldu.</p>

  <p>Aurelius Venport'un anısı adına kendini kusursuz bir durumda tutuyordu. Ama o artık yoktu ve onun olmayışı bile gerekli olanı yapmasına engel olamazdı.</p>

  <p>&nbsp;</p>
</body>
</html>
