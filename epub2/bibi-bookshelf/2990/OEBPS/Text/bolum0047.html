<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">E</span><span class="t16">ğ</span><span class="t16">er insanlar</span><span class="t16">ı</span><span class="t16">n di</span><span class="t16">ş</span><span class="t16">lileri ve vidalar</span><span class="t16">ı</span> <span class="t16">olsayd</span><span class="t16">ı</span><span class="t16">, Yorek Thurr'unkilerin s</span><span class="t16">ı</span><span class="t16">y</span><span class="t16">ı</span><span class="t16">rt</span><span class="t16">ı</span><span class="t16">lm</span><span class="t16">ı</span><span class="t16">ş</span> <span class="t16">ve gev</span><span class="t16">ş</span><span class="t16">ek olaca</span><span class="t16">ğı</span> <span class="t16">söyleniyor.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Cihat Kay</span><span class="t16">ı</span><span class="t16">tlar</span><span class="t16">ı</span></p>

  <p class="p6">Erasmus'a atfedilmektedir</p>

  <p class="p6">&nbsp;</p>

  <p>Corrin'e kaçmak, Cihat Ordusu Wallach IX'u yok ettiğinde hayatını kurtarmış olsa bile Yorek Thurr buraya geldiği için çok pişmandı. Düş kırıklığı yaratıp bitmek bilmeyen ondokuz yıl boyunca geriye kalan tek Senkronize Dünyada kapana kısılmış ve işe yaramaz bir şekilde kalakalmıştı.</p>

  <p>Omnius bu gezegeni umutsuz bir kaleye, olağanüstü şekilde silahlanmış bir kampa çevirmişti. Thurr teorik olarak güvendeydi. Ama bunun ne önemi vardı ki? Elleri böyle bağlıyken tarihte nasıl iz bırakabilirdi?</p>

  <p>Kan kırmızı güneşin altında koruyucu gözlüğünü takmış, kel ve derisi kösele gibi sertleşmiş adam acınacak durumdaki köle ağıllarının hemen dışında dolaşıyor ve ebedizihinin yaşadığı yüksek Merkez Kuleye bakıyordu.</p>

  <p>Büyük Temizlikte kullanılan uzay-bükücüler Wallach IX'a gelir gelmez Thurr insanların ne yapma niyetinde olduğunu hemen tahmin etmişti. İlk bombardıman kincalları akım-atomiklerini bırakmadan önce bir gemiye atlamış ve pazarlıkta kullanmak amacıyla yerel Omnius kopyasını da yanında kaçırmıştı. O sırada yaşayabileceği başka bir yer seçebilirdi. Neden Corrin'e gelmişti? Aptalca ve kötü verilmiş bir karardı bu!</p>

  <p>RNA retrovirüsüne bağışıklı olduğu ve ömür uzatma tedavisi gördüğü için yenilmez olmalıydı. Onu yeniden Senkronize Dünyaların merkezine çeken şey içgüdüleriydi. Kuşkusuz, standart uzay yolculuğu motorlarıyla oraya çok geç gelmişti. Katliam sona ermiş ve insanlar son ebedizihinin boynundaki ilmeği iyice sıkmışlardı. Birlik konfigürasyonuna sahip gemisiyle gelen Thurr, gezegeni ablukaya alma çalışmalarıyla iyice yorulup sıkıntıya düşen pilotlara kafa karıştırıcı emirler vermişti. Onlar Corrin'e gizlice girecek birini aramıyorlardı. Omnius, kendini toparlayıp bütün mekanik savunmalarını yüzeyde ve alçak yörünge katmanlarında bir araya getirirken Thurr da ona gizli bir şifre göndererek içeri girip koruma altına alınmasını sağlamıştı.</p>

  <p>Ama şimdi oradan asla ayrılamıyordu! Ne düşünüyordu ki? Yanılmış, makinelerin bir şekilde kazanacağını hayal etmişti. Omnius bin yıldan uzun süredir Senkronize Dünyaları yönetiyordu - bütün makine imparatorluğu bir ay içinde nasıl yıkılırdı?</p>

  <p><span class="t15">Ba</span><span class="t15">ş</span><span class="t15">ka bir yere gitmeliydim ... herhangi bir yere.</span></p>

  <p>Şimdi İnsanlık Ordusunun nöbetçi filosu bütün Corrin sistemini izlerken ne Thurr, ne de herhangi bir düşünen makine gücü oradan kaçabilirdi. Bu durum büyük bir zaman ve yetenek kaybıydı, acınası Birlikte yaşamaktan bile daha sinir bozucuydu. Kendini azarlamaktan bıkan Thurr, uzun zamandır birinin canını yakmak istiyordu. Denge durumu onlarca yıldır sürüyordu ve Thurr için oldukça sıkıcı hale gelmişti.</p>

  <p>Keşke yukarı çıkıp Birliğin ordusuyla yüzleşse ve blöf yaparak kendine bir yol açabilseydi. Cipoldeki bütün ünlü çalışmaları ve başarılarından sonra aradan geçen bunca zamana rağmen yüzü ve adı hâlâ biliniyordu. İşi yapanın ve Xavier Harkonnen'e iftira edip Ginjo'yu bir azize çevirenin Thurr olmasına rağmen Camie Boro-Ginjo bütün övgüleri sahiplenmişti. Camie onu kötü bir duruma düşürüp Birliği terk etmeye zorlamıştı. Belki de sahte ölümü konusunda o kadar iyi iş çıkarmamalıydı. ...</p>

  <p>Thurr, yolun her adımında yanlış kararlar vermişti.</p>

  <p>Erasmus'un laboratuvarlarında ortak yanları olan Rekur Van'ı bulmuştu. O ve uzuvsuz Tlulaxa araştırmacı, bilgilerini ve yıkıcı iştahlarını, zayıf düşen insanlara karşı korkunç derecede yaratıcı planlar yapmak üzere birleştirmişlerdi. Erasmus, uzuv yenileme deneylerinin bir başarısızlık olduğunu bildirdikten sonra Rekur Van kaçmak için herhangi bir istek göstermemişti. Ama Thurr yaşanılabilecek gezegenlerden birine gidip iz bırakabilirdi ... tabii buradan kaçabilirse.</p>

  <p>Gökyüzüne baktı. Yakın bir süre içinde böyle bir olasılık görünmüyordu.</p>

  <p>Ne yapacağı önceden kestirilemeyen robot Erasmus, yanında eşlikçisi Gilbertus Albans'la birlikte onu ziyaret etti. Robot Thurr'un düş kırıklığını anlıyor gibi görünüyordu, ama Corrin'den kurtulması konusunda ona herhangi bir umut veremiyordu. "Belki Birliğin nöbetçi filosunu kandıracak yeni bir fikir bulabilirsin."</p>

  <p>"Salgın hastalık konusunda bulduğum gibi mi? Kısa süre önceki güdümlü füze fabrikaları gibi mi? Kordonu delmekte başarılı olduklarını duydum." Zayıf bir şekilde gülümsedi. "Bütün sorunlarımızı ben çözmek zorunda kalmamalıyım - ama eğer elimden gelirse yaparım. Buradan gitmeyi sizin bütün makinelerinizden çok daha fazla istiyorum."</p>

  <p>Erasmus ikna olmamıştı. "Ne yazık ki artık İnsanlık Ordusu her zamankinden daha uyanık olacaktır."</p>

  <p>"Özellikle mekanik yiyiciler hedeflerine varıp işe başladıktan sonra." Thurr karışıklığı görebilmek için orada olmayı her şeyden çok istiyordu.</p>

  <p>Erasmus, yanındaki saman sarısı saçlı, kaslı adama döndü. Thurr, robotun bu "evcil hayvanına" sinir oluyordu, çünkü Gilbertus ölümsüzlük tedavisini bundan faydalanacak kadar gençken görmüştü.</p>

  <p>"Peki, sen ne düşünüyorsun, Gilbertus?" diye sordu robot.</p>

  <p>Gilbertus, uysal bir şekilde dönüp başarısız bir deney örneğinden başka bir şey değilmiş gibi kel adama baktı. "Bence Yorek Thurr, insan davranışlarının sınırlarına çok yakın hareket ediyor."</p>

  <p>"Katılıyorum," dedi Erasmus. Bu değerlendirmeye çok memnun olduğu belliydi.</p>

  <p>"Öyle olsa bile," dedi Yorek alaycı bir şekilde, "ben hâlâ insanlık sınırları içindeyim ve bu senin asla anlayamayacağın bir şey robot." Erasmus'un şaşırdığını görünce Thurr büyük bir tatmin hissetti.</p>

  <p>Özgürlük gibi değildi elbet, ama en azından küçük bir zafer kazanmıştı.</p>

  <p>&nbsp;</p>
</body>
</html>
