<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Sava</span><span class="t16">ş</span> <span class="t16">i</span><span class="t16">ş</span> <span class="t16">kavram</span><span class="t16">ı</span><span class="t16">n</span><span class="t16">ı</span><span class="t16">n</span> <span class="t16">ş</span><span class="t16">iddet kisvesine bürünmü</span><span class="t16">ş</span> <span class="t16">bir biçimidir.</span></p>

  <p class="p6">&nbsp;</p>

  <p class="p6">&mdash; ADRİEN VENPORT</p>

  <p class="p6">"Arrakis'teki Baharat Operasyonları için Ticari Plan"</p>

  <p>&nbsp;</p>

  <p>Soylular Birliği buna "baharata hücum" diyordu.</p>

  <p>Melanjın ölümcül Musibet'i tedavi etmekte faydalı olduğunun anlaşılmasının ardından uzak gezegenlerdeki sağlam kadın ve erkekler şanslarını aramak için Arrakis'e koştular. Gemiler dolusu baharat arayıcısı ve kazı işçisi, umutsuz bir kumar oynayarak bir zamanlar ıssız olan çöl dünyasına hücum etti.</p>

  <p>İsmail onlarca yıldır ilk kez baş döndürücü Arrakis Kentine gittiğinde gözlerine inanamadı. Burası ona uzun zaman önce kaçtığı Poritrin'deki yarı unutulmuş Starda'yı hatırlatıyordu.</p>

  <p>Aceleyle dikilmiş binalar kavrulmuş arazinin üstüne yayılmış, kayalık tepelere doğru uzanıyor, birbiri üstüne yığılıyordu. Uzay-limanında her saat gemiler gelip gidiyor, yerel hava ve yer araçları telaşla hareket ediyordu. Binlerce maceraperest yolcu, oradaki tehlikelerden habersiz bir şekilde açık kumullara çıkmak için hevesle geliyor, gözlerini Arrakis'in sarı güneşinden korumaya çalışıyordu.</p>

  <p>Söylentiye göre o kadar çok melanj vardı ki insan ufak bir çantayla gidip kumdan baharatı çıkarabilirdi - ki bu bir bakıma doğruydu, elbette nereye bakacağını biliyorsan. Bu insanların çoğu birkaç ay içinde kumsolucanları, kurak ortam ya da kendi aptallıkları yüzünden öleceklerdi. Kendilerini bekleyen tehlikelerden tamamen habersizdiler.</p>

  <p>"Bundan yararlanabiliriz, İsmail," dedi El'hiim, hâlâ üvey babasını ikna etmeye çalışıyordu. "Bu insanlar Arrakis'te ne bulacaklarını bilmiyorlar. Bize doğal olarak gelen şey sayesinde onlardan para kazanabiliriz."</p>

  <p>"Peki, parayı neden istiyoruz?" dedi İsmail, gerçekten anlamayarak. "İsteyebileceğimiz her şeyimiz var. Çöl zaten bize gerçek ihtiyaçlarımızı veriyor."</p>

  <p>El'hiim başını hayır anlamında iki yana salladı. "Ben Naibim ve halkıma karşı olan görevim köyümüzün gelişmesini sağlamak. Bu, çöl becerilerimizi sunmak ve dış-dünyalılar açısından kendimizi değerli kılmak için büyük bir fırsat. Ne olursa olsun gelmeye devam edeceklerdir. Ya solucanları süreceğiz ya da onlar tarafından yutulacağız. Küçükken hikâyeyi bana kendin anlatmamış mıydın?"</p>

  <p>Yaşlı adam kaşlarını çattı. "O zaman hikâyeden çıkarman gereken dersi yanlış anlamışsın." Ama yine de üvey oğlunu şehre kadar takip etti. Farklı bir zamanda yetiştirilen El'hiim, gerçek çaresizliği, dövüşmeyi ve zor kazanılan özgürlükleri koruma gereksinimini asla anlamıyordu. Hiç köle olmamıştı.</p>

  <p>İsmail geveze dış-dünyalılara kaşlarını çatarak baktı. "Onları çöle götürüp soymak ve ölmeleri için orada bırakmak daha akıllıca olurdu."</p>

  <p>El'hiim, İsmail şaka yapmış gibi güldü, ama şaka yapmadığını biliyordu. "Bu istilacıların cehaletini sömürerek bir servet kazanabiliriz. Neden bundan faydalanmayalım?"</p>

  <p>"O zaman onları cesaretlendirirsin, El'hiim. Bunu göremiyor musun?"</p>

  <p>"Onların benim cesaretlendirmeme ihtiyacı yok. Düşünen makinelerin başlattığı salgını duymadın mı? Omnius Musibeti? Baharat hastalığa karşı koruma sağlıyor, bu yüzden herkes onu istiyor. Sen kafanı kumlara gömebilirsin, ama bu insanlar yine de gitmeyecekler."</p>

  <p>Genç adamın kararlı oluşu, onu en az İsmail kadar inatçı yapıyordu.</p>

  <p>İsmail bu gerçeğe, değişikliklere kızıyordu ve aklının bir tarafıyla bu yabancıların gelişinin kumsolucanları kadar engellenemez olduğunu biliyordu. Bütün başarılarının parmaklarının arasından akıp gittiğini hissediyordu. Kendine ve kabilesine hâlâ gururla Arrakis'in Özgür Adamları diyordu, ama bu gururlu unvan bir zamanlar taşıdığı anlamı artık taşımıyordu.</p>

  <p>Kentte, El'hiim dış-dünyalı tüccarlar ve baharat arayıcılarıyla rahatça bir araya geliyor, standart Galaç dilinde birkaç diyalekt konuşabiliyor ve parasını alacağı herkesle ticaret yapıyordu. Üvey oğlu İsmail'i tekrar tekrar kabilesinin artık satın alabildiği lüks eşyaların keyfini sürmeye ikna etmeye çalışmıştı.</p>

  <p>"Artık kaçak bir köle değilsin, İsmail," dedi El'hiim. "Haydi, senin geçmişte yaptıklarını hepimiz takdir ediyoruz. Ama artık zevk almanı da istiyoruz. Evrenin geri kalanıyla hiç mi ilgilenmiyorsun?"</p>

  <p>"Bir kısmını zaten gördüm. Hayır, ilgilenmiyorum."</p>

  <p>El'hiim kıkırdadı. "Çok katı ve inatçısın."</p>

  <p>"Ve sen de yeni deneyimlerin peşine çok çabuk düşüyorsun."</p>

  <p>"Bu kötü bir şey mi?"</p>

  <p>"Arrakis'te öyle - bu kadar uzun süre hayatta kalmamızı sağlayan yolları unutursan öyle."</p>

  <p>"Onları unutmam, İsmail. Ama daha iyi yollar bulursam, bunları da halkımıza gösteririm."</p>

  <p>İsmail'i kıvrımlı caddelerden, açık pazar tezgâhlarından ve gürültülü pazarlardan geçirdi. Su, yiyecek, Rossak uyuşturucuları ve dış-dünyalardan gelen garip uyarıcıları satan kalabalıkların arasından geçerken bir yandan da yankesicileri etraflarından kovaladılar. İsmail, sokak aralarında, kapı eşiklerinde toplanmış yoksul, beş parasız adamlar gördü. Arrakis'e servet aramaya gelmişlerdi, ama o kadar çok şey kaybetmişlerdi ki artık geriye bile dönemiyorlardı.</p>

  <p>İsmail'in parası olsa her birinin bilet parasını ödeyip onları geri gönderirdi.</p>

  <p>Sonunda hedefini gören El'hiim yaşlı adamı kolunu çekiştirdi, aceleyle, fahiş fiyatlarla çöl donanımları satın alan ufak tefek dış-dünyalıya doğru koştu. "Affedersiniz," dedi El'hiim. "Sanırım siz yeni baharat arayıcısısınız. Açık kumullara çıkmaya mı hazırlanıyorsunuz?"</p>

  <p>Kısa boylu yabancının birbirine yakın gözleri ve keskin yüz hatları vardı. İsmail nefret edilesi Tlulaxa ırkının hatlarını tanıyıp gerildi. "Bu adam bir organ tüccarı," diye hırladı El'hiim'e, yabancının anlamaması için Çakobsa dilini kullanarak.</p>

  <p>Üvey oğlu ona vızlayan bir sinekmiş gibi sessiz olmasını işaret etti. İsmail bir sürü Zensünniyi esir alıp Poritrin ve Zanbar gibi gezegenlere götüren kölecileri unutamıyordu. Tlulaxa organ çiftlikleri skandalından onlarca yıl sonra bile bu genetik manipülatörler hâlâ dışlanıyor ve uzak duruluyordu. Ama Arrakis'te, baharat arayışının baş döndürdüğü günlerde para bütün önyargıları silmekteydi.</p>

  <p>Gezegene yeni gelmiş olan Tlulaxa yüzünü El'hiim'e çevirdi; toz içindeki Naib'i belirgin bir şüphecilik ve hoşnutsuzlukla inceledi. "Ne istiyorsun? Meşgulüm."</p>

  <p>El'hiim, Tlulaxa bunu hak etmese de bir saygı işareti yaptı. "Adım El'hiim, Arrakis çölleri üzerine uzmanım."</p>

  <p>"Ve ben de kendi işine bakıp seninkiyle hiç ilgilenmeyen Wariff."</p>

  <p>"Şey, ama <span class="t15">ilgilenmelisiniz</span>. Rehber olarak size hizmetimi sunuyorum." El'hiim gülümsedi. "Üvey babam ve ben size hangi aletleri almanız gerektiği, hangilerinin gereksiz harcamalar olacağı konusunda tavsiye verebiliriz. En iyisi de sizi en zengin baharat tarlalarına doğrudan götürebiliriz."</p>

  <p>"Siz inandığınız cehenneme gidin," diye parladı Tlulaxa. "Rehbere ihtiyacım yok, özellikle de hırsız bir Zensünniye."</p>

  <p>İsmail omuzlarını dikleştirip açık Galaç dilinde yanıt verdi. "İnsanları çalıp organlarını hasatlayan bir Tlulaxa için ironik sözler bunlar."</p>

  <p>El'hiim tartışma daha da şiddetlenmeden önce üvey babasını geriye itti.</p>

  <p>"Haydi, İsmail. Daha bir sürü müşteri var. Bu inatçı aptalın tersine bazı baharat arayıcıları gerçekten servet bulacaklar."</p>

  <p>Tlulaxa kibirli bir şekilde burnunu çekip sanki iki adam çizmesinin topuğundan kazıyıp attığı pisliklermiş gibi onlara kayıtsız kaldı.</p>

  <p>Uzun, sıcak bir günün sonunda, iki adam Arrakis Kentinden uzaklaşırken İsmail'in tiksintiden midesi bulanıyordu. Üvey oğlunun yabancıların zaaflarından yararlanmaya çalışması onu hayal edemeyeceği kadar rahatsız etmişti. Sonunda, ağır bir sessizliğin ardından boğuk bir sesle, "Sen Solucansüvarisi Selim'in oğlusun. Kendini nasıl olur da bu kadar alçaltırsın?"</p>

  <p>El'hiim ona inanamayarak baktı, üvey babası anlaşılmaz bir soru sormuş gibi kaşlarını kaldırmıştı. "Ne demek istiyorsun? Dört Zensünni rehberliği anlaşması yaptım. Köyümüzün insanları baharat arayıcılarını kumlara götürüp çalışmalarını sağlayacak, sonunda kârın yarısını alacağız. Buna nasıl itiraz edebilirsin?"</p>

  <p>"Çünkü biz işleri böyle yapmıyoruz. Bu, babanın takipçilerine öğrettiklerinin tersine bir şey."</p>

  <p>El'hiim'in öfkesini kontrol etmekte zorlandığı çok açıktı. "İsmail, değişimden nasıl bu kadar nefret edebilirsin? Hiçbir şey değişmese, sen ve halkın hâlâ Poritrin'de köle olarak kalırdınız. Ama sen farklı bir yol gördün ve kaçtın. Buraya gelip kendine daha iyi bir hayat kurdun. Ben de aynı şeyi yapmaya çalışıyorum."</p>

  <p>"Aynı şeyi mi? Kaydettiğimiz bütün ilerlemeden vazgeçiyorsun."</p>

  <p>"Babam gibi aç kalan bir kanun kaçağı olmak istemiyorum. İnsan efsaneyi yiyemez. Hayalleri ve kehanetleri su diye içemeyiz. Kendimizi korumalı ve çölün sunduklarını kabul etmeliyiz - yoksa başkası edecek."</p>

  <p>İki adam sessizlik içinde gece boyunca ilerledi ve sonunda açık kumların kıyısına vardılar; oradan sonra çölün kurak alanlarını geçmeye başlayacaklardı.</p>

  <p>"Birbirimizi hiçbir zaman tam olarak anlayamayacağız, El'hiim."</p>

  <p>Genç adam kuru, buruk bir kahkaha attı. "Sonunda seninle aynı fikirde olabileceğim bir şey söyledin."</p>

  <p>&nbsp;</p>
</body>
</html>
