<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Dü</span><span class="t16">ş</span><span class="t16">ünen makineler kötü veya sevgi kavram</span><span class="t16">ı</span><span class="t16">n</span><span class="t16">ı</span> <span class="t16">anlayamazlar. Onlar her</span> <span class="t16">ş</span><span class="t16">eyi yaln</span><span class="t16">ı</span><span class="t16">zca kendi hayatta kal</span><span class="t16">ı</span><span class="t16">mlar</span><span class="t16">ı</span> <span class="t16">ba</span><span class="t16">ğ</span><span class="t16">lam</span><span class="t16">ı</span><span class="t16">nda görürler. Onlar için ba</span><span class="t16">ş</span><span class="t16">ka hiçbir</span> <span class="t16">ş</span><span class="t16">ey önemli de</span><span class="t16">ğ</span><span class="t16">ildir.</span></p>

  <p class="p6">&nbsp;</p>

  <p class="p6">&mdash; SERENA BUTLER</p>

  <p class="p6">Cihat Rahibesi</p>

  <p class="p6">&nbsp;</p>

  <p>Denge durumu yirmi yıl boyunca devam etmişti. Omnius kaçamıyordu ve İnsanlık Ordusu da daha fazla yaklaşamıyordu. Makine güçleri Corrin'in etrafında, nüfuz edilemez Holtzman karıştırıcı ağının hemen altında koruyucu bir kabuk oluşturmuş ve insanların bekçi filosu da ağır silahlı gemileriyle en dışta sıkı bir çeper yaratmıştı.</p>

  <p>Corrin'deki robot gemileri karıştırıcı ağın iç çeperinde dolaşıyor ve sistemin dış sınırını izlemek için uzun mesafeli tarayıcılar yerleştiriyordu. Geriye kalan iki Omnius kopyası gözetleme çalışmalarını artırmıştı, çünkü SeurOm yirmi yıl sonra bile başka bir Omnius kopyasının hayatta kalmış olup kendilerini kurtarabilmesi olasılığını hesaplıyordu. Makine savaş gemileri kalabalık bir köpek balığı sürüsü gibi dönüyor, dönüyor, üst üste binmiş tek merkezli yörüngeleri boyunca dolaşmayı sürdürüyordu.</p>

  <p>Taraflar rasgele atışlar yapıyor ve karşı gücün seyreden gemilerine patlayıcılar gönderiyordu. Birliğin askerleri de sık sık talim edilmiş atışların kesinliğiyle hemen karşılık veriyordu. Bir <span class="t15">hrethgir</span> ciridi ciddi şekilde hasar almış ve iki robot gemisi tahrip olmuştu. Gardiyanlık görevini üstlenen filo kendi mevkilerini sıkılaştırırken pratik manevralarının sıklığını artırıyor, daha fazla keşif gemisi gönderiyordu. Bir şey bekliyorlardı.</p>

  <p>Derken Birliğin son ve beklenmedik hamlesiyle her şey değişiveriyordu.</p>

  <p>Çeperin içindeki düşünen makineler, yeni gelen devasa mancınık ve cirit gemilerini gördü. İnsanlar tek bir manevrayla orada konuşlanmış güçlerinin büyüklüğünü tam üç katına çıkarmışlardı.</p>

  <p>Jeldevre zihinleri tahrip etmek için tasarlanmış karmaşık uydu kafesi sayesinde içeride tutulan makine keşif gemileri ulaştıkları verileri Corrin'deki ana tesise bildirdi. Düşmanın sayısı ve gelişmeler telaşa düşürecek ölçüde ve tartışma götürmezdi. İnsanlar dengeyi bozmaya niyetliydiler.</p>

  <p>Hayatta kalan ebedizihin çifti, istatistiksel çözümlemeler yaparak, varlıklarına yönelik ciddi tehdit oluşturmaya yetecek derecede ateş gücüyle karşı karşıya oldukları sonucuna vardılar. Tahrip edilme olasılığı çok yüksekti.</p>

  <p>Erasmus itaatkâr Gilbertus Albans'la birlikte meydanda dikiliyor ve aniden değişen senaryodaki seçeneklerini tartışan iki ebedizihini sessizce dinliyordu. Baş Omnius'u devreden çıkarmalarının ardından iki farklı kopya bağımsız robotun tavsiyelerine nadiren başvuruyorlardı, ama şimdi durumun ciddiyetini görmüşlerdi.</p>

  <p>"Bu çok ciddi bir açmaz, Mentatım," dedi Erasmus sessizce.</p>

  <p>Gilbertus endişeli görünüyordu. "O halde Serena'yla birlikte olmalıyım. O hâlâ villada."</p>

  <p>Erasmus ona baktı. "Benimle olmalısın ve kriz için bir çözüm üretmeliyiz. Kusurlu Serena klonu işe yarar bir fikir sunamayacaktır." İkisi birlikte ebedizihin çiftinin arasındaki hızlı diyalogu dinlediler.</p>

  <p>Neyse ki SeurOm ve ThurrOm'un, Corrin-Omnius'un tersine sanatsal gösterişçiliği yoktu. Yeni ebedizihinlerin yaptığı en büyük değişikliklerden biri gösterişli bir şekilde süslenmiş Merkez Kuleyle ilgiliydi. Süslemeleri ve sanat çalışması girişimlerini soyarak bütün Kulenin biçimini değiştirip ana meydanın aşağısındaki korunaklı devasa bir tonozun içine sokmuşlardı. Tonozun üstünde, şehrin ortasında kullanışlı görünümlü iki kaide, onların üstünde de şeffaf ve yarı küre biçiminde kapaklar duruyordu. İki ebedizihin kendini böyle sergiliyordu.</p>

  <p>Daha önce ThurrOm ve SeurOm'un düşünceleri büyük ölçüde farklılık gösteriyor, devreden çıkarılan arkadaşlarından gittikçe uzaklaşıyordu. Ama bu devasa İntikam Filosunun gelişi iki ebedizihinin ortak soruna odaklanmasını sağlamıştı.</p>

  <p>"Mevcut verilere göre insan savaş gemileri bizi bastırabilir," dedi SeurOm. "Silahları bizim yerleşik modellerimiz gibiyse, savunma filosu insan gemilerinin tam ölçekli bir saldırısına karşı duramaz - tabii eğer bütün kaynaklarını kullanarak kendilerini feda etmeye hazırlarsa."</p>

  <p>"Böyle bir fedakârlık yapma olasılıkları düşük," diye karşılık verdi ThurrOm. "Bu durum yirmi yıldır topladığımız verileri desteklemiyor."</p>

  <p>Erasmus kendini konuşmak zorunda hissetti. "Burada yalıtılmış durumdayız ve <span class="t15">hrethgir</span>'in tutumundaki yeni değişikliğin arkasındaki nedeni bilmiyoruz. Dinsel saçmalıkları için yeni bir model geliştirmiş olmalılar. Kabul ettiğiniz ilkelere göre davranmalarını beklemeyin."</p>

  <p>"Daha fazla savaş gemisi fırlatalım. Savunma hatlarımızı güçlendirelim."</p>

  <p>"Daha fazla jeldevre komuta zihni üretemiyoruz. Kaynaklarımız tükendi, ama madenci robotlarımız ve mineral tarayıcılarımız, nadir bulunan gerekli elementlerin damarlarını aramak için yer kabuğunu tarıyorlar. Ama sınıra ulaştık. Corrin kurudu. Mümkün olan bütün gemileri de yerleştirdik zaten. Onların yerine koyacak başka gemimiz yok."</p>

  <p>ThurrOm şiddetle karşılık verdi. "O halde olasılığı değiştirmek için önce biz saldırmalıyız. Yerine koyacak jeldevre zihinlerimiz olmasa bile silahlarımız daha üstün."</p>

  <p>"Bunu daha önce de denedik. Takviyelerimiz zaman içinde tükendi ve büyük aşınmalara dayanamayız. Gemileri kalkanlarla korunuyor, bu da onlara saldırılarımıza dayanma gücünü kazandırıyor. Karıştırıcı uydular bir sürü gemimizi tahrip edecektir. Üstelik Holtzman ağı kolayca onarılabiliyor."</p>

  <p>Yörüngedeki robot keşif gemileri, genişleyen insan filosunun ateş gücüne dair tahminlerini bildirdiler. Erasmus tarayıcıları inceleyip özetleri Gilbertus'la paylaştı. Daha doğru veriler daha iyi tahminler sağlıyor ve durum gittikçe kötüleşiyordu.</p>

  <p>SeurOm devam etti. "Kişisel korumalarımızdan çok herhangi bir Omnius'un hayatta kalmasıyla ilgilenmeliyiz. Eğer büyük çaplı bir gayret gösterirsek karıştırıcı ağda bir gedik açabiliriz ve birkaç makine gemisi de açılan gedikten kaçabilir. Bu gemilerin her birine ebedizihinin bir kopyası yerleştirilmeli. Bazı simülasyonlar bunun olası bir sonuç olduğunu düşündürüyor."</p>

  <p>"Çok az veriye dayanan ikna edici olmayan bir iddia," dedi ThurrOm. "Simülasyonların büyük çoğunluğu farklı bir sonuç verdi. Daha da önemlisi, hangimiz temel Omnius olacak?" İkiz küreler o kadar huzursuzlanmıştı ki şifreli elektrikli dürtülerin yoğunluğu arttı ve elektronik sesler meydanda gürledi.</p>

  <p>"İki kopyayı da gönderebiliriz."</p>

  <p>"Bu, Corrin'deki bizleri koruma konusunda hiçbir işe yaramaz," dedi Omnius. Oğlunu ve kendisini kurtarmanın bir yolunu bulmalıydı. Ebedizihinin hayatta kalmasını sağlamanın bütün düşünen makineler için bir öncelik olması gerekirken bu yaklaşım Erasmus için hiç de yeterli değildi. "İnsanların ne yapacağını tahmin etmek zor Omnius. Eğer stratejini tamamen sayısal analizlere dayandırırsan başarısız olursun. Düşman seni şaşırtacaktır."</p>

  <p>"Tekrarlanan saldırılar bazen görünmeyen kusurları ortaya çıkarır. Bu yeni insan takviyelerine karşı başarılı olmamız için küçük, ama sıfır olmayan bir olasılık mevcut. Böyle bir girişimde bulunmaktan başka uygun herhangi bir seçeneğimiz yok."</p>

  <p>Erasmus akışkanmetal yüzüne gülümseyen bir ifade yerleştirdi. "Evet, eğer <span class="t15">hrethgir</span>'in nasıl düşündüğünü anlayabilirsek var. İnsanlık Ordusuna karşı etkili olabilecek bir silahımız var - kullanmamızı hiç beklemedikleri bir silah." Optik liflerini Gilbertus'a çevirdi. "Onları deliye çevirecek bir silah."</p>

  <p>"Açıkla, Erasmus," dedi iki ebedizihin de aynı anda.</p>

  <p>"Köle ağıllarımda ve Corrin'in etrafındaki şehirlerde sayısız esir ve test deneğimiz var. Son envantere göre buradaki <span class="t15">hrethgir</span> nüfusu üç milyona yaklaşıyor. Birlik bize karşı Holtzman kalkanlarını yerleştirmiş olabilir - ama biz de <span class="t15">insan kalkanlar</span> kullanabiliriz. Hepsini tehlikeye karşı yerleştirirsek İnsanlık Ordusunun her hareketinin milyonlarca gereksiz ölüme neden olacağını garanti edebiliriz. Bu durumda düşman saldırıya başlamadan önce iki kere düşünecektir. "</p>

  <p>Gilbertus ona telaşla baktı, ama bir şey söylemedi. Alışkanlığı olduğu üzere kendini sakinleştirme tekniklerini kullanarak başka nesnelere odaklanıp dikkatini dağıttı ve kafasındaki hesaplamalara yoğunlaştı.</p>

  <p>"Böyle bir sonuca ulaşmak kusurlu görünüyor," dedi SeurOm. "İnsanlar büyük Temizlik sırasında masum köleleri öldürmekten çekinmedi. İma ettiğin şey çok mantıksız."</p>

  <p>"Genellikle insanlar da mantıksızdır. Ama bu kez durum farklı," dedi Erasmus. "Masum kurbanlarının yüzlerine bakmalarını sağlayacağız. Bu onları durduracaktır."</p>

  <p>"Kesin olarak hangi alternatifi öneriyorsun?"</p>

  <p>"İnsan köleleri yörüngedeki kargo taşıyıcılarına koyacağız, hatta en zayıf gemilerimizi onlarla dolduracağız. Sonra eğer bize karşı bir harekete girişirlerse onları öldürmekle tehdit edeceğiz." Erasmus kürklü kaftanındaki bir kırışığı düzeltmek için kumaşı çekiştirdi. Planı ve insanların doğası konusundaki anlayışıyla gurur duyuyordu.</p>

  <p>"Böyle bir plan stratejik bakımdan mantıklı değil," dedi ThurrOm. "Eğer İnsanlık Ordusu Corrin'i istila etme niyetindeyse insanların ölmesini de bekliyorlardır. Bu onları neden vazgeçirsin ki?"</p>

  <p>Erasmus sırıttı. Gilbertus'a döndü. "Bunun neden etkili olacağını açıkla, Mentatım."</p>

  <p>Gilbertus bu tehdidin gerçekliğiyle yüzleşmek istemiyormuş gibi zorlukla yutkundu. Bir tür transa girmiş gibi görünüyordu ve bütün düşüncelerini organize edebileceği sakin bir öz bulmak için çok derinlere inip az sonra bir yanıtla çıktı. "İstemeden zayiata neden olmak ile özgürleştirmek istedikleri milyonlarca insanın ölümünden <span class="t15">do</span><span class="t15">ğ</span><span class="t15">rudan</span> sorumlu olmak çok farklıdır." Durakladı. "Bu fark bir makinenin anlayamayacağı kadar ince olabilir, ama önemlidir."</p>

  <p>"İnsan doğası konusundaki tahminlerimin doğru olduğuna emindim!" diye güldü Erasmus. "Gemilerimizi masum insanlarla doldurduktan sonra Birlik komutanını eğer açıkça belirlenmiş bu sınırı geçerlerse rehineleri öldüreceğimizi söyleyeceğiz. Geçmeye cesaret edemeyecekleri bir köprü olacak bu."</p>

  <p><span class="t15">"Hrethgir</span> köprüsü," diye mırıldandı Gilbertus. "Birazcık şansla işe yarayacaktır."</p>

  <p>"Şans bizim hesaplarımıza dahil olamaz," dedi ThurrOm</p>

  <p>İki ebedizihin bu cüretkâr stratejinin değerini tartıştı. Sonunda bir sonuca varırlarken Erasmus kendisiyle çok gurur duyuyordu.</p>

  <p>"Kabul edildi. Bir gecikme olmamalı. <span class="t15">Hrethgir</span> filosu hali hazırda saldırılarını koordine ediyor." Ebedizihinler konuşurken dövüş meklerin, savaş gemileri kontrolcülerinin ve nöbetçi robotların harekete geçmesini emretmişlerdi.</p>

  <p>Gilbertus'un canı çok sıkılmışa benziyordu, ama robot yüzünü oğluna çevirerek konuştu. "Belki de bazılarımızın hayatta kalmasının tek yolu budur."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Sarsılmaz etkinlikleri ve amansız çalışkanlıklarıyla yalnızca makineler böyle olanaksız bir işi başarabilirlerdi.</p>

  <p>Kargo taşıyıcıları köle ağıllarından çıkarılan insan sürüleriyle doluydu. Gemiler birbiri ardına atmosfere çıkıp alçak yörüngedeki yerlerini alıyorlardı. Makine gemilerinin büyük bölümü karıştırıcı ağın içine kilitlenmiş, bazılarıysa isteksiz insan yükünü almak için aşağıya iniyordu.</p>

  <p>Kargo taşıyıcılarındaki ve dolu savaş gemilerindeki yaşamdestek sistemleri pek yeterli değildi, üstelik milyonlarca insana uzun süre yetecek kadar yiyecek ve malzeme yoktu. Ama Erasmus onların refahlarıyla fazla ilgilenmiyordu. Eğer insan komutanlar onun tahminine göre hareket ederlerse durum birkaç gün içinde çarpıcı şekilde değişebilirdi.</p>

  <p>Çılgınca faaliyet hiç durmaksızın sürerken Erasmus villasının sakin ve huzurlu bahçelerinde Gilbertus Albans'ın arkadaşlığının tadını çıkarıyordu. Gilbertus Serena'yı aramıştı, ama hiçbir yerde bulamıyordu. Robotun yüzünde güven verici bir gülümseme oluştu. "Sen ve ben bu krizle başa çıkacak şekilde donanımlıyız, Mentatım. Ama senin de dikkatini tamamen bu işe vermen gerekiyor."</p>

  <p>Gilbertus kızarıp zayıf bir şekilde gülümsedi. "Haklısın. Serena bazen fazlasıyla dikkat çelici olabiliyor."</p>

  <p>Birliğin İntikam Filosunun geldiğinden sonraki günlerde insan gemileri güçlerini sağlamlaştırıp organize saldırı pozisyonuna geçti. Belli ki harekete geçmeye hazırdılar. Erasmus <span class="t15">Hrethgir Köprüsü</span>'nün işe yaraması için yakında tamamlanmasını umuyordu.</p>

  <p>Etraflarında fıskiyeler yumuşak ve rahatlatıcı bir ses çıkarıyordu. Çiçekler açıyor, sinek kuşları çiçekten çiçeğe uçuyordu. Uzaydaki uğursuz savaş filosu dışında, Corrin'deki her şey huzur içinde görünüyordu. Erasmus bahçesini çok seviyordu.</p>

  <p>"Onları gerçekten öldürecek misin baba?" diye sordu Gilbertus, sessizce. "İnsanlık Ordusu tehditlerine aldırmaz ve sınırı geçerlerse ölüm emrini veren kişi sen mi olacaksın? Yoksa Omnius mu?"</p>

  <p>Sonuç iki şekilde de aynı olsa bile bağımsız robot bu sorunun Gilbertus için anlamının büyük olduğunu görebiliyordu. "Birisi yapmalı, Mentatım. Biz düşünen makineleriz, bu yüzden insanlar blöf yapmadığımızı anlayacaklardır. Yalan söyleyebildiğimize inanmazlar. Eğer bunu yapacağımızı söylüyorsak yapmaya hazırlıklı olmalıyız."</p>

  <p>Adamın yüzü sakindi. "Bu durumu biz istemedik. Ben ... onların sorumlu olmasını tercih ederim. Bu kadar çok esiri öldürmeni istemiyorum, baba. Tetiği Birlik komutanının eline ver, böylece eğer devam etmeyi seçerse katliamdan yalnızca o sorumlu olsun."</p>

  <p>"Nasıl? Açıkla."</p>

  <p>"Holtzman kalkanlarını <span class="t15">iki</span> <span class="t15">ş</span><span class="t15">ekilde de çal</span><span class="t15">ı</span><span class="t15">ş</span><span class="t15">an</span> bir ölüm hattı haline getirerek durumu tersine çevirebiliriz. Bütün kargo taşıyıcılarındaki ölüm zincirini, onların karıştırıcı ağlarındaki algılayıcılara göre düzenle. İnsanlık Ordusu kendi uydularının ötesine geçtikleri zaman o algılayıcılar da ölüm sinyalini versin." Gilbertus yalvarıyor gibiydi. "Ölüm ve tahribata yol açarlarsa, bunun kendi hareketlerinin sonucu olduğunu bilmek, komutanlarına tereddüt etmesi için ilave bir neden daha vermiş olacaktır.</p>

  <p>Erasmus aradaki farkı anlamaya çalışırken Gilbertus'un gösterdiği derin içgörüden çok memnundu. "Senin sezgilerinden hiçbir zaman kuşku duymadım. Pekâlâ, tetik sistemini senin ayarlamana izin vereceğim, böylece katliamı Birlik gemileri başlatacak. Bu benim doğrudan bir hareketim olmayacak."</p>

  <p>Adam garip bir şekilde rahatlamış görünüyordu. "Teşekkür ederim, baba."</p>

  <p>&nbsp;</p>
</body>
</html>
