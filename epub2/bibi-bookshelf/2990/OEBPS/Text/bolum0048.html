<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Yerküre, anam</span><span class="t16">ı</span><span class="t16">z ve do</span><span class="t16">ğ</span><span class="t16">um yerimiz olarak insan</span> <span class="t16">ı</span><span class="t16">rk</span><span class="t16">ı</span><span class="t16">n</span><span class="t16">ı</span><span class="t16">n belle</span><span class="t16">ğ</span><span class="t16">inde kald</span><span class="t16">ığı</span> <span class="t16">sürece tamamen yok edilmemi</span><span class="t16">ş</span> <span class="t16">demektir. En az</span><span class="t16">ı</span><span class="t16">ndan kendimizi buna inand</span><span class="t16">ı</span><span class="t16">rmaya çal</span><span class="t16">ı</span><span class="t16">ş</span><span class="t16">abiliriz.</span></p>

  <p class="p6">&nbsp;</p>

  <p class="p6">&mdash; PORCE BLUDD</p>

  <p class="p6"><span class="t16">Yaralar</span><span class="t16">ı</span><span class="t16">n Haritaland</span><span class="t16">ı</span><span class="t16">r</span><span class="t16">ı</span><span class="t16">lmas</span><span class="t16">ı</span></p>

  <p class="p6"><span class="t16">&nbsp;</span></p>

  <p>Birbiri ardına gerçekleştirilen o uzun atomik saldırıları dizisinin Quentin Butler üzerindeki etkisi çok büyük olmuştu. Neredeyse yirmi yıl sonra bile eski komutan, düşünen makineleri yenmek adına yok ettiği milyarlarca insanı rüyasında görmediği tek bir gece bile geçiremiyordu.</p>

  <p>Hızla ve temiz bir şekilde yok olan, büklüm-uzayın esrarengiz labirentinde kaybolan cihadi askerlerinin belki de en şanslıları olduğunu düşünen bir tek o değildi. Quentin'e göre, bütün bunları bilerek yaşamak ve ellerindeki kalıcı kan lekelerine bakmak en kötüsüydü.</p>

  <p>Ödemesi gereken bir bedeldi bu. Bütün kurbanların onuru için dayanması gerekiyordu. Ve hiç unutmaması.</p>

  <p>İnsanlar ona hâlâ kahraman diyordu, ama bu artık ona gurur vermiyordu. Birlik tarihçileri, onun askeri kariyerinde yaptığı neredeyse her şeyi hatırlıyor ve süslüyordu.</p>

  <p>Ama gerçek Quentin Butler boş bir kabuktan başka bir şey değildi; anılar, beklentiler ve korkunç kayıplardan oluşan içi boş bir heykel. Yapmak zorunda kaldığı şeyden sonra ruhu ve kalbi onu terk etmişti. Faykan ve Abulurd'un hayatlarına devam etmesini seyrediyordu; Faykan evlenmiş ve iyi bir aile kurmuştu, küçük kardeşiyse hâlâ bekârdı. Belki de Abulurd Harkonnen adını kendi çocuklarıyla sürdüremeyecekti.</p>

  <p>Quentin kendisini İçgözlem şehrinde yalnız ve bilinçsiz bir şekilde yaşamını sürdüren kataleptik karısı Wandra kadar boş hissediyordu. Karısı en azından huzur içindeydi. Zaman zaman onu ziyaret ettiğinde boş, ama güzel yüzüne bakıp onu kıskanırdı.</p>

  <p>Bu kadar şey yaşadıktan, bu kadar zor karar verdikten sonra askeri hizmet canına tak etmişti. Bir sürü saldırıya öncülük etmiş, makinelerin baskısından kurtarması gereken masum köle insanların yanı sıra bir sürü savaşçıyı da ölüme göndermişti. Onları Omnius'tan yalnızca katlederek kurtarabilmişti.</p>

  <p>Quentin bununla daha fazla yaşayamazdı. Büyük Temizlikten sonraki yıllar boyunca anlamsız görevlerde hizmet etmiş, sonunda görevinden istifa ederek büyük oğlunu şok etmişti.</p>

  <p>Savaş kahramanı babasını yakınında tutmaya çalışan Faykan ona büyükelçilik ya da Parlamentoda temsilcilik görevini kabul etmesini önermişti.</p>

  <p>"Hayır, bu bana uygun değil," demişti Quentin. "Bu yaşta yeni bir kariyere başlamayla ilgilenmiyorum."</p>

  <p>Ama Yüce Patrik -hâlâ Xander Boro-Ginjo'ydu- hiç kuşkusuz bir başkasının kendisi için yazdığı beyanı okuyup primeronun istifasını reddetmiş ve istifayı hak edilmiş sınırsız izinle değiştirmişti. Quentin, kelime oyunlarıyla ilgilenmiyordu, çünkü sonuç aynı olacaktı. Başka bir uğraş bulmuştu.</p>

  <p>Quentin'in mutlu günlerinde, düşük rütbeli bir asker ve Yeni Starda'yı inşa etme işinde çalışan bir mühendisken tanışıp arkadaş olduğu Porce Bludd onu bir tür hac ve keşif yolculuğuna çıkarmayı teklif etmişti.</p>

  <p>İnsan sever soylu, Omnius Musibeti ve Büyük Temizlikten sonraki yıllarda gezegenlere yardım etme fikrini saplantı haline getirmişti. Yanıp kavrulan eski makine gezegenleri olan Walgis ve Alpha Corvus'ta sefalet içinde yaşayan birkaç insan bulmuştu. İnsanlar büyük ihtiyaç içindeydi, hastalıktan kırılıyor, açlıktan ölüyor, nükleer serpinti yüzünden meydana gelen sayısız kanser türü sergiliyorlardı. Uygarlıkları, teknolojileri ve altyapıları yok olmuştu, ama en güçlü olanlar hâlâ hayata tutunuyor ve hep birlikte destek ağları oluşturuyorlardı.</p>

  <p>Bludd Birliğe dönmüş ve hayatta kalanlara erzak taşımak için gönüllüler arayarak kurtarma konvoyları, büyük nakliye gemileri organize etmişti. En kötü durumlarda bütün köyleri daha az kirlenmiş bölgelere veya gezegenin dışına, daha konuksever bir Birlik Dünyasına taşımışlardı. İnsan nüfusunun retrovirüs salgınının sonrasında dağılıp yok olmasıyla birlikte yeni soylar çok iyi karşılanıyordu, özellikle Rossaklı Dişibüyücüler tarafından.</p>

  <p>Bazı sert politikacılar makinelerden kurtuluşun, hayatta kalanların isteyebileceği en iyi telafi olduğunda ısrar ediyordu. Quentin böylesi geniş kapsamlı açıklamaları yapan adamların en başında fedakârlığı yapan kişiler olmadığını fark ediyordu. ...</p>

  <p>Birlik parlamentosu herhangi bir telafide bulunmayı reddedince, politik kazançlar için savaşması gerekmeyen Bludd onlara sırtını döndü. "Ben gerekli gördüğüm yardımı yapacağım," diye bildirdi Zimia'daki bir oturumda. "Servetimin her kuruşunu harcasam bile umurumda değil. Bu benim hayattaki görevim."</p>

  <p>İnanılmaz büyüklükteki aile serveti Starda'nın büyük bir bölümünü yok edip Bludd'ın büyük amcasını öldüren köle isyanı sırasında kaybolmuş olsa bile hızla büyüyen kişisel koruyucu kalkanı piyasasından Poritrin'in kasasına büyük paralar akmaya devam ediyordu. Görünüşe göre, makine düşman tehdidi olmasa bile Birlikteki herkes artık bu kalkanlardan takıyordu.</p>

  <p>Quentin'in izne ayrıldığını duyan soylu onu arayıp bulmuştu. "Oraları kendi gözlerinle görmek isteyip istemeyeceğini bilmiyorum," dedi Bludd, şefkat dolu bir ifadeyle. "Ama ben Büyük Temizlikte mahvolan gezegenlere gitmek niyetindeyim. Eski Senkronize Dünyalara. Atomik patlamalar ekosistemi mahvetmeye ve Omnius musibetini yok etmeye yeterdi, ama bir şans var" -parmağını uzatırken gözleri parlıyordu- "bazı insanların yaşıyor olma şansı. Eğer öyleyse onları bulup yardım etmeliyiz."</p>

  <p>"Evet," dedi Quentin omuzlarından bir yük kalktığını hissederek. Atomik başlıkları kendisinin attığı, nükleer patlamalarla çoraklaşan bölgelere gitme olasılığından korkuyordu. Ama kusurunu düzeltmenin küçücük bir yolu bile varsa ...</p>

  <p>Bludd'ın lüks yatında bir Birlik savaş gemisinde bulunandan çok daha fazla olanak vardı, konforlu odalar, ilaç ve kurtarma malzemeleriyle dolu büyük bir kargo ambarı, tek kişilik keşif uçağının bulunduğu bir hangar. Quentin başta hak etmediğini hissettiği rahatlıkların avantajından yararlanmayı reddetti, ama sonunda kendini geziden zevk almaya ikna etti. Askeri kariyeri boyunca yeterince görevde hizmet vermiş, kırkiki yılını Serena Butler'ın Cihadına adamıştı.</p>

  <p>Uzun yolculukları sırasında Quentin ve Bludd, haritada bir zamanlar bilinen Senkronize Dünyaları gösteren noktaları ziyaret ettiler; radyoaktif açıdan kaynayan kazan halindeki bütün bölgeleri. Quentin ondokuz yıl önce gezegenden gezegene uçup ölüm yüklerini boşaltmıştı. Şimdiki göreviyse merhamet ve anma anlamı taşıyordu.</p>

  <p>Quentin, aşağıdaki mahvolmuş Ularda'ya baktı, yanmış topraklara, kirli topraklarda büyüyen güdük ağaçlara ve bitkilere. Binaların çoğu akım-atomiği saldırılarıyla çökmüştü, ama hayatta kalan bir avuç insan kulübeler kurmak için molozları bir araya getirmişti. Ovalarda şiddetle esen felaket sonrası korkunç fırtınalara karşı yetersiz barınaklardı bunlar.</p>

  <p>"Bu sahnelere hiç alışabilir misin?" diye boğazındaki yumruyu yutmaya çalıştı Quentin.</p>

  <p>Pilot koltuğundaki Bludd duygu dolu gözlerle ona baktı. "Alışmamayı umuyorum. Kendi insanlığımız adına böyle şeylere alışmasak iyi olur."</p>

  <p>Yatları tepede ilerlerken, sopa ve hurda metallerle toprağı işleyen insanlar gördüler. Quentin onların nasıl yaşadığını anlayamıyordu. İnsanlar durup yukarı baktılar - bazıları el sallayıp sevinç çığlığı atarken, diğerleri aletlerini bırakıp bir yerlere sığınmaya koştu. Bu garip geminin, insan ırkını imha etme işini tamamlamak için geri gelen makineleri işaret etmesinden korkuyorlardı.</p>

  <p>Poritrinli soylunun yüzünden yaşlar süzüldü. "Keşke hepsini bu gemiye alıp doğruca bir Birlik Dünyasına götürebilsem. Belki orada bir şansları olabilir. Bütün zenginliğim ve nüfuzumla herkesi kurtarabilirim." Eliyle gözlerini sildi, eli ıslandı. "Sen de öyle düşünmüyor musun Quentin? Neden herkesi kurtaramıyorum?"</p>

  <p>Quentin'in yüreği iyice ağırlaşmıştı. Suçluluk duygusu bedenini bir kanser gibi yiyordu.</p>

  <p>Arkaplandaki radyasyon tarayıcı sistemlerini etkilese bile Bludd, sefil durumdaki üç yerleşim merkezini tespit edebilmişti. Bombardımandan beş yüz kişiden biraz azı kurtulmuştu. Kaç milyonda ... beş yüz kişi?</p>

  <p>Sonra askeri bir komutanın düşünceleri araya girdi. Beş yüz kırılgan insan bedeni akım-atomiği saldırılarına dayandığına göre, ebedizihinin korunmalı bir kopyası bu felaketten kaçtıysa? Quentin başını hayır anlamında salladı. Atomik saldırılarının başarılı olduğuna inanmak zorundaydı - çünkü sağlam kalan bir ebedizihin diğer gezegenlerde çoğalırsa bütün bu ölüm ve yıkım boşa gitmiş olurdu.</p>

  <p>Bludd gemisini üç yerleşim merkezinden birine indirirken, Quentin gözlerini sıkıca kapadı. Koruyucu giysiler içindeki iki adam, bir zamanlar Senkronize Dünya olan bu yerde varlıklarını sürdürmeyi başaran perişan görünümlü, yıpranmış korkuluklara baktı. Burada yalnızca en güçlüler hayatta kalırdı; insanların çoğu korkunç bir şekilde ve gençken ölmüştü.</p>

  <p>Büyük Temizlikten beri Ularda'ya ilk ayak basanlar onlar değildi. Kasabanın yaşlılarıyla -<span class="t15">ya</span><span class="t15">ş</span><span class="t15">l</span><span class="t15">ı</span><span class="t15">lar?</span> En yaşlısı kırkında görünüyordu!- görüştükten sonra Quentin, Serena Tarikatının orada kök saldığını ve torunu Rayna tarafından eğitilen iki misyoner tarafından yayıldığını öğrendi. Bu insanlar en zor durumlarda bile teknolojiden sakınmış, atomik saldırılarını düşünen makineler için adil bir ceza olarak görmüşlerdi.</p>

  <p>Sayısı az nüfusun en fazla acıyı çektiği ve feda edecek bir şeyi kalmadığı böyle yerlerde, fanatik dinler kolayca tutunuyordu. Orijinal Şehitçilerden gelişen Serena Tarikatı hayatta kalan bu perişan insanlara somut bir günah keçisi, öfkelerini ve kederlerini yönlendirebilecekleri bir odak noktası sağlamıştı. Rayna'nın, ziyaretçiler tarafından yayılan mesajı, onlara bütün makineleri ezmeyi, bilgisayar zihinlerin bir daha insanlık tarafından geliştirilip kullanılmasına izin vermemeyi emrediyordu.</p>

  <p>Quentin, torununun insanlara, kendi zekâlarına ve kaynaklarına güvenerek yaşamayı öğreten felsefesine saygı duyuyordu. Ama bu sert ve katı mesaj onu endişelendiriyordu. Yirmi yıldır, nükleer tahribatı değil ama Musibeti yaşayan Birlik gezegenlerinde bile teknoloji karşıtı kutsal savaşı büyük bir hararetle kabul edilmişti. İnsanlar görünümü ne olursa olsun bütün makinelerden kaçıyordu. Ama makine karşıtı insanların hizmetindeki uzay gemileri belli ki fanatizmleri için bir istisnaydı.</p>

  <p>Şimdi, Ularda'daki bu küçük köyde yerliler lekeli ve yıpranmış giysiler giymişti; keçeleşmiş saçları yığınlar halinde dökülmüştü; yüzleri ve kollarında yaralar, urlar oluşmuştu.</p>

  <p>"Size yiyecek ve ilaç getirdik, hayatınızı daha iyi hale getirecek aletler ve erzak da var," dedi Bludd. Hareket ettikçe, radyasyonu önleyen elbisesi kırışıyordu. İnsanlar ona sanki üzerine atılacakmış gibi aç gözlerle bakıyordu. Karşısında açlıktan ölmekte olan bir güruh vardı. "Mümkün olduğunda daha fazlasını getireceğiz. Birlikten yardım getireceğiz. Yalnızca hayatta kalmayı başararak bile cesaret ve becerikliliğinizi kanıtladınız. Şu andan itibaren işler daha iyiye gidecek, söz veriyorum."</p>

  <p>O ve Quentin, konsantre yiyecek, vitamin ve ilaç sandıklarını boşalttı. Ardından çiftlik aletleri ve büyümeyi hızlandıran gübreyle birlikte yüksek ürün veren tohum çuvallarını da çıkardılar. "İşlerin iyiye gideceğine söz veriyorum," diye tekrarladı Bludd.</p>

  <p>İki adam gemiye döndükten sonra Quentin, "Buna gerçekten inanıyor musun?" diye sordu. Gördükleri dehşet yüzünden yorgun ve üzgündüler.</p>

  <p>Bludd tereddüt etti, kolay bir yanıt vermekten yine kaçındı. "Hayır ... inanmıyorum - ama <span class="t15">onlar</span> inanmak zorunda."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Bu belki sembolik bir yolculuktu, düşünen makinelere karşı verilen savaşın ilk büyük merkezini ve insan ırkının doğum yerini görme ihtiyacıydı. Bludd, Yerküre'ye gitmek istediğini bildirdi.</p>

  <p>"Orada kimsenin hayatta kaldığını sanmıyorum," dedi Quentin. "Çok uzun zaman oldu."</p>

  <p>"Biliyorum," dedi Poritrin lordu. "O ilk zaferde ... bu yorucu Cihadın başlangıcında ikimiz de çok gençtik. Ama yine de bir insan olarak orayı kendi gözlerimle görmem gerektiğini düşünüyorum."</p>

  <p>Quentin arkadaşının gözlerine bakıp oradaki derin ihtiyacı gördü. O da bunu yüreğinde hissediyordu. "Evet, sanırım insanlığın doğduğu yere ikimiz de gitmeliyiz. Belki bir şeyler öğrenebilir ya da yalnızca yaralarına bakarak bile çalışmamıza devam etmenin bir yolunu buluruz."</p>

  <p>Ama Yerküre'de hiç hayat yoktu.</p>

  <p>Uzay yatını sessiz ve kavrulmuş arazinin üstünde dolaştırırken Bludd ve Quentin, nükleer bombardımandan bir şekilde kaçmayı başarmış bir insan topluluğu bulmaya çalıştı. Simekler ve Omnius'un sistemli bir şekilde insanlığın bütün izlerini sildiği bu yerde Birlik Donanması bütün gezegenin yüzeyini temizleyecek kadar atomik atmıştı: Kimse hayatta kalmamıştı. Yörüngede tekrar tekrar döndüler, ilk raporlarından kuşkulanmak için bir neden bulmayı umuyorlardı, ama Yerküre korkunç, yanık bir yaradan başka bir şey değildi.</p>

  <p>Quentin sonunda köprüden ayrıldı. "Haydi başka bir yere gidelim. Küçük de olsa bir umut ışığının olabileceği bir yere."</p>

  <p>&nbsp;</p>
</body>
</html>
