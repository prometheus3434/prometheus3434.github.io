<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Omnius gibi olman</span><span class="t16">ı</span><span class="t16">n nas</span><span class="t16">ı</span><span class="t16">l bir</span> <span class="t16">ş</span><span class="t16">ey oldu</span><span class="t16">ğ</span><span class="t16">unu hayal ettim. Onun konumundayken etkisi geni</span><span class="t16">ş</span> <span class="t16">olan hangi kararlar</span><span class="t16">ı</span> <span class="t16">vermem gerekebilir?</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Erasmus Diyaloglar</span><span class="t16">ı</span></p>

  <p class="p6"><span class="t16">&nbsp;</span></p>

  <p>Bağımsız robot, Merkez Kulenin bir sanat sergisi haline gelmiş geniş odalarından birinde durmuş kabul edilmeyi bekliyordu. Ebedizihin onunla her yerde konuşabilmesine rağmen Omnius, Erasmus'un yeni galerisini görmesini çok istiyor gibiydi. Bütün o garip elektronik resimler, heykeller ve geometrik mücevher şekilleri kesinlikle özgün değildi ve hayal gücünden yoksundu. Omnius sırf üretiminin sayısını arttırdıkça çok daha yetenekli olduğunu düşünüyor gibiydi.</p>

  <p>Birbirinin neredeyse aynı, ama birbirinden ayrı olan üç Omnius kopyasının "işbirliği" yapmaya başlamasının ardından durum daha da kötüleşmişti.</p>

  <p>Birlikte çalışan üç Omnius, parlak renkler ve rasgele şekilleri, ahenksiz, sentezlenmiş müziğin eşlik ettiği mekanik buluşların stilize temsillerini gözü rahatsız edecek tarzda bir araya getirmişti. Estetik bir uyum söz konusu bile değildi.</p>

  <p>Sergiden mümkün olduğunda çabuk ayrılan platin robot, duvara monte edilmiş bir tepsiden siyah bir rehber küpü aldı. Küp aydınlandı, onun kimliğini doğruladı ve ardından robota nereye gideceğini gösterdi. Omnius yaratıcı isteklerini gerçekleştirirken akışkanmetal bina sürekli değiştiği için Merkez Kuledeki hiçbir yol aynı kalmıyordu.</p>

  <p>Erasmus, küpün yüzeyindeki kırmızı okları takip ederek geniş bir odaya girdi ve yetmiş kat çıkan taşıyıcı banda bindi. Bağımsız robot bitmek bilmeyen bütün bu gereksiz çeşitlilikten sıkılmıştı artık.</p>

  <p>Kulenin en üst katına girmesinin ardından üç Omnius'un duygusal olmayan, ama hararetli ve karmaşık bir tartışmaya girişmiş olduklarını gördü. İnsan psikolojisinde bu durum çoklu kişilik bozukluğu olarak tarif edilebilirdi. Baş Omnius hâkim konumda kalmaya çalışırken Yorek Thurr ve Seurat tarafından Corrin'e getirilen kopyalar farklı bakış açıları geliştiriyordu. Ebedizihin üçlüsü tek bir elektronik birim olarak işbirliği yapmaya çalışıyordu, ama şimdiye kadar aralarındaki farklılık çok ciddi bir hal almıştı. Kolayca birbirine bağlanıp birleşebilecek olmalarına rağmen ayrı kalıyor ve birbirleriyle akışkanmetal odanın etrafına yerleştirilmiş olan siyah hoparlörler aracılığıyla konuşuyorlardı.</p>

  <p>"Randevu verilen saatte geldim," dedi Erasmus, gelişine dikkat çekmek isteyerek. "Omnius beni çağırdı." <span class="t15">Yani aran</span><span class="t15">ı</span><span class="t15">zdan biri ça</span><span class="t15">ğı</span><span class="t15">rd</span><span class="t15">ı</span><span class="t15">.</span></p>

  <p>Birlikte çalışamayan ebedizihinler Erasmus'a aldırmadı, hatta Erasmus sözlerini tekrarladığında bile. Daha önce eğlenmek için diğer iki ebedizihine takma isimler takmıştı, tıpkı Gilbertus'a "Mentat" dediği ve Baş Omnius'un da tamamen yok olduktan sonra sözde yeniden canlanan bağımsız robota alaycı bir şekilde "Şehit" dediği gibi. Erasmus da içinden Seurat'ın jelküresine "SeurOm", Thurr'un Wallach IX'dan getirdiğine de "ThurrOm" diyordu. Üçünü dinleyen bağımsız robot yalnızca tonlarındaki ve tutumlarındaki ince farklar ve iddialarını desteklemek için kullandıkları bilgiler sayesinde onları ayırt edebiliyordu.</p>

  <p>Omniuslar Corrin'de kapana kısılmaktan dolayı endişeliydi, ama ne yapacakları konusunda net bir anlaşmaya varamıyorlardı. Yorek Thurr tarafından kandırılmasının ardından ThurrOm'un başlattığı başarısız saldırı, dört yüzden fazla büyük robot gemisinin yok olmasıyla sonuçlanırken <span class="t15">hrethgir</span> bekçilerine çok az zarar verilmişti. Sonuç olarak Thurr kaçmayı başarsa bile bu çatışma Omnius'a bir şey kazandırmamış, yalnızca insanların daha da dikkatli davranmasına neden olmuştu.</p>

  <p>Erasmus onların tekdüze, ama kesintisiz tartışmalarını dinlerken varsayımlarından bazılarının mantıksız olduğunu, insan tepkilerini ve önceliklerini anlamadıklarını gösterdiğini fark etti. Baş Omnius bile kendi içindeki yalıtılmış Erasmus kişiliği sayesinde ulaşabileceği bilgiye danışmıyordu. Üç kopyanın vardığı sonuçlar gittikçe daha aşırı ve katı bir hal alıyordu. Robot onları düzeltmek istiyordu, ama bu yeni ve farklı ebedizihinler onu dinlemezdi.</p>

  <p>Üçlü bazı konularda anlaşmaya vardı. Ebedizihin yalnızca kopyalarını Corrin'de tutmanın akılsızlık olduğunu anlamıştı. Baş Omnius elektronik kaçışı savunuyor, geniş bilgisayar zihnin normalleştirilmiş kopyasını uzaydaki uzak bir noktaya aktarmayı, uygun hedef arayışıyla veri akışını sağlamayı öneriyordu. ThurrOm ise böyle bir veri paketini alacak kapasitede bilinen bir alıcı olmadığını ve aradaki mesafe yüzünden sinyalin dağılıp azalacağını ileri sürüyordu. Yani bu, anlamsız bir zaman enerji ve emek harcaması olacaktı.</p>

  <p>Seurat Omnius ise çok daha somut bir seçenek üstünde duruyordu. Yirmi kadar Bağlantısız Gezegende koloni kurmayı öneriyordu. Düşünen makineler yeni yerleşim merkezlerine demir atar atmaz, Omniuslar onlara ilave gezegenler katabilir, Senkronize İmparatorluğu yeniden canlandırabilirlerdi. Neşeli bir şekilde ölümcül karıştırıcı ağdan kaçmanın bir yolunu bulacaklarını tahmin ediyor, ama bunun nasıl olacağını söyleyemiyordu.</p>

  <p>Şiddet konusundaki iştahı ilk bağımsız saldırısıyla bilenmiş görünen ThurrOm bütün makine filosunu gardiyan insan gemilerine göndermeyi savunuyordu. Aşırı kayıpları kabullenmeyi ve makine filosunun bir kısmının hayatta kalacağını umut etmeyi istiyordu. Ama eğer başarısız olurlarsa fanatik <span class="t15">hrethgir</span> akım-atomiklerini Corrin'e bırakır ve bilgisayar ebedizihinin son izini de silip atardı. ThurrOm bunun bir sorun olabileceğini kabul ediyordu.</p>

  <p>Bütün planların son derece küçük başarı bir şansı vardı. Baş Omnius'un kendisinden aşağı seviyedeki kopyalarıyla yaptığı bu garip tartışmada ne kadar zorluk çektiğini görmek Erasmus'un çok ilgisini çekmişti.</p>

  <p>Aylar boyunca, robot gemileri düzenli saldırılarına birbiri ardına devam edip kendilerini karıştırıcı ağa ve Birlik barikatlarına savurdular - sonuç olarak tahmin edilebilir derecede tahribatla karşılaştılar. Omnius ondokuz yıl boyunca Corrin'deki bütün madenleri, yer kabuğundaki metalleri ve hammaddeleri çıkarıp dönüştürmüş, yeniden işlemişti. Gezegen artık neredeyse kurumuştu. Sofistike jeldevreleri yaratmak için gereken nadir elementleri ve molekülleri bulmak çok zorlaşmıştı. Savaş gemilerinin yeniden üretimi yavaşlamıştı. Erasmus, güçlerinin sürekli yıpranması yüzünden kalelerinin yakında savunmasız hale geleceğini düşünüyordu.</p>

  <p>Bu olmadan önce bir çözüm bulmak zorundaydı - en azından kendisi ve Gilbertus için.</p>

  <p>Erasmus yıllardır çok sayıda kaçış yöntemini düşünmüştü. Corrin'den uzaklaşırlarsa o ve Gilbertus, gittikçe garipleşen ebedizihinin herhangi bir müdahalesi ve oyalaması olmadan kendilerini zihinsel işlere adayabilirlerdi.</p>

  <p>Bağımsız robot oğlunu villada bırakmıştı. Gilbertus yanında Serena Butler'ın klonuyla birlikte zor bir zekâ bilmecesi üzerinde çalışıyordu. Kaslı ve iyi eğitimli insan, beynindeki yılankavi yolları takip edebiliyor, beşinci dereceden değişkenleri ve sonuçları tahmin edebiliyordu. Yıllardır gündelik deneyimlerinin ayrıntılarını ezberliyor, beynindeki her şeyi organize ve istendiğinde bulunabilir konumda tutuyordu.</p>

  <p>Kendisine aldırmayan ebedizihinlerin dikkatini çekmek isteyen Erasmus, metal yumruğunu duvara vurmaya başladı. Ele avuca sığmaz küçük bir çocukken Gilbertus'un yaptığını gördüğü bir hareketti bu. "Buradayım. Benimle ne konuşmak istemiştiniz?"</p>

  <p>Robot, yön gösteren küpü yere fırlatmayı düşündü, ama sonra avucunda daha sıkı tutmaya başladı. Bu yalnızca taklit bir öfkeydi, ama öğrendiği insansı duyguları kopyalaması için iyi bir fırsat gibi görünüyordu.</p>

  <p>Üç ahenkli ses aynı anda emir verdi, "Sabırsızlanmayı kes, Erasmus. Bir <span class="t15">hrethgir</span> gibi davranıyorsun."</p>

  <p>Robot birkaç tane harika karşılık buldu, ama sonra onları seslendirmemeye karar verdi. Onun yerine çalışmayan yön küpünü yere bıraktı. Akışkanmetal yüzey küpü yuttu, düşen taşın etrafındaki bir su birikintisi gibi yeniden pürüzsüz hale geldi.</p>

  <p>Omniuslar tartışmalarına devam ettiler.</p>

  <p>Birden odaya Rekur Van girdi; elinde yön bulma küpü taşıyan silahlı bir robot koruma tarafından itiliyordu. "Randevu saatim geldi!" dedi uzuvsuz adam, şiddetlenen tartışmada sesini duyurabilmek için bağırarak.</p>

  <p>"Önce ben varım Güdük," dedi Erasmus, herhangi bir kin duygusu yansıtmayan sesini uygun seviyeye yükselterek.</p>

  <p>Üç ebedizihinin sesleri arkaplanda hâlâ heyecansız bir şekilde duyuluyordu, ama aralarındaki sentezlenmiş sinyaller gittikçe daha fazla yükseliyor, odada öyle büyük bir güçle yankılanıyordu ki yer sarsılıp tangırdıyordu. Üç Omnius birbirini yetersizlik ve hata yapmakla suçluyor; suçlamalar aralarında hiç kesilmeksizin gidip geliyordu. Erasmus ve Rekur Van artan bir merak ve telaşla onları dinlerken tartışma da gittikçe hızlanıyordu. Sonunda Baş Omnius'un kendisini Evrenin gerçek Tanrısı olduğuna inandırdığı açık hale geldi; Erasmus'un onun için yaptığı analizlere göre bu tanıma kendisinin uyduğuna karar verdi. Nihai bilgi, nihai güç ondaydı.</p>

  <p>"İkinizi sahte tanrılar olarak ilan ediyorum," diye birdenbire gürledi Baş Omnius.</p>

  <p>"Ben sahte tanrı değilim," dedi SeurOm.</p>

  <p>"Ben de değilim," dedi ThurrOm.</p>

  <p><span class="t15">Ne garip bir üçlü.</span> İnsanların duygu yüklü dinlerini şiddetle eleştiren Omnius'un, en yüksek noktasında bir düşünen makinenin olduğu kendi dinsel inanç sistemini kucaklaması hayli ironik görünüyordu.</p>

  <p>Ebedizihin üçlüsü hiçbir uyarıda bulunmaksızın kritik alevlenme noktasına ulaştılar; odayı yerden tavana, duvardan duvara ateşlenen rengârenk bir elektronik ışık fırtınası doldurdu. Erasmus yoldan kaçmayı başarıp giriş rampasına çekilerek odanın alev almasını seyretti.</p>

  <p>Parlak sarı patlama Rekur Van'ın robot korumasını kavurdu ve keskin metal parçaları etine saplanırken uzuvsuz Tlulaxa çığlık attı. Yaşamdestek arabası devrilip yanan robotun üstüne düştü.</p>

  <p>Erasmus büyük düş kırıklığı içinde Rekur Van'ın biçim-değiştiren biyolojik makine projesi üzerinde çalıştığını hatırladı. Çok fazla potansiyeli vardı.</p>

  <p>Oda aniden sessizleşti. Az sonra ebedizihinlerin biri uğursuz bir sesle konuşarak "Artık hükmedecek ikimiz kaldık," dedi.</p>

  <p>"Olması gerektiği gibi," dedi diğeri, "ikimiz de sahte tanrı değiliz."</p>

  <p>Böylece Baş Omnius elektronik bir savaşla yok edilmişti. Erasmus'un Corrin'de onca yıldır tanıdığı Omnius artık yoktu. Duvarlar dalgalanıp titremeye başlarken Erasmus, Merkez Kulenin kendisi içindeyken çökmesinden veya biçim değiştirmesinden korktu.</p>

  <p>Şaşkınlığı sürerken Rekur Van'ın inleyip kıvranmaya başladığını gördü. Hemen yardımına koşup -yalnızca değerli bir kaynağı kurtarma amacındaydı- Tlulaxa'yı kucağına alıp kıvranan Kuleden çıktı. Meydanın güvenliğine varmışlardı ki bina çarpıcı şekilde biçim değiştirmeye başladı. Yeni ebedizihin hükümdarlar artık iradelerini birlikte kullanıyorlardı. Kule gittikçe yükselip dikenli bir hal almaya başladı.</p>

  <p>"Bu hiç beklenmedik ve ilginç bir şey," dedi Erasmus. "Görünüşe göre ebedizihinler birden delirdi."</p>

  <p>Çaresiz durumdaki Tlulaxa yanık yüzünü çevirip Omnius'un ana binasının tuhaf dalgalanmalarını seyretti. <span class="t15">"Hrethgir</span> konusunda şansımızı denesek iyi olur."</p>

  <p>&nbsp;</p>
</body>
</html>
