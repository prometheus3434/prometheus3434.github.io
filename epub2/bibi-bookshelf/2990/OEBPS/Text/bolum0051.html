<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Denir ki, hiç kimse Norma Cenva'y</span><span class="t16">ı</span> <span class="t16">fiziksel görünümüne göre de</span><span class="t16">ğ</span><span class="t16">erlendiremezdi. Ne fiziksel yetersizli</span><span class="t16">ğ</span><span class="t16">i ne de en sonunda onun yerini alan klasik güzelli</span><span class="t16">ğ</span><span class="t16">i o kad</span><span class="t16">ı</span><span class="t16">n</span><span class="t16">ı</span><span class="t16">n özünü temsil edemez. O her</span> <span class="t16">ş</span><span class="t16">eyden öte, bir beyinsel enerji deposuydu.</span></p>

  <p class="p6">&nbsp;</p>

  <p class="p6">&mdash; PRENSES İRULAN</p>

  <p class="p6"><span class="t16">Butleryan Cihad</span><span class="t16">ı</span> <span class="t16">Biyografileri</span></p>

  <p class="p6">&nbsp;</p>

  <p>Rossak'a geri döndüğünde, vadilerin derinliklerindeki gümüşi mor renkli orman Norma'nın aklına çocukluğuna dair bir yığın anıyı getirdi. Gökyüzü hâlâ uzaklardaki volkanik patlamaların zehirli dumanını taşıyor ve yaşam yüklü atmosferin kokusu, kayalıkların yamaçlarına kurulmuş şehirlerin altında uzanan yoğun bitki örtüsünden bir miyasma gibi yükseliyordu. Ormanlar en sıra dışı bitki ve böcek yaşamıyla kaynıyor; bitki örtüsü ve hayvanlar korunaklı ve verimli yarıklar boyunca hayatta kalmak için mücadele veriyordu.</p>

  <p>Norma, genç bir kızken Aurelius ve onun botanik uzmanlarıyla birlikte gezintilere çıktığını, bereketli ormanlarda ilaca dönüştürülebilecek bitki, mantar, orman meyvesi, hatta böcek ve örümcek yakaladığını hatırlıyordu. VenKee Girişimcilik hâlâ Rossak'tan ürettiği ilaçların kârını topluyordu, ama melanj artık şirketin en önemli ihraç ürünü olmuştu.</p>

  <p>Ama Norma çok canlı ve etkileyici olan son görüsünde burada bulunan neredeyse her şeyin tahrip olduğunu görmüştü. Üstelik çok yakında. Rossak'a, Dişibüyücülere, herkese korkunç bir şey olacaktı. Üvey kardeşi Ticia'yı bu acil durum konusunda ikna edebileceğini umuyordu, ama Ticia kanıt, ayrıntı ve açıklama isterdi. Norma böyle bir şey ortaya koyamazdı ... yalnızca yoğun melanjın başlattığı rüya sırasında yaşadığı güçlü önseziler söz konusuydu.</p>

  <p>Ticia, Norma'nın sözlerini kabul etmezdi.</p>

  <p>Ticia yıllar önce simeklere karşı girişilen son saldırıya katılmıştı; o ve Dişibüyücü arkadaşları zihinsel güçlerini serbest bırakarak kendileriyle birlikte simekleri öldürmeye hazırlanmışlardı. Ticia'nın bütün arkadaşları kendilerini feda etmişlerdi ve sırada Ticia vardı. Ama sonra simekler geri çekilmiş, geriye bir tek Ticia'yı bırakmışlardı. Onun kendini feda etmesi gerekmemişti ... ve o nedense kendisine fırsat gelmemesine çok kızıyordu. Ticia'nın kişiliği pişmanlık, suçlama ve kararlılıktan oluşuyordu. Hayatının kötüye gitmesi için pek çok yol ve buna neden olarak gösterebileceği pek çok insan bulabilirdi.</p>

  <p>Yüce Dişibüyücü her zaman için Norma'yı hiç umursamamıştı ve neredeyse o yokmuş gibi davranmıştı. Onu Kolhar'da gemileri ve uzay-bükülümü motorlarıyla çalışması için rahat bırakıyordu. Norma projelerine ne kadar bağlıysa o da kendi projelerine o kadar bağlıydı. Bu durum garip bir şekilde Norma'nın üvey kardeşini anlamasına yardımcı oluyordu.</p>

  <p>Artık Cihat bittiği için Rossak kadınlarının kendilerini intihar komandoları olarak eğitmelerine gerek yoktu. Dişibüyücüler enerjilerini, nesiller boyunca topladıkları soylarıyla Omnius Musibeti sırasında biriktirdikleri yeni genetik materyali incelemeye adamışlardı.</p>

  <p>"İlhamının ve önsezilerinin, gerçek bir kehanetten çok, aşırı melanj kullanmaktan kaynaklanan çarpıtmalardan kaynaklandığını düşünüyorum," dedi Ticia, Norma'nın mesajını dinledikten sonra. Kayalık yamaca kurulmuş bir balkonda durmuş önlerindeki yoğun orman dokusuna bakıyorlardı.</p>

  <p>Yüce Dişibüyücü olarak uyuşturucular ve yapay destekler istemiyordu. Ona göre yalnızca zayıflar uyuşturuculara güvenirdi. VenKee, egzotik orman bitkilerinden elde edilen uyarıcıları, halusinojenleri ve tıbbi ilaçları damıtarak muazzam kârlar elde etmişti. Bütün bu iş Ticia için çok tatsızdı, üvey kardeşinin Arrakis'ten gelen baharata olan aşikâr düşkünlüğünü de aynı şekilde karşılıyordu.</p>

  <p>Platin rengi saçları ve kesin yüz hatlarıyla iki kadının da soğuk bir güzelliği vardı; uzun boylu ve soluk tenliydiler. Ama Norma zihninde kendini hâlâ Ticia gibi otoriter Dişibüyücüler tarafından kolayca sindirilebilen bodur ve kaba hatlı bir cüce olarak görüyordu.</p>

  <p>"Bu benim hayal gücüm değildi," dedi Norma. "Bir uyarıydı. Dişibüyücüler arasında önsezinin bir yetenek olarak zaman zaman ortaya çıktığını biliyorum. Senin de bunu kanıtlayacak kayıtların var."</p>

  <p>"Tehlikeli ve uğursuz kehanetin gerçekleşirse sana bir mesaj gönderirim. Şimdi Kolhar'a geri dönüp işine bak." Çenesini soylu bir şekilde havaya kaldırdı. "Bizim de burada önemli işlerimiz var."</p>

  <p>Norma, sanki arkasındaki tüm evreni örtüyormuş gibi görünen ışıl ışıl mavi gözleriyle üvey kardeşine baktı. Eliyle şakağını ovuşturup uysal bir şekilde gülümsedi. "Her an hesaplamalarla uğraşıyorum. İşimi burada da Kolhar'daki gibi yapabilirim."</p>

  <p>"O zaman belki senin şu uğursuz rüyalarının gerçekleşip gerçekleşmeyeceğini birlikte görürüz.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Ama günlerce kötü hiçbir şey olmadı ve Norma önsezisiyle ilgili daha fazla ayrıntı veremedi.</p>

  <p>Norma uzayan ziyareti sırasında her sabah ormanın en sık kısımlarında tek başına yürüyüşlere çıktı; kökler, orman meyveleri ve yapraklar toplayıp nedenini bile açıklamadan ceplerine doldurdu. Ne <span class="t15">garip bir insan,</span> diye düşündü Ticia, üvey kardeşini uzaktan gözleyerek.</p>

  <p>Puslu gün ışığı, transa benzer yürüyüşüyle ormandan Yüce Dişi-büyücünün dikildiği yüksek kayalığa doğru çıkan sarp bir patikada ilerleyen Norma'nın doğal olmayan altın rengi saçlarından ve süt rengi teninden yansıyordu. O kadar dalgın ve o kadar meşgul görünüyordu ki. Ayağı takılıp ölüme uçsa ne kadar eğlenceli olurdu. ...</p>

  <p>Annesi tüm zamanını Norma'yla birlikte geçirmek için Ticia'yı küçük bir bebekken terk etmiş ve bu hilkat garibesini kendisine, mükemmel bir Dişibüyücüye tercih etmişti. <span class="t15">Dü</span><span class="t15">ş</span><span class="t15">sene, kahrolas</span><span class="t15">ı</span><span class="t15">!</span></p>

  <p>Norma'nın süzülen adımları onu dik patikadan çıkarıp mağaranın ağzına getirirken Ticia hiç kıpırdamadan onu seyretmeye devam ediyordu. Norma sanki bir süredir aralarında bir diyalog sürüyormuş gibi doğruca Yüce Dişibüyücüye hitaben konuştu. "Bilgisayarları nerede saklıyorsunuz?"</p>

  <p>"Sen deli misin? Burada hiç düşünen makine yok ki!" Ticia, üvey kardeşinin sırlarını tahmin etmesi karşısında gerçekten şok olmuştu. <span class="t15">Yoksa ...gerçekten önsezi sahibi mi? Uyar</span><span class="t15">ı</span><span class="t15">s</span><span class="t15">ı</span><span class="t15">n</span><span class="t15">ı</span> <span class="t15">ciddiye almal</span><span class="t15">ı</span> <span class="t15">m</span><span class="t15">ı</span><span class="t15">y</span><span class="t15">ı</span><span class="t15">m?</span></p>

  <p>Norma ona bir an bile inanmayarak öfkeyle baktı. "Eğer zihinleriniz bir bilgisayarın organizasyon ve kapasitesine sahip değilse, böylesine ayrıntılı genetik verileri taşıyacak gelişmişlikte bir sistem kullanıyor olmalısınız." Ticia'yı güçlü bir tarama aygıtının yoğunluğuyla inceledi. "Yoksa gerekli aletleri kullanmaktan korktuğunuz için kötü ve dağınık bir iş mi yapıyorsun? Sen öyle birine benzemiyorsun."</p>

  <p>"Bilgisayarlar yasadışı ve tehlikelidir," dedi Ticia, bunun yeterli bir yanıt olduğunu umarak.</p>

  <p>Norma her zamanki gibi soruna odaklanarak meselenin peşini bırakmadı. "Bende makine paranoyası olmasından korkmana gerek yok - yalnızca merak var. Ben kendim de uzay-bükülümüyle ilgili yönbulma sorunlarını çözmek için bilgisayarlı organizasyon ve tepki sisteminden yararlanıyorum. Ne yazık ki Birlik bunun faydalarını göremiyor, bu yüzden oldukça verimli olmasına rağmen bu işi bırakmak zorunda kaldım. Araştırmalarında onları kullandığın için sana kızmam."</p>

  <p>Ticia geçerli bir mazeret öne süremeden önce sıcak ve hızlı bir şeyin havada ıslık çalarak uçtuğunu duydu. İkisi birlikte puslu sabah gökyüzüne baktılar. Korunaklı ve derin vadileri hedef alan gümüş rengi iniş izleri görülüyordu. Büyük füzeler ağaçların tepesine çarpıp bitki örtüsünün arasına daldı, tok bir sesle ormanın zeminine düştü.</p>

  <p>Norma başını yavaşça sallayarak alt dudağını ısırdı. "Sanırım bu görümde meydana gelen şeyin başlangıcı." Ticia'ya döndü. "Alarm versen iyi olur."</p>

  <p>Dışarıdaki darbenin sesini duyan beyaz cüppeli Dişibüyücüler mağaralarından fırlayıp dikkatli ve kararlı bir hızla yürüdüler. Yamacın dibindeki yumuşak toprağa gömülen tüzelerden biri sarsılmaya başladı ve ardından bir yumurta kabuğu gibi açıldı. Metal parçaları dışarı fırladı, yere dalıp oluk kısmına toprak, çakıl taşı ve başka şeyler doldurdu.</p>

  <p>Norma korkunç önsezilerine rağmen yere düşen füzeye kayıtsız bir merakla bakıyordu. "Bir şeyler üretmek için yerel kaynakları kullanan otomatik bir fabrikaya benziyor - ama gerçek düşünen makineler kadar sofistike değil."</p>

  <p>"Bu bir <span class="t15">makine,"</span> dedi Ticia. Kaskatı kesildi, bedenindeki ve bildiği tek şekilde dövüşmesini sağlayacak olan güç kaynağını harekete geçirmeye hazırdı. "Simek olmasa bile yine de bizim düşmanımız."</p>

  <p>Ormanın zeminindeki VenKee üniformalı birkaç adam kaza alanına yaklaştı. Çalılıklardan topladıkları ürünleri kemerlerindeki keselere doldurulmuştu. Soluk yüzlü ve çarpık bakışlı bir adam da hevesli bir kukla gibi onlara eşlik ediyordu; Ticia bulunduğu yüksek noktadan şekilsiz suratıyla rahatsız edici bir hilkat garibesi olan bu adama sert bakışlar atarken Kusurludoğan'ın kaza yerinde ölmüş olmasını diliyordu. ...</p>

  <p>Meraklı grup yere inen füzeye yaklaşırken otomatik fabrika tamamlanan ilk ürünlerini çevreye saçtı: zırhlı, aç böcekler gibi uçan, gümüş rengi küçük küreciklerdi bunlar. Yığınlar halinde uçup bölgeyi taradıktan sonra grup halinde VenKee grubuna doğru hücum ettiler. Şekilsiz adam şaşırtıcı bir hızla kaçıp karışık ve sık çalıların altında gözden kayboldu, ama VenKee çalışanları o kadar hızlı değildi.</p>

  <p>"Küçücükler, ama basit algılayıcıları olmalı," dedi Norma, hâlâ bir analiz yaparcasına konuşuyordu.</p>

  <p>Uçan metal keneler kurbanlarının etrafında öfkeli bir grup eşek arısı gibi döndüler ve ardından uğuldayan minik testereler gibi adamları doğramaya başladılar. Giysiler ve deriler parçalanırken çevreye kan ve et parçaları sıçrıyordu. Adamlar bunun üzerine delirmiş gibi çığlıklar atıp koşmaya, debelenmeye başladı, ama piranha makineler onları takip edip yemeye, gövdelerini parçalamaya devam ettiler.</p>

  <p>Derken dişli keneler mağara açıklıklarına doğru ilerlemeye başladı. "Bizi hedef aldılar," dedi Norma.</p>

  <p>Ticia diğer Dişibüyücülere bağırdı, güçlü Rossak kadınları yan yana dikilip bir araya toplanarak yüzlerini yaklaşan buluta çevirdiler. Keskin metal dikenlerle kaplı vızlayan küçük arılar mermi gibi üzerlerine atıldı. Ticia zihinsel güçlerini toplarken titremeye başladı.</p>

  <p>Dişibüyücülerin arkasındaki çocuklar ve Rossaklı erkekler güvenli odalara toplandı. Ticia ve arkadaşları zihinleriyle çatırdayan bir rüzgâr oluşturup telekinetik güçlerini zihinsel bir kasırga gibi fırlattılar. Yaklaşan mekanik kene sürüsü dağıldı ve sonra toz halinde havaya saçıldı. Ardından daha fazlası geldi. Yere çakılan makine sondası binlerce makine kene üretiyordu.</p>

  <p>"Bu iş bir simeği buharlaştırmak kadar çaba gerektirmiyor," dedi Dişibüyücülerden biri, "ama yine de tatmin edici."</p>

  <p>"Omnius, Birliğin barikatına rağmen üzerimize gönderecek yeni bir silah buldu," dedi Norma. "Bu makineler bizi avlayıp yok etmek üzere programlanmış."</p>

  <p>Yapay böceklerin oluşturduğu metalik bulutlar, yamaç şehrinin önündeki havayı dolduruyor ve kendilerine kurban arıyordu. Dişibüyücülerin etrafı ozon ve görünmez bir rüzgârla kuşatılmıştı. Soluk saçları havada uçuşuyor, elbiseleri telepatik akımlarla dalgalanıyordu. Ticia elini kaldırdı ve kadınlar yoğunlaştırılmış bir patlamayla yeni bir makine kene dalgasını yok etti. Ardından Dişibüyücüler güçlerini birleştirerek fabrika silindirin kendisini patlatıp mekanizmalarını içe çökerttiler.</p>

  <p>"Adamları kaynak kesiciler ve patlayıcılarla aşağıya gönderin," dedi Ticia. "Kendini onarmadan bu silindiri yok etmeleri gerekiyor." Üvey kardeşinin uğursuz kehanetinin ipuçlarını görmesine rağmen öylesine neşeli ve halinden memnundu ki.</p>

  <p>"Savaş bitmedi," diye belirtti Norma. "Daha yeni başlıyor olabilir. Bir kez daha."</p>

  <p>&nbsp;</p>
</body>
</html>
