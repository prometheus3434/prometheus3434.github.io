<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Baz</span><span class="t16">ı</span><span class="t16">lar</span><span class="t16">ı</span> <span class="t16">cennette hizmet etmektense cehennemde hükmetmenin daha iyi oldu</span><span class="t16">ğ</span><span class="t16">unu söyler. Bu, bozguncu bir tutumdur. Ben her yerde hükmetme niyetindeyim, yaln</span><span class="t16">ı</span><span class="t16">zca cehennemde de</span><span class="t16">ğ</span><span class="t16">il.</span></p>

  <p class="p6">&nbsp;</p>

  <p class="p6">&mdash; GENERAL AGAMEMNON</p>

  <p class="p6"><span class="t16">Yeni An</span><span class="t16">ı</span><span class="t16">lar</span></p>

  <p class="p6"><span class="t16">&nbsp;</span></p>

  <p>Değişim zamanı gelmişti - aslında geç bile kalmışlardı. Belki evrendeki en büyük sabıra sahiptiler, ama ondokuz yıl kesinlikle yeterliydi.</p>

  <p>Agamemnon muazzam büyüklükteki yürüme gövdesini rüzgârlı buzulun tepesine kaldırdı. Aşındırıcı kar ve rüzgâr engebeli bölgenin üstünde savrulurken yıldızların ışığı Hessra'nın morumsu gökyüzünden yansıyordu. Donmuş gezegendeki ışık simeklerin başarı şansı kadar zayıftı. Temizliğe kadar.</p>

  <p>İri gövdesi güç ve hırs yayan Juno yanına tırmandı. Dayanıklı motorlarla hareket eden yapay bacakları yükselip alçaldı. Titanlar çok uzun süre yaşadıkları için amaçları yolunu kaybetmiş gibiydi ve her günün ellerinden kayıp gitmesine izin veriyorlardı. Bu yüzden artık çok geç oluyordu.</p>

  <p>Agamemnon ve sevgilisi, yaşanmaz soğuğa bağışıklı bir şekilde yan yana dikildi. Arkalarındaki cogitorlara ait kalenin yarı yanmış kuleleri, kayıp şaşaanın yıkılan anıtı gibi görünüyor; ona Yerküre'de köleleri kendisi için inşa etmeye zorladığı gösterişli tapınakları ve anıtları hatırlatıyordu.</p>

  <p>"Baktığın her yerin efendisisin sen, aşkım," dedi Juno.</p>

  <p>Juno kendisine takılıyor mu yoksa küçük zaferine hayranlık mı duyuyor anlayamadı. "Çok acıklı. Ne de olsa korkacak hiçbir şeyimiz yok. Birlik kendi burnunu zor siliyor. Senkronize Dünyalardaki bütün Omniusları temizlediler, silahlarının arkasına gizlendiği Corrin dışında."</p>

  <p>"Bizim burada gizlendiğimiz gibi mi?"</p>

  <p>"Neden? Bunun için bir neden yok artık." Ağır metal uzvuyla bir krateri buza gömdü. "Artık bizi durduracak ne var?"</p>

  <p>Agamemnon'un kafasındaki düşünceler uzaklardaki bir gök gürültüsü gibi homurdanıyordu. Hayallerinin yok olmasına izin vermeyi çok utanç verici buluyordu - belki kendisi de çok sayıda işbirlikçisi gibi ölmeliydi. Omnius'a karşı başlattıkları isyandan sonraki doksan yıl boyunca general ve simek arkadaşları çok az şey başarmışlardı ve sıçan gibi deliklerde gizleniyorlardı.</p>

  <p>"Bundan bıktım artık," dedi Agamemnon. "Hepsinden."</p>

  <p>O ve Juno birbirini çok iyi tanıyordu. Hırslı dişi Titanın bin yıldır kendisiyle birlikte olması Agamemnon'u şaşırtıyordu. Belki bunun nedeni başka uygun bir seçeneğinin olmamasıydı ... ya da belki onu gerçekten seviyordu.</p>

  <p>"Tam olarak ne bekliyorsun, aşkım? Bu kayıtsızlık bizi hiçbir şeyle ilgilenmeyen duygusuzlara çevirdi, tıpkı o çok kızdığımız Eski İmparatorluğun halkı gibi..." Sesi kendisiyle alay ediyor gibiydi. "Cogitorlar gibi! Galaksi bizim için açık bir alan - özellikle şimdi."</p>

  <p>Agamemnon optik lifleriyle cansız dağ manzarasını, acımasız buz kitlelerini taradı. "Bir zamanlar düşünen makineler <span class="t15">bize</span> hizmet ediyordu. Şimdi Omnius yok edildi ve <span class="t15">hrethgir</span> zayıfladı - bundan faydalanmalıyız. Ama yine de başarısız olma şansımız hâlâ çok yüksek."</p>

  <p>Juno'nun sesi küçümsemeyle doluydu, her zamanki gibi onu zorluyordu. "Sen ne zaman korkak bir çocuk oldun, Agamemnon?"</p>

  <p>"Haklısın. Kendi tutumum beni bile tiksindiriyor. Altımdaki birkaç kişiye kabadayılık etmek için hükümdar olmak yeterli değil. Kişinin emrine amade kölelerinin olması iyi bir şey, ama bu bile yorucu oluyor."</p>

  <p>"Evet, Yorek Thurr'un Wallach IX'da nasıl hareket ettiğine bir bak. Bütün bir gezegene hükmediyordu, ama bu onun için yeterli değildi."</p>

  <p>"Wallach IX artık radyoaktif bir kabuktan ibaret," dedi Agamemmon. "Bütün diğer Senkronize Dünyalar gibi. Bunun bir önemi yok."</p>

  <p>"Bir zamanlar Senkronize Dünya olan hiçbir gezegen önemli değil aşkım. Farklı bir paradigmayla düşünmelisin."</p>

  <p>Büyük Temizlikten sonra inceleyip bir kenara bıraktıkları, kavrulmuş Senkronize Dünyaların birçoğu kadar cansız görünen ıssız Hessra'ya baktılar. "Tarihin bize layık göreceklerinin pasif alıcıları olmak yerine değişimi başlatmalıyız."</p>

  <p>İki Titan başlarını döndürerek sert buzun üstünde cogitorların kulelerine doğru yürüdüler. "Yeni bir başlangıç zamanı geldi."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Beowulf hiçbir şeyden şüphelenmiyordu, ama kaderi Titan generalin bir süredir gelişmekte olan planlarının bir parçasıydı. "Tahrip olmuş beyni farkları algılayacak ya da sonuç çıkaracak kapasiteye sahip değil artık," dedi Dante.</p>

  <p>"Sersem bir koridorda bile zor yürüyor," dedi Agamemnon. "Ona yeterince uzun süre katlandım."</p>

  <p>"Belki dışarı çıkıp kafa üstü bir yarığa gömülmesine izin vermeliyiz," dedi Juno. "Bu bizi bir sürü sıkıntıdan kurtarır."</p>

  <p>"Hessra'yı ilk aldığımızda bir yarığa gömülmüştü zaten. Ama biz onu kurtarma aptallığını gösterdik," dedi Agamemnon.</p>

  <p>Üç Titan sarsak sarsak yürüyen neo-simeği bir zamanlar cogitorların kaidelerinin bulunduğu merkez odaya çağırdı. Duvar bloklarındaki Muadru rünleri, müstehcen karalamalarla bozulmuştu. Sınırlanmış yürüme gövdeleri içinde dolaşan köle neolar, laboratuvar işlerini sürdürüyor, simek hükümdarları için elektrasıvı işleme donanımlarını izliyorlardı.</p>

  <p>Agamemnon ihtiyacı olan her şeye sahipti. Şimdi <span class="t15">daha fazlas</span><span class="t15">ı</span><span class="t15">n</span><span class="t15">ı</span> istiyordu.</p>

  <p>Yürüme uzuvlarını kontrol eden düşünce-çubuğu dengesiz olan Beowulf sarsılarak içeri girdi. Sinyaller karışıp üst üste biniyor, bu yüzden bir noktadan diğerine gitmeye çalışan sarhoş bir adam gibi yalpalıyordu. "E-e-evet, Agamemnon. Beni mi ç-ça-çağırdın?"</p>

  <p>General sesini dikkatli bir şekilde tarafsız çıkarmaya uğraştı. "Simekleri Omnius'un elinden kurtarma konusunda yaptığın yardımlar için sana her zaman müteşekkirim. Artık bir değişim noktasına geldik. Şartlarımız daha iyiye doğru değişecek, Beowulf. Ama bunu yapmadan önce birazcık ev temizliği yapmamız gerekiyor."</p>

  <p>Agamemnon yürüme gövdesini hafitçe kaldırarak taş duvarlı odada yükselip dikleşti. Gövdesindeki muhafazalarda sakladığı antik silahlardan birini çıkardı. Beowulf ilgilenmiş görünüyordu.</p>

  <p>Dante ileri atılıp beyin hasarlı simeğin robot gövdesini hareket ettiren motorları ve güç kaynağını kapattı.</p>

  <p>"Ne-ne-ne-"</p>

  <p>Juno'nun sesi hoş ve mantıklıydı. "Yolumuza devam etmeden önce bazı eski çöplüklerden kurtulmamız gerekiyordu, Beowulf."</p>

  <p>"Bütün o hatalarıyla bize yardım etmek üzere, " dedi Agamemnon, "Kserkses burada olmadığı için bütün tanrılara şükürler olsun. Ama sen Beowulf ... meydana gelmeyi bekleyen bir felaketsin."</p>

  <p>Titanlar kapanan yürüme gövdesinin etrafında toplandı, parçalama sürecini başlatmak için gerekli aletlere dönüştürdükleri yapay kollarını uzattılar. Agamemnon koleksiyonundaki antikalardan bazılarını kullanmayı umuyordu.</p>

  <p>"H-ha-hayır-"</p>

  <p>"Ben bile bunu uzun zamandır bekliyorum, General Agamemnon," dedi Dante. "Titanlar en sonunda büyük diriliş için hazırlar."</p>

  <p>"En önemlisi de güç üssümüzü genişletip daha fazla bölgeyi ele geçirip oraları demir yumruğumuzla yönetmek olacaktır. Uzun zamandır <span class="t15">hrethgir</span>'in yaşadığı gezegenleri arzu ettiğim için dikkatimi bu işe veremedim, ama Büyük Temizlikten beri simeklerin fethedebileceği sayısız kale var. Yeni hâkimiyet alanımızı Omnius mezarlarının üstüne kurmaktan mutluluk duyacağım. Daha önce, bu olasılığı bir kenara attığım zaman aslında ne kadar ironik ve tatmin edici olabileceğini düşünmemiştim. Radyoaktif alanlar koruyucu kabuklarımız ve kalkanlı beyin korumalarımız için bir tehlike oluşturmuyor. Cehennemde hükmetmek atacağımız ilk adım olacak. Ondan sonra gücümüzü toplayıp Birlik Dünyalarına saldırabiliriz."</p>

  <p>"Yeni bir imparatorluğu harabelerin üstüne kurmanın kötü bir yanı yok, aşkım." Juno, dev bir yengeci parçalarmış gibi Beowulf'un yürüme gövdesinin iri bacaklarını ayırdı. "Bu bir başlangıç olduğu sürece elbette."</p>

  <p>Hasarlı neo-simek sızlanmaya ve onlara yalvarmaya devam etti, ama telaşı arttıkça konuşması daha da az anlaşılıyordu. Agamemnon en sonunda koruyucu kaba bağlı olan hoparlörü tiksintiyle kapattı. "İşte. Artık dikkatimizi yoğunlaştırıp bu ötenaziyi bitirebiliriz."</p>

  <p>"Ne yazık ki," diye devam etti Dante, "geriye yalnızca üç Titan kaldı. Neolarımızın çoğu kendilerine göre sadıklar, ama her zaman için pasif oldular. Onları boyun eğmiş nüfuslardan aldık."</p>

  <p>Agamemnon, Beowulf'un yürüme gövdesindeki düşünce-çubukları kümesini kopardı. "Yeni bir Titan hiyerarşisi geliştirmeliyiz, ama ihtiyacımız olan stoku azalan kaynaklarımızdan elde edemeyiz. Neolar yalnızca koyun sürüsü."</p>

  <p>"O halde başka bir yere bakmalıyız," diye işaret etti Juno. "Omnius onları imha etmek için elinden geleni yaptıysa da geriye çok fazla <span class="t15">hrethgir</span> kaldı. Ve hayatta kalanlar en güçlüler olurlar."</p>

  <p>"Oğlum Vorian dahil." Beowulf'u hayatta tutan parçaları ayırmaya çalışan Agamemnon, sadık bir güvenilir olan oğlu Vor'un, babasının hassas simek parçalarını sevgi dolu ve titiz bir şekilde temizleyip cilalayarak parlattığı günleri hatırladı. Onun bu hareketi tarihin başlangıcına, sevilen bir liderin ayaklarının yıkandığı zamanlara dayanıyordu. Bunlar babayla oğlu arasındaki en yakın zamanlardı.</p>

  <p>Agamemnon o günleri özlüyor ve Vorian'la işlerin kötüye gitmemiş olmasını diliyordu. Oğlu, mükemmel bir halef olarak en iyi şansıydı, ama insanlar onu yoldan çıkarmıştı.</p>

  <p>Juno onun daldığını fark etmedi. "Onların arasından yetenekli adayları seçip davamıza katmalıyız. Bu kadar basit bir şeyi başarabilecek kadar dalaveremiz ve tekniğimiz olduğuna eminim. Bir insanın beynini çıkardıktan sonra onu manipüle etmek için yapamayacağımız çok az şey var."</p>

  <p>Titan general biraz düşündü. "Önce, radyoaktif gezegenleri dolaşıp kalemizi nereye kurmamızın iyi olacağına karar vereceğiz."</p>

  <p>"Wallach IX iyi bir ilk adım olacak," dedi Dante. "Hessra'ya çok yakın."</p>

  <p>"Katılıyorum," dedi Agamemnon. "Ve o çıldırtıcı Yorek Thurr'un tahtından kalanları ezeceğiz."</p>

  <p>Beowulf'un mekanik gövdesi artık parçalanmıştı ve parçaları yeniden kullanılmak üzere yerde yatıyordu. İkincil neolar parçaları toplamak için sessizce geldiler.</p>

  <p>Agamemnon ziyan edilen bütün o Senkronize Dünyaları düşünürken Vorian'ın tüm bu nükleer tahribatın öncüsü olduğunu fark etti. Belki yine de bir şekilde Titanların halefi olabilirdi o.</p>

  <p>&nbsp;</p>
</body>
</html>
