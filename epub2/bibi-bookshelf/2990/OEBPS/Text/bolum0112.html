<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Norma Cenva bile mükemmellik için mücadele etmek zorunda kald</span><span class="t16">ı</span><span class="t16">, ama bunu asla ba</span><span class="t16">ş</span><span class="t16">aramad</span><span class="t16">ı</span><span class="t16">.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Uzay Loncas</span><span class="t16">ı</span><span class="t16">n</span><span class="t16">ı</span><span class="t16">n Kökleri</span></p>

  <p class="p6"><span class="t16">&nbsp;</span></p>

  <p>Tankın içinde sınırlı bir yaşam ... ama sınırsız bir zihin. Kim daha fazla özgürlük isteyebilirdi ki?</p>

  <p>Etrafında turuncu sisler halinde dönen baharat gazına bağımlı hale gelen Norma, vücudundaki her gözenek ve her hücre baharata iyice doyduğu halde artık kapalı bölmesinden asla çıkmıyordu. Çıkıp çıkamayacağını bile bilmiyordu. Dışarıda hayatta kalması artık mümkün olmayabilirdi.</p>

  <p>Uzun ve maceralı hayatı süresince Norma küçümsenen, şekilsiz bir cüceden bir matematik dehasına ... hatta güzel bir eş ve anneye kadar her şey olmuştu. Ve şimdi, bir sonraki aşama - çok çok daha fazlasıydı.</p>

  <p>Mühürlenmiş baharat tankının içindeyken bile istediği yere gitmesi engellenmiyordu. VenKee gemilerini büklümlenmiş uzayın labirentinden kolayca geçirip gezdirebiliyordu. Bütün evren karşısında uzanıyordu.</p>

  <p>Gereksinim duyduğu bütün besleyicileri baharatın kendisinden alıyordu. Doğrudan fiziksel duyuları körelmişti ve Norma artık tat, doku ya da koku unsurlarına aldırmıyordu. Duyma ve görme yetilerineyse hâlâ gerek duyuyordu, ama yalnızca ifade ettiği ihtiyaçlarını yerine getiren Adrien ve VenKee yardımcılarıyla iletişim kurmak için.</p>

  <p>Ama onların seviyesinde konuşmak çok zordu.</p>

  <p>Onun şu anda sahip olduğu değişken ve daha derin görme yeteneği, kaybettiği yeteneğinden çok daha anlamlı ve ilginçti. Yıllar önce Kserkses'in işkencesi sırasında dönüşüm geçiren Norma gelişerek fiziksel sınırların, insanlığın ötesine geçmişti.</p>

  <p>El ve ayak parmaklarının arasında perdeler oluştuğunu görmek olağanüstü bir şeydi. Bir zamanlar küt hatlara sahip olan yüzü daha sonra kusursuz bir güzelliğe dönüşmüştü. Şimdiyse küçük bir ağzı, pürüzsüz katmanlarla çevrili minik gözleri vardı. Başı aşırı boyutlarda büyümüş ve bedeninin geri kalanıysa işe yaramaz bir uzantı haline gelerek küçülmüştü.</p>

  <p>Ama bunların hiçbiri onun için önemli değildi.</p>

  <p>Norma sahip olduğu önsezileriyle geleceği, yansıma içinde yansıma ve sonsuzluğa yankı şeklinde görüyordu. Zihninde bütün evreni görebiliyor -ve içine alıyordu- başarabileceği şeylerin herhangi bir sınırı olmadığını biliyordu. İnsanlığın alacağı yönü, uzay-bükücü gemileriyle birbirine bağlanan gezegenler arası bir imparatorluğu ... trilyonlarca insanın arasında oluşan ticari yaşam bağını seyrediyordu.</p>

  <p>Serena Butler'ın Cihadı ve onun sonucunda meydana gelen düşünen makine karşıtı fanatizm -bunun yanı sıra Omnius'un kullandığı korkunç biyolojik silahlar ve Büyük Temizlikte kullanılan dehşet verici atomikler- insanlığın üzerinde bin yıl boyunca silinmez bir iz bırakacaktı.</p>

  <p>Ama insanoğlu hayatta kalmayı başaracak, baharat denilen melanj sayesinde bir arada tutulan uçsuz bucaksız bir politika, iş, din ve felsefe imparatorluğu yaratacaktı.</p>

  <p>Norma yeni önsezisiyle VenKee uzay-bükücülerini geniş mesafeler arasında güvenli ve anlık yolculuklara çıkarabiliyordu. Ama Norma bütün işi tek başına yapamazdı. Başkalarını da, bol miktarda baharat gazı kullanarak güçlendirilen kendi önsezilerini kullanarak yönbulma becerisine sahip hale getirmeliydi. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Adrien'a ilk on gönüllüyü nereden bulduğunu hiç sormadı. VenKee Girişimciliğin ve en yeni girişimi olan Büklümuzay Nakliye Şirketinin inanılmaz ölçüde zengin direktörü Adrien'in sayısız bağlantısı vardı. Adaylar şimdiden yavaş yavaş arttırılan melanj gazı yoğunluklarıyla dolu odalara kapatılıyordu. Norma gibi onlar da başkalaşım geçirip değişeceklerdi. Bir gün bu gönüllüler Birliğin her yerinde hızlı gemileri kullanacaklardı, ama Norma onların, kendisinin sahip olduğu geniş kapsamlı bir vizyona asla sahip olamayacaklarını biliyordu.</p>

  <p>Kendi başkalaşımının genetik yolculuğunun sonuna gelmesini beklerken sabırsızlık hissediyordu. Politik, ticari, dini, felsefi ve teknolojik yarınların sonsuz mesafelere yayıldığını hayal edebiliyordu.</p>

  <p>Kendisi kâinatta bir yol açacaktı. Daha önce hiç kimsede var olmayan eşsiz ve fazlasıyla özelleşmiş yetenekleri vardı.</p>

  <p>Ama eşi bulunmayan önsezilerine rağmen en sonunda <span class="t15">kendisine</span> ne olacağını bilemiyordu.</p>

  <p>&nbsp;</p>
</body>
</html>
