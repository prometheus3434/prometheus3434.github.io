<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Evrende ç</span><span class="t16">ı</span><span class="t16">ld</span><span class="t16">ı</span><span class="t16">rt</span><span class="t16">ı</span><span class="t16">c</span><span class="t16">ı</span> <span class="t16">bir denge vard</span><span class="t16">ı</span><span class="t16">r. Her ne</span><span class="t16">ş</span><span class="t16">e an</span><span class="t16">ı</span><span class="t16">, ayn</span><span class="t16">ı</span> <span class="t16">ölçüde trajediyle dengelenir.</span></p>

  <p class="p6">&nbsp;</p>

  <p class="p6">&mdash; ABULURD HARKONNEN</p>

  <p class="p6">özel günlüklerinden</p>

  <p class="p6">&nbsp;</p>

  <p>Abulurd Harkonnen, başarlığa terfisi İnsanlık Ordusunun bürokrasisinden geçene kadar ölümcül piranha kenelerini analiz etmek için bir ekip oluşturmuştu bile. Sadık bilim adamlarının, tamircilerin ve mühendislerin hizmet kayıtlarını ve başarılarını incelemiş, yalnızca en iyilerini seçmişti. Yüce Patriğin idari malikânesinden çok uzak olmayan, yeni tahliye edilmiş ve seviyesi yükseltilmiş bir laboratuvarı talep etmek için Yüce Başar Vorian Atreides'in adını kullanmıştı.</p>

  <p>Gücü tükenmiş binlerce minik makine, ölümcül dolu taneleri gibi Zimia sokaklarını doldurmuştu. Abulurd'un araştırma ekibi, katı program devresini ve her kenenin hareket etmesini -ve öldürmesini- sağlayan minik ama etkili güç kaynağını keşfetmek için yüzlercesini parçalamıştı.</p>

  <p>Abulurd bir bilim adamı olmamasına rağmen laboratuvarlarındaki ilerlemeyi düzenli olarak teftiş etmeyi sürdürüyordu. "Onlara karşı güçlü bir savunma geliştirmek için bir fikriniz oluştu mu?" diye sordu analiz istasyonlarından geçtiği kadın ve adamlara. "Bir dahaki sefere onları nasıl durdurabileceğiz? Omnius çok ısrarcıdır."</p>

  <p>"Bir sürü fikrimiz var, efendim," dedi bir kadın mühendis, minyatür makineyi incelediği büyüteçten başını kaldırmadan. "Ama bir şey yapmadan önce bu küçük katil silahları çok daha iyi anlamalıyız."</p>

  <p>"Holtzman akımları onlara karşı işe yarar mı?"</p>

  <p>Başka bir mühendis başını hayır anlamında iki yana salladı. "Pek değil. Bu aletler çok ilkel. Jeldevre teknolojisi kullanmıyorlar, bu yüzden Holtzman bozucuları onlara zarar veremez. Ama onları harekete geçiren programı anladıktan sonra benzeri şekilde etki yaratan bir şey geliştirebiliriz."</p>

  <p>"Devam edin," dedi Abulurd. Sonra kronosuna bakıp izin istedi ve törene hazırlanmak için hemen geçici karargâhına koştu. Bugün resmi bir sunumla yeni rütbe nişanını takacaktı.</p>

  <p>Abulurd'un küçük odası çok sadeydi. Kısa bir süre önce Corrin'de bir yıl süren gözetçilik görevinden geri döndüğünden beri buraya çok az kişisel eşyasını getirmişti. Rahatlamak için müzik çalmıyordu. Hayatı İnsanlık Ordusunda geçiyordu; alışveriş, hobiler, lüksler veya başka bir şey için çok az zamanı vardı.</p>

  <p>Otuzsekiz yaşında olmasına ve ara sıra romantik eğlencelerle oyalanmasına rağmen evli değildi, çocuğu yoktu. Bir yere yerleşip başka önceliklere odaklanabileceği bir zamanı hiç düşünmemişti. Gülümseyerek dikkatle ütülediği üniformasını giydi. Uzun bir süre boyunca kendisini aynada inceledi. Yüzünde çok ciddi bir ifade vardı, ama kalbi heyecanla çarpıyordu. Babasının burada olmasını diliyordu. Böyle bir günde Quentin Butler bile küçük oğluyla gurur duyardı.</p>

  <p>Emekli primero, bir süre önce Porce Bludd'la birlikte radyoaktif Senkronize Dünyaları inceleme turuna çıkmıştı. Ama Faykan, babasının yerine yeni rütbesinin nişanını takarak onu onurlandırmayı kabul etmişti.</p>

  <p>Kendisini biraz daha inceleyip saçlarının, üniformasının ve ifadesinin mükemmel olduğuna karar verip tören için yola çıktı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Bu törende yetmişsekiz asker terfi edip resmi ödüllerini alacaktı. Düşük rütbeler ve genç adamlar ödüllerini alırken Abulurd sabırla yerinde bekliyordu. Yaşlı subayları, yaralı savaş gazilerini, usta politikacıları, Cihadı ve sonraki iyileşme yıllarını şekillendiren zeki taktik uzmanlarını inceledi. Yeni subayları kariyerlerinde ileri taşırken çok gururlu görünüyorlardı.</p>

  <p>Faykan'ın planlarını son anda değiştirmesi düş kırıklığı yaratmıştı, ama garip bir şekilde beklediği bir şeydi bu. Geçici Genel Vali, küçük kardeşine yeni rütbe nişanını takamayacağı için resmi özürlerini göndermişti. Mazeretinin ayrıntılarını bildirmemişti, ama Abulurd ağabeyinin nedenlerinin politik olduğunu biliyordu. En azından bu konuda yalan söylemeye çalışmamıştı.</p>

  <p>Subay, yankılanan oditoryumda sessizlik içinde oturuyordu. İçine bir ağırlık çökmesine rağmen incindiğini göstermek istemiyordu. Böyle bir görüntü onu utandırırdı. Abulurd'un Harkonnen adını alması, artık Butler adına onur kazandırmayacağı anlamına gelmiyordu.</p>

  <p>Kürsünün yanındaki kaidede, içinde Fildişi Kulesi Cogitorlarının sonuncusu olan Vidad'ın canlı beyninin bulunduğu saydam koruyucu kabı duruyordu. Vidad, Büyük Temizlikten kısa bir süre sonra Salusa'ya geri dönmüş, geri kalan kadim beyinlerin kalelerini ele geçiren simekler tarafından öldürüldüğünü duyurmuştu. Vidad uzun yolculuğu sırasında yaptığı diğer şeylerden pek söz etmemişti; ama Abulurd, Vorian'ın, makineler Birlik Dünyalarına gerçekten saldırırsa Vidad'ın arada kalmak istemediğini mırıldandığını duymuştu. Yalnız cogitor şimdi Salusa'da kalıyor, gizemli ruh haline bağlı olarak yardım etmemeyi ya da müdahalede bulunmayı istiyordu.</p>

  <p>Tören sürerken Abulurd kaskatı bir şekilde oturmuş bütün başarılarını, emirleri nasıl hatasızca yerine getirdiğini, komuta subaylarını nasıl onurlandırdığını düşünüyordu. Kendisinden beklenenleri alkış, madalya ya da başka övgüler için değil, görev duygusuyla yerine getirmişti. Ama öteki subayların terfilerini arkadaşlarının ve ailelerinin sevinç çığlıkları arasında alışını seyrederken bunun ne kadar harika bir şey olabileceğini anlıyordu. İçini çekmek üzereyken kendine engel oldu.</p>

  <p>Uzun ve sıkıcı törende Abulurd'u Başarlığa yükseltmek son faaliyetti. Sonunda sırası gelince Abulurd tek başına ve ifadesiz bir şekilde sahneye çıktı. Töreni sunan kişi onun adını söyleyince kibar alkışlarla birlikte mırıltılar da seyircilerin arasında dalgalandı.</p>

  <p>Derken subayların sırasında bir karmaşa oldu. Tören sunucusu, "Abulurd Harkonnen'in rütbe nişanını yeni gelen birisi takacak," diye duyurdu.</p>

  <p>Kapılar açılırken Abulurd dönüp baktı. Yüzü aydınlandı, ağzı geniş sırıtışla açıldı ve kalbi göğsünden çıkıp gidecekmiş gibi oldu. Yüce Başar gelmişti.</p>

  <p>Gülümseyen Vor sahnede Abulurd'a katıldı. "Birinin bu işi doğru dürüst yapması gerekiyor." Kıdemli savaşçı başar nişanını gıpta edilen bir hazine gibi tutuyordu. Abulurd dimdik durarak bekledi. Vor ileri doğru yürüdü. Abulurd'un neredeyse yarı yaşında görünmesine rağmen kendini aşırı güven ve saygıyla taşıyordu.</p>

  <p>"Abulurd Harkonnen, Zimia'ya yapılan son saldırı sırasında gösterdiğin kahramanlık, yenilikçi düşünce ve cesaret için -kariyerin boyunca Cihat Ordusu için değerini sayısız kereler sergilemeni saymıyorum bile- seni bator rütbesinden dördüncü seviyeden başar rütbesine çıkarmaktan sevinç duyuyorum. Cihat Ordusunda bu rütbeyi senden daha fazla hak eden başka bir asker düşünemiyorum."</p>

  <p>Yüce Başar bu sözlerden sonra nişanı Abulurd'un göğsüne taktı, sonra onu seyircilere doğru döndürdü. "Yeni başarınıza iyi bakın," dedi elini omzunda tutarak. "Soylular Birliği için başaracağı daha çok şey var."</p>

  <p>Alkışlar nedense dağınık ve alçak sesliydi, ama genç adam Vorian'ın yüzündeki babacan tatmin ifadesinden başka bir şeyle ilgilenmiyordu. Başka kimsenin görüşü onun için önem taşımıyordu, babasının ya da ağabeyinin görüşü bile.</p>

  <p>Vor, diğer askeri komutanlara, Birlik subaylarına, hatta Vidad'a döndü. "Ve yaşadığımız son krizde Başar Harkonnen'in cesaretine tanık olduktan sonra büyükbabası Xavier Harkonnen'in gerçekleştirdiği benzeri işleri hatırladım." İtiraz etmeleri için meydan okurcasına durakladı. "Xavier'in yakın bir dostuydum ve onun yüreğindeki gerçek sadakati biliyordum. Ayrıca adının kötü niyetle karalandığını ve gerçeğin politik amaçlarla gizlendiğini kesin <span class="t15">olarak</span> biliyorum. Artık Cihat bittiğine göre bu yalanlara devam etmenin ve öleli uzun zaman önce ölmüş olan insanları korumanın bir nedeni yok. Birlik komisyonuna Harkonnen adının temizlenmesini teklif ediyorum."</p>

  <p>Kollarını göğsünde kavuşturdu. Abulurd onu kucaklamak istiyordu, ama hazır olda kalmaya devam etti.</p>

  <p>"Ama Yüce Başar ... bu seksen yıl önceydi!" dedi Yüce Patrik Boro-Ginjo.</p>

  <p>"Yetmiş altı yıl. Bunun herhangi bir önemi var mı?" Vor ona sert bakışlarla baktı. Xander Boro-Ginjo komisyonun bulduklarından kesinlikle hiç hoşlanmayacaktı. "Zaten çok uzun süre bekledim."</p>

  <p>Sonra gecenin sessizliğinde beklenmedik şekilde kırılan bir cam gibi Abulurd'un mutluluğu da paramparça oldu. Üstü başı dağınık ve suratı bembeyaz bir adam kendine yol açıp kürsüye doğru geldi. "Yüce Başar nerede? Vorian Atreides'i bulmalıyım!" Abulurd, Poritrinli soylu Porce Bludd'ı tanıdı. "Korkunç haberler getirdim."</p>

  <p>Vor birden acil durum havasına girdi. Abulurd, onun piranha kene krizi sırasında da böyle olduğunu görmüştü. "Wallach IX'da saldırıya uğradık," diye haykırdı Bludd. "Uzay yatım tahrip edildi-"</p>

  <p>Yüce Başar onun sözünü kesip adamın düşüncelerini düzenlemesini sağlamaya çalıştı. "Size kim saldırdı? Düşünen makineler mi? Atomiklerle harap edilmiş dünyaların birinde Omnius hâlâ hayatta mı?"</p>

  <p>"Omnius değil - <span class="t15">simekler. Titanlar!</span> Anıtlar dikiyor ve harabelerin arasında yeni üsler kuruyorlar. Quentin ile ben orayı incelemek için durduk ve Titanlar saldırdı. Bize saldırıp Quentin'in keşif uçağını düşürdüler. Gemisini parçaladılar. Onu kurtarmaya çalıştım, ama simekler saldırıp beni uzaklaştırdılar ve gemime de büyük hasar verdiler. Sonra Quentin'in üzerine hücum ettiklerini gördüm."</p>

  <p>"Simekler mi!" dedi Vorian, inanamayarak.</p>

  <p>"Kaç düşman yenersek yenelim bir başkası gelip onun yerini alıyor," dedi Abulurd titrek bir sesle, babasının makinelerle dövüşmeye çalıştığını hayal ederek.</p>

  <p>&nbsp;</p>
</body>
</html>
