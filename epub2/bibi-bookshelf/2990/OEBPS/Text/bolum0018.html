<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">nanç ve kararl</span><span class="t16">ı</span><span class="t16">l</span><span class="t16">ı</span><span class="t16">k bir sava</span><span class="t16">ş</span><span class="t16">ç</span><span class="t16">ı</span><span class="t16">n</span><span class="t16">ı</span><span class="t16">n en büyük silahlar</span><span class="t16">ı</span><span class="t16">d</span><span class="t16">ı</span><span class="t16">r. Ama iman yozla</span><span class="t16">ş</span><span class="t16">abilir. Bu silahlar</span><span class="t16">ı</span><span class="t16">n sizin aleyhinize dönmemesine dikkat edin.</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p>&nbsp;</p>

  <p>Nar Trig ve İstian Goss, Ginaz'dan dağıtımları yapıldıktan sonraki ilk görevlerinde Omnius güçlerine karşı doğrudan dövüşe girmeyi umuyorlardı. Ama genç kılıçustaları bunun yerine kendilerini tekrar ele geçirilen Honru'daki polis ve iyileştirme hareketlerinin ortasında buldular.</p>

  <p>"İnsan Jool Noret'in ruhunu taşıyan adamı ön şatlara koyacaklarını sanıyor," diye homurdandı Trig. "Burası artık Omnius'un elinden kurtarıldığına göre bu insanlar neden kendi düzenlerini kuramıyorlar?"</p>

  <p>"Sana ne öğretildiğini hatırla: İnsanlığı savunan bütün çarpışmalar önemlidir." İstian içini çekmek üzereyken dudaklarını ısırıp kendini engelledi. "Eğer bu iş söylediğin kadar kolaysa buradaki işimizi hızla bitirebilir - sonra da başka savaşlara gidebiliriz."</p>

  <p>Quentin Butler'ın taburu Honru'dan ayrıldıktan sonra, ezilmiş halk, kısmen Şehitçilerin propagandasıyla başlayan kindar bir çılgınlığın içine girmişlerdi. Ebedizihine hizmet eden bütün nöbetçi robotlar, havada süzülen bekçigözler ve bütün altsistemler dağıtılmış, devreler sökülmüş, makineler parçalanmıştı. Nar Trig, kendisinin düşünen makinelere karşı duyduğu coşkunun bir benzerini görüyormuş gibi aç bir merakla fanatiklere bakıyordu.</p>

  <p>Ne yazık ki hayatta kalanlar, kendilerini intikam almaya o kadar adamışlardı ki, kendi dayanak noktalarını kuramayacak kadar çok zarara yol açmışlardı. Enerjilerini ve coşkularını zaten yenilmiş olan düşmanı ezmek yerine Honru'yu yeniden inşa etmeye verseler iki kılıçustası burada zaman kaybetmeksizin gerçek çarpışmalarda dövüşebilirlerdi.</p>

  <p>Honru'daki köle ağılları yıkılmış, insanlar eski makine kalelerinin içine evler kurmuş, çadırlar ve derme çatma yapılar inşa etmiş, bir zamanlar parlayan şehirdeki fabrikalardan bazı konfor eşyaları yürütmüşlerdi. Üç Şehit için yapılmış gösterişli ve renkli tapınakları yabani otlar gibi şehri ve maden çıkarılan kırsal kesimi kaplayıvermişti. Yüksek binalardan Serena, Masum Manion ve Yüce Patrik İblis Ginjo'yu tasvir eden uzun sancaklar sarkıyordu. Şehitçiler yiyecek yetiştirmek yerine, tarlalara Serena Butler'ın öldürülen oğlunun sembolik çiçeği haline gelen turuncu kadife çiçekleri dikmişlerdi.</p>

  <p>İstian ve Trig, dikkatli bir şekilde caddelerde yürüyorlardı. Şehitçilerin safları önemli ölçüde büyümüştü, müteşekkir müritleri nöbet tutuyor, kutlamalar yapıyor, dua ediyorlardı. Enkazların arasında buldukları sağlam makine kalıntılarını ele geçirdiğindeyse, bunları sembolik tahribat şenliklerinde ezerek toza çeviriyorlardı.</p>

  <p>Ama hayatta kalanlar bir yandan da yerleşmeye başlamıştı. Her yeni gün daha verimli işlerle uğraşmaya başlıyorlardı. İstian ve Trig, bir sonraki Birlik gemisiyle oradan ayrılmayı umuyorlardı.</p>

  <p>Diğer Birlik Dünyalarından da bir sürü insan gelmişti. Bir kısmı yeni bölgeden pay talep ederken bir kısmı da samimiyetle yardım etmek istiyordu. Poritrin'deki büyük köle isyanı sırasında öldürülen Niko Bludd'ın büyük yeğeni olan hayırsever Lord Porce Bludd, çok büyük miktarda bağış yapmıştı. Honru'nun yeniden inşası ve onarımı için para, kaynak veya insan gücü eksikliği yoktu. İstian'a göre tek eksik odaklanma ve inisiyatifti. ...</p>

  <p>Bir çığlık duydular. İstian, subay üniforması -yeniden ele geçirilen koloninin askeri idarecisine aitti- giymiş bir adamın kendilerine doğru koştuğunu gördü. Görece yüksek rütbesine rağmen adam soylu kana sahipti ve bir savaşçıdan çok bürokrattı. Trig elini akım kılıcının açma düğmesine koyup hazır olda bekledi.</p>

  <p>"Paralı askerler! Yardımınıza ihtiyacımız var." Koştuğu için yüzü kızarmış olan askeri idareci iki kılıçustasının önünde durdu. "Kapalı depolardan birini açarken işçiler üç dövüş robotuyla karşılaştı. Hâlâ çalışır durumdalar! Makineleri tekrar içeri kapatamadan önce iki adamımızı öldürdüler. Onlarla dövüşmelisiniz."</p>

  <p>"Evet." Trig bir kurt gibi gülümseyerek idman ortağına döndü. "Dövüşürüz."</p>

  <p>İstian kararlı ve memnun görünüyordu. "Haydi gidelim o halde."</p>

  <p>Şehrin birbirine benzeyen küp biçiminde ardiyeler ve depo binalarıyla dolu olan kesiminde, iki kılıçustası, askeri idarecinin ve bir düzine iyi silahlanmış cihadinin peşinde koşuyordu. Dövüş robotlarını yok etmek için patlayıcı ve ağır mermiler kullanabilirlerdi, ama şehri yeniden inşa edenlerin o depolardaki malzemelere, donanıma ve kaynaklara ihtiyacı vardı. Öte yandan Trig ve İstian düşmanlarını başka bir şeye zarar vermeden ustalıkla yok edebilirdi. Ayrıca cihadi askerleri de Ginazlı paralı askerlerin düşman makinelerle göğüs göğüse mücadelede sergiledikleri, öve öve göklere çıkarılan becerilerini seyretmek istiyorlardı.</p>

  <p>Onlar hedeflerine doğru hızla koşarken bir kalabalık da onları takip ediyor, insanlar çığlıklar atıyorlardı. Bazıları yanlarında Üç Şehit sancakları taşıyordu. Trig, bir isyan hareketiyle akım kılıcını kaldırdığında Şehitçiler sevinç çığlıkları attı. İstian dikkatini ileri verip kendini zihinsel olarak rakibine hazırladı. Dehşet içindeki köylülerin bakışları altında, inlerindeki ejderhalarla dövüşmek üzere ileri atılan cesur ve zırhlı şövalyelerle ilgili kadim efsaneleri hatırlıyor; şu anda kendisinin ve Trig'in böyle bir rol üstlendiğini düşünüyordu.</p>

  <p>Küp biçimindeki ardiyenin kapalı metal kapısına vardıklarında, İstian kapının pürüzsüz, cilalı yüzeyinin, birisi içeriden top mermileri atmış gibi dışbükey çıkıntılarla dalgalandığını gördü. Belli ki kapana kısılmış dövüş robotları kapıyı döverek kurtulmaya çalışmışlardı.</p>

  <p>Barikat kaldırılır kaldırılmaz uzun boylu ve iri ölüm makineleri ileri çıktı; sivri uzantılarını, ölümcül silahlarını, alevatar kollarını ve roketatarlarını uzatmışlardı. Üç savaş makinesi de kâbusu andırıyordu - bunlar tam olarak Ginazlı kılıçustalarının dövüşmek için eğitildiği hedeflerdi. Chirox ikisine de gereken talimatları vermişti.</p>

  <p>İstian ve Trig aynı anda haykırıp akım kılıçlarını kaldırarak ileri atıldılar. Dövüş robotları bu küçük rakiplerle karşılaşınca irkildi. Yakıcı kollardan birinden bir alev dalgası çıktı, ama Trig sol tarafa daldı, yerde yuvarlanıp tekrar ayağa fırladı. İstian akım kılıcını aynı düşmana doğru savurarak ileri atıldı. Tek bir hamleyle, dövüş robotunun bir uzantısına enerji akımını gönderdi. Robotun alevatar kolu güçsüz bir şekilde sarktı.</p>

  <p>Diğer iki dövüş robotu dönerek bir araya gelirken Trig üstlerine atıldı. Gözleri alev alevdi ve kaçmak için çabalamıyordu bile. Akım kılıcı sol, küçük enerji hançeriyse sağ elindeydi.</p>

  <p>Kendisine ateş açtığı için ilk savaş mekine çok sinirlenen Trig, bedeniyle çarparak onu sağa savurdu. Kılıcın akım gücünü artırmak için kabzasındaki düğmeye bastı ve iyi nişan almış darbelerle mekin temel bellek çekirdeğini kısa devre yaptırarak programını silip makineyi tamamen kapattı.</p>

  <p>İstian sağlam durumdaki ikinci dövüş makinesine odaklandı. Makine iki roketatar kolunu kaldırdı, ama İstian makinenin nişan aldığından daha hızlı koşuyordu. Makinenin iki kolu, İstian kör noktaya geçtikten sonra patlayıcılarını fırlattı. Mermiler patlayıp İstian'ın bir metre gerisinde dumanı tüten bir krater oluşturduğunda İstian artık makinenin savunmasız bölgesinin içindeydi.</p>

  <p>Dövüş makinesi roketatar kollarını geri çekip keskin kıskaçlar gibi havada savrulan bıçaklı uzantılarını çıkardı. İstian düşüncelerinin akmasına izin verirken içindeki Jool Noret'in ruhunun talimatlarını duymaya çalışarak robotun hamlelerini savuşturdu. Jool Noret'in varlığını hissedemeyince, <span class="t15">Neden sessizsin?</span> diye düşündü.</p>

  <p>İstian ilk kez hiç düşünmeden, yaralanma ya da acı duyma korkusu olmadan dövüşüyordu. Daha kendisi bile ne yaptığını fark etmeden makinenin keskin bıçaklı üç kolu bozulmuştu ve kurumuş söğütler gibi sarktı.</p>

  <p>Ama yine de önlem olsun diye akım kılıcıyla robotun sarkmış kollarına vurdu. Robotun, çıplak elleriyle yardım etmek istercesine ileri koşan fanatik seyircilere ateş açmasını önlemek istiyordu. Çok fazla yaklaşırlarsa Şehitçilerin katledileceğini biliyordu.</p>

  <p>Trig, vahşi bir adam gibi uluyarak son dövüş robotunu dövüyordu. Makine kollarını havada sallıyor ve farklı silah takımları kullanmaya çalışıyordu. Savunma durumuna geçtiği, bu kudurmuş savaşçının dizginlenemeyen öfkesine hazırlıklı olmadığı çok açıktı. Onu seyreden İstian, Jool Noret'in ruhunun Nar Trig'in bedeninde yeniden doğmuş olması gerektiğini üzüntüyle düşündü.</p>

  <p>Dişlerini gıcırdatarak daha sert dövüştü.</p>

  <p>Mekin kesici kollarından biri omzuna indi, ikinci bıçak göğsüne doğru kavis çizerek savruldu. Ama İstian geriye doğru eğilerek şaşırtıcı bir açıyla esnedi, böylece robotun silah kolu önünden geçerken testere dişli bıçağı göğsünde incecik bir kan çizgisi oluşturdu.</p>

  <p>İstian serbest kalmış bir yay gibi sıçradı. En üst seviyeye ayarlanmış akım kılıcı dövüş makinesinin zırhlı göğsüne çarptı. Bütün gücünü tüketen bir akım boşaltarak robotun hareketli sistemlerini felç ederken kollarını ve bacaklarını hareketsiz hale getirdi. Robotun kolları kapanırken yalnızca başı çaresizce öne arkaya dönüyordu.</p>

  <p>Trig rakibinin boyun uzantısına bir darbe daha indirip mekin tedirginlikle debelenmesine neden olan kıvılcım yağmuruna neden oldu. Silahını yeniden öyle büyük bir güçle indirdi ki hortum ve destek borularını parçaladı, sonunda zırhlı kafayı tamamen kopardı. Ağır gövde hareketsiz biçimde yere düştü.</p>

  <p>Adrenalinin elle tutulabilir bir varlık gibi -Jool Noret'in ruhu olabilir miydi bu?- bedeninden ayrıldığını hisseden İstian olduğu yere çöküp, tükenmiş durumdaki akım kılıcının tangırdayarak yere düşmesine izin verdi. Yorgun kasları titriyordu. Yanındaki Trig ise kafese kapatılmış bir Salusa kaplanı gibi dolaşıyor, yeni bir düşman arıyordu.</p>

  <p>Onlar, başı öne arkaya dönen felç olmuş durumdaki ilk robotla ilgilenemeden öfkeli Şehitçiler ileri atıldı. Sopa, çekiç ve levyeden oluşan kendi silahlarını taşıyorlardı. Denetimsiz bir güruh halinde öfkelerini yenilen üç makineden çıkarmak için ellerindekileri savurup makineleri ezdiler ve çığlıklar atarak katil mekleri çökmüş yığınlar haline getirdiler.</p>

  <p>Havada kıvılcımlar uçuşurken robotların parçaları koparılıyordu. İşleme birimleri ezilmiş ve jeldevre modülleri zorla açılarak deponun zeminine dökülmüştü. Kalabalık, uzun süren patırtıdan sonra metal parçalarını tanınmaz enkaza dönüştürene kadar durmadı.</p>

  <p>"Bu metalleri kullanabiliriz," dedi askeri idareci neşeyle. "Şehitçiler binaları, ziraat aletlerini ve marangozluk malzemelerini yapmak için tahrip edilen düşünen makinelerden alınan hurda metali kullanmak amacıyla bir program başlattı. Kadim metinler kılıçların dövülerek saban demiri yapılabileceğini söylüyor." "Yalnızca ebedizihinin kölelerini yenmek yeterli değil," diye onayladı Nar Trig derin sesiyle. "Onları lehimize çevirebilirsek zafer daha tatlı olacaktır."</p>

  <p>"Chirox gibi," diye belirtti İstian. Ortağı ses çıkarmadı.</p>

  <p>&nbsp;</p>
</body>
</html>
