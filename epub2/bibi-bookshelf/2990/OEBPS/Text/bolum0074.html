<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Beden, maddenin kanunlar</span><span class="t16">ı</span><span class="t16">ndan muaf de</span><span class="t16">ğ</span><span class="t16">ildir, ama zihin o kadar k</span><span class="t16">ı</span><span class="t16">s</span><span class="t16">ı</span><span class="t16">tlanm</span><span class="t16">ı</span><span class="t16">ş</span> <span class="t16">de</span><span class="t16">ğ</span><span class="t16">ildir. Dü</span><span class="t16">ş</span><span class="t16">ünce, beynin fizi</span><span class="t16">ğ</span><span class="t16">ini a</span><span class="t16">ş</span><span class="t16">ar.</span></p>

  <p class="p6">&nbsp;</p>

  <p class="p6">&mdash; "Uzay Loncasının Kökleri" (Birlik yayını)</p>

  <p class="p6">&nbsp;</p>

  <p>Adrien Venport, annesinin baharat dolu bölmesine girmemeye karar verse bile odada dolaşıp duruyordu. VenKee işleri nedeniyle Birliğe dağılmış olan kız ve erkek kardeşleri ona yardım edemiyordu. İçinde bulunduğu kararsızlık halini anlayacaklarını hiç sanmıyordu.</p>

  <p>Puslu bölmesindeki Norma oğlunun kararsızlığını ve endişesini hissedebiliyordu. Endişeleri onu önemli VenKee işlerinden bile uzaklaştırmıştı. Garip ve gizemli annesi uzay-bükücüleri gerçekten ve güvenli bir şekilde yönlendirmeyi başarabilirse, VenKee'nin gelecekteki yıldız sistemleri arasındaki bütün ticaret işlerini etkili bir şekilde kontrol edeceğini biliyordu. Ama ticaret şirketini güçlü halde tutması için Norma, Adrien'a bağımlıydı, çünkü bir sonraki büyük adımda VenKee'nin altyapılarına ihtiyacı olacaktı.</p>

  <p>Oğlunun mantıksız korkularını yatıştırması gerekiyordu. Çalışmasının ana bölümünü tamamlayan Norma, artık değişim zamanının geldiğini biliyordu. Adrien'ın rahatlamak ve ikna olmak için yanıtlara ihtiyacı vardı.</p>

  <p>Genişlemiş zihnini gerçek dünyaya dönmeye zorlayarak, dikkatini bedenine ve çevresine yoğunlaştırarak Adrien'ı çağırdı. İşbirliğine yanaşmayan dudaklarını büyük bir gayretle ağır ağır oynatarak ve plas duvarlardaki baharat lekelerine harfler yazarak Adrien'ı yanına gelmesini istediğine ikna etti - berrakplas nefeslik ve göz koruyucusu takmak şartıyla.</p>

  <p>Oğlu onu sorgulamadı. Emirler yağdırarak laboratuvar binasından çıktı. Yarım saatten kısa bir süre içinde ortama uygun bir giysi giymiş olarak geri geldi. Derisini yoğunlaştırılmış baharat gazına maruz bırakmak istemediği açıktı. Norma bunun akıllıca olduğunu düşündü.</p>

  <p>Nadiren kullandığı Dişibüyücü güçlerini kullanarak zihinsel bir emirle bölmenin bir parçasının açılmasını ve içe doğru bir girdap yaratarak baharat gazının çoğunun içeride kalmasını sağladı. Korktuğu açıkça belli olmasına rağmen Adrien başını dikleştirerek içeri girdi. Kapı arkasından hemen kapandı. Norma baharat gazından iri yudumlar alarak bulanık havada kendisine doğru gelen Adrien'ı seyretti.</p>

  <p>"Oh, gördüğüm şu evren, Adrien!" dedi heyecanla. "Keşfedilecek o kadar çok şey var ki!"</p>

  <p>Adrien annesine yeniden yakın olmaktan dolayı büyük bir sevinç duyuyordu. "Bir hoparlör sistemi kurmalıyız, anne. Durum olanaksızdı - bir sürü sorumuz vardı ve sana ulaşamıyorduk." Tankın zeminindeki yarı çözülmüş durumdaki mindere, annesinin yanına diz çöktü.</p>

  <p>"Hoparlör sistemi uygun olur," dedi. "Aramızda bir anlayış olduğu sürece Adrien -birbirimize güven duyduğumuz sürece- ne zaman güvenli olduğunu söylersem bu odaya girebilirsin."</p>

  <p>Adrien yüzünde endişeli bir ifadeyle annesine baktı. "Tanka girmem ne zaman güvenli olmaz?"</p>

  <p>"Büklümlenmiş uzayda güvenli bir rota hesaplamak için zihnimi ve önsezilerimi kullanırken. Bu projenin amacını unuttun mu?"</p>

  <p>Norma uzun uzun konuşup melanja doymanın, gelecek olayları görme ve tehlikeli yollardan kaçma yeteneğini nasıl güçlendirdiğini açıklarken sesi kendi kulağına ürkütücü geliyordu. "Bütün ayrıntıları zihnimde çözdüm."</p>

  <p>Norma onun berrakplas maskesinin ardındaki aristokrat yüz hatlarının hâlâ endişeli olduğunu görebiliyordu. "Anlıyorum anne, senin güvende olduğundan emin olmalıyım. Sağlıklı olup olmadığını görmek için tıbbi personelin seni muayene etmesine izin ver. Çok zayıf görünüyorsun."</p>

  <p>"Daha önce hiç olmadığım kadar iyiyim," dedi, geniş ve kemikli yüzünde mesafeli bir gülümsemeyle. "Ve sağlıklı." Bedeni her açıdan bozulmuştu, aldığı biçim, olağan dışı şekilde büyümüş kafasını taşıyabilecek durumda görünmüyordu. Derisi dalgalanıyordu, uzuvları özelliğini kaybetmiş, kordona benzer bir hal almıştı. "Bir şeye dönüşüyorum ... bir şeye <span class="t15">do</span><span class="t15">ğ</span><span class="t15">ru</span> değişiyorum."</p>

  <p>Adrien'ın kendisininkilerden çok daha iri ellerini sıkıca, sevgiyle tuttu. Baharat mavisi gözlerinin delici bakışıyla birlikte "Test odamı uzay-bükücü gemilerden birine yükle," dedi. "Böylece yönbulma yeteneklerimi gösterebilirim. Gemiyi kullanabilirim."</p>

  <p>"Güvenli olduğuna emin misin?"</p>

  <p>"Adrien, hayat yapısı gereği tehlikeli ve bir fırtınada kalan çiçek tomurcuğu kadar kırılgandır. Ama o tomurcuk gibi inanılmaz bir güzellik, Tanrının evren için taşıdığı amacı yansıtıyor. Uzay bükülümü <span class="t15">neye</span> göre güvenli mi diye soruyorsun? Büyük olasılıkla bir kadının çocuk doğurmasından daha güvenli, ama ... saklanıp ön kapıdan dışarı çıkmamaya kıyasla güvensiz."</p>

  <p>"Böylesine çarpıcı bir keşfe gerçekten ihtiyacımız var," diye onayladı Adrien, yeniden bir iş adamı gibi düşünerek. Sonra baharat gazı etrafında dönerken inatçı bir şekilde kollarını göğsünde kavuşturdu. "Ama eğer dediğin kadar güvenliyse seninle birlikte gelmekte ısrar ediyorum, yeteneklerine olan inancımı göstermek için."</p>

  <p>Norma yavaşça onaylarken irileşmiş kafası incecik boynunun ucunda aşağı yukarı sallandı. "Baban kadar sıkı bir pazarlıkçısın. Tamam o zaman. Sana evreni göstereceğim."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Norma'nın katı, ama mesafeli denetimi ve Adrien'ın her ayrıntıyı dikkatle incelemesinin altında Norma'nın ilk uzay-bükülümü yolculuğunun hazırlıkları tamamlandı. Bu yolculuk Norma için farklı olacaktı, yalnızca kuramsal değil, heyecan verici ve somuttu. Bir test, bir kanıt ve bir özgürleşmeydi.</p>

  <p>Yüzlerce Kolhar işçisi, orta büyüklükteki kargo gemisinin ve ona yerleştirilen baharat gazı odası değişikliklerinin Norma'nın sıkı talimatlarına uymasına büyük özen gösteriyordu. Tankın içine hoparlör sistemi yerleştirilmesinin ardından Adrien annesiyle doğrudan konuşabiliyordu, ama annesinin dikkatini kendine odaklamakta veya ondan işe yarar türde bilgiler almakta zorlanıyordu.</p>

  <p>Önsezi yolculuğunun bütün hazırlıkları tamamlandıktan sonra gemiye yalnızca iki kişi bindi: Bölmesinde kapalı bulunan Norma ve aynı güvertede bir cankurtaran bölmesinde oturan Adrien. Bu tek uçuşla VenKee Girişimciliğin geleceğini büyük riske attığını biliyordu, çünkü kardeşlerinin hiçbiri yapılması gereken işletme faaliyetlerinin tek bir parçasını bile beceremezdi.</p>

  <p>Ama Adrien annesine güveniyordu. Yan yana bulunan bölmelerinin plas camlarından birbirlerini görebiliyor ve doğrudan iletişim hattı aracılığıyla konuşabiliyorlardı. Holtzman motorları uzayı bükecek ve onları Kolhar'dan tamamen farklı bir yere götürecekti. Norma uygun rotayı seçecekti.</p>

  <p>Yola çıkmadan önce Norma bölmesindeki gaz karışımını maksimum yoğunluk seviyesine çıkardı; evrene, muhteşem bir gülün açılan yaprakları gibi genişleyen evrene doğru yükseldiği bir trans haline geçti. Uzaya ne zaman baksa öncekinden daha güzel olduğunu görüyordu. Ve bu kez Norma sıçramayı gerçekleştirecek, gemiyi zihninin öngördüğü sezgisel yoldan geçirecekti.</p>

  <p>Norma geleceğe odaklandı, kozmosun dönen renklerini gördü ve ardından kendisine mini minicik gelen gemisine yoğunlaştı. Bu kozmik bir açmazdı, ama Norma çok iyi anlıyordu. Uzay, çocuğunu kucaklayan sevgi dolu bir anne gibi gemiye sarıldı. Norma özünde güçlü, sessiz bir uğuldama hissetti, dönüp bakmadan Adrien'ın koruyucu cankurtaran bölmesinde heyecanla titrediğini gördü.</p>

  <p>Holtzman motorları uzayı büküp koordinatları birbirinin üstüne katlayınca yolculuk başladı ve gemi uzay zaman katmanlarının arasından kaydı. Adrien hem geminin sarsıntısından hem de korkudan titriyordu. Bedeni ve zihni birbirinden ayrılacakmış gibiydi, ama bu deneyimi yaşadığı için pişman değildi.</p>

  <p>Varış yerlerinin diğer tarafında bulunuyorlardı. Norma, Adrien'ın önce bir koordinatta bulunduğunu, sonra diğerinde ortaya çıktığını gördü. Evren yalnızca tek bir an içinde küçülüp minnacık olmuştu.</p>

  <p>"Başardık anne! Aşağıya bak!" Adrien şaşkına dönmüş bir şekilde kargo gemisinin penceresinden dışarı bakıyor ve çatlaklarla dolu kupkuru gezegeni görüyordu. Yörüngeden bakıldığında bir altın havzasına benziyordu. "Arrakis mi? Buraya pek çok kez geldim."</p>

  <p>"İlk önsezi yolculuğumda," dedi Norma, "melanjın kaynağına gelmenin uygun olacağını düşündüm."</p>

  <p>Arrakis bütün önsezi deneyimlerini dayandırabileceği ve -kendisi, Adrien, hatta bütün insanlık için- yaşayacağı her şeyi inşa edebileceği bir yer olarak kendisini çağırıyordu.</p>

  <p>"Pek çok açıdan sersemletici," dedi Adrien. "Baharatın kaynağına giden güvenli bir yolla VenKee çok daha büyük kârlar elde edebilir."</p>

  <p>"Kâr yalnızca parasal değildir. Arrakis sahip olduğu baharat gibi, bütün kavrayışların ötesinde karmaşık ve bütün ölçeklerin ötesinde değerli bir yerdir."</p>

  <p>Norma, baharat ve yönbulmanın karmaşık bir şekilde birbirine bağlı olduğunu biliyordu. Melanj tedarikinin garanti altına alınması gerekiyordu. VenKee Girişimciliğin baharat kumlarını korumak için buraya kendi askeri gücünü konuşlandırması gerekebilirdi. Arrakis yasal kurallarla bağlanacak türde bir yer değildi. Yalnızca en güçlülerin hayatta kaldığı ham ve ehlileştirilmemiş bir dünyaydı.</p>

  <p>Norma sızdırmaz ve baharat yüklü bölmesinden, VenKee nakliye gemisine zihinsel olarak normal motorlarıyla alçalması emrini verdi. Kumullardan oluşan okyanusta uzay-bükücüsü küçücük kalmıştı. Norma güçlü zihniyle büyük kumsolucanlarını, toz bulutlarını ve sert Coriolis fırtınalarını gözledi. Zihni aynı anda iki yöne, hem geçmiş hem de geleceğe açılıyor, bazıları yürüyerek, bazıları kumsolucanlarını sürerek hareket eden insan gruplarını görüyordu.</p>

  <p>"Keşke başka baharat kaynağı daha bulsak, böylece baharat toplayıcılarının istila ettiği bu tek dünyaya bu kadar bağımlı olmazdık," dedi Adrien. "Musibet'ten beri herkes zenginliğin burada olduğunu biliyor. Bu yüzden Arrakis baharat hasatçıları ve hatta kölecilerle dolu."</p>

  <p>"Melanj evrenin merkezi," dedi Norma. "Yalnızca tek bir merkez vardır."</p>

  <p>Norma gemiyi engin çölün üstünde tutarken insan ticaretinin geleceğini gördü. Adrien, ne kadar güçlü bir organizasyonun kurulmasına yardımcı olacağını anlayamazdı.</p>

  <p>"Tarih, bu büyük gemileri babanın geliştirdiğini söyleyecek," dedi Norma. "Aurelius Venport hayalperest bir mucit ve insanlık davasının büyük destekçisi olarak hatırlanacak. Zaman geçtikçe ve bütün gerçek katılımcılar yok olunca hiç kimse gerçeği efsaneden ayıramayacak. Bu düşünce beni çok mutlu ve memnun ediyor. Sevdiğim adama son armağanım olacak bu. Çok daha büyük bir şey haline gelecek olan VenKee Girişimciliğin lideri olarak bunu anlamanı istiyorum."</p>

  <p>Adrien başını sallayarak onayladı. "Bunu aşkın ve sana inanan tek kişi olduğu için babama minnetini göstermek için yapıyorsun. Anlayabiliyorum anne."</p>

  <p>Zorlu ve acımasız Arrakis'in üstünde uzun gibi gelen bir süre geçirdikten sonra Norma Cenva, nakliye gemisini boşluğa ve oradan da Kolhar'a doğru yola çıkardı.</p>

  <p>&nbsp;</p>
</body>
</html>
