<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Nihai olarak, sizin ne oldu</span><span class="t16">ğ</span><span class="t16">unuz de</span><span class="t16">ğ</span><span class="t16">il, kim oldu</span><span class="t16">ğ</span><span class="t16">unuz önemlidir.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Erasmus Diyaloglar</span><span class="t16">ı</span></p>

  <p class="p6">son maddelerden</p>

  <p class="p6">&nbsp;</p>

  <p>Kılıçustası İstian Goss, yüreği ve bedeni artık hissizleşmiş olsa da dövüşmeye devam ediyordu. Corrin en azından becerilerini gösterebileceği uygun bir savaş alanıydı.</p>

  <p>Uzayda son Senkronize Dünyaya doğru yapılan haftalar süren yolculuk boyunca çok rahatsız ve huzursuz bir ruh halinde yaşayıp sürekli kendi başına kalmıştı. Gemide derin nefret ettiği Tarikatçı fanatiklerle defalarca karşılaşmıştı. Eğer onlardan uzak durmasaydı saldırıp kemiklerini kırabilirdi.</p>

  <p>Onun yerine kapalı odalarda tek başına talim yapmış ve kendini zorlayarak dövüş becerilerini genç Jool Noret gibi geliştirmişti. Ama ne kadar çalışırsa çalışsın İstian, büyük kahramanın ruhunu içinde hissedemiyordu. Buna rağmen idman rakiplerini birer birer yenerken Jool Noret'in içindeki sessizliğinin İstian'ı daha etkisiz hale getirmediğini fark etti. O da kendi başına yetenekli bir kılıçustasıydı.</p>

  <p>Zimia'daki gösteriler ve isyanlar Nar Trig'in ve sensei mek Chirox'un ölümüne yol açtıktan sonra İstian, Corrin'deki bu son saldırıya gönüllü olma konusunda herhangi bir tereddüt duymamıştı. Omnius güçleriyle bir kez daha dövüşmek, öfkesini ve suçluluk duygusunu bastırmak için insanları öldürmesinden çok daha iyiydi.</p>

  <p>İntikam Filosu en sonunda Omnius'un son kalesinin üstünde savaşmaya başlayıp robot savaş gemilerinin oluşturduğu savunma hatlarını aşınca, İstian ve diğer paralı asker arkadaşları silahlanıp yüzeydeki savaş için hazırlanmışlardı. Ama uzaydaki çarpışmalar bir kılıçustasının savaşı değildi. İstian gemide huzursuzca dolaşıp yüz yüze dövüşte akım kılıcını kullanmak için sabırsızlanmaktan başka hiçbir şey yapmıyordu.</p>

  <p>Ama en sonunda makine güçlerinin enkazı, İntikam Filosunun ölü gemileriyle birlikte yörüngeyi doldurunca Yüce Başar onları serbest bırakmıştı. İstian Goss ve arkadaşları, Corrin'in ana kentindeki son saldırıya hazırlanarak hızlı bir personel mekiğine bindiler. Yanlarındaki paralı askerlerle dolu mancınık ve ciritlerin bir bölümünün makinelerin düzenli ateşiyle havaya uçtuğunu gördü.</p>

  <p>Ama bazıları hayatta kalmıştı. İşi yapmak için sayıları yeterliydi.</p>

  <p>Personel mekiği, yanında yirmi benzer gemiyle atmosferden geçti. Corrin'i güvenli hale getirmek, geriye kalan makineleri yok etmek, son ebedizihini kesinlikle ortadan kaldıracak olan atomikleri yerleştirmek İstian ve arkadaşlarının işiydi.</p>

  <p>Mekikte yanında kendisi gibi girdiği onca çarpışmanın ardından hayatta kalmayı başaran yirmiüç kılıçustası daha vardı. Cihadın bitişinden sonra çoğu kendilerine başka işler bulmuşlardı, ama bu savaş için geri dönmüşlerdi. Dövüş becerilerini kanıtlamak için ellerindeki son fırsattı bu.</p>

  <p>Personel mekiği makine şehrindeki kaosun ortasında sarsılarak dururken kapaklar açıldı ve kılıçustaları ellerinde akım kılıçlarıyla hızla dışarı fırladılar. Yakınlarına İnsanlık Ordusu amblemi yerine diplomatik işaretler taşıyan iki mekik daha indi. Coşkulu, ama beceriksiz Tarikatçılar ellerinde sopalar, kötü akım kılıcı taklitleriyle bulabildikleri her düşmanı yok etmek için hızla koşuyorlardı.</p>

  <p>İstian kalbi deli gibi çarparak oradan uzaklaştı, dövüşeceği gerçek düşman, gerçekten <span class="t15">önemli</span> olan düşman varken bu aptallarla dikkatinin dağılmasını istemiyordu.</p>

  <p>Ama Tarikatçıların etkisiz hale getirmeyi başardıkları her makine için iki ya da üç arkadaşlarını kaybetmelerini umursamadıklarını fark etti. Bu onları için tam bir cihattı, hem de İnsanlık Ordusundaki diğerleri için olmadığı kadar. Salusa Secundus'tayken Chirox gibi yararlı makinelere saldıran bu fanatikler şimdi onun yandaşı haline gelmişti. Onları bu şekilde düşünmek çok tuhaf geliyordu. ...</p>

  <p>İstian ve paralı askerler mekikten indikten sonra mekiğin pilotu yeniden havalandı, bu arada uçaksavarların yoğun ateşi gökyüzünü dövüyordu. Corrin'in en önemli şehrinin sokakları patlamalarla sarsılıyor; dövüş robotları parlak geometrik binalardan sürüler halinde çıkıyordu. Kılıçustaları da gürültülü naralar atarak onlara doğru koştular.</p>

  <p>Dövüşmek için sabırsızlanan İstian o noktaya ilk varan kişiydi. Karşısında dikilen uğursuz görünümlü dövüş mekleri kılıçustalarıyla karşılaşmak için bekliyordu. Silah kolları dışarı uzanıp hazırlanmıştı, optik lifleri sanki bir makine nefret edebilirmiş gibi ışıl ışıl yanıyordu.</p>

  <p>Üstelik her biri de Chirox'a garip bir şekilde benziyordu.</p>

  <p>Chirox'un bir insana zarar vermektense kendisini feda edişini gördükten sonra İstian yüreğinde bir ağırlık hissederek tereddüt ediyordu. Chirox'un şu anda yanında olmasını diliyordu. Kendisi üzerinde Jool Noret'in içindeki ruhundan çok daha fazla etkili olan o yeniden programlanmış dövüş meki İstian'ın hayatına rehberlik etmişti.</p>

  <p>Yüreğindeki Jool Noret'i bulmaya çalıştı -sonunda duygusal ve ruhani bir bağ hissetti. Karşısındaki bu savaş robotları yalnızca acımasız savaşçılardı. Ve yenileceklerdi. Elindeki akım kılıcı bir dövüş mekine çarptığı an, o makinenin Chirox'la olan benzerliğinin tamamen bir yanılsama olduğunu fark etti.</p>

  <p>Sensei mekin eğitimi sayesinde İstian onlardan daha üstün hale gelmişti. İlk dalgada önüne çıkan iki rakibini dağıtıp, az önce hücuma geçen Tarikatçılardan birini öldüren bir sonraki dövüş mekini düşünmeksizin ileri atıldı. Keskin akışkanmetal kollarından hâlâ sıvılar damlarken İstian onun jeldevre sistemlerini yakıp yeni bir düşman aramak için ekseni etrafında döndü.</p>

  <p>Dövüşe devam ederken aklındaki bütün hayaletler ve kuşkular yok olmuştu.</p>

  <p>İstian kendini tamamen adamanın son aşamasına, Jool Noret'in dövüş tarzının gerçek sırrına artık ulaşmıştı. Kendisini çok enerjik hissediyordu. Hayatını bu işe adamıştı. Yüreğinin ve zihnini odak noktası her zaman bu olacaktı.</p>

  <p>O ve arkadaşları ana Omnius çekirdeğine doğru hızla ilerliyor ve şehiröldüren savaş başlıklarını yerleştirip görevlerini sona erdirmek için verilecek son sinyali bekliyorlardı. Akım kılıcını savurmayı sürdüren İstian bu şekilde sonsuza dek savaşabileceğini hissediyordu - ve etrafta kendisini meşgul edecek kadar çok sayıda düşünen makine olduğuna emindi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Corrin'deki son savaş sürerken Erasmus, başkentin üstündeki gökyüzünden süren savaşın arkaplandaki gürültüsünün bastırıldığı, sayısız mekanik fıskiye ve dereden süzülen suyun huzur veren şırıltısını dinliyordu. Savaşın talihsiz gidişini -ama korkunç kayıplardaki rolü yüzünden herhangi bir suçluluk hissetmiyordu- kavrayan bağımsız robot sıkıntıları için bir teselli aramak ve sonunu beklemek için buraya çekilmişti. Belki de kendi sonunu kendisi getirirdi.</p>

  <p>Ama sevgili oğlunun geri geldiğini görünce kararını birden bire değiştirdi. Hrethgir Köprüsündeki kargo taşıyıcısından kurtarılmış, ama sarsılmış görünen Gilbertus Albans'ı kucaklamak için kırmızı kaftanını uçuşturarak hızla ilerledi. Son Senkronize Dünya da çökerken o yalnızca tek bir şeyi düşünebiliyordu. "Güvendesin Mentatım. Harika!" Akışkanmetal yüzündeki sevinç ifadesi taklit değil, gerçek ve bilinçsiz bir tepkiydi.</p>

  <p>Hoş geldin sarılması öylesine hararetliydi ki kaslı adam soluksuz kaldı. "Baba - lütfen, bu kadar coşku gösterme!"</p>

  <p>Erasmus kollarını gevşetti, geriye çekilip büyüttüğü, eğittiği ve onlarca yıldır üzerine titrediği adama hayranlıkla baktı. Gilbertus yaşadıkları yüzünden kirli ve yorgundu, ama yaralı değildi. Önemli olan şey de buydu. "Seni bir daha asla göremeyeceğimi sandım."</p>

  <p>"Ben de öyle." Gilbertus'un zeytin yeşili iri gözleri nemlendi. "Ama beni geri getirmenin bir yolunu bulacağını da biliyordum. Zarar görmeme izin vermezdin." Endişeli bir şekilde kaşlarını çattı. "Ama Serena hâlâ orada. Onu kurtarmalıyız."</p>

  <p>"Ne yazık ki şu anda ona yardım edemem. Savunma hatlarımızın büyük bir bölümü akım-atomikleriyle yok edildi. Korkarım Corrin kaybedildi," dedi Erasmus, "Birlik filosu yakında burada olur."</p>

  <p>"En azından Serena o makine gemilerinden birinde değildi," dedi Gilbertus, kendisine bir teselli arayarak. "O zaman çoktan ölmüş olurdu."</p>

  <p>Bağımsız robot ona yalan söylemedi. "Vorian Atreides önceki yolunu izlerse senin ve benim de fazla zamanımız yok Mentatım. Diğer Senkronize Dünyalara yaptığı gibi Corrin'i de tamamen temizleyecek ve biz yok olacağız. Yukarıda, Köprüdeki Serena'cığın hayatta kalabilir."</p>

  <p>"Bizi toptan öldürmek için atomikleri patlatacaklarını sanmıyorum baba. Komutanları milyonlarca rehineyi feda etmeye istekli görünse bile askerlerinin şehre indiklerini gördüm. Ayrıca Hrethgir Köprüsündeki patlayıcıların neden ateşlenmediğini anlamadım."</p>

  <p>"Onları ben <span class="t15">etkisiz hale getirdim</span> - tek bir kişiyi kurtarmak için."</p>

  <p>Gilbertus serseme dönmüştü. "Bunu benim için mi yaptın? Corrin'i ve bütün makine uygarlığını feda mı ettin? Ben buna değmem!"</p>

  <p>"Bana göre değersin. Geniş kapsamlı düşüncelerimi tamamladım ve senin bir gün çok önemli biri olacağını anladım. Belki bütün düşünen makineler yok olduktan sonra sen insanlara nasıl verimli düşüneceklerini öğretebilirsin. O zaman bütün çalışmalarım boşa gitmemiş olur."</p>

  <p>"Sen bana nasıl düşünmem gerektiğini öğrettin baba," dedi Gilbertus. "Bu tekniklerin senden geldiğini açıklayarak seni onurlandıracağım."</p>

  <p>Robot başını hayır anlamında iki yana salladı. "Bugün hiçbir makine Corrin'den kaçamayacak. Ben bile. Savaş kaybedildi. Omnius ekranlarından birini açabilirsek sana projeksiyonları gösterebilirim. Robot saflarımız yeniliyor. Birlik filosu karıştırıcı ağdan yeni bir savaş grubu geçirdi. <span class="t15">Hrethgir</span> en sıkı savunma hatlarımızı aşmayı başardı. Yalnızca keskin nişan alarak bu dünyanın bazı güzelliklerini korumalarını ... ve senin kurtulmanı umuyorum." Uzaklara daldı. Savaşın gürleyen sesi bahçenin verdiği huzuru daha da artırıyordu.</p>

  <p>"Bu gerçekten de düşünen makineler için günbatımı. Ama senin için değil, Gilbertus. Şu andan itibaren insanların arasına katılarak hareket etmeli ve benimle olan bağlantını asla itiraf etmemelisin. Ben Serena Butler'ın bebeğini öldürüp ardından gelen bu kitlesel manyaklığa neden oldum. Benim adımdan ya da benimle olan bağlantından asla söz etmemelisin. Birlikte geçirdiğimiz güzel anlar yalnızca harika zihninde saklanmalı. Corrin'deki basit bir insan köleymiş gibi davranmalısın. Giysilerini değiştir. Şansın da yardımıyla <span class="t15">hrethgir</span> seni kurtaracak ve Soylular Birliğine götürecektir."</p>

  <p>"Ama ben gitmek istemiyorum." Gilbertus telaşa kapılmış olmasına rağmen çenesini gururla kaldırdı. "Eğer ben hayatta kalacaksam bunun karşılığında senin için yapmam gereken bir şey var." Ellerini robotun metal omuzlarına koydu. "Bana güvenecek misin?"</p>

  <p>"Elbette. Böyle bir soruyu sorman bile mantıksız."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Kuşatma altındaki şehrin meydanının derinliklerinde, alevlerin, molozların ve insan fatihlerin oluşturduğu kalabalıkların altında iyileşen Baş Omnius etrafını saran akışkanmetali, eskiden Merkez Kule olan maddeyi hareket ettirmeye başladı.</p>

  <p>Artık tamamen çalışan esas ebedizihin gezegenin kontrolünü yeniden ele geçirme niyetindeydi.</p>

  <p>&nbsp;</p>
</body>
</html>
