<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Hakl</span><span class="t16">ı</span> <span class="t16">ya da haks</span><span class="t16">ı</span><span class="t16">z olsun, karde</span><span class="t16">ş</span><span class="t16">inizi destekleyin.</span></p>

  <p class="p6">&nbsp;</p>

  <p class="p6">&mdash; Zensünni Deyişi</p>

  <p class="p6">&nbsp;</p>

  <p>Başarılı <span class="t15">kanla</span> akınının ardından İsmail mağara köyünün en geniş toplantı odasında halkına hitaben konuşuyordu. Kendini yeniden canlı hissediyor, kanı yaşlı bedeninde sıcacık akıyordu. O ve yanındaki aşırı uygarlaşmış çöl adamları düşmanlarını öldürüp köleci kampındaki ganimetleri toplamışlardı. Dış-dünyalıların yiyeceklerini, suyunu, araç gereçlerini ve parasını almışlardı. Ama bu durum İsmail için yeterli değildi - organ tacirlerine saldırdıkları diğer köylere yaptıklarının bedelini ödetmek için hiç de yeterli değildi.</p>

  <p>Artık işleri bittiği ve eve döndüklerinde El'hiim gördüklerinden çok rahatsız olmuştu, özellikle de suyunu almak için düşmanın kanını süzme işleminden. "Yüzlerce yıllık uygarlık elimizden alındı," dedi İsmail'e doğru sessizce. "Hayvanlara döndük ve Arrakis'teki hiçbir kanun artık bizden yana olmayacaktır. Kazandığımızdan çok daha fazlasını kaybettik."</p>

  <p>"Hayır. Mirasımızı yeniden kazandık," diye yanıtladı İsmail. "Biz her zaman çöl yasasına uyduk, hayatta kalma yasasına - Budallah'ın yasasına! Konforlu evlerinde oturan uygar insanların koyduğu kurallar neden umurumda olsun ki?"</p>

  <p>El'hiim kaşlarını çattı. "Benim umurumda İsmail."</p>

  <p>Ama İsmail konunun köylüler arasında öylece kalmasını reddediyordu. Yaşlıların toplanmasının ardından sabırsız genç adamlar ve kadınlar dinlemek için sessizleşince büyük bir hararetle konuştu. "Köleciler köyümüze saldırdı, ama onları kovduk. Başka bir köye saldırdıklarında kaybeden kardeşlerimizin intikamını aldık - ama düşmanlarımız tekrar tekrar gelmeye devam edecektir! Kapılarımızı onlara açtık. Çakalların bizden yararlanmasına izin verdik." Sıkılı yumruğunu kaldırdı.</p>

  <p>"Gelecek için tek umudumuz Solucansüvarisi Selim'in yoluna geri dönmektir. Yalnızca hayatta kalmak için gereken eşyalarımızı alıp kölecilerin bizi rahat bırakacağı çölün derinliklerine çekilmeliyiz."</p>

  <p>Dinleyenlerden bazıları coşkulu bir şekilde çığlıklar atarken diğerlerinin canı sıkılmış görünüyordu. Kanlı baskının ardından çok sayıda genç Zensünni erkeği, eski kanun dışı günlerde olduğu gibi daha fazla intikam saldırısı düzenlemeyi istiyordu.</p>

  <p>Ama sıkıntılı görünen Naib El'hiim ayağa kalkıp onları yatıştırdı. "Bu kadar tepkisel olmaya gerek yok İsmail. Korunmasız köylere saldıranlar suçlulardı ve en büyük cezayla cezalandırıldılar. Sorunu hallettik."</p>

  <p><span class="t15">"Sorun</span> toplumumuzun özünde yatıyor," dedi İsmail. "Bu yüzden buradan ayrılıp ruhlarımızı yeniden bulmalıyız. Solucansüvarisi Selim'in kehanetini hatırlamalı ve bize söylediği şeyi yapmalıyız."</p>

  <p>"Naib benim ve Solucansüvarisi de benim öz babamdı," dedi El'hiim. "Aşırı miktarda melanj tükettikten sonra yaşadığı görülere fazla bel bağlamayalım. Çok fazla baharat birası içtiğimiz zaman hepimiz garip görüler yaşamıyor muyuz?" Özgür Adamlardan bazıları kıkırdarken İsmail kaşlarını çatmıştı.</p>

  <p>"Sorunlarımızdan kaçmak sorunlarınızı çözmez. İsmail. Çözümün fazla ... basit."</p>

  <p>"Ve senin çözümün kör ve tembel, <span class="t15">Naib,"</span> diye parladı İsmail. "Dış-dünyalıların halkımızı nasıl köleleştirip öldürdüğünü gördün, ama yine de onlarla iş ilişkisi kurmak ve hiçbir şey olmamış gibi yapmak istiyorsun. Onlarla birlikte huzur içinde var olabileceğimizi düşünüyorsun."</p>

  <p>El'hiim ellerini kavuşturdu. "Evet, düşünüyorum! Aynı anda var olabilmeliyiz."</p>

  <p>"Haşerelerle iyi komşu olmak benim umurumda bile değil!" İsmail diğerlerinden büyük destek alarak üvey oğlunun karanını değiştirmesini sağlayabileceğini ummuştu. Ama şimdi yalnızca tek bir çözüm olduğunu görüyordu, yıllardır gelişen bir çözüm. İsmail El'hiim'i kendisi yetiştirdiği ve Marha'ya söz verdiği için son derece aşikâr olan gerekli hareketi düşünmeyi hep reddetmişti. Şimdiyse -halkının iyiliği ve Arrakis'in geleceği için- ondan daha fazla kaçamazdı.</p>

  <p>Kara akreplerin saldırısından kurtardığı, eğitip koruduğu üvey oğluna döndü. Şimdi halkını korumak daha önemliydi. Bu karar içini parçalıyor ve sözünden döndüğü için Marha'nın hayaletinin geri gelip kendisini rahatsız edeceğinden korkuyordu. Ama bunu yapmak zorundaydı. Zensünnilerin özgür ve hayatta kalmalarını sağlamalıydı. Ruhunun derinliklerinde El'hiim'in onları zayıflığa ve yıkıma götüreceğini biliyordu.</p>

  <p>"İsmail, düşünülmesi gereken pek çok şey var," dedi El'hiim, onu yatıştırmaya çalışarak. "Son olayların ne kadar rahatsız edici olduğunu hepimiz biliyoruz. Ama eğer yeniden kanun kaçağı olursak son yarım yüzyılda kaydettiğimiz bütün ilerlemeyi kaybederiz. Belki biz birlikte-"</p>

  <p>"Sana meydan okuyorum," dedi İsmail, sesi mağarada gürleyerek.</p>

  <p>El'hiim ona baktı. "Ne-?"</p>

  <p>İsmail elini kaldırıp Naib'in suratına herkesin görebileceği bir tokat patlattı. "Zensünni geleneğine uyarak sana meydan okuyorum. Sırtını geçmişimize döndün El'hiim, ama insanlar buna aldırmazlık etmene izin vermeyecektir."</p>

  <p>Odadaki herkes aynı anda soluğunu içeri çekti. El'hiim yaşlı adamın yaptığı şeye inanamayarak geriledi.</p>

  <p>Ellerini kaldırdı. "İsmail bu saçmalığı kes. Ben senin-"</p>

  <p>"Sen benim oğlum değilsin, Solucansüvarisi Selim'in de oğlu değilsin. Sen Zensünni halkının kalbini yiyen tahripkâr bir böceksin."</p>

  <p>İsmail kendine engel olamadan El'hiim'e bir tokat daha indirdi, bu kez öteki yanağına ve daha sert bir şekilde. Ölümcül bir hakaretti bu. "Naib unvanına meydan okuyorum. Sen bize ihanet ettin, bizi kâr ve konfor için sattın. Zensünni halkının yönetimi ve geleceğimiz için sana meydan okuyorum."</p>

  <p>El'hiim telaşlanmış görünüyordu. "Seninle dövüşmeyeceğim - dövüşemem. Ben benim üvey babamsın."</p>

  <p>"Seni Solucansüvarisi Selim'in yoluna göre yetiştirmeye çalıştım. Sana çöl yasalarını ve kutsal Zensünni Sutralarını öğrettim. Ama sen beni utandırdın, gerçek babanın hatırasını da utandırdın." Sesini yükseltti. "Bütün bu insanların önünde üvey oğlum olarak seni evlatlıktan reddettiğimi bildiriyorum - sevgili Marha'm beni affetsin."</p>

  <p>İnsanlar duyduklarına inanamıyorlardı. Ama İsmail, El'hiim'in yüzündeki sıkıntılı, korkmuş ifadeyi görmesine rağmen kararlılığından vazgeçmedi.</p>

  <p>"Zensünni yasası çok açıktır El'hiim: Geleneklerin emrettiği gibi benimle dövüşmezsen duruma Şeyh Hulud'un karar vermesine izin vereceğiz."</p>

  <p>Genç Naib artık iyice korkmuştu. Odadaki diğer Özgür Adamlar İsmail'in ne demek istediğini çok iyi anlamış bir şekilde bakıyorlardı.</p>

  <p>Bir kumsolucanı düellosu geleceklerine karar verecekti.</p>

  <p>&nbsp;</p>
</body>
</html>
