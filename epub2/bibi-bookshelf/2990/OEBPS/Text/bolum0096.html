<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Stratejiye, e</span><span class="t16">ğ</span><span class="t16">itime veya dualara ra</span><span class="t16">ğ</span><span class="t16">men zafer ya da yenilgiye yaln</span><span class="t16">ı</span><span class="t16">zca Tanr</span><span class="t16">ı</span> <span class="t16">karar verir. Bunun tersine inanmak kibir ve budalal</span><span class="t16">ı</span><span class="t16">kt</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; Zensünni Sutrası</p>

  <p class="p6">&nbsp;</p>

  <p>İsmail açık kumlarda rakibiyle karşılaşana kadar bu meydan okuma Zensünni halkını çoktan ikiye bölmüştü bile.</p>

  <p>Kumsolucanı dövüşünün yapılacağı gün İsmail, kayaların sınırında yürüyor, sabah güneşi parlarken araç gerecini taşıyordu. Muhafazakâr takipçileri peşinden koşuyor, ona cesaret veriyor, yüklerini taşımak için gönüllü oluyordu, ama yaşlı adam onlara aldırmıyordu. Bu işi kendisi yapacaktı; kutsal geçmişin korunması ve Zensünni halkının geleceği için.</p>

  <p>Eski kanun kaçakları arasından birçok kişinin, uygarlığın getirdiği değişikliklerden ve Naib El'hiim'in son yıllarda geliştirdiği tutumlarından pek memnun olmadığını görmek onu hem sevindirmiş hem de şaşırtmıştı. Chamal dâhil diğer yaşlıların çoğu ve İsmail'in Poritrin'de kölelikten kurtardığı göçmenlerin torunları ona katılmıştı. Güçlü genç savaşçıların heyecan aramaları ve düşmanla ... herhangi bir düşmanla savaşmayı istemeleri de sevindiriciydi. Bu genç adamlar birbirlerine Solucansüvarisi Selim'in idealleştirilmiş hikâyelerini anlatıyor ve Arrakis'te hayatta kalmak için mücadele eden büyük Zensünni savaşçılarının maceralarını süsleyip püslüyorlardı. Nedenleri her ne olursa olsun İsmail onların desteğini gördüğüne seviniyordu.</p>

  <p>Öte yandan El'hiim, yanında kasabaları ve VenKee köylerini sık sık ziyaret eden sayısız "uygar" adam ve kadın getirmişti. Dış-dünyalılarla uzlaşmak, kültürlerini bulanıklaştırmak ve kendi kimliklerini feda etmek isteyen insanlar ... insan ticareti yapanlara tasasızca güvenmek isteyen insanlardı bunlar.</p>

  <p>İsmail sıcak ve tozlu havadan derin bir nefes çekip burun tıkaçlarını ayarladı, damıtma giysisinin bağlarını ve tertibatını sağlamlaştırdı. İşine engel olmaması için pelerinini sıkıca bağladı. Kayalığın üzerinde bekleşen insanlara döndü.</p>

  <p>Havzanın uzak kıyısındaki El'hiim ve destekleyicileri de onu seyrediyordu. Onlar da zamanın yaklaştığını biliyorlardı.</p>

  <p>"Kazanırsam beni bekleyin," dedi İsmail, "ve ölürsem de unutmayın."</p>

  <p>Cesaretlendirme veya inkâr mırıltılarını duymadı. Düşüncelerini odaklayıp daha yumuşak kumlara ayak bastı, yakındaki en yüksek kumulun tepesine giden hafif yamacı tırmanmaya başladı. Bu savaş onun savaşıydı ve sonuçları ne olursa olsun yalnızca düellonun yakınlığıyla ilgilenmeliydi. İyi bir mevki alıp çevresindeki açık kumlara baktı, kumul yamaçlarının açılarını ölçüp tarttı. Solucanı işaretlerini görmek için mükemmel bir yerdi, hızla gelen canavara binebileceği bir yer.</p>

  <p>Bunu daha önce defalarca yapmıştı, ama daha önce hiç bu kadar önemli olmamıştı. Marha'nın, Selim'den öğrendiği bu beceriyi kendisine öğretişini hatırladı. İsmail onu çok özlüyordu - tıpkı ilk karısı Ozza'yı özlediği gibi. Sonunda onlara kavuşacaktı. Ama bugün değil.</p>

  <p>İsmail kumulun hilal şeklindeki zirvesine oturdu ve kayalıkta bekleyen umutlu seyircilere arkasını döndü. Çağrı davulunun sivriltilmiş ucunu kuma gömdükten sonra avuçlarıyla ritmik bir şekilde davula vurmaya başladı. Havzanın karşısındaki El'hiim'in davulunun sesinin belli belirsiz yankısını duyuyordu.</p>

  <p>Kumsolucanları gelecek - ve savaş başlayacaktı.</p>

  <p>Bu tür dövüş, takipçilerinin arasındaki memnuniyetsizlikleri gidermek için Solucansüvarisi Selim tarafından yaratılmıştı. Böylesi büyük düellolar tarihte yalnızca dört kez gerçekleşmişti; onlardan muhteşem hikâyeler, ama onun yanında dehşet verici gerçekler de ortaya çıkmıştı. Bugünkü çatışmanın sonucu ne olursa olsun İsmail ve El'hiim bir efsane yaratacaklardı.</p>

  <p>İsmail halkını Poritrin'den getirdikten sonra muhteşem Selim'in ayak izlerini -Marha'yla evlenerek- huzursuz bir şekilde bile olsa takip etmişti. Ama El'hiim efsanevi babasının gölgesinden çıkmak için aktif bir şekilde mücadele ederek akılsız yollara girmişti. Aslında ne İsmail, ne de üvey oğlu liderlik görevini iyi yapmıştı.</p>

  <p>Artık bir dönüm noktasındaydılar. Selim'in görüsü sonsuza dek ölecek ve Zensünni halkı inançsız uygarlığın zevksiz zayıflığı içinde özümsenerek yok mu olacaktı? Yoksa ruhlarını ve omurgalarını yeniden keşfedecek, bir kez daha zorluklarla mücadele edecek, sonunda muzaffer ve <span class="t15">özgür</span> olana kadar -kaç yüzyıl geçerse geçsin- savaşmaya devam mı edeceklerdi?</p>

  <p>Bu hayallere dalan İsmail çok gerisindeki seyircilerin belli belirsiz çığlıklarını duyana kadar yaklaşan kumsolucanı işaretini fark etmedi. Nemlenmiş gözleriyle kumların çok altındaki dalgalanma hareketini izledi. Davula yedi kez daha vurdu -kutsal sayı- ardından iplerini ve araç gerecini toplayarak hazırlandı. Kumsolucanı hızla üzerine geliyordu.</p>

  <p>Çok uzakta, havzanın karşı tarafındaki minik figürlerin hareketlerini izleyerek başka bir karışıklığın olduğunu ve yeni bir kumsolucanının daha geldiğini gördü. Şeyh Hulud çağrılarına karşılık vermişti.</p>

  <p>İsmail kaslarını gererek çömeldi. Kasları yaşlı ve sertleşmişti, üstelik ağrıyordu, ama becerilerinden asla şüphe duymuyordu. Bu çöl yaratığına Naib El'hiim kadar iyi binip kontrol edebilirdi.</p>

  <p>Kumlar girdaplanarak yükselirken bir toz bulutuyla birlikte havalanan yılankavi gövde önünde bir kule gibi belirirken İsmail de ileri atıldı. Hayatı boyunca bundan çok daha iri olan kumsolucanlarını çağırmıştı, ama bu da yeterliydi. Eğer Budallah ona devasa bir canavar göndermiş olsaydı, herkes bunu Tanrının açık bir işareti olarak yorumlardı; ama şimdi savaşın sonunun o kadar da kolayca belli olmayacağını görüyordu. Doğru bildiği şey için savaşması gerekiyordu.</p>

  <p>İsmail buna hazırdı.</p>

  <p>Kancalarını fırlatıp ipleri kavradı ve yaratık beklenmedik binicisini fark etmeden önce kumlu boğumlara tırmanmaya başladı. Boğumları açmak için manivela kullanıp yaratığın hassas etini açığa çıkardı ve böylece solucanın bir kez daha aşındırıcı kumların altına inmesine engel oldu. Solucansüvarisi Selim bu teknikleri yüzyıldan uzun süre önce geliştirmişti. O metal bir asası ve bir kangal ipinden başka bir şeyi olmayan ilk kumsolucanı süvarisiydi.</p>

  <p>Şimdi canavar kasılıp debelenir, sinir bozucu parazite karşı mücadele ederken İsmail dayandı. "Bunu senin hatıran için yapıyorum Selim, halkımızın hayatta kalması için, Budallah ve Şeyh Hulud'un onuru için."</p>

  <p>Kendisini güvence altına alıp beline bir ip bağladıktan sonra kumsolucanının başının yanındaki yumuşak ete sabitledi. Yaratığı ileri doğru sürüp açık havzada El'hiim'le karşılaşacağı yere götürdü. Kumsolucanı ilerlerken sürtünen kumlar ısı ve güçlü tarçın kokusu üretiyordu. Kumsolucanının gırtlağının derinliklerindeki ateş gittikçe ısınıyor ve açık ağzında iğne gibi dişleri parlıyordu.</p>

  <p>Büyük düzlüğün karşısından ikinci solucanın gelişini gördü; El'hiim'in sürdüğü daha büyük bir solucandı. İsmail iplerine sıkıca tutunup bırakmamak için ellerine doladı. Haykırarak meydan okuyup yaratığın boğumlarının arasını yakıcı bir şekilde dürttü.</p>

  <p>Kumsolucanı çifti, kumulların üstünde hızla ilerleyerek savaş canavarları gibi birbirine hücum etti. Arrakis'in kumsolucanları bölgelerini koruma konusunda son derece hassastılar; birbirlerinin varlıklarını hissettikleri anda meydan okuyan çığlıklar atıp kükreyerek kocaman boğazlarından melanj kokulu nefesler verirlerdi. Kumsolucanları yay gibi kıvrılıp dövüşmek üzere ileri atıldılar.</p>

  <p>Muazzam büyüklükteki yılankavi gövdeler birbirine çarparken İsmail sıkıca tutunup içgüdüsel olarak gözlerini kapadı. Darbenin etkisiyle neredeyse dizginlerin kontrolünü kaybediyordu. Kocaman dişleri olan devasa ağızlar çarpıp birbirine vurdu. Acı ve öfkenin yarattığı şok dalgası İsmail'in solucanında sarsıcı bir titreme yarattı.</p>

  <p>Diğer solucanın üstünde duran El'hiim'in dehşet içindeki yüzünü görebiliyordu. Kendisinden daha genç olan adam iplere sıkıca tutunup kendini tekrar tekrar altındaki kocaman bedene bağlıyordu. Çok aptalca. Solucan yuvarlanmaya kalkarsa sonu gelirdi. İsmail'in midesinde soğuk bir yumru oluştu. El'hiim'in öldüğünü görmek istemiyordu. ...</p>

  <p><span class="t15">Ş</span><span class="t15">eyh Hulud karar verecek.</span></p>

  <p>Kumsolucanları hız kazanmak için geri çekilip tekrar birbirlerine saldırdılar. Kabuk bağlayıp taşlaşmış görünen kalın boğum halkaları, kauçuğa benzeyen uzun et parçaları halinde koptu. Düello başlamıştı ve bölgelerini korumak isteyen yaratıklar kendi tarzlarında dövüşeceklerdi. İsmail artık solucanına rehberlik edemezdi; yapabileceği tek şey tutunmaktı.</p>

  <p>Solucanlar tıslayıp tedbirli bir şekilde geri çekildi, daire çizip tozlu bir girdap oluşturdu. Sonra devasa gövdelerini yeniden birbirine çarptılar. Birbirini boğup ezmeye çalışıyormuş gibi bir düğüm haline geldiler. Kristal dişler zırhlı eti yardı. Daha fazla solucan boğumu kopup kumların üstüne düşerken açılan yaralardan jelatini andıran bir sıvı yükseldi.</p>

  <p>Kumsolucanları birbirlerine tekrar tekrar çarptıktan sonra yoruldular, ama savaşma istekleri tükenmemişti. İsmail'in solucanı çırpınıp sallanıyordu ve yaşlı adam sıkıca tutunurken hayvanın açık boğumlarına rağmen ekseni etrafında yuvarlanarak kendisini ezmesinden korkuyordu. Sonunda doğrulup geriye doğru kıvrıldı, örse çarpan bir çekiç gibi ileri savruldu.</p>

  <p>Kendi solucanının üstündeki El'hiim neredeyse bilincini kaybetmişti, ama kendini o kadar çok bağlamıştı ki istese bile kaçamazdı. Daha iri olan solucan İsmail'e öyle büyük bir güçle çarptı ki küçük solucan geriye büküldü. İsmail haykırırken neredeyse ipleri bırakıyordu, ama çizmelerini hayvana iyice bastırıp kendini sıktı.</p>

  <p>İplerinden biri koptu.</p>

  <p>Kumsolucanları birbirine vurmaya devam ederken İsmail kendini tutamayarak fırtınadaki bir kum tanesi gibi yere düştü. Yuvarlanırken tutunacak bir yer aradı, önce bir halkaya, sonra diğerine çarptı. Solucanlar bu önemsiz insana aldırmadı. Ağızları birbirine çarptı. Kristal dişler kırılıp yağan minik sarkıtlar gibi kumullara dağılıyordu.</p>

  <p>İsmail yuvarlanmaya devam ederken sonunda karmakarışık olmuş yumuşak kumlara çarptı. Kumlara gömülürken yüzmeye ve havaya çıkmaya çalıştı. Öksürüp çırpınarak ayağa kalkmaya çalıştı.</p>

  <p>Solucanlar ne zaman yuvarlanıp boğuşsa etraflarındaki her şeyi mahvediyorlardı. İsmail, açık kumlarda atması gerektiğini öğrendiği rasgele adımları unutarak olabildiğince hızlı koşmaya çalıştı. Yaratıklar yeniden birbirine dolandı. Onun tarafına doğru savrulurlarken İsmail kendini kumulların arasında bulduğu bir yarığa attı. Kendi solucanının sürtünmeden dolayı ısınan ince kuyruğu yaşlı adamın üstünden geçip etrafa bir kum dalgası savurdu.</p>

  <p>Boğulurcasına öksüren İsmail yeniden yüzeye çıkmaya çalışırken solucanların süren boğuşması onları uzaklaştırdı. İsmail sendeleyerek kayaların sığınağına doğru ilerledi. Bilincini kaybetmemek için mücadele edip hızlı hızlı nefes alırken El'hiim'in muzaffer solucanının kendisininkini kaçırmasını seyretti.</p>

  <p>Başı önüne düştü. Düello bitmişti. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Zafer kazanan El'hiim yorgun yaratığını kumlara sürüp işini bitirdi. Her iki solucan da sonuna kadar mücadele etmişti. İsmail kendi solucanı öldü mü yoksa uzaklara gidip derinlere mi gömüldü bilmiyordu.</p>

  <p>İsmail titreyip soluk soluğa yere çökerken kendi halkı ona doğru geliyordu, ama o hiç kimseyle konuşmak istemiyordu. Şimdi olmazdı. Tozla kaplı başını iki yana sallayıp döndü. Başı hâlâ zonkluyordu, göğsündeki nefesi çok sıcaktı, ama durum çok açıktı. Hayatta kalmasına rağmen durumdan memnun değildi.</p>

  <p>Düelloyu ve Arrakis'in Özgür Halkının geleceğini kaybetmişti.</p>

  <p>&nbsp;</p>
</body>
</html>
