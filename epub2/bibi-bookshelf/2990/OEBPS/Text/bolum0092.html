<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Rütbesi ne olursa olsun, bir sava</span><span class="t16">ş</span><span class="t16">ç</span><span class="t16">ı</span><span class="t16">n</span><span class="t16">ı</span><span class="t16">n, en büyük endi</span><span class="t16">ş</span><span class="t16">esi yakla</span><span class="t16">ş</span><span class="t16">an ölümün kar</span><span class="t16">ş</span><span class="t16">ı</span><span class="t16">s</span><span class="t16">ı</span><span class="t16">nda nas</span><span class="t16">ı</span><span class="t16">l davranaca</span><span class="t16">ğı</span><span class="t16">d</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p class="p6">dersine başlangıç sözlerinden</p>

  <p class="p6">&nbsp;</p>

  <p>Düşünce-çubuklarıyla çevresini tarayan General Agamemnon hatıralarını olduğu yerde bırakarak konuştu. "Sen Juno değilsin! Neden onun yürüme gövdesinin içindesin? Kim-"</p>

  <p>Diğer Titan Vor'u yavaşça bir kenara bıraktı. "Senin aklındaki şey fazla çabuk olurdu Vorian Atreides. Yeterince acı bile vermez. Benim daha iyi bir fikrim var."</p>

  <p>"Vorian, yürüme gövdemi bağla!" Agamemnon hoparlöründen emrediyordu.</p>

  <p>Şaşıran Vor önünde dikilen yürüme gövdesine baktı. Juno'nun konfigürasyonunu tanıyordu, ama bunun farklı biri olduğunu biliyordu.</p>

  <p>"Beni tanımadın mı Yüce Başar?" diye sordu Titan. Sözlerinin ahenginde tanıdık bir şeyler vardı.</p>

  <p>Vor duyduğuna inanamayarak gözlerini kırpıştırdı. "Quentin, sen misin?"</p>

  <p>Koruyucu kabında savunmasız durumda kalan general taleplerinde daha ısrarcı olurken Vor ona aldırmıyordu. Durumu açıklayan diğer simek de öyle. "Evet, Juno'yu öldürdüm. Beynini tahrip edip dumanı tüten parçalar halinde doğradım."</p>

  <p>"Juno?" Agamemnon hoparlöründen boğuk bir inilti kopardı. "Öldü mü?"</p>

  <p>Quentin, Juno'nun güçlü mekanik gövdesiyle uzanıp Titan generalin koruyucu kabını kaldırdı. Silindiri parlak optik liflerinin önünde tutarken pembe ve gri zarlar, sınırlarından kaçmak istercesine zonklayıp kıvranıyordu. "Evet, Juno öldü! Ve aynı kader seni bekliyor."</p>

  <p>Vor yaşadığı karmaşık bir duygular fırtınasının ortasında hiç kıpırdamadan duruyor, ama görevini tamamlaması gerektiğini biliyordu. Agamemnon inledi, ama hoparlörü bin yıldan uzun süredir sevgilisi olan kadın için duyduğu üzüntüyü aktarmakta yetersizdi.</p>

  <p>Quentin, Agamemnon'un kendisini duyduğunu bilerek konuşmaya devam etti. "Bana yaptığın şey için General, bedenimi öldürdüğün, beni bir simeğe dönüştürdüğün ve kalkanlarımızın gizli hassasiyetini açıklamaya zorladığın için, şu anda yapacağım bu işin biraz uzun sürmesini istiyorum."</p>

  <p>İkincil-neolardan iki tanesi, yüksek kuleye kadar Quentin'in peşinden gelmişti. Vor onlara baktı, ama bir zamanlar cogitorların keşişleri olan simeklerin saldırmayacağını anladı.</p>

  <p>Ama yine de kale diğer sadık neolarla kaynıyordu. "Haydi bu işi bitirelim, Quentin. Kimse suçları yüzünden Agamemnon'un ölmesi gerektiğinden kuşku duymuyor. Ben ona işkence yapma niyetinde değildim-"</p>

  <p>"Bu yeterli olmaz Yüce Başar." İkincil-neolar temizlik ve bakım odasına girmişti. Quentin çaresiz Titanı, Vor'un onu temizlemeye devam edeceği kaideye koydu. "Agamemnon'un beyin kabını bu zavallı keşişlerin yürüme sistemlerine yerleştirdiği acı yükselticilerine bağlama niyetindeyim. Yüzyıllar boyunca öldürdüğü her insan için yalnızca bir saniyelik acı çekse onlarca yıl boyunca acı içinde kalması gerekir. Bu da hak ettiği acının yalnızca bir parçası olur."</p>

  <p>Cihat komutanı olarak Vor, Quentin'in aklındaki adalete itiraz edemezdi. Ama Agamemnon'un bütün suçlarına rağmen o hâlâ babasıydı.</p>

  <p>General hoparlöründen konuştu. "Oğlum! Bunu bana nasıl yapabilirsin?"</p>

  <p>"Nasıl yapmam?" Vor zorlukla konuşuyordu. "İşlediğin bütün o suçlarla gurur duymuyor muydun - bütün o baskı ve hâkimiyetten? Üstelik bütün bunları yaptın için sana hayran olmamı sağlamaya çalıştın."</p>

  <p>"Seni değerli varisim yapmaya çalıştım. Ve yüksek mevkide bir Titan. Seni harika yetiştirdim, potansiyelini takdir etmeyi öğrettim, tarihe saygı duymayı ve tarihin içinde kendi yerini bulmayı!" Generalin sesi öfkeli ve cüretkârdı, hiç panik halinde değildi. "Bununla gurur duysan da duymasan da ben seni şu anda olduğun insan yaptım."</p>

  <p>Vor, taş gibi kararlılığını sürdürmeye çalıştı. Babasının sözlerindeki gerçeği duymak, kendi seçimlerinin de Abulurd, Raquella, Estes ve Kagin'in hayatlarında dalgalanmalar yarattığını anlamak istemiyordu. Kendisi de babaların en iyisi olmamıştı.</p>

  <p>"Quentin, ne yaparsan yap veya ne kadar işkence uygularsan uygula asla yeterli olmaz ... ve tarihi asla değiştiremez."</p>

  <p>Komutayı ele geçiren Titan gövdesi öfkeyle kıpırdandı. <span class="t15">"Bana</span> ne yaptığına bir baksana, Yüce Başar! İntikam istiyorum-"</p>

  <p>"Bedenini aldı, Quentin. İnsanlığını da almasına izin verme." İçi buz gibiydi, ama bunun nedeni dondurucu kule değildi. "Cihat sırasında amaçlarımızı gerçekleştirmek için pek çok kez canavarlara dönüşmek zorunda kaldık. Bunu şimdi bu küçük hareketle durdurabiliriz."</p>

  <p>"Reddediyorum!"</p>

  <p>Vor, Juno'nun çalıntı yürüme gövdesinin etrafında dolaştı. "Quentin Butler! Ben hâlâ senin subayınım! Senin bütün hayatın Cihat Ordusuna ve sonra da İnsanlık Ordusuna adandı. Pek çok kez kahraman oldun - hepsini bir kalemde silme. Sana Yüce Başarın olarak doğrudan emir veriyorum."</p>

  <p>Quentin bir an için donup kaldı, yaşadığı kargaşa ve kararsızlık yüzünden mekanik gövdesi titriyor gibiydi.</p>

  <p>Vor yapmak istediği şeyi açıkladı. Sonunda Quentin öfkeyle yüksek kulenin penceresine gitti. Eklemli, zırhlı kolunun tek bir hareketiyle kalın, takviyeli yekpare paneli kırdı. Cam ve buz parçaları uçup giderken içeriye dondurucu bir rüzgâr doldu.</p>

  <p>Isırıcı soğuğu açıkta kalan derisinde hisseden Vor, Agamemnon'un koruyucu kabını aldı, babasının kendisini hâlâ görüp duyduğunu bilerek optik liflerine baktı. "Benim, senin yaptığın şey olduğumu şimdi anlıyorum. <span class="t15">Senin</span> sayende kimsenin vermeye cesaret edemeyeceği kararlar vermeyi ve sonuçlarına katlanmayı öğrendim. Bu yüzden bir sürü insanın hayatına mal olsa da Büyük Temizliği yönetebildim. Bu yüzden şimdi karar verdiğim bu hareketi yapmalıyım.</p>

  <p>"Geniş kapsamlı anılarını okudum, baba. Kendin için kahramanca bir son hayal ettiğini biliyorum ve büyük ordularla karşılaşıp şiddetli bir savaş sırasında ölmeyi umduğunu."</p>

  <p>Silindiri parçalanmış pencereye taşıdı, rüzgâr soğuk jiletler gibi gözlerini ve yanaklarını keserken gözlerini kırpıştırmayı başardı.</p>

  <p>"Ama," diye devam etti Vor, "sen, güçlü Titan Agamemnon, olabilecek en rezil şekilde öleceksin."</p>

  <p>Agamemnon kükredi. "Hayır Vorian. Bunu yapmamalısın! Yeni bir Titanlar Devri yaratabiliriz! Biz-"</p>

  <p>Vor, generalin sürekli itirazlarına aldırmadı. "Sana hak ettiğin şeyi veriyorum - sözünü bile etmeye değmeyecek, son derece <span class="t15">önemsiz</span> bir ölüm."</p>

  <p>Koruyucu kabı pencere pervazına itip yüksek pencereden aşağı attı. Elektrasıvısı dökülen silindir, havada taklalar atıp çok aşağıdaki demir gibi sert buzun üstünde parçalanırken kırılan camlar, gri maddeler ve yapışkan sıvılar her yöne dağıldı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Her şey bittiğinde Quentin ve Vor koridora çıktı. "Neolar senin kanını dökmek için yaygara koparacaklar," dedi Quentin, "ve benimkini de ... tabii hiç kanım kaldıysa."</p>

  <p>Yeni fethedilen dünyalardaki neo-simekler komuta yapılarının yok edildiğini bilmeden bir süre daha hayatlarına devam edeceklerdi. Ama Vor, geriye kalan simek asilerin liderliklerinde bir yumuşaklık, karar veren saflarında bir zayıflık olduğunu biliyordu. Titanlar bu yüzden Quentin'i kaçırmış ve onu komutanlarından biri yapmak istemişlerdi. Agamemnon'un harekete geçirici hayalleri olmaksızın yeni kuşak simekler bir kez daha kurulmaya uğraşılan imparatorluğu asla bir arada tutamazlardı. Etkileri hızla azalıp kaybolacaktı.</p>

  <p>Önde giden Vor tünellerde koşuyor, hâlâ Juno'dan aldığı makine gövdeye alışmaya çalışan Quentin de olabildiğince hızlı takip ediyordu.</p>

  <p>Alarmlar çalmaktaydı. "Yakında marifetimizi bulup ayrıntıları öğrenirler," dedi Vor nefes nefese. "Gemilere ulaşmalıyız. Senin kendi başına kullanabileceğin bir simek uzayaracı var mı? Bende <span class="t15">Rüya Yolcusu</span> var."</p>

  <p>"Beni merak etme Yüce Başar. Sayısız seçeneğim var."</p>

  <p>Yürüme gövdelerine monte edilmiş roket atarlarla silahlanmış üç neo-simek koridorda ilerliyordu. Donmuş kaledeki tek insan olan Vorian Atreides'i görür görmez sistemlerini saldırı pozisyonuna getirdiler, ama neolardan çok daha büyük olan Quentin de oradaydı. Robot gövdesinin bir Titan'a ait olduğunu görebiliyorlardı.</p>

  <p>"Juno, bu esir senin kontrolünde mi?" diye sordu neolardan biri.</p>

  <p>Quentin karşılık olarak çok daha güçlü silah kollarını kaldırıp üç küçük simeğe güçlü roketler fırlattı. İyi nişanlanan patlamalar beyin kaplarını parçalarken neo-simek gövdeleri de enkaz halinde yere çöküyordu.</p>

  <p>"Böyle kılık değiştirmem çok iyi oldu."</p>

  <p>"Buna fazla güvenme. Haydi gel."</p>

  <p>Mekanik gövdesinde iri adımlar atan Quentin, kendine güvenli hareket ederek onu geçmeye başladı. "Bütün bunların sona ermesini bir yolu var. General Agamemnon kendi paranoyası içinde simeklerin çöküşünün tohumlarını atmıştı."</p>

  <p>Vor daha ne demek istediğini soramadan <span class="t15">Rüya Yolcusu</span>'nun bulunduğu iniş alanının yakınındaki tünelin girişini dolduran ezilmiş birkaç simek gövdesiyle karşılaştılar. "Görünüşe göre simeklerle savaşan başkaları da var."</p>

  <p>Üç neo bitişikteki geçitlerden iniş alanına girdi. Quentin ateş açmaya hazırlanarak döndü, ama kısa süre içinde neo-simeklerin bir şeylerden kaçtığı anlaşıldı.</p>

  <p>Peşlerinden, katledilen cogitorların istemeden simeğe dönüştürülen bakıcıları çılgınca koşarak geliyordu. Eski cogitor yardımcıları diğer simek gövdelerinden uygun parçaları almış, ilave ekleri ve silahları garip yeni konfigürasyonlarına eklemişlerdi. Parçalanmış simek Beowulf'un kalıntıları gibi dövüş gövdelerinin çeşitli parçaları onarılmak ve diğer yürüme gövdelerinde kullanılmak üzere depolanmış durumdaydı. Agamemnon'un gönülsüz hizmetkârları kendi isyanlarını başlatmışlardı.</p>

  <p>Simeklere sadık kalan neoların peşinden ateş açan ikincil-neolar hızla iniş alanına geldi. Kapana kısılıp köşeye sıkışan neolar kendilerini bekleyen devasa Titanı görünce yeniden cesaretlendiler. Juno'nun kendi yandaşları olduğunu düşünerek yanına toplandılar.</p>

  <p>İkincil-neolar el koydukları silahları ateşlerken, Quentin de topçu kolunu kaldırıp diğer neolara ateş açtı. Şarapnel ve mavi elektrasıvılar her yere dağıldı. Diğer simek ikinciller de ileri atılmadan önce bir an için tereddüt ettikten sonra silahlarını ateşlediler.</p>

  <p>"Juno'nun beynini parçalayışımı gördüler," diye açıkladı Quentin, Vor'a. "Sonunda şiddete başvurmaları için bardağı taşıran son damla da bu olmalı."</p>

  <p>İkincil-neolar savaş alanındaki leş kargaları gibi enkazın arasına daldılar. Neoların beyin kaplarının tamamen tahrip edildiğini gördükten sonra silahlarını söküp alarak kendi sistemlerine eklediler.</p>

  <p>Quentin başını çevirip sabırla bekleyen ikincil-neolara doğru yürüdü. "Durumunuz ne?"</p>

  <p>"Onumuz öldü. Geriye dört kişi kaldık, ama bir sürü neo öldürdük. Yürüme gövdeleriyle tünelleri tıkadık. Elektrasıvı üretim laboratuvarlarını tahrip ettik, stokları akıttık ve daha fazla üretmek için gereken makineleri tahrip ettik. Bu savaştan sonra hayatta kalan simekler kısa süre içinde yaşamdestek sıvılarına ihtiyaç duyacaklar."</p>

  <p>Vor, göğsünden bir ağırlık kalkmış gibi birden rahatladığını hissetti. "Harika!"</p>

  <p>"Geriye büyük bir sorun kaldı." Quentin ikincillere dönerek sordu. "Dante'nin nerede olduğunu biliyor musunuz? Yani son Titanın."</p>

  <p>"Komplekste bir yerlerde olmalı, ama tam yerinden emin değiliz."</p>

  <p>Quentin Vor'a döndü. "Onu bulmalıyız. Dante'yi yok etmek tahmin edebileceğinden çok daha önemli."</p>

  <p><span class="t15">Rüya Yolcusu</span>'nun depoları doldurulmuştu ve kalkışa hazırdı. Kaçıp bu haberle Salusa Secundus'a dönmek çok kolay olurdu, ama Vor basit yolu seçmeye direniyordu. "Quentin, Cihat Ordusu yirmi yıl önce bir makine dünyasını sağlam bırakarak bir hata yaptı. İşimizi o zaman bitirmedik ve o zamandan beri bunun bedelini ödüyoruz. Buradaki işimizi de yarım bırakmak istemiyorum."</p>

  <p>"Teşekkür ederim," dedi Quentin, hoparlöründen alçak sesle. "Teşekkür ederim."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Dante her zaman için bir idareciden çok daha fazlası olmuştu; Eski İmparatorluğu yıkma işini o yönetmişti. Agamemnon ve Juno ise ondan çok daha fazla askeri eğilimliydi. Titan arkadaşlarının öldürüldüğünü öğrenince başının çok büyük belada olduğunu anladı. Juno ve Agamemnon'un tam olarak nasıl öldürüldüğünü bilmiyordu, ama geride kalıp böyle büyük bir düşmanla savaşmak istemiyordu.</p>

  <p>Hessra, yeni Titan İmparatorluğundaki en güçlü üs değildi. İşgal edilen Richese, Bela Tegeuse ve diğerlerinde çok daha fazla neo ve köleleştirilmiş nüfus vardı; ayrıca o gezegendeki savunma hatları çok daha geniş kapsamlıydı. Agamemnon Hessra'nın kontrolünü kaybetme konusunda hiçbir zaman endişelenmemişti.</p>

  <p>Şimdi sadık neolar intihar eylemcileri haline gelen ikincil-neolarla savaşmaya devam ederken Dante kalenin yüksek ve kemerli kapılarından çıkıp buzlu arazide hızla ilerleyerek bekleyen savaş gemisine doğru gitti. Dante, lazerler ve Holtzman kalkanları arasındaki ölümcül etkileşimi gösteren deneme seferlerinde bu gemileri kullanmıştı. Rüzgârlı arazide elinden geldiğince hızla hareket ederek robot gemilerinden birine bindi. Mekanik sistemlerini ayarlayarak yürüme gövdesinden çıkardığı koruyucu kabını gemiye yerleştirdi. Böylece kendi beyni geminin beyni olarak hareket edecekti. Oradan bir an önce kaçması gerekiyordu.</p>

  <p>Yirmi Titandan geriye yalnızca Dante kalmıştı. Düşünce-çubukları komuta sistemlerine otomatik olarak bağlandıktan sonra motorları çalıştırdı. Artık bu donmuş gezegenden kaçıp kendini kurtarabilirdi.</p>

  <p>Dante bir korkak değil, pragmatistti. Buradaki isyan çok fazla hasara yol açıyordu. Richese ya da yeni fethedilen diğer gezegenlere gidip daha büyük bir güçle geri gelme niyetindeydi. O ve takviye kuvvetleri geriye kalan bu kuru kalabalığı kolayca temizleyip yollarına devam edebilirlerdi.</p>

  <p>Gemisi ıssız gökyüzüne yükselirken Dante kendini özgür ve güvende hissetti.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Kontrollerin arkasına oturup rahatlayan Vor, <span class="t15">Rüya Yolcusunun</span> sistemlerini açıp kalkışa hazırlandı. Tarayıcıları çalışıyordu ve Dante'nin yerini öğrenir öğrenmez hedefe kilitlenmeye hazırdı. İkincil-neolar Titanın yürüme gövdesini buzların üstünde gördüklerini ve bekleyen simek savaş gemilerinden birine bindiğini söylemişlerdi.</p>

  <p>Quentin, devasa mekanik gövdesiyle ilerledi. Hoparlörünün sesi yükseltildiği için sesi gürlüyordu. "Kaçmaması çok önemli! Yüce Başar hemen havalanabilir misiniz? Onun önüne geçebilir misiniz?"</p>

  <p><span class="t15">"Rüya Yolcusu</span> hızlıdır, ama pek fazla silahı yok. Yine de onu meşgul etmeye yeter. Senin başka bir şeyin var mı-"</p>

  <p>"Evet." Quentin çoklu bacaklarının üstünde geriye doğru kısa adımlarla koştu. "Onu yavaşlat yeter. Mümkün olur olmaz peşinden geleceğim. O zaman Dante kaçamaz. Kaçmasına izin vermememiz çok önemli."</p>

  <p>Vor, primeronun intikam gereksinimini anlıyordu. Seurat'ın kendisine uzun zaman önce öğrettiği tanıdık kontrolleri hızla kullanırken <span class="t15">Rüya Yolcusu</span> da Titan gemisinin bıraktığı izi takip ederek fırladı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Quentin yeraltı odalarından geçip muazzam büyüklükteki başka bir geminin saklandığı yere ulaştı. Titan generalin bu gemiyi birkaç kez kullandığını görmüştü. Juno da güçlü bir simeğin zayıf bir insana karşı üstünlüğünü sergilemek için ona sevinçle gösteriş yapmıştı. Şimdi Quentin bu gemiyi çok daha tatmin edici bir amaç için kullanabilirdi.</p>

  <p>Bu, Agamemnon'un kişisel savaş gemisiydi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p><span class="t15">Rüya Yolcusu</span> yıldızlarla dolu alacakaranlık gökyüzünde hızla ilerlemeye devam ederken önündeki Dante'nin gemisi de hızlanarak sistemden çıktı.</p>

  <p>Hayatta kalan tek Titan kendisini yalnızca küçük ve tek bir geminin takip ettiğini görünce savaş gemisini çevirip geri geldi. Agamemnon'u oğluna güvenmemesi konusunda uyarmıştı ve şüpheleri doğru çıkmıştı. "Vorian Atreides." Bu sözleri hiç şaşırmamış gibi tekdüze bir şekilde söylemişti. "Bu karışıklığın sorumlusu sen misin?"</p>

  <p>"Bütün övgüleri tek başıma toplayamam. Ben yalnızca tek bir adamım. Titanların tarihi tek başına bir adamın ödeyemeyeceği bir borç üzerine kurulu."</p>

  <p>"Eminim ki seni kolayca yok edebileceğimi biliyorsun," dedi Dante, bütün ihtiyacı olan şey bir tehditmiş gibi. <span class="t15">"Rüya Yolcusu</span> bir simek savaş gemisinin saldırısına karşı koyabilecek şekilde tasarlanmamıştır."</p>

  <p>"Belki, ama benim manevra kabiliyetim çok daha fazla." Dante'nin gövdesini küçük mermilerle yaylım ateşine tuttu. Dev Titanın karşılık vermek için açtığı ateşten kaçmak için geriye doğru bir halka çizdi.</p>

  <p>Vor, arkadan yaklaşarak dört patlayıcıyla simek savaş gemisini taciz edip Dante'nin manevra motorlarından birini tahrip etti. Titan dönüp yeniden ateş açtı ve bu kez mermileri <span class="t15">Rüya Yolcusu</span>'nun zırhlı karnını sıyırıp geçti.</p>

  <p>Vor çılgınca bir dönüşle taklalar atarak körlemesine hızlandı, ama sonra kontrolünü yeniden kazanıp düz bir şekilde uçmayı başardı. Dönüp iletişim kanalından Titanla alay etti. Onu tıpkı Quentin'in istediği gibi oyalamayı amaçlıyordu. Dante karşılık olarak pruvasında patlayan bir mermi gönderdi.</p>

  <p>Derken muazzam büyüklükte, kâbusu andıran bir gemi -kötü ruhlu pterodaktil gibi- Dante'nin gemisine doğru atıldı. Köşeli devasa gemi birdenbire ortaya çıkmış ve ateş açarak Titanın gemisinin yalpalamasına yol açmıştı.</p>

  <p>Vor'un iletişim sisteminden Quentin'in sesi duyuldu. Cihat Ordusu tarafından geliştirilen şifreli savaş dilinde konuşuyordu. "Dante'yi yok etmenin neden önemli olduğunu sana söylemeliyim. General Agamemnon yeni simek ordularını geliştirirken neoların sadakatsizlik geliştirmesinden korkuyordu, bu yüzden onların koruyucu kaplarına bir ölüm düğmesi yerleştirdi. İhanetten şüphelendiği an tetiği çekip onları tek tek öldürebilirdi.</p>

  <p>"Agamemnon, Dante ve Juno son bir güvence olarak ölüm ağı geliştirdiler. Bir arıza durumunda kendi kendini kapamayı sağlamak için üç Titanın beyin kaplarına bir sinyal kodlandı. Üç Titandan en azından biri düzenli olarak neo-simeklerin ileti menziline girmek zorunda, yoksa neoların tamamı kapanır. Yaşamdestek mekanizmaları yavaş yavaş kapanır ve hepsi ölür."</p>

  <p>Vor duyduklarına inanamıyordu. "Yani Dante'yi öldürürsek bütün düşman gücünü tek bir darbede yok edeceğimizi mi söylüyorsun?"</p>

  <p>"Biraz gecikmeli olsa bile esas olarak durum böyle. Son Titan da öldüğünde diğer neolar ani sinyal kesimi dolayısıyla hızla ölecekler. Agamemnon oldukça paranoyak biriydi."</p>

  <p>"Biliyorum."</p>

  <p>"Uzak karakollardaki simekler, gereken zamanda doğrulama sinyalini almayınca arızalanıp bir yıl içinde ölecekler. Bu yüzden Dante çok önemli."</p>

  <p>Vor sırıttı, ama yalnızca kısa bir an için. Varılacak tek olası sonuca ulaşmıştı. "Eğer Dante'yi burada öldürürsek sen de öleceksin, Quentin. Bu hemen yaşanacak bir sonuç."</p>

  <p>"Beni gördünüz, Yüce Başar. Ne olduğumu biliyorsunuz. Birlikteki hiç kimsenin beni böyle görmesini istemiyorum. Ne Faykan'ın ... ne Abulurd'un. Geri dönmek istemiyorum."</p>

  <p>"Peki, ama Abulurd'a senin için ne söyleyeyim? Anlaması gerekiyor-"</p>

  <p>"Siz ne söyleyeceğinizi bilirsiniz, Yüce Başar. Bu konuda her zaman benden daha iyi oldunuz. Bu son işi benim yapmama izin verin."</p>

  <p>Vor sesini yükseltti. "Hayır. Başka bir yol bulmalıyız. Dante'yi ele geçireceğiz. Sonra da-"</p>

  <p>"Beni unutmayın, Yüce Başar. Hiçbir zaman simek olmayı seçmedim ve her dakika onları öldürmenin bir yolunu aradım. Şimdi en sonunda ne yapmam gerektiğini biliyorum."</p>

  <p>Agamemnon için tasarlanan korkunç gemi bir kavis çizerek Dante'ye doğru ilerledi. Yaşayan son Titan hızlanarak güçlü simek gemisinden kaçmaya çalışıyordu.</p>

  <p>Ama Dante'nin motorlarından biri arızalıydı, üstelik Agamemnon'un gemisi ondan çok daha üstündü. Quentin aradaki mesafeyi kapatırken birbiri ardına tüzeler gönderip kaçan Titanın gemisini art arda vurdu.</p>

  <p>Quentin hedefine yaklaşırken yavaşlamadı bile. Motorları tam yolun çok daha ötesine geçmiş, muazzam büyüklükteki simek gemisini sıcak bir çekiç gibi ileri fırlatıyordu - sonunda, Dante'nin gövdesi son patlamalardan dolayı ezilirken Agamemnon'un savaş gemisi bütün gücüyle ona çarptı.</p>

  <p>Meydana gelen ışık kör ediciydi ve her iki gemi de yayılan alev bulutları arasında havaya uçtu.</p>

  <p>Vor bu son anları çaresizce seyretti. Cesur Quentin Butler'ın kaybı yüzünden göğsünde büyük bir ağırlık hissediyordu ... ve son zalim Titanın ya da aslında bütün simeklerin en sonunda yok edildiğini bilmenin getirdiği sıcak zafer duygusunu.</p>

  <p>&nbsp;</p>
</body>
</html>
