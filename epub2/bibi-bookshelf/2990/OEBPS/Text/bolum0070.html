<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Bilim Tanr</span><span class="t16">ı</span><span class="t16">s</span><span class="t16">ı</span> <span class="t16">ac</span><span class="t16">ı</span><span class="t16">mas</span><span class="t16">ı</span><span class="t16">z bir tanr</span><span class="t16">ı</span> <span class="t16">olabilir.</span></p>

  <p class="p6">&nbsp;</p>

  <p class="p6">&mdash; TLALOK</p>

  <p class="p6">Titanların Çağı</p>

  <p class="p6">&nbsp;</p>

  <p>Agamemnon, simek adayının dönüşümünün iyi gittiğini düşünüyordu. Juno ve Dante'yle birlikte, Quentin Butler'ın zihnini ve sadakatini bozup Titanların istediği hale getirmek için karmaşık bir plan hazırlamıştı.</p>

  <p>Biraz zor bir iş olacaktı, ama general bunu çok ilgi çekici buluyordu.</p>

  <p>Agamemnon utanarak son zamanlarda hırslarında bir gevşeme olduğunu fark ediyordu - tıpkı hayalperest arkadaşı Tlalok'la birlikte devirdiği Eski İmparatorluktaki aptallar gibi. Neo-simekler sonunda ölü Senkronize Dünyaları ele geçirerek ilerleme kaydetseler bile bu aslında önemsiz, basit bir kendini kandırmacaydı. Yeni dönüştürülen neolar, terk edilmiş gezegenlerde bulunan en uygun esirler arasından seçilmişti ve neredeyse hepsi gönüllü olmuştu. Güçlü mekanik gövdelere sahip olmak ve ömürlerinin uzatılması bu adayları çok heyecanlandırıyordu.</p>

  <p>Ama Quentin Butler tamamen farklı bir hikâyeydi. Agamemnon Soylular Birliğindeki casuslarından primeronun başarılarını öğrenmişti. Askeri subay, Titanların hızla gelişen planları için çok değerliydi - keşke işbirliğine ikna edilebilseydi. Ama Quentin çok kolay dönüşseydi sonucun o kadar değerli olmayacağını da biliyordu General. <span class="t15">Biraz zaman alabilir.</span></p>

  <p>Acı merkezlerinin ve görsel korteksinin doğrudan uyarılmasının yanı sıra duyusal girdilerinin dikkatle manipüle edilmesi sayesinde Quentin'in zaman hissi ve dengesi tamamen alt üst oluyordu. Dante ona sahte veriler verirken Agamemnon da Quentin'in şüphelerini kullanıyordu. Juno'ysa onu güzel sözlerle kandırıyor, kendini ne zaman kaybolmuş veya yalnız hissetse anlayışlı bir dinleyici ve baştan çıkarıcı rolünü oynuyordu.</p>

  <p>Quentin koruyucu kabında bulunan bedensiz bir beyin olarak tamamen Titanların merhametine kalmış durumdaydı. Elektrasıvı laboratuvarlarını idare eden ikincil-neolar Quentin'in beyninin içinde bulunduğu solüsyona kimyasal katkı maddeleri ekliyor, yön hissini daha hızlı kaybetmesini sağlarken düşünce sürecini hızlandırıyorlardı. Geceler ona yıllar sürüyor gibi geliyordu. Kim olduğunu şöyle böyle hatırlıyordu, anılarının gerçekliğiyle zihnine akıtılan sahte bilgi arasında yalnızca belli belirsiz bir ayırım vardı. En saf ve kelimenin en gerçek anlamıyla sofistike bir beyin yıkamaydı bu.</p>

  <p>"Peki, ama neden <span class="t15">beni</span> istiyorsunuz?" diye Agamemnon'a bağırmıştı, ses sentezleyicisinin son takılışında. "Eğer yeni imparatorluğun o kadar muhteşemse ve onbinlerce neo-simek gönüllün varsa, neden benim gibi isteksiz bir denekle zaman kaybediyorsun? Senin davana asla sadık olmayacağım."</p>

  <p>"Sen bir Butler'sın, onlardan çok daha büyük bir ganimetsin," diye karşılık verdi Agamemnon. "Diğer gönüllüler esaret altında büyüdüler, ya düşünen makinelerinin ayaklarının altında ezildiler ya da Birlik politikalarıyla ehlileştirildiler. Öte yandan sen askeri bir kumandan ve taktik uzmanısın. İşimize fazlasıyla yarayabilirsin."</p>

  <p>"Size hiçbir şey vermem."</p>

  <p>"Bunu zaman gösterecek. Ve zaman da bizim elimizde çok bol bulunan bir kaynak."</p>

  <p>İkisi de yeni hareketli gövdelere bağlanmışlar ve Titan general, Quentin'i donmuş ovalarda geziye çıkarmıştı. Buzul hattının üstündeki daha yüksek zeminlere çıkarak eski cogitor kalesinin yarı gömülmüş durumdaki kulelerine baktılar.</p>

  <p>"İnsanlar ve simeklerin ölümcül düşmanlar olmaları gerekmez," dedi Agamemnon. "Omnius Corrin'de kapana kısılmışken ihtiyacımız olandan daha fazla alana sahibiz demektir ve saflarımızı dolduracak çok sayıda gönüllüye."</p>

  <p>"Ben gönüllü değilim," dedi Quentin.</p>

  <p>"Sen ... pek çok açıdan bir istisnasın."</p>

  <p>Agamemnon muazzam büyüklükte iki ayaklı bir gövdede bulunuyor ve neredeyse unuttuğu kadim insan bedenine yeniden sahipmiş gibi yürüyordu. Bunun için denge ve zarafet gerekiyor, Agamemnon kendini dev bir robot gladyatöre benzetiyordu. O kadar becerikli olmayan Quentin'se, fazla koordinasyon gerektirmeyen geniş paletlerle ilerleyen bir araç gövdeye bağlanmıştı. Hessra'nın sürekli alacakaranlık olan havasında kar kristalleri uçuşuyordu, ama etraflarını kuşatan aydınlığa karşı hassasiyetlerini artırmak için optik liflerini ayarlayabiliyorlardı.</p>

  <p>"Eskiden yürüyüşe çıkardım," dedi Quentin. "Bacaklarımı esnetmek çok hoşuma giderdi. Artık bu zevki bir daha hiç hissetmeyeceğim."</p>

  <p>"Beyninde bu hissi uyandırabiliriz. Ya da tek bir adımla büyük mesafeler kat eden mekanik bir gövde seçebilirsin, seni denizden geçiren ya da uçabilen bir gövde. Eski etinde yaşadığın esaretle kıyaslanamaz bir şey bu."</p>

  <p>"Aradaki farkı anlamıyorsan general, son bin yılda çok şey unutmuşsun demektir."</p>

  <p>"İnsanın bazı şeyleri kabullenip uyum sağlaması gerekiyor. Geri dönmenin bir yolu olmadığına göre şimdi sahip olduğun fırsatları düşün. Birlikte önemli bir konumun vardı, ama sonu gelmiş görünüyordu. Cihat Ordusundan biraz izin almıştın, ama bir daha savaşmaya gitmeyeceğini biliyordun. Artık emekliliği düşünmene gerek yok, çünkü biz sana ikinci bir şans veriyoruz. Simek imparatorluğumuzu güçlendirmek için bize yardım ederek galakside huzur ve dengeyi sağlayabilirsin. Omnius'un artık bir önemi yok, simekler ve insanlar uyum içinde birlikte yaşamak zorundalar. Sen önemli bir aracı olabilirsin. Bu iş için daha iyi bir insan var mı? Bizimle birlikte, Cihat filosunun başındayken beceremediğin ölçüde huzur bulmayı sağlayabilirsin."</p>

  <p>"Nedenlerini sorguluyorum."</p>

  <p>"Objektif olduğun ve gerçeği duymayı kabul ettiğin sürece istediğin kadar sorgulayabilirsin."</p>

  <p>Düşünen Quentin sessiz kaldı.</p>

  <p>"Bela Tegeuse ve Richese'deki laboratuvarlarımızda yeni dövüş gövdeleri tasarlıyoruz - kendimizi korumak için kuşkusuz. Simek güçlerimizi İnsanlık Ordusuna karşı hiçbir zaman gönderecek olmasak bile kendimizi korumak için hazırlıklı olmalıyız."</p>

  <p>"Bu kadar acı ve kedere neden olmasaydınız Birlikteki hiç kimse size saldırmayı düşünmezdi."</p>

  <p>"Uygarlık aşkına, artık geçmişi unutup süregelen bu kini silmeliyiz. Her şeye yeniden başlamalıyız. Simeklerin ve Birliğin, iki tarafa da faydası dokunan bir ilişki kurmak üzere işbirliği yapacağı günü öngörebiliyorum."</p>

  <p>Quentin kahkaha atmaya çalıştı, ama henüz bu becerisi yoktu. "Kırmızı yağmur yağarsa belki. Öz oğlun Vorian Atreides seninle asla barış yapmaz."</p>

  <p>Öfkelenen Agamemnon bir an sessiz kaldı. "Onun için hâlâ bir umudum var. Belki bir gün Vorian ve ben karşılıklı tavizler verip birbirimizi bağışlayabiliriz. Böylece insanlığın geri kalanıyla bir barış sağlayabiliriz. Ama şimdilik simekler yeni savunmalar geliştirmek zorunda. Birliğin Holtzman kalkanları insan savaş gemilerine füze fırlatmamızı engellediği için bir sürü lazer topu inşa ettik. Yüksek güçlü enerji ışınlarının daha etkili olacağını umuyoruz."</p>

  <p>Ağır, traktöre benzeyen gövdesinin içindeki Quentin hafifçe duraksadı. "Yüzyıllardır hiç kimse lazer kullanmadı. Bu hiç de akıllıca değil."</p>

  <p>"Yine de neden denemeyelim? En azından beklenmedik bir şey olur."</p>

  <p>"Hayır. Onları kullanmamalısınız."</p>

  <p>Esirinin yüzünde sıradışı bir telaş ve ketumluk fark eden Titan general bastırdı. "Bin yıldan sonra lazerler hakkında bilmediğim bir şey mi var? Kimse onlardan korkmaz."</p>

  <p>"Onların ... onların etkisiz olduğu kanıtlandı. Yalnızca zaman kaybı olur."</p>

  <p>Meraklanan Agamemnon konuyu daha ileri götürmedi. Ama ne tür bir işkence veya manipülasyon gerekirse gereksin yanıtı Quentin'den öğrenmesi gerektiğini biliyordu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Quentin'in beyin kabının yürüme gövdesinden sökülüp tekrar koruyucu makinelere yerleştirilmesinin ardından Juno onun zaman algılayıcılarını kapatma işine girişti. Kimyasallar pompalayıp acı ve zevk merkezlerini uyararak yön hissini daha da bozdu. Beş gün gerekmişti, ama sonunda Quentin ne yaptığının farkında bile olmadan bildiği her şeyi ağzından kaçırmıştı.</p>

  <p>Primeroya göre İnsanlık Ordusundaki yalnızca bir avuç üst rütbeli subay Holtzman kalkanıyla lazerin etkileşiminin, atomik patlamaya benzer bir patlama yarattığını biliyordu. Lazer silahları yüzyıllardır aktif çatışmalarda kullanılmadığı için böylesi rastlantısal bir karşılaşma olasılığı çok düşüktü.</p>

  <p>Titanlar, Birliğin Cihat boyunca dikkatle sakladığı bu beklenmedik zayıflık karşısında şaşkına dönmüştü ve Agamemnon bu zayıflığı kullanmak için sabırsızlanıyordu. "Yeni fetihler gerçekleştirip genişleme hayalimize doğru çok büyük bir adım daha atmış olacağız."</p>

  <p>Geriye kalan Titanlar içinde en verimli ve yöntemli çalışanı Dante olduğu için general onu bu şaşırtıcı bilgiyi doğrulamak üzere bir göreve göndermeye karar verdi. Dante, yeniden ele geçirilen Senkronize Dünyalardan alınan neo-simek gemilerinden oluşan saldırı gücüyle, Omnius Musibetinden sonra hâlâ toparlanmaya çalışan <span class="t15">hrethgir</span> kolonilerine karşı bir dizi kışkırtıcı saldırı düzenleyecekti.</p>

  <p>Agamemnon, Büyük Temizlikten beri düşünüyor ve planlar yapıyor; bu amaca uygun olarak en yakındaki gezegenleri inceleyip zayıf noktalarını bulmak ve birkaç baskıcı simek tarafından hangisinin daha kolay boğun eğeceğine karar vermek için hevesli neo keşif gemilerini gönderiyordu. Birlik aslında darmadağındı, ticaret ve yasal güç sistemleri tek tek aşınıyordu.</p>

  <p>Dünyaların çoğu ele geçirilmeye hazırdı.</p>

  <p>"Amacın iki yönlü, Dante," dedi general. "Kalkanlı <span class="t15">hrethgir</span> savaş gemileriyle doğrudan bir çatışmaya girmek için onları kışkırtacaksın. Tek bir lazer saldırısı, çok değerli bir sır öğrenip öğrenmediğimizi gösterecek."</p>

  <p>"Onlar ne yaptığımızı anlamadan bir düzine kadar yeni dünya ele geçirirsen çok daha iyi olur!" dedi Juno, keyifli bir kahkaha simülasyonu üreterek.</p>

  <p>Dante, simek gemileri ve zayıf insanları mekanik ayaklarının altında ezmeye aşırı hevesli neolarıyla birlikte yola çıktı. Araştırmalar ve yıldız haritaları en iyi hedeflerinin neresi olacağını göstermişti zaten. Mekanize gemiler gökyüzünden inen çekiçler gibi küçük yerleşim merkezlerine saldırdı - Relicon, el-Dhifar, Juzzubal. İnsanların savunma hatları hiç de iyi değildi, simeklere merhamet için yalvarıyorlardı. Ama Dante merhamet göstermek için özel bir talimat almamıştı. Her seferinde bir iki geminin kaçmasına izin veriyordu, böylece birisi Cihat Ordusunu uyarabilir ve onlar da kurtarma için birkaç gemi gönderebilirdi.</p>

  <p>Dante, hâkimiyet kurmak ve imparatorluklarını genişletmek için kolayca yenilen dünyalara neo-simek gücü bırakıyordu. Gezegenlerin diktatörleri olarak neo-simekler özgür bırakılmışlardı. Dağılan nüfustan umutsuz gönüllüleri topluyor, onları yeni simeklere dönüştürüyor ve böylece saflarını genişletiyorlardı. Dante, General Agamemnon'un bu kadar çok sayıda bölgenin böylesine kolayca ele geçirilmesine çok memnun olacağını biliyordu.</p>

  <p>Daha da önemlisi, insanlara ait mancınıkların ve ciritlerin gelmesini sabırsızlıkla bekliyordu, böylece lazer silahı-kalkan deneyini başlatabilecekti. Ama Agamemnon onu sıkı bir şekilde uyarmıştı: "Oğlum Vorian, karşılaşacağın <span class="t15">hrethgir</span> savaş gemilerinin herhangi birinde bulunursa onu yok etmeyeceksin - herkesi edebilirsin, ama onu hayır."</p>

  <p>"Evet, General. Telafi etmesi gereken pek çok şey var. Onunla neden şahsen ilgilenmek istediğini anlıyorum."</p>

  <p>"O da var ... ve umudumu tamamen kaybetmedim. Quentin Butler'dan bile daha iyi bir müttefik olmaz mı?"</p>

  <p>"Her ikisini de dönüştüremeyeceğimizden korkuyorum, General."</p>

  <p>"Biz Titanlar daha şimdiden bir sürü olanaksız görevi başardık Dante. Bir tane daha olsa ne çıkar?"</p>

  <p>Sonunda, iki küçük <span class="t15">hrethgir</span> sömürgesini daha yağmalamasının ardından üçüncüye doğru ilerleyen Dante ve neo-simek savaş gemileri, ele geçirilen insan kolonilerini kurtarmak için hızla gelen iki yeni model mancınığa ve beş cirit gemisine rastladı.</p>

  <p>Komutanlarına meydan okuyup Vorian Atreides'in komutada olmadığına emin olduktan sonra Dante, fanatik derecede sadık olan neolarına yeni bir savunma hattı oluşturmalarını emretti. Görünüşe göre İnsanlık Ordusunun gücünün bir avuç simek gemisinden çok daha üstün olduğu açıktı, ama Dante takipçilerine insan filosunun ağır zırhını top ateşine tutması emrini verdi.</p>

  <p>Tahmin edilebileceği gibi Birlik komutanları gemilerine Holtzman kalkanlarını açma emrini verdi. Algılayıcıları cihadilerin hızla ve hiçbir şeyin farkında olmaksızın deneyin şartlarını yerine getirdiğini gösterince Dante, neo-simeklerine lazer silahlarını hazırlama emrini verdi. Kendisi aradaki mesafeyi korurken simeklerini biraz daha ileri gönderdi. Gözlemek daha iyiydi.</p>

  <p>Lazerler çok güçlü değildi; savaş silahlarından daha büyük kalibrede değildi. Normal şartlar altında patlamalar hiç etkili olamazdı.</p>

  <p>Yine de çarpışma bölgesinin dışında bekleyen Dante düş kırıklığına uğramadı. Hem de hiç.</p>

  <p>Lazerler kalkanlara çarptığı anda sahte bir atomik patlama çavlanının tetiğini çekmişlerdi. Birkaç saniye içinde bütün insan filosu, kör edici ışık patlamalarının ardından teker teker buhar oldu.</p>

  <p>Ama lazer-kalkan etkileşiminin etkisi öylesine yoğundu ki neo-simek topçularının büyük bölümü de yok olmuştu. Gemiler bir anda parçalanıp iki tarafın da aynı anda yok olmasıyla sonuçlanmıştı.</p>

  <p>Sanki <span class="t15">hrethgir</span>'in savunmaya çalıştığı gezegenin üzerinde yeni bir güneş batmış gibiydi. Dağılan buhar ve enerji çevreye yayılırken parıltı zayıflayarak uzayın soğukluğunda kayboldu. Dante ve hayatta kalabilen birkaç neo-simek için bedeline değer bir gösteri olmuştu. ...</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Agamemnon son derece memnundu. Savaştaki insanların hiçbiri kaçamadığı için yüksek komutadaki <span class="t15">hrethgir,</span> simeklerin en temel zayıf noktalarını keşfettiğini bilemezlerdi. "Bu bizim için bir dönüm noktası! Az sayımıza rağmen <span class="t15">hrethgir</span>'de büyük ölümlere ve tahribata yol açabiliriz. Hedefimiz artık ulaşabileceğimiz bir yerde."</p>

  <p>Çarpışmanın bütün şartları değişmişti ve Titan general her şey bitmeden önce oğluyla karşı karşıya geleceğine inanıyordu.</p>

  <p>&nbsp;</p>
</body>
</html>
