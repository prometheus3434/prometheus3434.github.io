<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Biz k</span><span class="t16">ı</span><span class="t16">l</span><span class="t16">ı</span><span class="t16">çlarla, güçle ve kanla sava</span><span class="t16">ş</span><span class="t16">mak için e</span><span class="t16">ğ</span><span class="t16">itildik. Ama dü</span><span class="t16">ş</span><span class="t16">ünen makineler bize kar</span><span class="t16">ş</span><span class="t16">ı</span> <span class="t16">görünmez bir dü</span><span class="t16">ş</span><span class="t16">man gönderdi</span><span class="t16">ğ</span><span class="t16">inde kendimizi ya da insanl</span><span class="t16">ığı</span><span class="t16">n geri kalan</span><span class="t16">ı</span><span class="t16">n</span><span class="t16">ı</span> <span class="t16">nas</span><span class="t16">ı</span><span class="t16">l savunabiliriz?</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p>&nbsp;</p>

  <p>İstian Goss ve Nar Trig, salgın hastalıktan sonra Ix'e geldiklerinde dövüşecekleri bir makine kalmamıştı ve insan nüfusunun neredeyse üçte ikisi ölmüştü. Tarlalar ve yiyecek ardiyeleri kontrolden çıkmış isyanlar sırasında yakılmış; kolera su kaynaklarına karışmış; arka arkaya gelen fırtınalar evleri tahrip edip geride sığınacak bir yeri olmayan zayıf durumdaki insanları bırakmıştı. Bu insanların büyük bölümü de hastalığı atlatmalarının ardından sakatlanmışlardı ve zorlukla yürüyebiliyorlardı.</p>

  <p>Hayatta kalmak için mücadele eden insan ırkının eli kolu bağlanmıştı, ve gerçek düşmana karşı saldırıda bulunabilecek çok az enerjisi ve kaynağı kalmıştı.</p>

  <p>İki yeni kılıçustası, Honru'dan ayrıldıktan sonraki aylarda, dövüş robotlarıyla önemsiz uzay savaşlarında iki kez karşı karşıya gelmişlerdi. Cihat Ordusuyla birlikte devasa iki Omnius savaş gemisinin etrafını kuşatıp içine girmiş ve gemileri ele geçirerek insanların kullanacağı şekle dönüştürmüşlerdi. Ama Musibet o kadar asker öldürmüş ve askeri saldırı planını ertelemişti ki iki paralı asker zamanlarının çoğunu kurtarma ve iyileştirme operasyonları için harcamıştı.</p>

  <p>Neyse ki retrovirüs kurbanlarını hızla dolaştıktan sonra ölmekteydi. Şimdi, Ix'te rapor edilen son vakadan bir ay sonra İstian ve Trig, gereksiz yere hastalanma riskine girmeksizin yardım edebiliyorlardı. İkisinin de hiç melanjı kalmamıştı.</p>

  <p>İlk günlerde Ix ekipleri ağır kazı araçları kullanarak sayısız cesedi mağara bacalarına doldurmuş, ardından da patlayıcılarla ağızlarını kapamışlardı. Ama kısa süre önce Şehitçi fanatikler ayaklanmış ve güçlü kazı aygıtlarının bile kullanılmasına itiraz ederek, düşünen makinelerin neden olabileceği tahribatın acı dolu hatırlatıcıları olarak gördükleri ağır makineleri hedef almışlardı.</p>

  <p>İstian, Şehitçilerin mantıksız ve kısa görüşlü olduğunu söylerken, Trig yalnızca taş gibi bir şekilde bakmıştı ona. Cihadın altta yatan gücü her zaman duygusal ve insanlığı ileri götüren güdüleyici bir güç olmuştu. Askeri kumandanların zihinlerini büyük bir tutku kaplıyor, yapmaya çalıştıkları dikkatli savaş planlarını tehlikeye atıyordu. "İnançları, rahatlığa duydukları gereksinimlere ağır basıyor," diye belirtti Trig. "Onlar da kendi açılarından güçtüler."</p>

  <p>"Bu insanlar yalnızca kontrolden çıkmış bir kalabalık ve öfkeliler." İstian ellerini kalçalarına koyup bronzlaşmış yüzünü gökyüzüne doğru çevirdi. Hava, Ixlilerin hastalıkla kirlenmiş barınakları temizleyip geriye kalan makine enkazlarını yok etmek için yaktıkları kocaman ateşlerin dumanlarıyla lekelenmişti. "Bunları kontrol edemeyiz. Belki öfkelerini serbest bırakmalarına izin vermeliyiz, böylece Musibet gibi öfkeleri de kendi başına yok olup gider."</p>

  <p>Trig, üzgün bir düş kırıklığı içinde başını hayır anlamında salladı. "Bu insanların gereksinimlerini anlayabiliyorum, ama biz kılıçustaları bunun için eğitilmiyoruz. Bizler bebek bakıcısı değiliz ki. ..."</p>

  <p>O günün daha sonraki saatlerinde, el konmuş akım kılıcı ve el silahları taşıyan bir grup donuk bakışlı Şehitçiye rastladılar. Silahların çoğu yıpranmış ve kötü durumda görünüyordu. Diğer silahlar da hiç işlemiyor gibiydi, ama onları tutan insanlar hazine bulmuş gibiydiler.</p>

  <p>"Bu silahları nereden buldunuz?" diye sordu İstian. "Bunlar genellikle Ginaz'da eğitilen kılıçustaları için yapılmıştır."</p>

  <p>"Biz de sizin gibi kılıçustalarıyız," dedi grup lideri. "Bu silahları ölülerimizin arasında bulduk. Azize Serena'nın eli bizi onlara götürdü."</p>

  <p>"Ama nereden geldiler?" diye sordu İstian, dini sorudan kaçınarak. Görünüşe göre, düşünen makinelere karşı kullanabildikleri sürece teknolojiyi kullanma konusunda istisnalar yapabiliyorlardı.</p>

  <p>"Yıllar boyunca burada pek çok paralı asker öldü," dedi Trig. "Jool Noret'in Omnius'u yok ettiği Ix'in ilk fethinden başlayarak, Quentin Butler'ın düşünen makineleri geri püskürttüğü ikinci savunmaya ve şimdi de Musibet'e kadar geçen bütün süre içinde. Buralarda sahip çıkılmayan bir sürü paralı asker araç gereci kalmış olmalı."</p>

  <p>"Onlara biz sahip çıktık," dedi liderleri. "Ve şimdi biz de kılıçustasıyız."</p>

  <p>İstian kardeşlerinin gururlu adının bu sahtekârlar tarafından ucuzlatılmasını istemeyerek kaşlarını çattı. "Size Ginaz'ın yüksek standartlarına göre bir kılıçustası olmayı kim öğretti? Sensei'niz kimdi?"</p>

  <p>Adam kaşlarını çatıp İstian'a kibirli bir şekilde baktı. "Eğer sorduğun buysa biz evcilleştirilmiş bir düşünen makine tarafından çalıştırılmadık. Biz düşünen makineleri sizin de yapabildiğiniz gibi yok etmek için kendi yol göstericimizi ve hayalimizi takip ediyoruz."</p>

  <p>Trig, bu ayak takımını ciddiye alarak İstian'ı şaşırttı. "Sizin kararlılığınızı sorgulamıyoruz."</p>

  <p>"Yalnızca ustalığınızı," diye ekledi İstian, sert bir sesle. Bu insanlar karmaşık akım kılıçlarını sopa veya bahçıvanlık donanımlarından biraz daha iyi bir şekilde kullanabilirlerdi.</p>

  <p>"Üç Şehit bize rehberlik edip ilham veriyor," diye gürledi kalabalığın lideri. "Nereye gitmemiz gerektiğini biliyoruz. Artık Ix'te şeytani makine kalmadı, bu yüzden de Baş Omnius'la ve onun kötü robot köleleriyle savaşmak için gemimizi doğruca Corrin'e süreceğiz."</p>

  <p>"Mümkün değil! Corrin düşünen makinelerin merkez kalesi. Orada hemen katledilirsiniz ve bu da hiçbir işe yaramaz." İstian, Trig'in ailesinin bulunduğu Peridot Kolonisine yapılan ilk robot saldırısının ardından olanları hatırlamıştı. Bir grup tezcanlı cihadi askeri, emirlere karşı gelmiş ve Corrin'e saldırmak için kendi başlarına harekete geçmişlerdi. Ama hepsi de robot savunmaları tarafından öldürülmüştü.</p>

  <p>"Eğer isterseniz bizimle gelebilirsiniz," dedi kalabalığın lideri, İstian'ı irkilterek.</p>

  <p>O, tam duyduklarına inanamayarak kahkaha atmak üzereyken arkadaşının yüzündeki sert kararlılığı gördü. "Aklından bile geçirme, Nar."</p>

  <p>"Gerçek bir kılıçustası, gerçek düşmanla savaşmak için her zaman fırsat aramalıdır."</p>

  <p>"Kesinlikle öldürülürsün," dedi İstian.</p>

  <p>Trig öfkelenmiş gibiydi. "Öleceğimizi hepimiz biliyoruz. Ginaz'da eğitim gördüğümden beri buna hazırlıklıyım - senin gibi. Eğer içinde Jool Noret'in ruhunu taşıyorsan tehlikeli bir durumdan neden korkuyorsun?"</p>

  <p>"Bu yalnızca tehlikeli bir durum değil Nar - bu intihar. Ama itiraz etmemin nedeni bu değil, yalnızca anlamsız oluşu. Evet, size saldırmadan önce bir avuç dövüş robotunu öldürebilirsiniz, ama bu ne işe yarar? İnsanlığın davası için bir ilerleme kaydetmeyeceksiniz ve Omnius da makinelerini yeniden yapacak. Bir hafta içinde sanki Corrin'e hiç gitmemişsiniz gibi olur."</p>

  <p>"Bu, Cihat için indirilmiş bir darbe olacak," diye ısrar etti Trig. "Burada dikilip hayatta kalanların acı ve sefalet içinde debelenmelerini seyretmekten iyidir. Burada onlara yardım edemem, ama Omnius'a karşı savaşarak bir şeyler yapabilirim."</p>

  <p>İstian başını hayır anlamında salladı. Şehitçilerin lideri daha önce olduğu kadar kararlı ve ateşliydi. "İkisi olmasa da bir kılıçustasını memnuniyetle yanımıza alabiliriz. Uzay gemimiz var. Ix karantinaya alındığında ve kalifiye pilotlar öldüğünde bir sürü gemi burada kaldı. Hastalığın yayılmadığı Birlik Dünyalarına gitmemiz yasaktı, ama bunun bir anlamı kalmadı artık."</p>

  <p>İstian elinde olmadan onlara meydan okudu. "Demek bütün makineleri yok etmek istiyorsunuz, akım kılıçları ve uzay gemileri dışında, çünkü onlar sizin işinize yarıyor, değil mi? Planınız çok aptalca-"</p>

  <p>"Bana katılmaya korkuyor musun İstian?" Trig'in sesinde düş kırıklığının izleri vardı.</p>

  <p>"Korkmuyorum, yalnızca bunu yapmayacak kadar mantıklıyım." Jool Noret'in ruhu sayesinde yalnızca dövüş becerileri ve boyun eğmez bir cesaret değil, bilgelik de kazanmıştı. "Bu benim işim değil."</p>

  <p>"Ama benim işim," diye ısrar etti Trig, "ve eğer şeytan makineler tarafından öldürülürsem ruhum daha da büyür ve bir sonraki Ginaz savaşçıları neslinde yeniden doğar. Bu insanlarla aynı fikirde olmayabiliriz, İstian, ama senin kabul etmek istemediğin gerçeği ve yolu görüyorlar."</p>

  <p>Üzülen İstian yalnızca başını sağa sola sallayabildi. "Ginazlı paralı askerler bağımsız çalışır. Her zaman öyle yaptık. Sana ne yapıp yapamayacağını söylemek bana düşmez." Buldukları silahlara sarılan kalabalığa bakarken tasasız bir sesle ekledi, "Belki Corrin'e giderken bunları nasıl kullanacaklarını öğretirsin onlara."</p>

  <p>"Bunu yapma niyetindeyim." Trig arkadaşının elini sıkmak için elini uzattı. "Eğer Azize Serena bunu isterse yeniden görüşeceğiz."</p>

  <p>"Eğer Azize Serena isterse." Ama İstian içinden bunun zayıf bir umut olduğunu biliyordu. "İyi dövüş ve düşmanlarını hızla devir." Bir anlık tuhaf bir histen sonra uzun süreli arkadaşına kısaca sarıldı, Nar Trig'i bir daha görmeyeceğini biliyordu.</p>

  <p>Arkadaşı başı yukarıda, kendini eğitmiş savaşçı grubunun önünde yürüyüp giderken İstian ona son bir kez daha seslendi. "Dur, bir şey daha soracağım!" Trig dönüp arkadaşına sanki bir yabancıymış gibi baktı. "Bunu sana daha önce hiç sormadım - Ginaz'da sepetten çektiğin mercan diskinde kimin adı vardı? İçinde kimin ruhunu taşıyorsun?"</p>

  <p>Trig bu soruyu uzun süredir düşünmüyormuş gibi tereddüt etti, sonra kemerindeki keseye uzanıp diski çıkardı. İstian'ın cilalı yüzeyini görebilmesi için döndürdü - tamamen boştu, üzerinde hiç isim yoktu. Madeni bir parayı atıyormuş gibi taşı bir fiskeyle İstian'a fırlattı, o da taşı havada yakaladı.</p>

  <p>"Bana rehberlik eden bir ruh yok," dedi Trig. "Yani ben yeni bir kılıçustasıyım ve kendi kararlarımı verip kendi adımı ben yaratırım.</p>

  <p>&nbsp;</p>
</body>
</html>
