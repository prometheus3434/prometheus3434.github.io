<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Salusa Secundus'u bir daha asla göremeyece</span><span class="t16">ğ</span><span class="t16">imi san</span><span class="t16">ı</span><span class="t16">yordum; görkemli Birlik salonlar</span><span class="t16">ı</span><span class="t16">n</span><span class="t16">ı</span><span class="t16">, Zimia'n</span><span class="t16">ı</span><span class="t16">n yüksek an</span><span class="t16">ı</span><span class="t16">tlar</span><span class="t16">ı</span><span class="t16">n</span><span class="t16">ı</span><span class="t16">. Ama ne yaz</span><span class="t16">ı</span><span class="t16">k ki, hat</span><span class="t16">ı</span><span class="t16">rlad</span><span class="t16">ığı</span><span class="t16">m kadar muhte</span><span class="t16">ş</span><span class="t16">em de</span><span class="t16">ğ</span><span class="t16">iller.</span></p>

  <p class="p6">&nbsp;</p>

  <p class="p6">&mdash; YOREK THURR</p>

  <p class="p6">gizli Corrin günlükleri</p>

  <p class="p6">&nbsp;</p>

  <p>Corrin'den kaçtıktan sonra Soylular birliğinin savunmasız merkezine varışı neredeyse iki ay sürdü.</p>

  <p>Bu süre içinde Thurr, Birlik uzayının eteklerinde salgın hastalığın harap ettiği gezegenlerden birinden bir gemi çalmayı başarmıştı. Musibet'e karşı bağışıklı olduğu için nüfusun ne kadar harap durumda olduğunu, büyük ölüm sırasında kaç şehrin ve kasabanın çöktüğünü görmek yüreğini ısıtıyordu. Zihni iyice keskinleşmişti.</p>

  <p>İnsan uygarlığına ait gezegenler birbiri ardına zorlukla geçinebilme seviyesine inmişti. Hayatta kalmayı başarmış bir avuç insan da geriye kalan malzemeler ve yirmi yıl boyunca minimum seviyedeki dış ticaret yüzünden ev ve aletlere saldıran leş kargaları haline gelmişlerdi. Art arda çarpan felaketlerden etkilenen bazı sistemlerde nüfusun yüzde sekseni salgın hastalık veya ikincil nedenlerden ötürü ölmüştü. İnsanlığın bu felaketten kurtulması kuşaklar sürecekti.</p>

  <p><span class="t15">Ve bu benim fikrimdi.</span></p>

  <p>Yolda iki dünyaya daha uğradı, haber toplayıp para çaldı, anlatacağı öyküyü ve kılığını düzeltti. Sahte ölümünden ve düşünen makinelerin arasına sürgüne gidişinden beri her şeyin nasıl değiştiğini açgözlü bir şekilde öğrenmek istiyordu.</p>

  <p>Değişikliklerin başında dinsel fanatizmin güçlenmesi ve Serena Tarikatının işe yarar aygıtları ve araç gereci aptalca parçalayışı geliyordu. Thurr onların bu aşırı gayretli ve ziyankâr tahribatını seyrederken elinde olmadan gülümsüyordu. Bu, beklemediği bir sonuçtu, ama hiçbir itirazı yoktu, insanlar yalnızca kendilerine zarar veriyorlardı.</p>

  <p>Zimia'ya vardığında acımasız fikirlerinden bir diğerinin de -mekanik, küçük, aç keneler- nüfus üzerinde inanılmaz dehşete yol açtığını gördü. Erasmus'un inancının tersine Thurr ölüm kavramından, ölüme duyduğu aşk yüzünden zevk almıyordu. O yalnızca bir şeyler <span class="t15">ba</span><span class="t15">ş</span><span class="t15">armay</span><span class="t15">ı</span> seviyordu. ...</p>

  <p>Sonunda Salusa Secundus'a varana kadar Omnius Musibetinin katlettiği dünyalardan biri olan Balut'tan gelen göçmen kimliğine iyice bürünmüştü. Salusa, göçmenleri dağıtma, gezegenleri yeniden nüfuslandırma ve yıllar önce Rossaklı Dişibüyücüler tarafından toplanan genleri kullanarak ırksal soyları güçlendirme gibi işlemlerin yapıldığı merkezi bir dünya haline gelmişti. Thurr gülümsedi. Kendisi bir bakıma insan ırkının <span class="t15">iyile</span><span class="t15">ş</span><span class="t15">tirilmesine</span> yardımcı olmuştu.</p>

  <p>Thurr, Birliğin, işlerin "her zaman olduğu" haline dönmesi için bu kadar ısrarcı davranıp güç harcamasına çok şaşırıyordu. Hak ettiği iktidar konumuna kavuştuktan sonra bu konuda bir şeyler yapacaktı. Birliğin ne kadar zayıf ve şaşkın hale geldiğini gördüğünde amacına ulaşmasının pek de fazla sürmeyeceğini tahmin etti. İnsanların dikkatlerini yoğunlaştıracağı bir Cihat olmadığı için hayatta kalanlar amaçsızca dolanıp duruyordu. Ona ihtiyaçları vardı.</p>

  <p>Thurr, tarihsel veri tabanlarını inceleyip propaganda yüklü Cihat tarihini taradı. Kendisinden belli belirsiz söz edildiğini görünce çok sinirlendi! Yaptığı onca şeyden sonra - hizmeti sırasında gerçekleştirdiği o muazzam çalışmalar! Thurr, Cihat Polisini kurmuş, Yüce Patrik Ginjo'nun ofisinin en önemli ofis haline gelmesine yardımcı olmuştu. Thurr, Yüce Patrik olmalıydı, ama en büyük hatası o hilekâr Camie Boro-Ginjo'ya güvenmesiydi. Görünüşe göre Thurr'un yokluğunda Soylular Birliği onu bir kenara atmıştı.</p>

  <p>Bütün hastalıklardan arınmış ve temiz olduğunu kanıtlamasının ardından Thurr onlarca yıldan sonra ilk kez Zimia'ya yeniden ayak bastı. Şehir çok değişmişti. Bütün yüksek binalarda Serena, Masum Manion ve İblis Ginjo'nun bayrakları asılıydı. Turuncu kadife çiçekleriyle süslü tapınaklar her köşeyi ve her çıkmaz sokağı süslüyordu.</p>

  <p>Cipol'ün dağıtıldığını duyduğundaysa çok sinirlendi ve şaşırdı. Yirmi yıl önce savaşın sona erdiğinden beri Birlik güvenliği gülünecek derecede gevşemişti. Çevresini inceleyip bir yöntem geliştirdikten sonra şehrin merkezine girmek için kurulan çeşitli kontrol noktalarını kolayca aştı.</p>

  <p>Tambir'in yeğeni ve varisi olarak Xander Boro-Ginjo artık Yüce Patrikti. Xander, Thurr'un sahte ölümünden bir yıl sonra doğmuştu. Bütün anlatılanlara göre Xander telaşlı ve göstermelik bir figür, iyi bir usta tarafından yönetilmesi gereken tombul ve yumuşak bir kuklaydı.</p>

  <p>Yorek Thurr göğsünün içinde sanki bir alevin yandığını hissediyordu. Şu anda Yüce Patrik olmayı her zamankinden çok daha fazla hak ediyordu. Thurr fazlasıyla ikna edici olabilirdi ve bu geçişin de temiz bir şekilde olmasını umuyordu. Doğru zamanda gerçek kimliğini ve mucizevi dönüşünü açıklayacak, Omnius tarafından nasıl esir alınıp işkence gördüğüne dair cesur bir hikâye bile anlatacaktı. Sonra da hak ettiği şeyi talep edecekti, insanlar gereksinimlerinin farkına varacak ve onun önerdiği şeyin haklılığını anlayacaklardı.</p>

  <p>Yüce Patriğin idari malikânesini, günlük düzenini ve hareketlerini gizlice inceledi. Araştırma merkezlerinin, ofis binalarının ve İnsanlık Ordusunun karargâhının planlarını öğrenmiş, politik büroların üstlendiği sorumlulukları iyice saptamıştı. Bürokrasinin belirgin şekilde artması, Birliğin daha şimdiden durağan hale geldiğini ve büyük bir şey başarmalarını engelleyecek yanlış yollarda ilerlediğini gösteriyordu.</p>

  <p>Thurr oraya tam zamanında varmıştı ve işleri düzeltebileceğini biliyordu.</p>

  <p>Yüce patriğin ofisine sızmak için bir plan yapması hiç uzun sürmedi. Balut göçmeni giysisini bir kenara atıp bir Birlik kâtibinin kabul edilebilir giysilerini ele geçirdi, adamın cesedinden kurtulmasının ardından idari malikânenin salonlarından ve ofislerinden geçti.</p>

  <p>Kimliğini Xander Boro-Ginjo'ya açıklar açıklamaz kayıp bir kahraman olarak karşılanacağını hayal ediyordu. Caddelerde geçit törenleri düzenlenecek, insanlar onun kahramanlık öyküsünü alkışlayacak ve Birliğe tekrar kabul edeceklerdi. Thurr'un koyu renk gözleri beklentiyle ışıldıyordu.</p>

  <p>Pek de fazla tedbirli davranmadan normal bir girişi olan bir odaya girdi ve ardından pencereden dışarı çıkıp incecik pencere pervazında zarif bir şekilde yürüyerek hedeflediği ofisin arkasına vardı. Xander ofisinde yalnız kalana kadar bekledikten sonra içeri girdi.</p>

  <p>Göğsünü kabartıp gülümseyerek karşılanmayı bekledi. Ama dikkati çelinen Yüce Patrik masasının arkasından ona korku ya da öfkeden çok büyük bir şaşkınlıkla baktı. Konumunu gösteren süslü makam zinciri boynunda asılıydı. "Kimsiniz ve burada ne arıyorsunuz?" Masasındaki kalın deftere baktı. "Randevunuz var mı?"</p>

  <p>Thurr'un ince dudaklarında bir gülümseme belirdi. "Ben Yorek Thurr, Cihat polisinin kurucu komutanıyım. Dedenin sağ kolu ve özel danışmanıydım."</p>

  <p>Ömür uzatma tedavisinin sonucunda orta yaşın sonlarındaki bir adam gibi görünüyordu, ama son beş yıldır yaşadığı garip tikler ve titremeler Omnius'un bir şekilde kendisini kandırıp kandırmadığını merak etmesine neden oluyordu. Bu şişko hödük Thurr'un gerçek yaşına asla inanmazdı.</p>

  <p>"Eminim anlatacaklarınız çok ilginçtir, ama birkaç dakika içinde önemli bir toplantım var."</p>

  <p>"O halde neyin önemli olduğunu yeniden belirlemelisin, Xander Boro-Ginjo." Thurr tehditkâr bir şekilde yürüdü. "Ben İblis Ginjo'nun halefi olacaktım, ama büyükannen makam zincirini ele geçirdi ve amcan Tambir Yüce Patrik oldu. Bunun benim hakkım olduğu hep reddedildi. Haklarımı yıllardır bir kenara bıraktım, ama artık Birliği gitmesi gereken yöne doğru döndürmemin zamanı geldi. Bulunduğun konumdan hemen istifa edip yerini bana bırakmanı talep ediyorum."</p>

  <p>Xander şaşırmış görünüyordu. İyi yaşamaktan dolayı yüzü tombul ve yumuşaktı. Gözleri uyuşturucu, içki ya da yalnızca zekâ kıtlığı nedeniyle donuk bakıyordu. "Bunu neden yapayım ki? Hem adınız neydi sizin? Buraya nasıl gir-"</p>

  <p>Bir yardımcı kapıyı açtı. "Efendim, toplantınız-" Öfkeyle kendisine bakan Thurr'u görünce şaşkınlıkla gözlerini kırpıştırdı. Thurr hançerini yanında getirmiş olmayı diliyordu. "Şey, affedersiniz! Ziyaretçiniz olduğunu bilmiyordum. Bu adam kim, efendim?"</p>

  <p>Xander oflayarak ayağa kalktı. "Bilmiyorum ve onu içeri almamalıydın. Korumalara onu çıkarmalarını söyle."</p>

  <p>Thurr öfkeyle parladı. "Büyük bir hata yapıyorsun Xander Boro-Ginjo."</p>

  <p>Yardımcı korumaları çağırdı ve adamlar da hemen içeri gelip Thurr'un etrafını çevirdi. Thurr, tiksintiyle sayılarının fazla olduğunu ve söylemek istediklerini kolayca anlatamayacağını gördü. "Birlik için bütün yaptıklarımdan sonra bundan daha iyi bir karşılama bekliyordum." Başı uğulduyordu ve bir an için nerede olduğunu anlamakta zorluk çekti. Bu insanlar durumu neden anlayamıyordu ki?</p>

  <p>Yüce Patrik başını iki yana salladı. "Bu adam hayaller görüyor ve korkarım şiddet kullanabilir." Thurr'a baktı. "Kim olduğunuzu kimse bilmiyor, efendim."</p>

  <p>Yalnızca bu sözler bile Thurr'un korkunç bir öfkeye kapılmasına neden oldu, ama kendisini böyle anlamsız bir şekilde feda etmek istemeyerek kendini dizginledi. Korumalar kendisini dışarı çıkarırken Boro-Ginjo ve yardımcısı yaklaşan toplantının gündemiyle ilgilenmeye başlamıştı bile. İdari binadan çıkarılan Thurr onlarla işbirliği yapıyormuş gibi göründü.</p>

  <p>Kendi aptallığına kızarak düşünen makinelerle çok uzun süre yaşadığını fark etti. O Wallach IX'un hükümdarıydı ve taleplerinin karşılanması için mutlak güce sahipti. <span class="t15">Hrethgir</span>'in ne kadar aptal ve yola getirilmesi zor olduğunu unutmuştu. Bu hatası için kendisine çıkışıp bir daha aynı hatayı yapmamaya yemin etti. Bir plana ... daha iyi bir plana ihtiyacı vardı.</p>

  <p>Korumalar beceriksiz askerlerdi, Yorek Thurr gibi sofistike ve eğitimli katillere alışık değildiler. Ama bu adamları öldürmemeye karar verdi, çünkü o zaman istediğinden daha fazla dikkat çekerdi. Yapması gereken planlar vardı ve aynı zamanda bir insan avıyla uğraşamazdı.</p>

  <p>Korumaların gösterdiği bir anlık dikkat dağınıklığından yararlanıp ellerinden kaçtı ve Zimia'nın sokaklarına daldı. Korumalar bağırıp onun peşinden koştular, ama onlardan kolayca kurtuldu. Adamların takviye istemesine ve birkaç saat boyunca ısrarcı olmalarına rağmen eski Cipol komutanı kendisine hızla bir sığınak buldu ve bütün dikkatini çok daha etkili bir yaklaşım geliştirmeye verdi.</p>

  <p>Her şey yalnızca zaman ve dikkatli bir planlama meselesiydi. O zaman Thurr hak ettiği her şeye kavuşacaktı.</p>

  <p>&nbsp;</p>
</body>
</html>
