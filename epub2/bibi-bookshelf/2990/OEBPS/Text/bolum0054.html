<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">nsan uygarl</span><span class="t16">ığı</span><span class="t16">n</span><span class="t16">ı</span><span class="t16">n ilerleyi</span><span class="t16">ş</span><span class="t16">i, art arda gelen ba</span><span class="t16">ş</span><span class="t16">ar</span><span class="t16">ı</span> <span class="t16">ve yenilgilerden olu</span><span class="t16">ş</span><span class="t16">ur ve her zaman için yukar</span><span class="t16">ı</span> <span class="t16">do</span><span class="t16">ğ</span><span class="t16">rudur. Dü</span><span class="t16">ş</span><span class="t16">manl</span><span class="t16">ı</span><span class="t16">klar bizi daha güçlü yapabilir, ama daha mutlu yapmaz.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6"><span class="t16">Cihatla</span> <span class="t16">İ</span><span class="t16">lgili</span> <span class="t16">İ</span><span class="t16">lk De</span><span class="t16">ğ</span><span class="t16">erlendirmeler (Be</span><span class="t16">ş</span><span class="t16">inci Gözden Geçirme)</span></p>

  <p class="p6"><span class="t16">&nbsp;</span></p>

  <p>Bir sonraki hedefleri kadim haritalarda Wallach IX olarak görünüyordu. Quentin orayı hiç duymamıştı. Bildiği kadarıyla bu gezegenin insanlık tarihinde yeri yoktu. Görünüşe göre Omnius bile orayı Senkronize imparatorluğun önemli bir parçası olarak düşünmüyordu.</p>

  <p>Yine de bu gezegen Büyük Temizliğin hedeflerinden biri olarak görülmüştü. Cihat savaş gruplarından biri buraya gelmiş, ebedizihini yok etmek için akım-atomikleri bırakmış, oluşan patlamalar ve şok dalgaları atmosferi doldururken de oradan hemen ayrılmışlardı. ...</p>

  <p>Bununla birlikte Wallach IX'da o gezegenin saldırıdan önce bile uygar bir yer olduğuna dair çok az belirti vardı - gelişmiş endüstri tesislerine sahip değildi, yalnızca dağınık yerleşim merkezleri vardı. Cihat Ordusu intikam meleği gibi üzerlerine gelmeden çok önce birileri yerlileri ezerek zaten yaşamın kıyısına dek getirmişti.</p>

  <p>Ama Porce Bludd'ın haritaya dökülmüş inceleme ve yardım planında bir sonraki varış yeri Wallach IX'du. Poritrin lordu, uzay yatıyla hızlı bir tarama gerçekleştirdi. Yanındaki Quentin altlarında uzanan yaralı ve zehirlenmiş araziyi inceledi. "Aşağıda hayatta kalan olduğu konusunda çok şüpheliyim."</p>

  <p>"Yine de ne beklememiz gerektiğini asla bilemeyiz," diye bulaşıcı bir iyimserlikle yanıtladı Bludd. "Ama her zaman umut edebiliriz."</p>

  <p>Birkaç eski yerleşim merkezinin iskelet halindeki dağılmış harabelerinin üstünde uçtular, ama herhangi bir yaşam belirtisi, yeni inşa edilmiş bir yapı, herhangi bir tarım izi yoktu. "Neredeyse yirmi yıl oldu," dedi Quentin. "Hayatta kalanlar olsaydı şimdiye kadar bir tür iz bırakırlardı."</p>

  <p>"İnsanlık adına titiz bir inceleme yapmalıyız."</p>

  <p>En büyük binaların olduğu ana kentte en büyük yıkımla karşılaştılar. Yüzey, kayalar ve binaların iskeletleri camlaşmış ve kararmıştı.</p>

  <p>"Radyasyon seviyesi yüksek," dedi Quentin.</p>

  <p>"Ama hemen ölümcül değil," diye ekledi Bludd.</p>

  <p>"Evet, hemen değil."</p>

  <p>Ne gariptir ki yeni inşaatlara dair birtakım izler buldular. Bunların arasında büyük sütunlar ve rahatsızlık verecek derecede süslü olan kemerler de vardı. "Hayatta kalanlar karınlarını bile doğru dürüst doyuramazken neden böyle gösterişli anıtlar yapmak için zaman harcasınlar?" diye sordu Quentin. "Gösteriş yapmak için mi?"</p>

  <p>"Birkaç tane dağınık durumda güç kaynağı saptadım." Bludd parmaklarını kontrollerin üzerinde gezdirdi. "Ama yerlerini belirleyemeyeceğim kadar fazla radyasyon var. Yatın kapasitesini yükseltmem gerektiğini biliyordum. Bir araştırma gemisi olarak tasarlanmamıştı."</p>

  <p>Quentin ayağa kalktı. "Neden ben küçük keşif uçağını kullanmıyorum? Bu şekilde daha fazla yere bakabiliriz."</p>

  <p>"Acelen mi var, dostum? Wallach IX'dan ayrıldıktan sonra yine haftalar süren bir yolculuğa çıkacağız."</p>

  <p>"Bu kadar yakın olmak ... bütün bunlar beni huzursuz ediyor. Burada bulacağımız bir şey yoksa işi bitirip yola çıkmayı tercih ederim."</p>

  <p>Quentin, gezegenin yüzeyinde kısa geziler yapmak için tasarlanmış küçük keşif gemisiyle uçtu. Bludd'ın uzay yatı çok rahattı ve insanın arkasına yaslanıp bütün operasyonların kendi kendine gerçekleşmesine izin vermekten başka yapacağı bir şey yoktu. Bu çok daha ilginçti. Kendi başına dışarıda olmak, bölgeyi taramak ve motorun gücünü parmak uçlarında hissetmek çok güzeldi. Uzun zaman önce Parmentier'e yapılan saldırıyı yönettiğinde olduğu gibi. ...</p>

  <p>Poritrin lordu büyük yatını, bir zamanlar Wallach IX'daki yöneticinin sarayının bulunduğu yerin yakınındaki yıkıntı halindeki geniş meydana indirdi. İletişim hattını kullanarak Quentin'in kokpitine seslendi: "Giyinip dışarı çıkıyorum. Bakalım bu yeni kuleler hakkında neler öğreneceğim? Bunları kim ve neden yapmış?"</p>

  <p>"Dikkatli ol." Quentin genişleyen bir daire çizerek uçtu. Yıkımın mide bulandırıcı bir benzerliği vardı: yanmış molozlar, camlaşmış yığınlara dönüşmüş nesneler. Ağaç, ot ya da bir hareket görmüyordu. Yerküre gibi Wallach IX da tamamen ölmüş, bütün canlılardan arındırılmıştı. Ama Cihat Ordusunun amacı da buydu, diye hatırlattı kendi kendine. En azından Omnius'tan bir iz yoktu burada.</p>

  <p>Birden hiçbir uyarıda bulunmayan patlamalar gemisine çarpıp motora hasar verdi ve ölümcül bir şekilde dönmeye başlamasına neden oldu. Quentin iletişim hattının sözlerini otomatik olarak almasını umarak çığlık attı. "Saldırıya uğradım, Porce! Kim olduğunu-"</p>

  <p>Kontrolü yeniden ele geçirmeye uğraştı. Bir patlama daha oluştu ve kanadının koptuğunu fark etti. Quentin'in bütün yapabileceği tutunmaktı. Kokpitin camından görünen manzara dönüyor, yanmış yüzey ve açık gökyüzü sırayla yer değiştiriyordu. Birden aşağıda bir hareket gördü; yapay gövdeleri olan kocaman, mekanik şeyler. Bunlar dövüş robotları mıydı? Yoksa Omnius bir şekilde hayatta mı kalmıştı? Hayır, bu düşünce pek de doğru görünmüyordu.</p>

  <p>Düğmeleri açıp gücü farklı bir yola sevk etti ve ikincil iticileri açıp rotasını sabitleştirmeyi başardı, ama hızla yükseklik kaybediyordu. Bir motoru yanıyordu. Aracını havada tutup kendisiyle esrarengiz saldırganları arasına daha fazla mesafe koymak için birkaç dakikalık kaldırma gücü kalmıştı. Şansın yardımıyla Bludd'ın yatına geri dönmesine yetecek kadar.</p>

  <p>Son gücünü de kullanmaya uğraşıyordu. Aşağıdaki garip makinelerden yükselen yeni bir roket daha çok yakınında patladı. Şok dalgası, bütün kontrollerine kısa devre yaptırdı.</p>

  <p>Quentin sonunda kendisine neyin saldırdığını anladı. Bunlar tarihsel kayıtlarda ... ya da uzun zaman önce kendisine Bela Tegeuse'de saldıranlar gibi gördüğü gibi muazzam büyüklükte yürüme gövdeleriydi. "Simekler! Porce, uzaklaşmaya hazır ol. Gemine geri dön." Ama iletişim hattının hâlâ çalışıp çalışmadığını bilmiyordu.</p>

  <p>Düşecekti.</p>

  <p>Mekanik canavarlar kararmış arazide hızla yürüyor ve kurdukları tuzaktan çıkıp bir yandan da bu beklenmedik küçük keşif gemisine ateş açmaya devam ediyorlardı. Erimiş radyoaktif zeminde uzun adımlarla hareket ediyor ve önünü kesmek için acele ediyorlardı.</p>

  <p>Aracının arkasından gökyüzüne dökülen kan gibi yağlı duman çıkıyordu. Kokpit sarsılıp yalpalıyordu. Yer hızla kendisine doğru yükseliyordu. Gemisini engebeli siyah molozların üstünden aşıracak kadar bir süreliğine havada tutmak amacıyla yükseklik jetlerine bir patlama daha yaptırdı ve ardından yumuşak bir çukura düştü.</p>

  <p>Keşif gemisinin alçak gövdesi ufalanmış ve bütün mikroorganizmalardan arınmış toprağa sürtündü. Kıvılcımlar ve toz bulutları fışkırtarak savruldu, neredeyse devriliyordu, ama Quentin gemisini yan yatan bir kızak gibi düzeltmek için çabaladı. Keşif gemisi havada son bir yalpa yapıp gürültülü bir şekilde yere çarparken sol kanadı koptu.</p>

  <p>Göğsündeki emniyet kemeri o kadar sıkıydı ki neredeyse boğuluyordu. Plas kokpit penceresi örümcek ağı şeklinde kırılmıştı ve yağlı bir toz tabakası görüşünü kapatıyordu. Sonunda kâbusu andıran yolculuk bitti ve ölümcül yaralı keşif gemisi zemine çöküp kaldı.</p>

  <p>Quentin, birkaç saniye için bilincini kaybettiğini fark ederek başını salladı. Kulakları çınlıyor, duman, yağ, yanmış metal, kısa devre yapmış elektronik alet ... ve damlayan yakıt kokusu alıyordu. Emniyet kemerlerini açamayınca törenlerde kullandığı süslü bıçağını çıkarıp kemerini kesti. Bedeni, şok dalgası geçer geçmez hissetmeye başlayacağı acının belirtileriyle ağrıyordu. Sol bacağının kırılmış olabileceğini fark eden Quentin başının dertte olduğunu biliyordu.</p>

  <p>Kalan bütün enerjisini zorlayarak başını ve omuzlarını enkazdan çıkarmayı başardı. Ve simeklerin kendisine doğru geldiğini gördü.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Antiradyasyon giysisi içindeki Bludd, acil çağrıyı, kıvrımlı yazılarla süslenmiş bir anıtın önünde dikilirken aldı. Bir tür gülünç Altın Çağ anıtı şeklinde hükümdarın sarayının yakınına inşa edilmişti. Quentin'in acil çağrısı miğferinde çınlayınca hızla döndü. Uzaktan alev alan küçük keşif gemisinin havada taklalar atarak sonunda kendisinden çok uzaktaki açık bir alana düştüğünü gördü. Keşif gemisi savrularak havaya toz bulutları saçtı ve sonunda moloz yığınlarının arasında durdu.</p>

  <p>Telaşlanan Bludd, kalın giysisinin içinde fazlasıyla hantal bir şekilde olmasına rağmen elinden geldiğince hızla uzay yatına koştu. İçinde sinsi bir korku hissederek dönüp bakınca, uzun zaman önce Zimia'ya saldıranlar gibi kâbusu andıran savaş gövdelerinin hareket ettiğini gördü. Titanlar geri dönmüştü! Simekler bir Senkronize Dünyanın radyoaktif harabelerinde kendilerine üs kurmuşlardı.</p>

  <p>Muazzam büyüklükteki simek yürüme gövdeleri metal kabuklu yengeçler gibi molozların üzerinde yürüyor, keşif gemisine giderken önlerine çıkan her şeyi ezip geçiyorlardı. Bludd, umutsuzluktan felç olmuş biçimde bakakalmıştı. Arkadaşına yardım etmek için zamanında keşif gemisine asla ulaşamazdı.</p>

  <p>Kazadan sonra bilinci hâlâ yerinde olan Quentin, giysisinin kısa menzilli iletişim hattından bağırdı. "Uzaklaş, Porce! Kendini kurtar."</p>

  <p>Bludd uzay yatına binip kapağı kapattı ve miğferini çıkardı. Antiradyasyon giysisinin geri kalanını çıkarmaya bile kalkışmadan kendini pilot koltuğuna atıp hâlâ sıcak olan motorları çalıştırdı ve uzay yatını kirlenmiş havaya kaldırdı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Yükseltinin üstündeki simekler düşen keşif uçağının etrafına toplandı.</p>

  <p>Quentin bir dakikadan az zamanının kaldığını bilerek gelmelerini seyrediyordu. Üzerinde yalnızca uçuş tulumu vardı, antiradyasyon giysisi değil. Bu yüzden zehirli ortamda uzun süre hayatta kalamazdı.</p>

  <p>Düşmanları yaklaşırken zihni deli gibi çalışıyor, askeri eğitimini ve deneyimini düşünüyor, olasılıkları tarıyordu. Keşif gemisinde hiç silah yoktu. Kendini savunamazdı - en azından geleneksel şekilde.</p>

  <p>Ama dövüşmeden ölmeye niyeti yoktu. "Butlerlar kimsenin uşağı değildir," diye mırıldandı kendi kendine dua edermiş gibi. Gemisinin yakıt depoları çatırdıyor, uçucu sıvıyı motor bölmelerine ve bütün kaza alanına sızdırıyordu. Koku keskindi ve burun deliklerini yakıyordu.</p>

  <p>Yakıtı tutuşturup tankı havaya uçurabilir, belki simekleri geri püskürtebilirdi. Ama bunu eliyle yapmak zorundaydı. Kendisi de patlamanın içinde kalarak yanacaktı. Ama bu bile simeklerin kendisini ele geçirmesinden iyi olabilirdi.</p>

  <p>Quentin, sessiz ve ölümcül havada ağır hareketleri duydu. Hidroliklerle uğuldayan, ateşlenmeye hazır silahları vızlayan iri yürüme gövdeleri yaklaşırken ayakları kazık çakıcılar gibi zemine vuruyordu. Yeni bir bombardıman başlatıp onu enkazın sığınağında çömeldiği yerde pişirebilirlerdi.</p>

  <p>Ama bir şey istiyorlardı.</p>

  <p>Kırık bacağındaki keskin acıya aldırmayarak elleriyle ve kokpitin depo bölümünden aldığı acil durum alet takımıyla deli gibi çalışıyordu. Kapalı güç hücrelerinin kapaklarını kırarak açarken yakıt dışarı fışkırdı. Gözleri sulanıp yanıyor, ama o çalışmaya devam ediyordu. Elektronik akım fişeği bir işine yaramazdı. Sıcak bir kıvılcım, yoğun bir ateş duşu yaratacak olan ilkel işaret fişeğini buldu.</p>

  <p>Ama daha değil.</p>

  <p>İlk simek yürüme gövdesi düşen keşif gemisine ulaştı ve gövdenin arka kısmına bir darbe indirdi. Quentin sendeleyerek pilot koltuğuna geri döndü, emniyet kemerinden geri kalanı toplayıp becerebildiği kadarıyla göğsünde bağladı.</p>

  <p>İkinci mekanik gövde sol taraftan yaklaşıp örümceği andıran uzun metal bacaklarını kaldırdı. Quentin bir başka simeğin daha yaklaştığını duydu.</p>

  <p>Quentin artan telaşına rağmen sıcak fişeği ateşledi, arkasındaki sızan yakıt deposuna fırlatıp Tanrı, Azize Serena veya kendisini dinleyen herhangi birine hızla dua edip pilot koltuğundaki acil fırlatma düğmesine bastı.</p>

  <p>Ateş ve yakıt, havaya çarpan bir tokmak gibi sarsıcı bir sıcaklık ve şok dalgasıyla birleşti. Fırlatma koltuğunun kokpitten fırlattığı Quentin, keşif gemisinden kalanlar havaya uçarken altındaki patlamayla yarışıyordu.</p>

  <p>Havada taklalar atarken nefesi kesilmiş, yüzü ve saçları yanmıştı. Manzara gerçeküstü ve mide bulandırıcıydı, ama simek gövdelerinden birinin düşen geminin alevli enkazında karmakarışık bir şekilde yattığını görebildi. Hasar gördüğü belli olan başka bir gövdede kıvılcımlar saçan yapay bacaklarından biri tahrip olduğu için sendeleyerek uzaklaşıyordu.</p>

  <p>Derken Quentin ezici bir güçle tekrar yere çarptı. Acı dayanılmazdı, bedenindeki kemiklerin arka arkaya kırıldığını duydu: kaburgalar, kafatası, omurga. Aşınmış emniyet kemeri koptu ve fırlatma koltuğu yuvarlanırken gövdesi kenara atılmış bir bebek gibi düştü.</p>

  <p>Keşif gemisinin patladığı yere bakarken mekanik gövdelerin telaşlı hareketlerine zorlukla odaklanabiliyordu. Hayatta kalan simekler, bir konserve kutusundaki lezzetli birkaç lokmayı çıkarmaya çalışan aç yaratıklar gibi lazer kesiciler ve ağır, keskin kollar kullanarak gövdenin sağlam kalan birkaç yerini parçalamaya çalışıyorlardı. Titanlardan biri öfke nöbeti geçiriyormuş gibi gemiyi parçalara ayırıyor, diğer ikisi de yalpalayarak ona doğru yürüyordu.</p>

  <p>Kırmızı bir pus yüzünden görüşü iyice bulanıklaşan Quentin, zorlukla görüyor ve sanki kas kontrolü kesilmiş gibi zorlukla hareket edebiliyordu. Sol eli işe yaramaz bir açıyla bileğinden sarkıyordu. Uçuş giysisi kendi kanıyla kaplanmıştı. Yine de kendini zorlayıp dizlerinin üstünde doğruldu ve acı içinde kaçmaya çalıştı.</p>

  <p>Arkasında, yürüme gövdelerinin dişlileri andıran sesi, gittikçe yükselerek ve uğursuz hale gelerek yaklaştı. Simekler en korkunç kâbuslarındaki canavarlar gibiydi. Uzun zaman önce Bela Tegeuse'de onlara o kadar yaklaştıktan sonra Quentin bir daha asla bir simek görmek istememişti.</p>

  <p>Uyumsuz bir ses duyarak başını kaldırınca Porce Bludd'ın uzay yatının gökyüzüne yükselip uzaklaştığını gördü.</p>

  <p>Titreyen eliyle tören hançerini çıkardı. Öfkeli simekler peşinden gelirken dövüşmeye hazırdı. Simek yürüme gövdeleri, harap olmuş arazide tek başına, korunmasız ve çaresiz görünen insanın üzerine üşüştü.</p>

  <p>&nbsp;</p>
</body>
</html>
