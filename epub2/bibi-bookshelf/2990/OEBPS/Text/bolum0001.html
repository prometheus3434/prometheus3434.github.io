<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Makineler tahrip etmez. Yarat</span><span class="t16">ı</span><span class="t16">r, ama her zaman için kontrol edici elin ona hâkim olacak kadar güçlü olmas</span><span class="t16">ı</span> <span class="t16">gerekir.</span></p>

  <p class="p6">&nbsp;</p>

  <p class="p6">&mdash; RİVEGO</p>

  <p class="p6">Eski Yerküreli bir duvar resmi ustası</p>

  <p>&nbsp;</p>

  <p>Erasmus ölmekte olan ve umutsuz insanlar arasındaki ast üst düzenini büyüleyici, hatta eğlenceli buluyordu. Onların tepkileri deneysel sürecin bir parçasıydı ve ulaştığı sonuçların harcanan çabaya değdiğini düşünüyordu.</p>

  <p>Robot, gösterişli kızıl kaftanını savurarak Corrin'deki titizlikle organize edilmiş laboratuvarının koridorlarında dolaşıyordu. Bu giysi, kendisine daha fazla muhteşem ve asil bir görünüm vermek için geliştirdiği bir özentiden başka bir şey değildi. Ama ne yazık ki, kilitli hücrelerin içindeki kurbanlar onun bu inceliğine hiç önem vermiyor, yalnızca kendi acılarıyla uğraşıyorlardı. Bu konuda hiçbir şey yapılamazdı, çünkü dikkati kolayca dağılabilen insanoğlu, kendisini doğrudan etkilemeyen konulara yoğunlaşmakta hep zorluk çekerdi.</p>

  <p>Onlarca yıl önce oldukça verimli çalışan inşaat robotu ekipleri, yüksek kubbeli bu tesisi onun verdiği kesin talimatlara göre inşa etmişlerdi. İyi bir şekilde donatılmış sayısız oda -her biri tamamen yalıtılmış ve sterildi- Erasmus'un deneyleri için gereksinim duyduğu her şeyi içeriyordu.</p>

  <p>Bağımsız robot düzenli denetleme turlarını sürdürürken baş belası test deneklerinin yataklarına bağlanmış şekilde yattığı kilitli odaların pencerelerini geçti. Bazı türler retrovirüsün belirtilerini göstererek şimdiden paranoyak olup hezeyan geçirmeye başlamıştı, diğerleriyse iyiydi ve mantıklı nedenler yüzünden dehşet içindeydiler.</p>

  <p>Ustaca düzenlenmiş bu salgın hastalık üzerindeki testler artık neredeyse tamamlanmış durumdaydı. Sahip olduğu doğrudan öldürme oranı yüzde kırküçtü - mükemmel değildi, ama yine de bu, insanoğlunun kaydedilmiş tarihi içindeki en ölümcül viral organizmaydı. Gereken amaca hizmet edecekti ve üstelik Omnius daha fazlasını bekleyemezdi. Kısa süre içinde bir şeylerin yapılması gerekiyordu.</p>

  <p>İnsanların düşünen makinelere karşı verdiği kutsal sefer, büyük bir tahribat ve dikkat dağınıklığıyla neredeyse yüz yıldır sürüyordu. Cihat Ordusunun sürekli gerçekleştirdiği fanatik saldırılar Senkronize imparatorluğa hesaplanması mümkün olmayan hasarlar vermiş, robot savaş gemilerini çeşitli ebedizihin kopyalarının inşa edebildiği hızla tahrip etmeyi başarmıştı. Omnius'un ilerleyişi bağışlanamayacak şekilde engellenmişti. Sonunda da Omnius bir çözüm istemişti. Doğrudan askeri çatışmalar etkili olmadığı için alternatifler aranmaya başlanmıştı. Örneğin, biyolojik salgın hastalıklar.</p>

  <p>Simülasyonlara göre, hızlı yayılan bir salgın hastalık muhteşem bir silah olabilir, insan nüfusunun -askeri güçleri de dâhil olmak üzere- silinmesine hizmet ederken, sahip oldukları altyapıları ve kaynaklarını zafer kazanmış düşünen makineler için sağlam bir şekilde bırakabilirdi. Özel bir şekilde tasarlanmış salgın bir hastalık seyrini sürdürürken Omnius da parçaları toplayarak sistemleri yeniden çalıştırabilirdi.</p>

  <p>Bu taktik konusunda Erasmus'un bazı çekinceleri de vardı, yeterince korkunç bir hastalığın bütün insanları yok etmesinden korkuyordu. Omnius insanların tamamen ortadan kaldırılmasından memnun olabilirdi, ama özerk robot böylesine kesin bir çözüm istemiyordu. Bu yaratıklarla hâlâ çok ilgileniyordu - özellikle de sefil köle ağıllarından alarak evlatlık edindiği Gilbertus Albans ile. Ayrıca tamamen bilimsel bir gözle bakıldığında, Erasmus'un laboratuvarları ve insan doğasıyla ilgili saha çalışmaları için yeterli organik materyale ihtiyacı vardı.</p>

  <p><span class="t15">Hepsi</span> öldürülemezdi. Yalnızca çoğu.</p>

  <p>Ama bu yaratıklar inanılmaz derecede esnektiler. En kötü salgın hastalığın bile türlerini tamamen yok edeceğinden kuşkuluydu. İnsanoğlu felaketlere uyum sağlama ve alışılmışın dışında yöntemler geliştirerek bu felaketlerin üstesinden gelme konusunda ilginç bir yeteneğe sahipti. Keşke düşünen makineler de aynı şeyi yapmayı öğrenebilselerdi. ...</p>

  <p>Platin derili robot, gösterişli kaftanını düzelterek tesisin merkez odasına, dönek Tlulaxa esirinin mükemmel RNA retrovirüsünü ürettiği yere girdi. Düşünen makineler verimli ve kararlıydı, ama Omnius'un gazabını gerçekten yıkıcı bir eylem rotasına yönlendirebilmek için bozulmuş bir insanın hayal gücü gerekmişti. Hiçbir robot ya da bilgisayar, böylesine dehşet verici bir ölümü ve yıkımı tasarlayamazdı: Bu iş için kindar bir insanın hayal gücü gerekirdi.</p>

  <p>Bir biyoloji mühendisi ve genetikçi olan Rekur Van -ki artık Soylular Birliğinin her yerinde ona öfkeyle küfredilip lanetleniyordu- kolları ve bacakları olmadığı için yaşamdestek sisteminin içinde yalnızca başını oynatabiliyordu. Koruyucu bir soket, genetikçinin bedenini onu besleyip boşaltımını yapan borularına bağlıyordu. Erasmus, yakaladıktan kısa bir süre sonra adamı daha kolay idare edilebilir hale getirmek için uzuvlarını kestirmişti. Bu adam Gilbertus Albans'ın tam tersi olup kesinlikle güvenilmez biriydi.</p>

  <p>Robot, akışkanmetal yüzüne neşeli bir gülümseme yerleştirdi. "Günaydın, Güdük. Bugün yapacak çok işimiz var. Belki ilk test denemelerimizi bile bitirebiliriz."</p>

  <p>Tlulaxa'nın incecik yüzü her zamankinden daha sıkıntılıydı; birbirine yakın karanlık gözleri tuzağa düşmüş bir hayvanınkiler gibi sağa sola gidip geliyordu. "Buraya gelme zamanın gelmişti. Saatlerdir uyanığım, öylece bakıyorum."</p>

  <p>"O halde olağanüstü yeni fikirler üretmek için bol bol zamanın olmuştur. Onları duymak için sabırsızlanıyorum."</p>

  <p>Esir karşılık olarak kaba bir hakaret homurdandı. Ardından da sordu: "Sürüngen üretme deneylerin nasıl gidiyor? İlerleme kaydettin mi?"</p>

  <p>Robot ona doğru yaklaştı ve eğilip Rekur Van'ın yaralı omuzlarından birindeki çıplak deriyi incelemek için biyolojik bir kapağı kaldırdı.</p>

  <p>"Bir şey var mı?" diye sordu Tlulaxa, endişeyle. Kolundan geriye kalan şeyi görmek için başını garip bir açıyla büktü.</p>

  <p>"Bu tarafta yok."</p>

  <p>Erasmus diğer taraftaki biyolojik kapağı da kontrol etti. "Burada bir şey olabilir. Deride kesinlikle bir büyüme yumrusu var." Bu iki test bölgesi, kesilen uzuvların yeniden üretilmesini sağlama çabasıyla deriye enjekte edilen birbirinden farklı hücresel katalizörleri içeriyordu.</p>

  <p>"Verilerine dayanarak bir tahminde bulun, robot. Kollarım ve bacaklarımın uzamasına ne kadar var?"</p>

  <p>"Bunu söylemek zor. Birkaç hafta olabilir, aslında çok daha uzun görünüyor." Robot, metal parmağıyla derideki yumruyu ovuşturdu. "Öte yandan, buradaki büyüme tamamen farklı bir şey de olabilir. Kırmızımsı bir rengi var; belki de yalnızca bir enfeksiyondur."</p>

  <p>"Herhangi bir acı hissetmiyorum."</p>

  <p>"Kaşımamı ister misin?"</p>

  <p>"Hayır. Bu işi kendim yapana kadar bekleyeceğim."</p>

  <p>"Kabalaşma. Bunun işbirlikçi bir çaba olması gerekiyor." Sonuçlar umut verici görünmese de bu çalışma robotun birincil önceliği değildi. Aklında çok daha önemli bir şey vardı.</p>

  <p>Erasmus, damar içi bağlantıların birinde yaptığı küçük bir ayarlamayla adamın incecik yüzündeki memnuniyetsizliği giderdi. Hiç kuşkusuz, Rekur Van, periyodik ruhsal gidiş gelişlerinden birini yaşıyordu. Erasmus onu yakından inceleyip verimli bir şekilde işlemesi için ona ilaç verecekti. Belki bugün Tlulaxa'nın öfke nöbetlerinden birini geçirmesine engel olabilirdi. Bazı sabahlar herhangi bir şey onun tetiğini çekebiliyordu. Kimi zamanlarda da Erasmus, sırf sonucu görmek için onu kışkırtıyordu.</p>

  <p>İnsanları kontrol etmek -böylesi iğrenç bir örneği bile- bilim ve sanattı. Bu değersiz esir, kan lekeleri içindeki köle ağılları ve odalarında yaşayan her insan kadar "denek"ti. Tlulaxa iyice çileden çıktığında ve yaşamdestek sistemini yalnızca dişleriyle koparmak için uğraştığında bile Erasmus onu yeniden salgın hastalığın üstünde çalışmaya ikna edebiliyordu. Neyse ki bu adam, Birlik insanlarından şimdi ki makine efendilerinden ettiğinden çok daha fazla nefret ediyordu.</p>

  <p>Onlarca yıl önce, Soylular Birliğinde yaşanan büyük bir politik ayaklanma sırasında Tlulaxa organ çiftliklerinin karanlık sırrı açığa çıkarak özgür insanlığın dehşet ve tiksintisiyle karşılaşmıştı. Birlik Dünyalarındaki halk fazlasıyla öfkelenmiş ve genetik araştırmaların aleyhinde görüş bildirmişti. Öfkeli kalabalıklar organ çiftliklerini tahrip etmiş, Tlulaxaların çoğunun kaçıp saklanmasına neden olmuş ve bu arada şöhretleri de onarılamaz bir şekilde kararmıştı.</p>

  <p>Rekur Van da Senkronize uzaya kaçarken, yanında karşı konulmaz bir armağan olduğunu düşündüğü şeyi -Serena Butler'ın mükemmel bir klonunu üretebilecek hücresel materyali- götürmüştü. Esir kadınla yaptığı ilginç tartışmaları hatırlayan Erasmus da bundan büyülenmişti. Umutsuz durumdaki Van, Erasmus'un Serena'yı isteyeceğine emindi - ama ne yazık ki Van'ın geliştirdiği klonlardan hiçbiri Serena'nın ne hatıralarına ne de tutkusuna asla sahip değildi. Onlar yalnızca sığ kopyalardı.</p>

  <p>Klonların şahsiyetsizliğine rağmen Erasmus, Rekur Van'ı çok ilginç bulmuştu - bu durum da ufak tefek adam için büyük bir korku kaynağıydı. Bağımsız robot onun arkadaşlığından çok hoşlanıyordu. Sonunda bilimsel dilini konuşan birini, karmaşık insan organizmasının sayısız dallanmaları ve araştırıcı yolları hakkında daha fazla şey anlamasına yardımcı olabilecek bir araştırmacıyı bulmuştu.</p>

  <p>Erasmus ilk birkaç yılın çok zorlu olduğunu düşünüyordu, hatta Tlulaxanın kollarını ve bacaklarını kestikten sonra bile. Ama en sonunda dikkatli manipülasyonlarla, sabırla uygulanan ödül ve ceza sistemiyle Rekur Van'ı oldukça verimli bir deney nesnesine dönüştürebilmişti. Bu uzuvsuz adamın durumu, Van'ın düzmece organ çiftliklerinde sahip olduğu köle deneklerininkine benzemişti. Erasmus bu durumun kaderin bir cilvesi olduğunu düşünüyordu.</p>

  <p>"İşimize başlamadan önce küçük bir ikram ister misin?" diye sordu Erasmus. "Belki bir et kurabiyesi?"</p>

  <p>Van'ın gözleri parladı, çünkü bu onun elinde kalan çok az zevkten bir tanesiydi. İnsan "kalıntıları" da dâhil olmak üzere laboratuvarda üretilen organizmalardan yapılan et kurabiyeleri Tlulaxaların kendi gezegenlerinde lezzetli bir yiyecek olarak kabul ediliyordu. "Beni doyurmalısın, yoksa senin için çalışmayı reddedeceğim."</p>

  <p>"Bu tehdidi çok fazla kullanıyorsun, Güdük. Besleyici solüsyon tanklarına bağlısın. Yemeyi reddetsen bile açlıktan ölemezsin."</p>

  <p>"Eğer benim işbirliğimi istiyorsan, yalnızca hayatta kalmamı değil - üstelik bana çok az pazarlık payı bıraktın." Tlulaxa'nın yüzü öfkeyle buruştu.</p>

  <p>"Pekâlâ. Et kurabiyeleri!" diye bağırdı Erasmus. "Dört-Kollu, sen getir."</p>

  <p>Hilkat garibesi insan yardımcılardan biri içeri girdi, aşılanmış dört koluyla şekerli organik ikramlarla dolu tepsiyi taşıyordu. Tlulaxa bu korkunç yiyeceğe -ve bir zamanlar kendisinin olan fazladan iki kola- bakmak için yaşamdestek sisteminin içinde kıpırdandı.</p>

  <p>Tlulaxa ırkının kullandığı aşılama işlemini birazcık bilen Erasmus, eski kölecinin kollarını ve bacaklarını iki laboratuvar asistanına nakletmiş, uzuvları normal uzunluğuna getirmek için fazladan et, sinir ve kemik eklemişti. Bu iş yalnızca bir test ve öğrenme deneyimi olmasına rağmen olağanüstü derecede başarılı olmuştu. Dört-Kollu bir şeyleri taşımakta çok verimliydi ve Erasmus bir gün ona hokkabazlık yapmayı öğretmeyi umuyordu; Gilbertus bunu eğlenceli bulabilirdi. Aynı şekilde, Dört-Bacaklı da açık arazide bir antilop gibi koşabiliyordu.</p>

  <p>Bu iki asistan ne zaman görüş açısına girse, Tlulaxa umutsuz durumunu hatırlıyordu.</p>

  <p>Rekur Van'ın elleri olmadığı için Dört-Kollu, et kurabiyelerini açılmış, hevesli ağza tıkıştırmak için kendisininkileri -eskiden esire ait olanları- kullanıyordu. Van, anne kuştan solucan bekleyen aç bir civcive benziyordu. Kahverengimsi sarı kırıntılar çenesinden bedenini kaplayan siyah örtüye dökülürken bazıları da materyalin yeniden dönüştürüleceği besleyici banyoya düştü.</p>

  <p>Erasmus elini kaldırıp Dört-Kollu'yu durdurdu. "Şimdilik yeter. Daha fazla yiyeceksin, Güdük, ama önce yapacak işlerimiz var. Bugün birlikte, çeşitli test süreçlerinin ölüm istatistiklerini gözden geçireceğiz."</p>

  <p>Ne kadar ilginç, diye düşündü Erasmus. Vorian Atreides de -hain Titan Agamemnon'un oğlu- robot kaptan Seurat tarafından farkına varmadan teslim edilen güncelleme kürelerine bir bilgisayar virüsü yerleştirerek benzer yollarla Omnius ebedizihinlerini yok etmeye çalışmıştı. Ama ölümcül enfeksiyona karşı savunmasız olanlar yalnızca makineler değildi. ...</p>

  <p>Rekur Van bir an için surat astıktan sonra dudaklarını yaladı ve sonuçları incelemeye girişti. İncelediği zayiat rakamlarına memnun olmuş görünüyordu. "Ne kadar da lezzetli," diye mırıldandı. "Bu salgın hastalıklar trilyonlarca insanı öldürmenin kesinlikle en iyi yolu."</p>

  <p>&nbsp;</p>
</body>
</html>
