<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Eski Yerküreli Aristoteles zaman</span><span class="t16">ı</span><span class="t16">ndan beri insano</span><span class="t16">ğ</span><span class="t16">lu durmaks</span><span class="t16">ı</span><span class="t16">z</span><span class="t16">ı</span><span class="t16">n yeni bilgilerin aray</span><span class="t16">ı</span><span class="t16">ş</span><span class="t16">ı</span><span class="t16">nda ve bunun türler için yararl</span><span class="t16">ı</span> <span class="t16">oldu</span><span class="t16">ğ</span><span class="t16">unu dü</span><span class="t16">ş</span><span class="t16">ünüyor. Ama bu durumun istisnalar</span><span class="t16">ı</span> <span class="t16">da var ve bu istisnalar insano</span><span class="t16">ğ</span><span class="t16">lunun asla ö</span><span class="t16">ğ</span><span class="t16">renmemesi gereken</span> <span class="t16">ş</span><span class="t16">eylerdir.</span></p>

  <p class="p6">&nbsp;</p>

  <p class="p6">&mdash; RAYNA BUTLER</p>

  <p class="p6"><span class="t16">Gerçek Görüler</span></p>

  <p class="p6"><span class="t16">&nbsp;</span></p>

  <p>Bu onun hayatının işiydi. Rayna Butler, bununla karşılaştırabileceği başka bir istek ya da başka bir amaç düşünemiyordu. Güçlü kadın, işin ne kadar büyük olduğuna inanmayı reddediyordu. Yirmi yıldır aldığı her soluğu sofistike makinelerin kalıntılarını yok etmeye adamıştı.</p>

  <p>Büyük Temizlik sırasında Senkronize Dünyaların yenilmesinin ardından Rayna ve fanatik müritleri giriştikleri yorucu işi Soylular Birliğinin içinde tamamlamaya karar vermişti. Geriye tek bir hurda bile kalmayacaktı, insanoğlu kendi işini kendi yapacak, kendi sorunlarını kendisi çözecekti.</p>

  <p>Hâlâ soluk benizli ve saçsız bir şekilde, Zimia'nın üç şeritli caddelerinde gittikçe artan bir kalabalığın başında yürüyordu. Karmaşık anıtların ardında yükselen görkemli binalar, insanlığın yüz yıl süren Cihadın ardından gelen zaferini küstah bir şekilde açıklıyordu. Ama hâlâ yapacak çok iş vardı.</p>

  <p>Kimsesiz bir çocuk gibi görünen, ama son derece karizmatik olan Rayna ilerlemeyi sürdürdü. Tarikatçı kalabalığı onun peşinden geliyor ve hedefleri olan Parlamento Sarayına yaklaştıkça kararlı mırıltıları şiddetleniyordu. Bütün bu insanları yönetiyor olmasına rağmen üzerinde herhangi bir nişan olmayan sade bir cübbe giyen Rayna gösterişle ilgilenmiyordu - Yüce Patriğin tersine. Kutsal davanın basit ve samimi bir taraftarıydı. Müritlerine rehberlik ediyor ve onların tutkularını ışıldayan bembeyaz Serena görüsünü izlemeleri için yönlendiriyordu.</p>

  <p>Arkasındaki insanlar bağırarak ilahiler söylüyor, üzerinde Azize Serena Butler ve Masum Manion'un resimlerinin bulunduğu sancakları, flamaları kaldırıyorlardı. Rayna uzun zaman boyunca ikonlara ve stilize edilmiş görüntülere pek önem vermemiş, insanlık adına üstlendikleri görevin daha somut ifadesini tercih etmişti. Ama Serena Tarikatının sadık müritlerinin çoğunun rahatlatıcı ıvır zıvıra ihtiyacı olduğunu anlamaya başlamıştı. Sonunda, yeterli sayıda insan işlerini yapmaları için gereken sopaları ve silahları taşıdığı sürece sancak taşıyıcıları kabul etmişti.</p>

  <p>Geniş bulvarda, kalabalığın önünde ilerliyordu. Kimi sırf meraktan, kimi de samimi bir şekilde Rayna'nın kutsal seferine katılmak istediği için gelen bir sürü insan ara sokaklardan eklenerek onlara katılıyordu. Rayna Butler, yıllarca süren planlamanın ardından Soylular Birliğinin merkezinde, ailesinin memleketi olan Salusa Secundus'ta nihayet görüsünü gerçekleştirecekti.</p>

  <p>"Düşünen bütün makineleri yok etmeliyiz," diye haykırdı. "İnsanlar kendi kurallarını koymalı. Bu, makinelerin yapabileceği bir şey değil. Mantık, programa dayanır, makinelere değil - ve nihai, program biziz."</p>

  <p>Rayna daha fazla yaklaşamadan bir grup endişeli görünümlü Zimia koruma gücü Parlamento Sarayının önündeki meydanı kapattı. Güvenlik ekiplerinin kişisel kalkanları, Rayna önlerinde durunca meydana gelen ani sessizlikte uğuldayıp titreşiyordu. Müritleri de durup soluklarını tuttular.</p>

  <p>Tarikatçılardan öfkeli bir homurtu yükseldi. İnanmayanları da makine gibi ezmeye hazır bir şekilde sopalarını ve levyelerini kaldırdılar. Korku ve endişe yüzünden yüzleri süt rengine dönen muhafızlar, kendilerine verilen Rayna'nın ilerleyişini durdurma görevlerinden hiç memnun değillerdi, ama emri yerine getiriyorlardı.</p>

  <p>Eğer Rayna söylemek istediklerini daha iyi ifade edebilmek için müritlerinden kendilerini feda etmelerini isterse kalabalığın pervasızca ileri atılmasını durdurmaya yetecek kadar asker yoktu. Ama Zimia koruma gücünün sofistike silahları vardı ve Rayna'nın insanlarının çoğu ölecekti - eğer Rayna bu durumu çözmezse. Omuzlarını dikleştirip çenesini kaldırdı.</p>

  <p>Asker kordonunun ortasında bir kadın burseg, soluk benizli genç kadına doğru yaklaştı. "Rayna Butler, askerlerim ve ben geçişinizi engellemek üzere emir aldık. Lütfen müritlerinize dağılmalarını söyleyin."</p>

  <p>Tarikatçılar öfkeyle mırıldandı, subay sesini alçaltıp yalnızca Rayna'nın duyabileceği gibi konuştu. "Özür dilerim. Ne yaptığınızı anlıyorum - annem, babam ve kız kardeşim Şeytan Musibet sırasında öldü, ama bana verilen emirler var."</p>

  <p>Rayna kadına dikkatle bakarken bursegin söylediğinde samimi olduğunu, iyi bir kalbi olduğunu, ama askerlerine ateş açmalarını söylemekte tereddüt etmeyeceğini gördü. Rayna başta yanıt vermedi, olasılıkları düşündü ve sonra "Makineler zaten yeterince insan öldürdü," dedi. "İnsanların daha fazla insan öldürmesine gerek yok."</p>

  <p>Burseg askerlerine geri çekilmeleri için emir vermedi. "Yine de, efendim, geçmenize izin veremem."</p>

  <p>Rayna geriye, caddelerdeki kalabalığa baktı. O ve müritleri geçen yıl boyunca harap durumdaki bir sürü Birlik Dünyasına gitmişler ve kısa bir süre önce de Başgezegene gelmişlerdi. Rayna, çevresinde hepsi de Omnius'a karşı kin besleyen yüzlerce, hatta binlerce yüz görüyordu. Oradaki her insan şeytan makinelere bir darbe indirmeyi istiyordu. Bir işaret verse fanatik müritleri askerleri paramparça ederdi. ...</p>

  <p>Ama bunu yapmak istemiyordu.</p>

  <p>"Burada bekleyin dostlarım," diye seslendi. "Birlikte ilerlememizden önce tek başıma yapmam gereken bir şey var." Sakin bir şekilde gülümseyerek bursege geri döndü. "Onları şimdilik engelleyebilirim, ama beni Parlamento Sarayına sokmalısınız. Amcam, Geçici Genel Valiyle özel olarak görüşmek istiyorum."</p>

  <p>Şaşıran burseg askerlerine ve ezici çoğunluktaki kalabalığa baktı - kalabalık hâlâ ilahiler söylüyor, bayraklar sallıyor ve basit silahlarını sıkı sıkı tutuyordu. Akıllıca bir adım geri atıp başını tamam anlamında salladı. "Bunu ayarlayabilirim. Beni takip edin, lütfen."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Rayna, Parmentier'de küçük bir kız olduğundan beri düşünen makinelere karşı yıkıcı yürüyüşler gerçekleştiriyordu. Şimdi otuzbir yaşındaydı ve yıllardır Serena Tarikatı onun etrafında daha da sağlamlaşıyordu, özellikle hayaleti andıran yüz hatları ve hortlak görmüş gibi bakan gözleri olan bu zayıf kadının Azize Serena Butler'ın akrabası olduğunu öğrenmelerinden sonra. Önce hastalığın yakıp yıktığı yerlerden başlayarak her yere yayılan tutkulu hareketinin gücü ve ivmesi artıyordu.</p>

  <p>Cesareti kırılan insanlar onun mesajını dinliyor, gözlerindeki ateşi görüyor - ve <span class="t15">inan</span><span class="t15">ı</span><span class="t15">yorlard</span><span class="t15">ı</span><span class="t15">.</span> Uygarlıkları mahvolmuş, halkları katledilmiş bir haldeyken Rayna onlardan hayatlarını yeniden kurmalarına yardımı dokunacak olan bütün aygıtları ve konforu tahrip etmelerini istiyordu. Ama hayatta kalanlar insanoğlunun en güçlü üyeleriydi ve Rayna'nın rehberliği altında parçaları kendi elleriyle toplamış, toplumlarını bir araya getirmişlerdi. Rayna'nın heyecanlı mesajı onları ikna ediyordu. Zorluklarla karşılaşsalar bile kalabalıklar bağırıyor, dua ediyor, Serena'nın saygın adını haykırıyorlardı.</p>

  <p>Müritleri Üç Şehit'in adıyla birlikte onun adını da söyleyince Rayna olduğu yerde kalıp onları durdurmaya çalıştı. Bir peygamber ya da herhangi bir tahtta gözü olan biri olarak görülmek istemiyordu. Tarikat onu havaya kaldırıp Serena Butler'dan beri en yüce insan olduğunu söylerken itiraz ediyordu. Bir keresinde böylesi ibadetlerin kendisine beklenmedik bir zevk verdiğini utanarak fark edince soyunup bütün gece soğuk çatıda çırılçıplak oturmuş, dondurucu rüzgâra karşı çömelerek bağışlanma ve rehberlik için dua etmişti. Pek çok insan tarafından hiç sorgusuzca takip edilen güçlü bir önder haline gelmenin çok açık bir tehlikesi de vardı.</p>

  <p>Sonunda Genel Vali Faykan Butler'ın ofisine götürüldü. Rayna, amcasının becerikli bir politikacı olduğunu biliyordu ve ikisi bir şekilde uygun bir çözüm bulmak zorundaydı. Genç kadın öylece taleplerde bulunabileceğini düşünecek kadar saf değildi, Faykan'ı pişman olunacak bir katliam emri vermeye zorlamak da istemiyordu. Rayna, Serena gibi şehit olursa kutsal mirasına ne olacağından korkuyordu.</p>

  <p>Faykan, ofisinin kapalı kapılarının ardında yeğenine sarıldı, sonra onu bir kol boyu mesafede tutup seyretti. "Rayna, sen benim ağabeyimin kızısın. Seni çok seviyorum, ama gerçekten büyük sıkıntı yaratıyorsun."</p>

  <p>"Ve sıkıntı yaratmaya da devam edeceğim. Mesajım çok önemli."</p>

  <p><span class="t15">"Mesaj</span><span class="t15">ı</span><span class="t15">n m</span><span class="t15">ı</span><span class="t15">?"</span> Faykan gülümseyerek masasına gitti, ona soğuk bir içecek sundu, ama Rayna reddetti. "Olabilir, ama çığlıklar ve bağrışmaların, vahşice kırılan plas ve metal seslerinin arasında mesajını kim duyabilir ki?"</p>

  <p>"Bu yapılmalı, amca." Rayna ayakta duruyor, Faykan ise rahat Genel Vali koltuğunda arkasına yaslanmış oturuyordu. "Düşünen makinelerin neler yaptığını gördün. Askerlerinin beni durdurmasını mı istiyorsun? Düşmanım olmanı istemem."</p>

  <p>"Oh, arzu ettiğin sonuçlara ben de itiraz etmiyorum. Yalnızca yöntemlerin konusunda sorunum var. Düşünmemiz gereken bir uygarlık var."</p>

  <p>"Yöntemlerim şimdiye kadar çok başarılıydı."</p>

  <p>Genel Vali içini çekip içkisinden uzun bir yudum aldı. "Şimdi sana bir teklifte bulunacağım. Umarım bana bu kadarını lütfedersin."</p>

  <p>Rayna sessiz ve şüpheci kaldı, ama amcasının sözlerini dinlemeyi istiyordu.</p>

  <p>"Esas amacın düşünen makineleri yok etmek olsa bile müritlerinin sık sık ... kontrolden çıktığını kabul etmelisin. Çok büyük yan hasarlara yol açıyorlar. Zimia'ya, etrafına bir baksana, simek ve robot saldırılarından, piranha kenelerden sonra ne kadar çok yeniden inşa çalışmalarına giriştiğimizi gör. Buraya Birlik Dünyalarının başgezegeni deniyor ve ben senin kontrolden çıkmış kalabalığının geniş caddelere yayılıp etrafı yakıp yıkmasına izin veremem." Gülümsemeye devam ederek parmaklarını iç içe geçirdi. "Bu yüzden lütfen beni insanlara zarar verecek bir şey yapmaya zorlama. Ölü sayısını azaltmak istesem bile bu yine de kanlı bir katliam olacaktır."</p>

  <p>Rayna gerildi, ama Faykan'ın sözlerinin doğru olduğunu biliyordu. "Bunu ikimiz de istemiyoruz."</p>

  <p>"O halde sana daha uzun sürecek bir çözüm önerebilir miyim? Salusa'da duyurularını yapmana izin vereceğim. İnsanlardan sözde yozlaşmış makinelerini ve aygıtlarını teslim etmelerini isteyebilirsin. Hatta onları yok etmek için büyük bir toplantı yapmana bile izin vereceğim. İstediğin kadar büyük bir kalabalık topla! Ama Zimia caddelerinde yürürken bunu bir düzen içinde yapmalısınız."</p>

  <p>"Ama bütün insanlar aygıtlarını gönüllü olarak teslim etmeyecektir. Makineler tarafından baştan çıkarılıp yozlaşmış insanlar bunlar."</p>

  <p>"Evet, ama çoğu senin harekete geçireceğin duygusal coşkunluğun etkisinde kalacaktır, genç kadın. Jeldevre bilgisayarlara uzaktan da olsa benzeyen her türlü alet ve devre yapımını yasaklayan bir kanun önerisinde bulunabilirim."</p>

  <p>Rayna dişlerini sıkıp masanın üstüne eğildi. "Emrin doğruca tanrıdan geldiğini duydum: İnsan aklına benzeyen bir makine yapmayacaksın."</p>

  <p>Faykan gülümsedi. "Güzel, güzel. Bu sözleri sunacağım kanun tasarısında kullanabiliriz."</p>

  <p>"İstisnalar olacaktır, insanlar reddedecek-"</p>

  <p>"O zaman onları cezalandırırız," diye söz verdi Faykan. "Bana inan Rayna, bunun olmasını sağlayacağım." Yüzünde dikkatli bir ifade belirirken gözleri kısıldı. "Ama sana yardım etmek için yeterince gücüm olması için yapabileceğin bir şey var."</p>

  <p>Faykan sözlerine devam ederken Rayna sessiz kaldı. "Bu Cihadın başlangıcında Serena Butler, 'düşünen makineler tamamen yok edilene kadar' resmi unvanı hak etmediğini iddia ederek yalnızca Geçici Genel Vali unvanını almıştı. Evet, düşünen makineler Corrin'de bir diken olmaya devam ediyorlar, ama gerçek Cihat artık sona erdi. Düşman yenildi." Rayna'yı işaret etti. "Şimdi genç kadın, eğer sen yeğenim ve Serena Tarikatının lideri olarak benim yanımda bulunursan tam Genel Vali unvanını alacağım. İnsanlık için çok büyük bir gün olacak bu."</p>

  <p>"Peki, bu durum Birliğin her yanında bütün düşünen makineleri yasaklayan kanunları geçirmene izin verecek mi?"</p>

  <p>"Kesinlikle, özellikle Salusa Secundus'ta. Birlik Dünyalarının daha ilkel yerlerinde sen ve tarikatın işinize senin uygun gördüğün şekilde devam edebilirsiniz."</p>

  <p>"Şartlarını kabul ediyorum amca," dedi Rayna. "Ama şu uyarıyla - eğer vaatlerini yerine getirmezsen geri döneceğim ... hem de ordumla birlikte."</p>

  <p>&nbsp;</p>
</body>
</html>
