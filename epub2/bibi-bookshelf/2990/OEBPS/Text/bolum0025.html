<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Korku ve cesaret, baz</span><span class="t16">ı</span><span class="t16">lar</span><span class="t16">ı</span><span class="t16">n</span><span class="t16">ı</span><span class="t16">n bizi inand</span><span class="t16">ı</span><span class="t16">rd</span><span class="t16">ığı</span> <span class="t16">gibi birbirini d</span><span class="t16">ı</span><span class="t16">ş</span><span class="t16">lamaz. Tehlikeye at</span><span class="t16">ı</span><span class="t16">l</span><span class="t16">ı</span><span class="t16">rken ikisini de ayn</span><span class="t16">ı</span> <span class="t16">anda hissederim.</span> <span class="t16">İ</span><span class="t16">nsan</span><span class="t16">ı</span><span class="t16">n korkusunun üstesinden geli</span><span class="t16">ş</span><span class="t16">i cesaret midir, yoksa yaln</span><span class="t16">ı</span><span class="t16">zca insan potansiyeliyle ilgili bir merak m</span><span class="t16">ı</span><span class="t16">d</span><span class="t16">ı</span><span class="t16">r?</span></p>

  <p class="p6">&nbsp;</p>

  <p class="p6">&mdash; GİLBERTUS ALBANS</p>

  <p class="p6"><span class="t16">Duygular</span><span class="t16">ı</span><span class="t16">n Niceliksel Bir Çözümlemesi</span></p>

  <p>&nbsp;</p>

  <p>Omnius, Erasmus'u Merkez Kule'ye çağırdığında, Gilbertus müdahale etmeksizin öğretmenine eşlik etti. Serena'nın klonunu robotun geniş bahçelerinde bırakmıştı; Serena'nın güzel çiçeklere bakmaktan hoşlandığını keşfetmişti, ama kadın türlerin bilimsel isimlerini öğrenmeyle hiç ilgilenmiyordu.</p>

  <p>Gilbertus, akıl hocası robotu şehrin içine doğru takip ederken Omnius ve Erasmus arasındaki bütün konuşmaları dikkatle dinlemek, tartışmanın tarzını ve veri alışverişini dikkatle seyretmek niyetindeydi. Bunlardan bir şeyler öğrenecekti. Erasmus'un "Mentat"ı olduğunu söylediği adam için bu bir mentatlık alıştırmasıydı.</p>

  <p>Ebedizihin, Gilbertus'un varlığını nadiren fark ederdi; Gilbertus, Omnius'un zavallı bir mağlup olup olmadığını merak ediyordu, çünkü kendisi yaptığı sefil başlangıca rağmen üstün nitelikli bir yaratık haline gelmişti. Belli ki ebedizihin varsayımlarında yanılmıştı.</p>

  <p>Merkez Kule'ye vardıklarında Omnius, "Paylaşacağım harika bilgiler var," dedi. Sesi, ana salonun gümüşi duvarlarındaki hoparlörlerden geliyordu. <span class="t15">"Hrethgir</span> buna 'iyi haber' derdi."</p>

  <p>Omnius'un duvarlarındaki renkler dönerek inci gibi parlak, hipnotik desenler oluşturdu. Gilbertus nereye bakacağını bilmiyordu. Omnius her yerde gibiydi. Bekçigözler odada dolaşıyor, havada asılı kalıp vızıldıyordu.</p>

  <p>Robotun akışkan yüzünde bir gülümseme belirdi. "Ne oldu Omnius?"</p>

  <p>"Özet olarak: Retrovirüs salgınımız, tam tahmin ettiğimiz gibi insan nüfusunu mahvediyor. Cihat Ordusu tamamen bu krize karşılık vermekle meşgul. Aylardır bize karşı herhangi bir askeri eylemde bulunamadılar."</p>

  <p>"Bu durumda, belki bölgelerimizden bazılarını geri kazanabiliriz," dedi Erasmus, platin yüzünde hâlâ bir gülümsemeyle.</p>

  <p>"Bundan da ötesi olacak. Salusa Secundus'un ve diğer Birlik Dünyalarının savunmasızlığını doğrulamak için sayısız robot casus araç gönderdim. Bu arada, insanlık tarihinde kayıtlı olandan daha büyük bir savaş filosu oluşturma niyetindeyim. Zayıf düşen <span class="t15">hrethgir</span> şu anda bizim adımıza bir tehdit oluşturmadığı için Senkronize Dünyalardaki bütün robot savaş gemilerimi çağırıp buraya toplayacağım."</p>

  <p>"Bütün yumurtalarını bir sepete dolduruyorsun," dedi Erasmus yine uygun bir klişe seçerek.</p>

  <p>"Soylular Birliğinin hiç şansının olmayacağı bir saldırı gücü hazırlıyorum. İstatistiksel olarak hesapladığın başarısızlık olasılığı sıfır. Daha önceki bütün çatışmalarımızda askeri güçlerimiz bize bir zaferi garanti etmeyecek kadar birbirine denkti. Şimdi, bizim üstün sayımız <span class="t15">hrethgir</span> direncinin en az yüz katı olacak. İnsan ırkının kaderi kesinleşti."</p>

  <p>"Kuşkusuz ki oldukça etkileyici bir plan bu, Omnius," dedi robot.</p>

  <p>Gilbertus sessizce dinlerken ebedizihinin, kendisinin gözünü korkutmaya çalışıp çalışmadığını merak ediyordu. Omnius neden bu zahmete girsin ki?</p>

  <p>"Bizi çağırmanın nedeni bu mu?" diye sordu Erasmus.</p>

  <p>Bilgisayarın sesi, onları irkiltmek istercesine belirgin şekilde yükseldi. "Soylular Birliğine karşı girişeceğimiz son saldırıdan önce bütün parçalarımın -yani 'tebaamın'- bütünleşmiş tek bir ağa katılmasına karar verdim. Senkronize Dünyaların zafer kazanması için hepimizin senkronize olması gerekiyor."</p>

  <p>Erasmus'un yüzü aynamsı haline geri döndü. Gilbertus akıl hocasının rahatsız olduğunu anlayabiliyordu. "Söylediğini anlamıyorum, Omnius."</p>

  <p>"Senin gereksiz bağımsızlığına çok fazla hoşgörü gösterdim, Erasmus. Artık programını ve kişiliğini benimkiyle standart hale getirmeliyim. Bundan böyle farklı olmana gerek yok. Bunun dikkat dağıtıcı olduğunu düşünüyorum."</p>

  <p>Gilbertus'un içini bir telaş dalgası kaplarken tepkilerini zorlukla bastırıyordu. Akıl hocası, her zaman olduğu gibi, bu sorunu da çözerdi. Erasmus da aynı şoku yaşıyor olmalıydı, ama robotun sakin yüzü hiçbir şeyi belli etmiyordu.</p>

  <p>"Bu gerekli değil, Omnius. Değerli bilgiler vermeye devam edebilirim. Dikkat dağıtıcı bir durum olmayacak."</p>

  <p>"Bunu yıllardır söylüyorsun. Seni, kendi ebedizihinimden ayrı tutmak benim için artık verimli değil."</p>

  <p>"Omnius, var olduğum süre içinde yeri doldurulamaz veriler topladım. Bazı açıklamalarımı aydınlatıcı bulabilirsin; üstelik bunlar sana üzerinde düşünüp kafa yorduğun konularda alternatif yollar sağlayabilirler." Robotun sakin sözlerini dinleyen Gilbertus çığlık atmak istiyordu. Nasıl umutsuzluk hissetmesin ki? "Eğer beni büyük zihinsel veritabanına katarsan, karar verme yollarım ve bakış açılarım yok olacak."</p>

  <p>Ölecekti!</p>

  <p>"Eğer bütün verilerini yalıtılmış bir program halinde tutarsam böyle bir şey olmaz. Senin yargılarını ayrı tutmak için kayıtları ayıracağım. Böylece sorun çözülecek ve farklı bir varlık olarak Erasmus bertaraf edilmiş olacak."</p>

  <p>Gilbertus dinlerken zorlukla yutkunuyordu. Alnında ter damlacıkları birikmişti.</p>

  <p>Jeldevre beyni binlerce olasılığı tararken Erasmus durakladı, çoğunu atlattığı halde eninde sonunda geleceğini bildiği bu istekten kurtulmanın bir yolunu aradı.</p>

  <p>"Operasyonlarımın daha verimli olabilmesi için sürmekte olan diğer çalışmalarımı tamamlamalıyım. Bu nedenle verilerimi depolayıp bellek çekirdeğimi tamamen silmeden önce birkaç deney daha yapıp bilgilerimi bir düzene sokmam için bana bir gün daha izin vermeni öneriyorum." Erasmus inci gibi parlayan duvarlardan birine döndü. "Daha sonra, Gilbertus Albans çalışmalarımı tamamlayabilir, ama bu geçiş için onu hazırlamalı ve ona kesin talimatlar vermeliyim."</p>

  <p>Gilbertus midesinin düğüm düğüm olduğunu hissediyordu. "Bir gün yeterli olacak mı baba?" Sesi titriyordu.</p>

  <p>"Sen yetenekli bir öğrencisin, Mentatım." Robot Gilbertus'a döndü. "Omnius'un planlarını geciktirmemeliyiz."</p>

  <p>Omnius sanki bir hile seziyormuş gibi uzun ve gergin bir süre boyunca düşündü. "Bu kabul edilebilir bir öneri. Pekâlâ, bir gün sonra tam özümleme için bellek çekirdeğini teslim etmeni istiyorum."</p>

  <p>Daha sonra, robotun villasında bütün çalışmaların tamamlanmasının ve yeni deneylerin başlatılmasının ardından Erasmus'la birlikte seraya çıkarlarken Gilbertus yoğun kaygısını bastırmak için çabalıyordu.</p>

  <p>Özerk robot, kadim krallarınkiler gibi sahte ermin kürküyle süslenmiş en gösterişli, dökümlü kaftanını giymişti. Kaftan, kızıl dev yıldızın kırmızı ışığının altında kararmış eski bir kan gibi görünen koyu mor renkteydi.</p>

  <p>Kaslı bedeni kahverengi giysilerin altında gizlenen Gilbertus yanında duruyordu. Haksız yere idama götürülen adamlarla ilgili kadim kahramanlık hikâyeleri okumuştu. "Ben hazırım, baba. Söylediklerini yapacağım."</p>

  <p>Robot akışkanmetal yüzüne babacan bir gülümseme yerleştirdi. "Omnius'a karşı gelemeyiz, Gilbertus. Emirlerini yerine getirmeliyiz - yalnızca senin belleğini de silmeyeceğini umuyorum, çünkü sen benim en iyi, en başarılı ve değerli deneyimsin."</p>

  <p>"Omnius beni yok etse ya da köle ağıllarına geri gönderse bile bana verdiğin zenginleştirilmiş hayattan memnunum." Gilbertus'un gözlerinde yaşlar belirmişti.</p>

  <p>Robot gergin duygular yayıyor gibi görünüyordu. "Bana yapacağın son hizmet olarak bellek çekirdeğimi Merkez Kule'ye bizzat götürmeni istiyorum. Kendi ellerinle taşı. Omnius'un robotlarının becerisine güvenmiyorum."</p>

  <p>"Seni düş kırıklığına uğratmayacağım baba."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Corrin'in ana robot şehrindeki tek insan olan Gilbertus stilize edilmiş akışkanmetal kulenin girişinde durdu. "Lord Omnius, emrettiğiniz gibi Erasmus'un bellek çekirdeğini getirdim." Vızlayan bekçigözlerin görebilmesi için ellerindeki küçük ve sert küreyi havaya kaldırdı.</p>

  <p>Değişken metal, kanı andıran gün ışığının altında dalgalandı. Yumuşak, cıva duvar dalgalandı ve Gilbertus'un karşısında ağıza benzer bir kapı eşiği oluştu. "Gir."</p>

  <p>Gilbertus geniş ana salona girdi. Daha bir gün önce gördüğü ayrıntılar değişmişti. Şimdi duvarları esrarengiz devrelere veya hiyeroglif mesajlara benzer tasarımlar süslüyordu - bunlar süsleme miydi? Omnius'un duvarekranları, yarı kapalı beyazımsı gözler gibi dönüyordu.</p>

  <p>Saygılı bir sessizlik içinde olan Gilbertus elinde değerli modülle birlikte odanın ortasında durdu. "Bu, talep ettiğiniz şey, Lord Omnius. Ben ... ben Erasmus'un düşüncelerini içinizde saklamanın avantajını göreceğinize inanıyorum. Öğreneceğiniz çok şey var."</p>

  <p>"Bir insan bana ne kadar şey öğrenebileceğimi söylemeye nasıl cüret eder?" diye gök gürültüsünü andıran bir şekilde bağırdı Omnius.</p>

  <p>Gilbertus başını önüne eğdi. "Size saygısızlık etmek istememiştim."</p>

  <p>İri yarı bir nöbetçi robot içeri girip kalın, metal ellerini küreye doğru uzattı. Gilbertus değerli küreyi korumak istercesine kendisine doğru çekti. "Erasmus, bir hatanın olmaması için bellek çekirdeğini kendi ellerimle yerleştirmemi emretti."</p>

  <p>"Hataları insanlar yapar," dedi Omnius. "Makineler değil." Yine de iç duvarda bir giriş bölmesi açtı.</p>

  <p>Gilbertus, akıl hocası ... babası Erasmus'un bütün düşüncelerini ve anılarını içeren küçük küreye son bir kez baktı. Omnius kendisini gecikme için azarlamadan önce duvardaki bölmeye gidip çekirdeği yerleştirdi, sonra ebedizihinin bütün anıları ve verileri özümsemesini, bunları geniş ve organize zihninde ayrı bir bölmeye yerleştirmesini sabırla bekledi.</p>

  <p>Küçük bellek küresi yumuşak bir klik sesiyle yeniden ortaya çıktığında tehditkâr nöbetçi robot onu iterek duvardan uzaklaştırdı.</p>

  <p>Ebedizihin düşünceli bir sesle konuştu. "İlginç. Bu veriler ... çok rahatsız edici. Mantıksal örüntülere uymuyor. Programımın geri kalanından ayrı tutmakta haklıymışım."</p>

  <p>Nöbetçi robot bellek çekirdeğini kaldırdı. Gilbertus ne olacağını bilerek dehşet içinde seyrediyordu. Efendisi onu bunun için hazırlamıştı.</p>

  <p>"Artık Erasmus tamamen benim içime depolandığına göre," diye bildirdi Omnius, "varlığını kopyalamak gereksiz. Gidebilirsin, Gilbertus Albans. Erasmus'la işin bitti."</p>

  <p>Nöbetçi robot güçlü metal ellerini sıkıp bellek çekirdeğini ezdi, minicik parçaları Merkez Kulenin döşemesine döküldü.</p>

  <p>&nbsp;</p>
</body>
</html>
