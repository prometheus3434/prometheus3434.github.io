<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">nsanlar hayatlar</span><span class="t16">ı</span><span class="t16">nda cenneti ya</span><span class="t16">ş</span><span class="t16">ad</span><span class="t16">ı</span><span class="t16">klar</span><span class="t16">ı</span><span class="t16">nda sonuç kaç</span><span class="t16">ı</span><span class="t16">n</span><span class="t16">ı</span><span class="t16">lmazd</span><span class="t16">ı</span><span class="t16">r: Yumu</span><span class="t16">ş</span><span class="t16">arlar, becerilerini ve keskinliklerini kaybederler.</span></p>

  <p class="p6">&nbsp;</p>

  <p class="p6">&mdash; Zensünni Sutrası</p>

  <p class="p6">Arrakis için gözden geçirilip düzeltilmiş</p>

  <p class="p6">&nbsp;</p>

  <p>Yaşlı Tuk Keedair öldükten sonra İsmail, Zensünni köyündeki en yaşlı adam olmuştu. Köleci Keedair, görünüşte Solucansüvarisi Selim'in kanun dışı çetesinin esiriydi. Ama yine de kaçmak ve Birlik uygarlığına geri dönmek için eline bol bol fırsat geçmiş olsa bile Tlulaxa organ tüccarı, İsmail ve çöl Zensünnilerinin arasındaki kaderine razı olmuştu.</p>

  <p>İsmail, organ satıcısını hiçbir zaman arkadaş olarak görmemişti, ama geceleri pek çok ilginç sohbetleri olmuş, yıldızların geçişini izlerlerken baharat kahvesi içmişlerdi. Düşman olsalar bile en azından birbirlerini anlıyorlardı. Köy liderleri grubundan daha fazla ortak noktaları olması kaderin bir cilvesiydi.</p>

  <p>İsmail akşam yemeğinin ardından oturmuş, kendi aralarında konuşan yaşlıları dinliyordu; onların arasında oturan öz kızı Chamal bile şehirdeki eşyalardan, İsmail'in hiç ihtiyaç duymadığı ve istemediği araç ve lükslerden söz ediyordu. Bu özgür insanların hayatları, Üstat Holtzman'ın ev kölelerinin bile sahip olmadığı hoşluklarla doluydu. Hepsi o kadar gereksiz - o kadar tehlikeliydi ki.</p>

  <p>Özgürleşmiş Poritrin kölelerinin torunları, Selim'in çetesinden hayatta kalanlarla evlenmişlerdi. İsmail'in kızı Chamal'ın iki kocası ve beş çocuğu daha olmuştu; artık o da kabilenin değerli bir yaşlısı, bilge kadını olarak görülüyordu.</p>

  <p>İsmail hiçbirinin eski hayatlarını unutmamalarını sağlamak istiyor, kanun kaçaklarının kendi becerilerini ve bağımsızlıklarını sürdürmeleri gerektiğinde, böylece bir daha asla organ tacirlerine av olmayacaklarında ısrar ediyordu. İsmail onların umutsuz kaçışlarını yönetirken umdukları vaat edilen topraklar Arrakis olmasa bile bu dünyayı ne pahasına olursa olsun ellerinde tutmalarını istiyordu.</p>

  <p>Ama diğerleri onu artık eski zamanların zorluklarını, modern yeniliklere tercih eden, huysuz ve inatçı bir yaşlı adam olarak görüyorlardı. Yirmi yıl önceki baharata hücum olayı Arrakis'i sonsuza dek değiştirmişti ve şimdi dış-dünyalılar oradan asla gitmeyecekti; aksine daha kalabalık bir şekilde gelmeye devam ediyorlardı. İsmail onları durduramayacağını biliyor, Solucansüvarisinin görülerinin son derece doğru olduğunu içi burkularak fark ediyordu: Melanj ticareti çölü mahvediyordu. Kendisinin ve halkının taciz edilmeden özgürce yaşayacakları bir yer kalmamış gibiydi.</p>

  <p>Naib El'hiim geçen ay iki kez ticaret gemilerini köyün yakınlara inmeye davet etmiş, malzeme karşılığında baharat vermek için sözde gizli ve güvenli Zensünni köyünün koordinatlarını vermişti.</p>

  <p>Düşüncelerine gömülmüş olan İsmail genizden güldü. "Yalnızca şehirlerin ticaretine bağımlı hale gelmekle kalmadık, oraya bile gidemeyecek kadar tembelleştik!"</p>

  <p>Yanındaki yaşlı adamlardan biri omuz silkti. "Değişiklik olsun diye dış-dünyalıları çalıştırabilecekken neden Arrakis Kentine kadar o sıkıcı yolculuğa katlanalım?"</p>

  <p>Chamal, saygısız ses tonu yüzünden konuşanı azarladı, ama İsmail ikisine de aldırmadı, kaşlarını çatıp sessiz kaldı. Köylülerin onu ilerlemeyi kabul etmeyecek kadar katı bir fosil olarak gördüğüne hiç kuşkusu yoktu. Ama o tehlikeleri biliyordu. Cihadın sonundan ve Musibet'te sayısız işçinin kaybedilmesinden beri kölelik yeniden geniş bir alana yayılıp kabul edilir hale gelmişti. Ve organ tüccarları her zaman Budislamcıları avlamayı tercih ediyordu. ...</p>

  <p>İsmail'in yaşına rağmen görme gücü hâlâ canlıydı. Gece gökyüzüne baktığında gelen gemileri ilk o gördü. Geminin yanan ışıkları, belirsiz bir araştırma gezisi yapmayıp doğruca Zensünni köyüne geldiklerini gösteriyordu. Birden keskin bir huzursuzluk hissi duydu. "El'hiim, yine o gürültücü ve istenmeyen ziyaretçilerden mi davet ettin?"</p>

  <p>Yaşlılarla sohbet eden üvey oğlu hemen ayağa kalktı. "Kimseyi beklemiyorum." Mağaranın kıyısına kadar gitti; hava araçları giderek artan bir hızla yaklaşmaktaydı. Motorlarının kükremesi uzaklardaki bir kum fırtınasını andırıyordu.</p>

  <p>"O zaman en kötüsü için hazırlıklı olmalıyız." İsmail sesini yükseltip yıllar önce bu insanları yönetirken kullandığı otoritesini tekrar göstererek haykırdı. "Evlerinizi koruyun! Yabancılar geliyor."</p>

  <p>El'hiim içini çekti. "Aşırı tepki vermeyelim, İsmail. Çok iyi bir nedenleri olabilir-"</p>

  <p>"Ya da son derece tehlikeli. Hazır olsak iyi olur. Ya kölecilerse?"</p>

  <p>Öfkeyle üvey oğluna baktı, sonunda El'hiim omuz silkti. "İsmail haklı. Dikkatli olmanın bir zararı olmaz." Zensünniler bir araya gelip savunma hazırlıklarına giriştiler, ama pek de acele ediyorlarmış gibi değillerdi.</p>

  <p>Uğursuz gemi daire çizerek yaklaştı, bir hızlanıp bir yavaşladı. Yamaçlara yaklaşınca koyu renk üniformalı adamlar açık kapaklardan eğilip küçük silahlarla ateş açtı. Zensünni halkı bağrışıp mağaralarına kaçtı.</p>

  <p>Duvarlarda birbiri ardına patlamalar oldu, ama yalnızca bir mermi balkona girip hasar verdi, küçük bir heyelana neden oldu. Dakikalar sonra gemiler yamacın dibindeki düz kumlara indi. Yıpranmış üniformalar içindeki adamlar herhangi bir organizasyon ya da planları olmaksızın, sıcak kayanın üstündeki böcekler gibi koşuşturdular. Ama silahları yeniydi.</p>

  <p>"Durun, bunlar yalnızca baharat toplayıcıları!" diye bağırdı El'hiim. "Bu adamlarla daha önce ticaret yaptık. Neden saldırıyorlar-"</p>

  <p>"Çünkü sahip olduğumuz her şeyi istiyorlar," dedi İsmail. Etraflarına mermi yağmaya devam ediyor, küçük patlamalar, çığlıklar ve şaşkın emirler havayı dolduruyordu. "Köylerimizde ne kadar baharat depoladığımızla mı böbürlendin, El'hiim? Bu tüccarlara sarnıçlarımızda ne kadar suyumuz olduğunu mu söyledin? Burada sağlıklı kaç adam ve kadın yaşıyor?"</p>

  <p>Üvey oğlunun yüzüne şaşkın ve sıkıntılı bir ifade oturdu. Suçlamayı reddetmesi o kadar uzun sürdü ki İsmail cevabını aldı. Neler olduğunu çok iyi biliyordu.</p>

  <p>Yabancıların ekipmanlarını -sersemletici kemerler, ağlar ve gırtlak sıkıcılar- boşaltmasını seyreden İsmail bunların yalnızca yağmacı olmadığını biliyordu. Öfkeli bir dehşet içinde bağırırken sesi şaşırtıcı derecede güçlüydü. "Organ tacirleri! Eğer sizi yakalarlarsa köle yapacaklar demektir."</p>

  <p>Bunun üzerine El'hiim bile sendeledi. Köyündeki adamların güvenine ihanet ettiğini ve bu yüzden ölmeyi hak ettiğini görebiliyordu.</p>

  <p>Chamal babasının yanına dikilmiş emirler yağdırıyordu. "Hayatlarınız, evleriniz ve gelecekleriniz için dövüşmelisiniz! Hiçbirini sağ bırakmayın."</p>

  <p>İsmail kızına sert bir gülümsemeyle baktı. "Bu adamları, üzerimize gelecek olan diğerlerine bir ders olsun diye yeneceğiz. Bizi yumuşak sanıyorlar. Ama aptallar ve yanılıyorlar."</p>

  <p>Zensünniler korkmalarına rağmen hep birden haykırdılar. Adamlar ve kadınlar mağaralara koşup Maula tüfeklerini, sopalarını, solucan üvendirelerini ve silah olarak kullanılabilecek herhangi bir şeyi bulup aldılar. Solucansüvarisi Selim'in ilk çetesinde bulunan bir grup yaşlı Zensünni, kumsolucanı dişlerinden yapılma billur hançerleri gururla gösteriyordu. Chamal, vahşi bir öfkeyle delirmiş gibi bakan bir grup kadının yanına gitti. Kadınlar hurda metalden sabırla yaptıkları kıvrık bıçaklarını ellerine almışlardı.</p>

  <p>İsmail yüreğindeki yenilenmiş bir sıcaklıkla yüzlerindeki kararlılığı gördü. Kumsolucanına binmeyi öğrendiğinde kazandığı kendi billur bıçağını çekti. Marha da bir tane kazanmıştı, ama ölümü üzerine El'hiim'e vermişti. İsmail üvey oğluna döndü ve sonunda El'hiim de kendi bıçağını çekti.</p>

  <p>Köleciler yamaç patikalarına tırmanırken bağırarak hücum ediyor ve kayalardan kayarak ilerliyorlardı. Sofistike silahlarına çok güvendikleri belliydi. Naib El'hiim'i bildikleri için köylülerin zayıf çöl çapulcuları olmalarını bekliyorlardı.</p>

  <p>Ama dış-dünyalılar mağaraların ağızlarına geldiklerinde karşılaştıkları dirence hiç hazırlıklı değildiler. Çakallar gibi uluyan çöl göçebeleri her köşeden saldırıyor ve kölecileri gözden uzak odalara sokup öldürüyordu. Karşılık olarak güçlü tüfek sesleri duyuluyordu.</p>

  <p>"Biz Özgür Adamlarız!" diye bütün gücüyle haykırdı İsmail. "Biz köle değiliz!"</p>

  <p>Yaralı çocuklar gibi çığlık atan dört organ tüccarı, sendeleyip yuvarlanarak patikadan aşağıda inerken kaçıp kurtulmayı umuyordu. Ama bir avuç Zensünni gönüllü esas çarpışmanın olduğu yerden ayrılıp yamaçtan inmiş ve çoktan gemilere binmişti. İçeride saklanarak gemiye binen bütün adamları karşılayıp gırtlaklarını kestiler.</p>

  <p>Bütün köleciler öldürüldükten sonra Zensünniler yaralarıyla ilgilenip ölülerini saydılar: dört. El'hiim yaşadığı şok ve şaşkınlıktan kurtulduktan sonra yağmacı gruplarını boş gemilere gönderdi. "Şu gemilere bakın! Onları bizi köle yapmak isteyen adamların elinden alacağız. İyi bir pazarlık."</p>

  <p>İsmail, yüzü öfkeden kızarmış bir şekilde genç Naib'in önünde dikildi. "Bu ticari bir işmiş gibi konuşuyorsun, El'hiim! Bu, Arrakis Kentine yaptığın sıradan bir yolculukmuş gibi mal alıp mal mı satıyorsun." Çarpılmış parmağını uzattı. "Hepimizin hayatını tehlikeye attın, bütün uyarılarıma rağmen bu adamları buraya getirdin ve şimdi üzülerek görüyorum ki haklı çıktım. Sen uygun değilsin-"</p>

  <p>Yaşlı adam kaslarını gerip üvey oğluna vurmak için elini havaya kaldırır gibi oldu, ama bu büyük bir hakaret olurdu. El'hiim ona karşılık vermek zorunda kalır, İsmail'i ölüm düellosuna davet ederdi. Sonunda ikisinden biri ölürdü.</p>

  <p>İsmail bu durumun kabilenin birliğini bozmasına izin veremezdi. Üstelik Marha'ya El'hiim'e bakacağına söz vermişti - bu yüzden kendini tuttu. Genç adamın gözlerinde bir korku parıltısı gördü.</p>

  <p>"Sen haklıydın İsmail," dedi El'hiim sessizce. "Uyarılarını dinlemeliydim."</p>

  <p>Bakışlarını üvey oğlunun üzerinden çeken yaşlı adam başını iki yana salladı. Chamal gelip elini rahatlatırcasına babasının omzuna koyarken Naib'e baktı. "Bir köle olarak yaşamanın nasıl bir kâbus olduğunu hiç bilmiyorsun, El'hiim. Esaretten kurtulmak ve buraya gelmek için hayatlarımızı tehlikeye attık."</p>

  <p>"Özgürlüklerimizi satmana asla izin vermeyeceğim," diye yanıtladı İsmail.</p>

  <p>Üvey oğlu bir şey söyleyemeyecek kadar sarsılmış görünüyordu. İsmail döndü, yürüyüp gitti.</p>

  <p>"Bu bir daha olmayacak," diye arkasından seslendi El'hiim. "Söz veriyorum."</p>

  <p>İsmail bunu duyduğuna dair bir harekette bulunmadı.</p>

  <p>&nbsp;</p>
</body>
</html>
