<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Dü</span><span class="t16">ş</span><span class="t16">ünen makinelerin, bizim aleyhimize dönen amans</span><span class="t16">ı</span><span class="t16">z silahlar haline gelecekleri onlar</span><span class="t16">ı</span> <span class="t16">icat edenlerin akl</span><span class="t16">ı</span><span class="t16">na hiçbir zaman gelmemi</span><span class="t16">ş</span><span class="t16">tir. Ama tam olarak böyle oldu. Mekanik cin</span> <span class="t16">ş</span><span class="t16">i</span><span class="t16">ş</span><span class="t16">eden ç</span><span class="t16">ı</span><span class="t16">kt</span><span class="t16">ı</span><span class="t16">.</span></p>

  <p class="p6">&nbsp;</p>

  <p class="p6">&mdash; FAYKAN BUTLER</p>

  <p class="p6">politik bir toplantıdan</p>

  <p>&nbsp;</p>

  <p>Cihat Konseyinin aceleyle toplanan kriz stratejisi oturumunda, Quentin Butler giderek artan paniği hissedebiliyordu. Bunu politik liderlerin kanı çekilmiş yüzlerinde, Yüce Patriğin solgun yüzünde ve Geçici Genel Valinin şaşkın ifadesinde görebiliyordu. Pek çok üye, uzman ve Parlamento konuğu katıldığı için oturumun her zamanki özel odada değil, seyircilerin de bulunduğu büyük salonda yapılması gerekmişti. Haber çok önemli olduğu için Konsey bu bilgiyi uzun süre gizli tutamayacağını biliyordu.</p>

  <p>"Musibet yeterli değildi," dedi Quentin yüksek sesle, endişeli sessizliğe bakarak. "Omnius artık sonumuzu getirmeye kesinlikle kararlı."</p>

  <p>Konsey üyeleri Omnius'un inanılmaz tahrip filosunu gördüğü andan beri Birliğin kendini böyle bir güce karşı savunamayacağını anlamıştı.</p>

  <p>"Bu çok kötü bir zaman," diyebildi sonunda Yüce Patrik. Makam zinciri sanki onu yere doğru çekiyor gibiydi. "Bir felaket üstüne diğeri. Nüfusumuzun yarısı virüs yüzünden öldü ya da ölüyor. Topluluklar ve hükümetler darmadağın, göçmenler her yerde ve onların gereksinimleriyle ilgilenemiyoruz - şimdi de Corrin'den hareket etmeye hazırlanan bu savaş filosu çıktı. Ne yapacağız?"</p>

  <p>Quentin ve Faykan koltuklarında huzursuzca kıpırdandılar. Yüce Patriğin ötekilere ilham veriyor olması gerekirdi, sızlanıp yakınması değil.</p>

  <p>Keşif gemilerinin yalnızca birkaç gün önce Corrin'den aldıkları görüntüleri daha geniş bir seyirci kitlesine gösteriyorlardı şimdi. Cihat taktikçileri ve Ginazlı uzman paralı askerler çözümlemeler yapmak için koşup gelmişlerdi, ama sonuç gerçekten açıktı. Omnius zaten zayıf durumdaki insanlığa karşı ezici bir saldırı başlatmak için her türlü silahı toplamıştı. Alınan iletiler makinelerinin hedefini açık bir şekilde gösteriyordu: Salusa Secundus. Sersemlemiş politikacıların umutsuzluklarını dile getirmelerinin bir yolu yoktu.</p>

  <p>Konuşma kürsüsünün arkasındaki önemli gezegenlere ait holoprojektörler, Birliğe ait geriye kalan askeri kuvvetlerin gücünü gösteriyor, karartılmış bölgeler hâlâ sıkı karantina altında olan sistemleri ifade ediyordu. Salgına verilen kurbanlar Cihat Ordusunu mahvetmişti. Honru'nun fethinden beri Omnius'a karşı koordine bir hücum gerçekleştirilmemişti. Üstelik ordunun bir sürü boş savaş gemisi olmasına rağmen, mürettebat olarak kullanılabilecek çok az sayıda sağlıklı asker kalmıştı. Salgının ortasında bulunan hâlâ iş yapabilir durumda olan cihadiler de karantina ve iyileştirme çabalarında görev almak üzere dağıtıldıkları için sayıları iyice azaltılmıştı.</p>

  <p>"Belki de Cogitor Vidad'dan ... ateşkes şartlarını yeniden konuşmasını isteyebiliriz," diye önerdi Hagal'dan bir temsilci.</p>

  <p>Vidad'ın beyin kabı, Konsey kürsüsünün bir kenarındaki özel kaideye konmuştu. Yanında Keats adlı yaşlı bir adam ve Rodane adlı çömezden oluşan bir çift ikincili duruyordu. Keats fısıldarcasına konuştu. "Cogitor yıllardır Zimia'dan ayrılmadı, ama Hessra'ya dönüp bu konuyu diğer cogitorlarla da konuşmayı isteyebilir."</p>

  <p>Yüce Patrik Boro-Ginjo duyduklarına inanamayarak Hagal temsilcisine baktı. "Yani Omnius'a teslim olmayı mı kast ediyorsun?"</p>

  <p>"Nasıl hayatta kalabileceğimiz konusunda daha iyi fikri olan biri var mı?"</p>

  <p>"Bunun için zamanımız yok," diye huzursuz bir şekilde belirtti Faykan Butler. "Şu görüntülere bakın! Omnius filosunu harekete geçirmeye hazır!"</p>

  <p>Zihinsel faaliyeti yüzünden elektrasıvısı parlak maviye dönen Cogitor Vidad hoparlörler aracılığıyla konuştu. "O halde size Salusa Secundus'u boşaltmanızı tavsiye ediyorum. Makine güçleri Corrin'den buraya bir aydan kısa süre içinde gelemez. Makineler geldiğinde bu gezegen boş olsun, o zaman Omnius zafer kazanamaz!"</p>

  <p>"Ama bu bir milyar insan demek!" diye inledi Geçici Genel Vali.</p>

  <p>Ginazlı paralı askerlerin temsilcilerinden biri yüksek sesle öksürdü. "Musibet'ten beri bir sürü göçmen gönderebileceğimiz pek çok boş dünya oluştu."</p>

  <p>"Bu kabul edilemez!" diye bağırdı Quentin. Duyduklarına inanamıyordu. "Öylece saklanamayız. Salusa'dan zamanında kaçmayı başarsak bile, hiçbir şey Omnius'un zayıf düşmüş dünyalarımızı birbiri ardına istila etmesini engelleyemez. Başgezegenimizi boşalttığımız anda Birlik ölecektir." Ellerini, bir şeyi boğmak istercesine birbirine kenetledi, sonra yakışıklı yüz hatlarını sakinleşmeye zorladı. "Şimdi umutsuz, kararlı bir harekette bulunmalıyız - keşke bunun için zaman olsaydı."</p>

  <p>Bütün gözler, sahnenin bir kenarında kaskatı bir şekilde oturan Başkumandan Vorian Atreides'e döndü. Genç görünüşüne rağmen karısının kaybı yüzünden çevresine yoğun bir acı ve keder yayıyordu, ama doğrulup bir şekilde dağılmamayı başardı. "Onları <span class="t15">yok edece</span><span class="t15">ğ</span><span class="t15">iz,"</span> dedi donmuş çelik kadar sert bir sesle. "Bütün yapacağımız bu."</p>

  <p>Konsey üyelerinin bazıları inlerken Geçici Genel Vali de isterik bir kahkaha attı. "Ya, çok güzel! Demek çözüm bu kadar basit! Düşünen makineleri yok etmeliyiz. Bunu daha önce düşünmeliydik!"</p>

  <p>Başkumandan gözlerini bile kırpmadan dikiliyordu. Quentin, kendi karısı Wandra için duyduğu aşkı düşünerek onun için üzülüyordu. Evet, Leronica ölmüştü. Ama Vor, onun ailesiyle sevgisiyle kuşatılmış bir şekilde -bugünlerde zor bulunan bir şeydi bu- uzun, dolu bir hayat yaşamış olduğunu düşünüp teselli olmalıydı. Cihatla geçen yüzyıldan sonra, şimdi yıldırım hızıyla yayılan Musibet yüzünden herkes katlanabileceğinden daha fazla acı ve hayaletle uğraşıyordu.</p>

  <p>Vor acısına tutunmuş, yüreğindeki acıyı hafifletmek için incitecek ve yok edecek bir şeyler arıyordu. Normalde temiz ve düzgün olan üniforması bugün kırışık ve lekeliydi. Askeri operasyonların resmiyetine inanan Quentin, kişisel disiplini yetersiz insanları onaylamazdı, ama şimdi görmezden geliyordu.</p>

  <p>"Öyle ya da böyle, bu bizim son savaşımız olmalı." Vorian Atreides kürsüye doğru yürüyüp acı verecek derecede uzun bir süre bekledi. Düşüncelerini toparlayıp öfkesini ve kederini dengelerken sessizlik onu eziyordu. "Keşif görüntülerine baktıktan sonra bütün bunların askeri makine güçlerinin toplam gücü olduğundan kim şüphelenebilir ki? Son iki gün içinde diğer Senkronize Dünyalara onbir uzay-bükücü keşif gemisi gönderdik ve onların raporları da bu sonuçları doğruluyor." Keşif gemilerinden ikisi, büyük olasılıkla yönbulma hataları yüzünden kaybedilmişti, fakat geriye kalan keşif gemilerinin getirdiği bilgi çok önemliydi. "Makinelere ait gezegenlerdeki savunma filolarının çekildiğini öğrendik. Hepsinin. Omnius bu büyük saldırı için her şeyi Corrin'e toplamış."</p>

  <p>Yüce Patrik sıkıntılı bir şekilde başını salladı. "Bu büyük imha filosu karşısında titremeliyiz."</p>

  <p>"Hayır, ölmeliyiz." Vor şimdi gülümseyerek ve daha güçlü bir ses tonuyla konuşuyordu. "Ama Omnius bu taktiğin bir zayıflık olabileceğini fark edemiyor - eğer nasıl kullanacağımızı bilirsek tabii."</p>

  <p>"Neden bahsediyorsunuz?" diye sordu Geçici Genel Vali O'Kukovich.</p>

  <p>Vor, politikacıya yanıt vermek yerine doğruca Quentin'e baktı. Gri gözlerinde kırık cam parçalarına benzeyen yeni bir keskinlik vardı. "Görmüyor musun? Güçlerini bu büyük saldırı için hazırlarken <span class="t15">ba</span><span class="t15">ş</span><span class="t15">ka her yerde</span> savunmasız durumda kaldılar! Düşünen makineler hantal gemileriyle bize doğru gelirken, Cihat Ordusu neredeyse tamamen savunmasız durumdaki <span class="t15">bütün</span> Senkronize Dünyalara saldırabilir!"</p>

  <p>"Peki, bunu nasıl yapacağız?" diye bağırdı Yüce Patrik, sesi tiz ve çocuksuydu.</p>

  <p>"Beklenmedik olanı yapmalıyız." Vor kollarını üniformalı göğsünün üzerinde kavuşturdu. "İnsanların kazanmasının tek yolu bu."</p>

  <p>Quentin yüksek sesli mırıltıları bastırmak için sesini yükseltti, Konsey üyelerini sakinleştirmeye çalıştı. Vor'un bir planı olduğunu biliyordu ve belki de insanlığın benimseyebileceği tek plandı bu. <span class="t15">"Nas</span><span class="t15">ı</span><span class="t15">l</span> olduğunu açıklayın, Başkumandan. Düşünen makinelere karşı hangi silahımız var ki?"</p>

  <p>"Atomikler." Vor bakışlarını huzursuz dinleyicilerin üzerinde gezdirdi. "Ezici sayıda güçlendirilmiş nükleer savaş başlıkları. Bütün Senkronize Dünyaları radyoaktif cüruf haline getirebiliriz, doksaniki yıl önce Yerküre'ye yaptığımız gibi. Eğer insan ırkı atomikleri yeniden kullanacak kadar cesur olabilirse Omnius'u bütün dünyalardan sistemli bir şekilde silebiliriz. Ebedizihinin bütün kopyalarını yok ederiz, tıpkı onun bizi yok etmek istediği gibi."</p>

  <p>"Ama buna zaman yok!" diye inledi Xander Boro-Ginjo yeniden. Diğer sersemlemiş Konsey üyelerine yardım İstercesine bakıyordu. "Makineler yakında harekete geçecek! Görüntüleri izledik."</p>

  <p>"İmha filosu şimdilik Corrin'de ve hâlâ toplanmaya devam ediyor. Salusa'ya doğru harekete geçmeden önce elimizde haftalar var. Ayrıca harekete geçtikten sonra bile buraya gelmeleri -cogitorun belirttiği gibi- bir ay sürer," dedi Vor ve ardından susup beklemeye başladı.</p>

  <p>Quentin birden Faykan'a baktı. İki adam da Başkumandanın ne düşündüğünü anlamıştı. "Omnius'un elinde standart uzay uçuşu kapasitesine sahip gemilerden başka bir şey yok!"</p>

  <p>"Ama <span class="t15">bizim</span> başka seçeneklerimiz var," dedi Vor, düz ve duygusuz bir sesle. "Bir ay, bütün Senkronize Dünyaları yok etmek için yeterli bir zaman - <span class="t15">e</span><span class="t15">ğ</span><span class="t15">er uzay-bükülümü gemilerini kullan</span><span class="t15">ı</span><span class="t15">rsak.</span> Yerküre'deki son zaferimizi bu dünyaların her birinde tekrarlayabilir ve başarımızı kat be kat artırabiliriz. Bütün ebedizihinleri hiç acımadan, birbiri ardına tek tek yok edeceğiz."</p>

  <p>Quentin bütün olasılıkları aklından geçirirken nefesini hızla içine çekti. "Ama uzay-bükücüler çok güvenilir değil. VenKee istatistikleri yüzde onluk bir kayıp oranını işaret ediyor. Filomuz ne zaman bir Senkronize Dünyaya hareket etse gemi kaybedeceğiz. Yüzlerce Omnius kalesi var. Yıpranma oranımız ... dehşet verici olacak!"</p>

  <p>Vor etkilenmemişti. "Toptan yok olmaktansa bu tercih edilebilir. Corrin filosu, engellenemez bir şekilde Salusa Secundus'a doğru gelirken etraflarından dolaşıp savunmasız Senkronize Dünyalara saldıracağız, listedeki bütün gezegenleri metodik bir şekilde ortadan kaldırdıktan sonra sonunda esas dünyaya doğru ilerleyeceğiz. Biz Corrin'e ulaşana dek saldırı filosu karşılık veremeyecek kadar uzakta olacak."</p>

  <p>Xander Boro-Ginjo araya girdi. "Ama Senkronize Dünyalardaki bütün o esir insanlar ne olacak? Onları kölelikten kurtarmamız gerekmiyor mu? Onlara karşı nükleer soykırımda bulunursak hepsi ölür."</p>

  <p>"En azından özgür olarak ölecekler."</p>

  <p>"Eminim bu onlar için büyük bir teselli olacak," diye gürledi O'Kukovich, ama odadaki görüşün Vor'un lehine döndüğünü görebiliyordu, bu yüzden hemen sustu. Konsey üyeleri dehşete düşmüş, ama umutlu görünüyordu. Şimdi en azından onlara küçücük de olsa şans veren bir planları vardı.</p>

  <p>"Eğer kararlı bir şekilde hareket <span class="t15">etmezsek</span> daha fazla insan ölecek." Vor'un kararlılığı ve güveni ürkütücüydü. "Hem bu arada Salusa Secundus her iki şekilde de yok edilecek. Daha iyi bir seçeneğimiz yok."</p>

  <p>"Peki, Salusa ne olacak? Onu terk edemeyiz?" Geçici Genel Vali'nin sesinde tatsız bir inilti vardı.</p>

  <p>"Salusa Secundus'u feda etmek, bu Cihadı sonsuza dek sona erdirmek için ödememiz gereken bir bedel olabilir." Vidad'ın beynini barındıran koruyucu kaba baktı. "Cogitor haklı: Bu gezegeni hemen boşaltmalıyız."</p>

  <p>Quentin'in midesi kurşuna dönmüştü, ama hâlâ tarafsız olmaya çalışıyordu. Bu plan işe yarayabilirdi. Ama korkunç bir kumardı, üstelik iki şekilde de insanoğlunun ruhunda derin bir iz bırakacaktı. "Makine filosu Salusa'ya saldırma konusunda başarılı olsa bile programlarını tamamladıktan sonra onları bir arada tutacak bir ebedizihin kalmayacak, rehberleri ve inisiyatifleri olmayacak. Onları kolayca avlayabiliriz."</p>

  <p>"Bütün Senkronize imparatorluktan geriye bir tek onlar kalacak," dedi Faykan.</p>

  <p>Vorian Atreides gibi Quentin de bu çatışmayı bitirmek için bütün sınırları zorlamaya veya bu uğurda ölmeye hazır olduğunu hissediyordu. Torunu Rayna'nın mucizevi bir şekilde geri dönüşü bile ona Parmentier'de ölen oğlu ve gelinini, Omnius'un katlettiği milyarlarca insanı hatırlatıyordu. "Başkumandanla aynı fikirdeyim. Bu en iyi fırsatımız ve hayatta kalmamızı garanti altına almak için bu fırsata boş veremeyiz. Cihat Ordusundaki askerlerim, aşırı riski bilseler bile uzay-bükücülerin mürettebatı olmak için gönüllü olacaklardır - gerçi çoğu Musibet yüzünden öldü, bu yüzden yeterli personel toplayıp toplayamayacağımızı bilmiyorum. Pilot bulunması gereken bütün o bombardıman kincallarını bir düşünün."</p>

  <p>Yüce Patrik dudaklarını büzdü. "Eminim bu safları doldurmak için çok sayıda Şehitçi bulabiliriz. Makinelere karşı kendilerini feda etmek için bir fırsat isteyip duruyorlar." Bunu iki sorunu aynı anda çözmenin bir yolu olarak görüyordu.</p>

  <p>"Şimdilik uzay-bükülümü keşif gemilerini kullanabilirler," diye önerdi Faykan. "Riskli bir iş, ama Corrin'den gelecek düzenli raporlara ihtiyacımız var. Robot filosunun bize karşı ne zaman harekete geçtiğini başka türlü bilemeyiz. İmha filosu harekete geçtikten sonra saatimizin tiktakları başlayacaktır."</p>

  <p>Quentin zihninden matematik hesaplamaları yaparken biraz düşündü. "Esir alınan güncelleme gemilerinden biliyoruz ki beş yüz kırküç Senkronize Dünya var. Zaferi garanti etmek için bu gezegenlerin her birine yeterince büyük bir savaş grubu göndermeliyiz. Ağır gemilerini Corrin'e göndermiş olmaları bize karşılık vermeyecekleri anlamına gelmez."</p>

  <p>"Akım-atomiklerini atmak için çekirdek mürettebatın yerleştirildiği binlerce gemiye ve tam bombardıman filosuna ihtiyacımız olacak," dedi Faykan. Bunun düşüncesi bile soluğunu kesiyor gibi görünüyordu. "Peş peşe sıçrayarak ilerleyeceğiz ve her bir sıçramada gücümüzün yüzde onunu kaybedebiliriz." Zorlukla yutkunmayı başardı.</p>

  <p>"Beklemenin bir anlamı yok. Elimizdekileri derhal göndermeli ve bu Büyük Temizliğe başlamalıyız." Vor çenesini kaldırdı. "Bu arada gerekli nükleer başlıkları üretmeye başlamak için Birliğin bütün kaynaklarına ihtiyacımız var. Biraz stokumuz var, ama insan ırkının bugüne kadar ürettiğinden daha fazla akım-atomiğine ihtiyacımız olacak - hem de <span class="t15">hemen.</span> Ayrıca mümkün olan bütün gemilere uzay-bükülümü motorlarının takılması veya aktive edilmesi gerekiyor. İlk görevimiz için altmış yıl önce Xavier ve benim Kolhar'dan aldığımız ilk gruptaki işlevsel uzay-bükücüleri kullanmak zorundayız."</p>

  <p>Salonun arka tarafındaki iki sarı cübbeli ikincil Vidad'ın koruyucu kabını alarak hızla ayağa kalktı. "Cogitor çok endişeli," dedi yaşlı Keats. "Bu olayları Fildişi Kulesi Cogitorlarıyla görüşmek üzere Hessra'ya dönecek."</p>

  <p>"İstediğiniz gibi görüşebilirsiniz," dedi Vor, sesinde bir küçümseme tonuyla. "Ama siz bir karara varana kadar her şey bitmiş olacak."</p>

  <p>&nbsp;</p>
</body>
</html>
