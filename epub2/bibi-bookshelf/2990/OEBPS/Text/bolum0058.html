<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Uzun vadeli dü</span><span class="t16">ş</span><span class="t16">ünmeden insanl</span><span class="t16">ı</span><span class="t16">k anla</span><span class="t16">ş</span><span class="t16">ı</span><span class="t16">lamaz. Biz bunu ba</span><span class="t16">ş</span><span class="t16">arabilecek harika bir konumday</span><span class="t16">ı</span><span class="t16">z.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Rossak Ar</span><span class="t16">ş</span><span class="t16">ivleri</span></p>

  <p class="p6">"Amacın İfadesi"</p>

  <p class="p6">&nbsp;</p>

  <p>İnsanlık soyları karmaşık ve güzel bir desen oluşturur, ama yalnızca görebilenler için. DNA'nın atkı ve çözgüleri aileden aileye, kuşaktan kuşağa geçer. Nükleotid zincirler tekrar tekrar birleşir, genleri değiştirir ve neredeyse sınırsız sayıda insan örüntüsü yaratır. Omnius ebedizihin bile bu hayranlık uyandıran çitte sarmallı molekülden ortaya çıkan varlıkların içindeki potansiyeli anlayamıyordu.</p>

  <p>Ticia Cenva ve Rossaklı Dişibüyücüler, bu projeyi kendi sorumlulukları ve araştırmaları olarak üstlenmişlerdi.</p>

  <p>Ticia, kayalık yamacına kurulmuş şehirlerinin derinliklerinde, gümüşi-mor ormanın seslerinden ve kokularından, piranha kene sürülerinin son saldırılarından kalan izlerden çok uzakta; uzun boylu ve soluk tenli kız kardeşlerinden biriyle dikilmiş, büyük önem taşıyan -ve son derece yasadışı olan- bilgisayarlarını inceliyordu. Bu kayıt tutma aygıtları, Soylular Birliği için bir tiksinti kaynağıydı, ama burada kesinlikle kullanılmaları gerekiyordu. Rossak kadınlarının elde ettikleri bu soy kütüğü verilerini ayırıp yönetmelerinin başka yolu yoktu.</p>

  <p>Dişibüyücüler, kuşaklar boyunca bu gezegendeki ailelerin üreme kayıtlarını tutmuşlardı. Rossak ortamı insan DNA'sını mahvediyor, sık sık mutasyonlara neden oluyordu - bunların bir kısmı korkunç utançlara neden olurken diğerleri türleri gerçekten iyileştiriyordu. Musibet sırasında toplanan bilgiler, izini sürüp incelemeleri gereken çok daha fazla sayıda veri sağlamıştı.</p>

  <p>Yanındaki Karee Marques adlı genç Dişibüyücüye dönen Ticia, "Artık temel soy verilerini toplayıp olası permutasyonları yaptığımıza göre, bu muazzam bilgiyle neler yapabileceğimizi bir düşün. Bunları nihayet kullanabiliriz." Solgun dudaklarını birbirine bastırıp bilgisayarlara hayranlıkla baktı. "Tasarılar. Mükemmellik. Hangi yeni insan potansiyellerini ortaya çıkarabileceğimizi kim bilebilir? Sınırlılıklarımız ortadan kaldırılabilir. Hatta insanüstü olma girişimini neden bırakalım? Hiç hayalini kurmadığımız yetenekler olabilir."</p>

  <p>O ve Kare, uğuldayan dolaşım sistemleri ve güç jeneratörlerinin bulunduğu veri tabanı odalarından çıktılar. Genetik bilgisayarları güvenli bir yerde tutulup korunuyordu.</p>

  <p>İki kadın, bir grup Dişibüyücü ve genç öğrencilerinin kısa bir yemek ve sakin bir sohbet için toplandığı yemek salonlarından birine girdiler. Ticia burayı kadınların, erkeklerin işleriyle ilgili anlamsız sohbetlerine katlanmak yerine, birlikte yemek yemek ve böylece önemli sorunlar hakkında konuşabilmek için ayarlamıştı. Yüce Dişibüyücü otururken kadınlar ve öğrencileri ona bakıp saygıyla selam verdiler.</p>

  <p>Ama bu iyi ruh hali, salondaki bir karmaşayla, bağrışan insanlar ve kelimeleri ağzında geveleyerek konuşan bir erkek sesiyle bozuldu. Başka bir adamın yürümesine yardım eden kısa boylu, geniş omuzlu genç bir adam sendeleyerek içeri girdi. Genç adamın bacakları kısa, sarı saçları karmakarışıktı. "Yardım lazım. Adam hasta."</p>

  <p>Ticia dudaklarını onaylamaz bir şekilde büktü. Jimmak Tero, Kusurludoğan'lardan biriydi, kusurlu doğmuş ve hayatta kalmıştı. Yüzü büyük ve yuvarlak, alnı eğimli, mavi gözleri masum ve iriydi. Donuk zekâsını telafi etmeyen hoş bir mizacı vardı. Ticia onu sürekli küçümsemesine rağmen Jimmak'ı bu kayalık şehrinde, bütün bu normal insanların arasında istenmediğine ikna edememişti. Durmadan geri geliyordu.</p>

  <p>"Adam hasta," dedi Jimmak. "Yardım lazım."</p>

  <p>Jimmak adamı yarı yürütüp yarı sürükleyerek yemek masasındaki sandalyelerden birine getirdi. Adam yüzükoyun masaya yığıldı. Üzerinde aletler, cepler ve numune keseleri olan bir VenKee eşofmanı vardı. Rossak ormanında dolaşan ilaç toplayıcılarından biriydi. Yabani bir çocuk olan Jimmak böyle insanlara yardım eder, onları ormanın en karanlık yerlerindeki karmaşık labirentlerden geçirirdi.</p>

  <p>Ticia ileri çıktı. "Neden onu buraya getirdin? Ne oldu?"</p>

  <p>Karee Marques, Ticia'nın yanında dikiliyordu. Jimmak adamı çevirmeye yardım etti. Kare adamın yüzünü görünce hayretle yutkundu. Hiçbiri yirmi yıldır böyle belirtiler görmemişlerdi, ama gördükleri hataya yer bırakmıyordu. "Musibet!"</p>

  <p>Yemek salonundaki kadınların çoğu ayağa kalkıp geri çekildi. Ticia ağzından hızlı hızlı nefes alıp verirken dili ve boğazı kurudu. Sesini sakin ve analitik çıkmaya zorladı. İrkildiğini görmelerine izin veremezdi. "Olabilir. Ama öyleyse bile bu farklı bir tür. Yanaklarında kızarıklık ve gözlerinde renk değişikliği var. Ama yüzündeki bu lekeler farklı. ..." Saatlerce süren testlerle belirlenecek bir şeyi içinin derinliklerinde tarif edilmez bir kesinlikle hissetti. "Ama temel olarak ikisinin aynı virüs olduğuna inanıyorum."</p>

  <p>Ticia, düşünen makinelerin tehdidinin sona ermediğini biliyordu. Omnius onlara piranha kenelerle saldırmış olsa bile Norma'nın uyarısı çok aşırıydı, mekanik kenelerden çok daha büyük bir felaketi işaret ediyordu. Belki düşen bölmeler ayrıca RNA retrovirüsü de taşıyordu ... ya da daha büyük bir olasılıkla hastalık Rossak'ta uyuşmuş, ormanda yıllarca hazırlanarak daha da ölümcül bir hal almıştı.</p>

  <p>"Ölecek," dedi Ticia, ilaç toplayıcısına bakarak. Ardından sert bakışlarını Jimmak'a çevirdi. "Neden onunla kendin ilgilenmedin? O zaman yalnızca seni etkiler ve bu perişanlığına son verirdi." Öfkesi kontrolden çıkmaya başlarken sarımsı beyaz saçlarında enerji çıtırdamaları duyuldu. Ama Ticia dikkatini tekrar yoğunlaştırdı. "Onu bize getirmemeliydin, Jimmak."</p>

  <p>Genç adam öküzünkilere benzer gözleriyle incinmiş ve düş kırıklığına uğramış bir şekilde ona baktı.</p>

  <p>"Git!" diye parladı Ticia. "Ve eğer başka kurban bulursan buraya getirme."</p>

  <p>Jimmak beceriksiz bir zarafetle geri geri kaçtı. Dönüp giderken yürüyüşü çok garip, başı gizlenmek istiyormuş gibi iyice önündeydi.</p>

  <p>Arkasından bakan Ticia, o an için hastalık kurbanına aldırmayıp başını salladı. Kusurları yüzünden ölmek yerine ormanda sefalet içinde yaşadıkları için Kusurludoğanlara çok kızıyordu. Kaç tane olduklarını kimse bilmiyordu. Bir tanesi -Jimmak- kendi oğlu olmasa hepsinden nefret edebilirdi.</p>

  <p>&nbsp;</p>
</body>
</html>
