<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Bu topraklardaki do</span><span class="t16">ğ</span><span class="t16">um, bir sava</span><span class="t16">ş</span><span class="t16">ç</span><span class="t16">ı</span><span class="t16">n</span><span class="t16">ı</span><span class="t16">n do</span><span class="t16">ğ</span><span class="t16">umudur.</span></p>

  <p class="p6">&nbsp;</p>

  <p class="p6">&mdash; KILIÇUSTASI İSTİAN GOSS</p>

  <p class="p6">öğrencilerine</p>

  <p>&nbsp;</p>

  <p>Cihat Ordusu, kanla ödenecek bedele rağmen, Honru'yu düşünen makinelerden geri almaya yemin etmişti. Serena Butler'ın kutsal savaşının yüzüncü yılında insanlar aşırı fedakârlık yapmaya alışmışlardı.</p>

  <p>Taburun primerosu Quentin Butler, sancak gemisinin köprüsünde durmuş, Omnius'un köleleştirdiği bu gezegenin tam karşısında büyümesini izliyordu. Ruhsuz düşmanıyla yüzleşirken sessizce dua etti. Güçlü bir savaş kahramanının kalıbından çıkan Quentin, soluk altın rengi saçları ve dalgalı bukleleriyle altmış beşinden çok daha yaşlı görünüyordu; yüzünün zarif hatları -sağlam bir çene, ince dudaklar, delici gözler- sanki klasik bir büste dayanarak yapılmış gibiydi. Quentin, saldırıya öncülük edecek ve daha önce en yıkıcı yenilgilerini aldıkları bu yerde cihadileri zafere götürecekti.</p>

  <p>Dört yüz tane mancınık tipi savaş gemisi ve binden fazla cirit tipi destroyer, Honru Katliamı'ndan önce, bir zamanlar özgür insanların yaşadığı bu gezegenin etrafında ölümcül bir ilmek oluşturacak şekilde toplanmıştı. Bu kez düşünen makinelerin, yanında getirdiği ezici ateş gücü bir yana, Quentin ve ant içtiği davası karşısında hiç şansı yoktu.</p>

  <p>Cihadın sürüp gittiği bunca yıl boyunca, cesur insan savaşçılar, Senkronize Dünyalara sürekli ve önemli zararlar vermiş, robot filolarını tahrip ederek makinelerin karakollarını yok etmişlerdi. Ama düşman yine de güçlerini yeniden inşa etmeye devam ediyordu.</p>

  <p>Adrenalin fışkırmasının ve zafer heyecanının bağımlısı haline gelmiş olan primero, uzun askeri kariyeri boyunca bir sürü kahramanca iş başarmıştı. Bir savaş alanının dumanlar tüten yıkıntılarının ortasında pek çok kez zafer duygusuyla dimdik durmuştu. Bu duygudan asla bıkmıyordu.</p>

  <p>"Omnius yalnızca olasılıkları hesaplamalı ve sistemlerini kapatmalı," dedi Quentin'in en büyük oğlu Faykan. "Böylece bizi zaman kaybından ve zahmetten kurtarır." Babasından daha uzun boylu olan Faykan'ın da Quentin gibi dalgalı saçları vardı, ama çıkık elmacık kemiklerini ve ince yüz hatlarını annesi Wandra'dan almıştı. Otuzyedi yaşındaydı ve hem askeri hizmette hem de Birlik politikalarında çok hırslıydı.</p>

  <p>Sancak gemisinin köprüsünde dikilmekte olan kardeşi Rikov da genizden gelen bir kahkaha attı. "Zafer bu kadar kolay olsaydı, her şey bittiğinde büyük bir kutlama yapmak zor olurdu. Ben daha zor kazanılan bir zaferi tercih ederim." Ağabeyinden yedi yaş küçük olan Rikov, ondan bir baş daha kısaydı ve omuzları daha geniş, çenesi daha köşeliydi. Dolgun dudakları Harkonnen soyuna çekmişti, ama aklı başında hiç kimse Rikov'a bu utancı hatırlatmazdı.</p>

  <p>"Bizi bu iblis makineleri yok etmeye bir adım daha yaklaştıracak her türlü zafer beni tatmin edecektir." Quentin dönüp iki hevesli adama baktı. "İki oğlum için de yeterli ihtişam olacak ... biraz da bana kalacak."</p>

  <p>Abulurd'un doğumunun Wandra'da neden olduğu şey yüzünden, bilinçaltında küçük oğlundan söz etmekten kaçınıyordu. Savaşa gitmeden önce her zaman değerli karısını düşünürdü. Wandra, çocuk doğurma yaşının sonlarında kazayla hamile kalmıştı ve o zor doğum Wandra'yı kendisinden çalmıştı. Yeni bebeğini ihmal eden Quentin, komadaki karısını, saygın teyzesi Serena'nın uzun zaman tefekkür içinde yaşadığı İçgözlem Şehrinin huzur ve inzivasına götürmüştü hemen. İçinden bir parça, Wandra'yı kendisinden aldığı için hâlâ Abulurd'u suçluyordu. Vicdanı Abulurd'a haksızlık ettiğini söylemesine rağmen yüreği buna inanmayı reddediyordu. ...</p>

  <p>"Honru'ya böylece bakacak mıyız?" diye sordu Rikov havai bir şekilde. "Yoksa üzerine inecek miyiz?"</p>

  <p>Taburun komutanları telsizden ayrıntılı bilgiler iletiyor, konumlarını belirtiyor ve tam bir saldırı için hazır olduklarını bildiriyorlardı. Aşağıdaki gezegendeki ebedizihin Omnius sonunun geldiğini anlamış olmalıydı. Savunma sistemleri ve savaş robotları yaklaşan Cihat filosunu çoktan saptamıştı, ama düşünen makineler böylesine ezici bir güç karşısında bir şey yapamazlardı. Kaderleri önceden saptanmıştı.</p>

  <p>Quentin komuta koltuğundan kalkıp hevesli oğullarına sabırla gülümsedi. Temel savaş planı, Zimia'nın çok uzaklarındaki komuta merkezinde geliştirilmişti, ama savaşta son dakikaya kadar her şey değişebilirdi. "İki ayrı dalga halinde, her biri karıştırıcı akım bombalarıyla yüklü beşyüz kincal göndereceğiz, ama her şey kötüye gitmediği takdirde büyük ölçekli atomikleri kullanmayacağız. Ebedizihin bağlantısına isabetli bir vuruş yapmamız gerekiyor ve daha sonra da yüzey ekipleri yan merkezleri yok edecek. Aşağıda yeterince Ginazlı komandomuz var."</p>

  <p>"Evet, komutanım," diye yanıtladı iki adam.</p>

  <p>"Faykan, ilk dalgayı sen yöneteceksin. Rikov sen de İkincisini. Yüksek patlama gücüne sahip birkaç akım-atomiği bütün insan nüfusunu öldürmeden onların jeldevre beyinlerini yeterince karıştırır. Bu durum makineleri, yüzey birliklerimizin içeri girip geri kalanları yok etmesine yetecek kadar yumuşatacaktır. Honru halkı gece çökmeden özgürlüğüne kavuşacak."</p>

  <p>"Eğer geriye kalan birileri olmuşsa," diye belirtti Rikov. "Makineler orayı alalı neredeyse doksan yıl oldu."</p>

  <p>Faykan'ın yüzü sert ve donuktu. "Eğer Omnius hepsini öldürdüyse, o zaman intikam için daha fazla nedenimiz var demektir, işte o zaman, gezegeni bir atomik seliyle maden posasına çevirme konusunda hiç tereddüt yaşamayacağım, tıpkı donanmanın Yerküre'ye yaptığı gibi."</p>

  <p>"Öyle ya da böyle," dedi Quentin, "haydi işimize bakalım."</p>

  <p>Primero, Cihat komutanlarının Serena Butler'ın yarım yüzyıl önce öldürülmesinden beri benimsedikleri yarı dua yarı selam hareketiyle ellerini yüzünün önünde birleştirip sıktı. Görünüşte oğullarıyla konuşuyor olmasına rağmen sözleri taburun her köşesine iletiliyordu - bu yalnızca sohbet olsun diye yapılan bir konuşma değil, onun samimi inancıydı. "Honru Katliamı, Cihadın başlangıç tarihinin en karanlık anlarından biridir. Bugün tarihin terazisini dengeleyip bu hikâyeyi kapatacağız."</p>

  <p>Faykan ve Rikov, kincal saldırı dalgalarını yönetecekleri sancak gemisinin ana fırlatma güvertesine doğru ayrıldılar. Quentin gerçekleşecek saldırıyı seyretmek için komuta merkezinde kaldı; oğullarına kesinlikle güveniyordu. Ekrana bakarak aşağıdaki verimli görünen gezegeni incelemeye devam etti; kahverengi ve yeşil kıtalar, beyaz bulut demetleri, engin denizlerin oluşturduğu koyu mavi lekeler.</p>

  <p>Doksan yıl boyunca Omnius saldırılarının doğal yapıyı yok ettiğine, Honru'nun güzel ormanlarını ve çayırlarını endüstriyel bir kâbusa çevirdiğine hiç kuşku yoktu. Hayatta kalmayı başaran köleleştirilmiş insanlar, bu kötülük dolu düşünen makinelere hizmet etmeye zorlanmış olmalıydı. Quentin'in yumrukları sıkıldı, güç bulmak için yeni bir dua mırıldandı. Zaman verilirse, bütün bu tahribat düzeltilebilirdi. Bu iş için ilk adım, ilk Katliamın intikamını almak için iyiliksever insan iktidarını yeniden kurmak olacaktı. ...</p>

  <p>Serena Butler'ın büyük Cihadını başlatmasından beş yıl sonra Birlik savaş gemileri donanması Honru Senkronize Dünyasını özgürleştirme girişiminde bulunmuştu. Yüce Patrik Ginjo'nun sevk ettiği iyi silahlanmış ve coşkulu donanma gezegene yaklaşmıştı. Ama düşünen makineler için çalışan o iğrenç, fesat casuslar, Honru'da bekleyen düşman güçlerinin sayısı konusunda donanmayı yanıltmıştı.</p>

  <p>Pusuya yatmış olarak bekleyen onbin Omnius gemisi, bir anda donanmanın etrafını kuşatmıştı. Savaşçılar, umutsuz savaş önlemleriyle karşılık vermişlerdi, ama intihar saldırıları yapan robot gemileri kendileriyle birlikte Cihat gemilerini de yörüngeden silip atmıştı. Yüzeydeki savaş robotları da dalgalar halinde harekete geçerek kurtarılmayı bekleyen insanların köylerini imha etmişti.</p>

  <p>Honru'yu kurtarma girişimi tam bir bozguna ve insanların bütün gemileri yok edilene kadar süren bir katliama dönüşmüştü. Gezegendeki sayısız ölüye ek olarak beşyüz bin özgür asker de tek bir çarpışmada katledilmişti. ...</p>

  <p><span class="t15">İ</span><span class="t15">ntikam zaman</span><span class="t15">ı</span> <span class="t15">çoktan geldi de geçti bile</span>, diye düşündü Quentin.</p>

  <p>"Kincal birlikleri fırlatıldı Primero," dedi yaveri.</p>

  <p>"İlerlememizi sağlayacak yüzey birliklerimiz de hazırlansın. Bu işin sorunsuz yürümesini istiyorum. Biz ciritlerle hava korumasını sağlarken bütün personel nakliye gemileri indirilsin." Ciddi, ama kendine güvenli bir şekilde gülümsedi.</p>

  <p>Beş yüz kincal ana mancınık gemilerinden ayrıldı. Honru'daki robot filosu daha şimdiden toplanmaya başlamıştı; bir bölümü yörüngeye gemiler gönderiyor, diğerleri de sistemin kıyısında toplanıyordu.</p>

  <p>"Savaş için hazırlanın," dedi Quentin. "Bütün Holtzman kalkanları robot gemileri menzile girer girmez açılsın, bir saniye bile önce değil."</p>

  <p>"Evet, Primero. Bekleyeceğiz."</p>

  <p>Filosunun robot savaş gemilerinden kolayca kurtulacağına emindi, bu yüzden oğullarının faaliyetlerine odaklandı. Faykan ve Rikov kincal filosunu böldü ve her biri kendi tarzına uygun operasyon sürecini takip etti; uyguladıkları strateji karışımlarının çok etkili olduğu önceki çarpışmalarda kanıtlanmıştı. Bugün ünlü Butler Kardeşler özgeçmişlerine yeni bir zafer daha ekleyeceklerdi.</p>

  <p>Quentin göğsünde bir acıyla Wandra'nın oğullarını görebilmesini diledi, ama Wandra etrafında olup biteni anlayabilecek durumda değildi...</p>

  <p>Onsekiz yıl önce Wandra'yı İçgözlem Şehrinde bırakırken oğulları, Quentin'i yanaklarından gözyaşları süzülürken görmüşlerdi; askeri bir kahraman olan babaları ilk kez bu kadar savunmasız görünüyordu.</p>

  <p>"Çok fazla keder var baba," demişti Faykan. "Hem de her yerde."</p>

  <p>Ama Quentin başını iki yana sallayarak karşı çıkmıştı. "Bunlar acı ya da keder gözyaşı değil, oğlum." İki genç adama sarılmak için uzanmıştı. "Bunlar annenizin bana verdiği her şey için döktüğüm mutluluk gözyaşları."</p>

  <p>Quentin, Wandra'yı asla terk etmemişti. Ne zaman Salusa'ya dönse, karısının onu hatırlayacağına emin bir şekilde onu ziyaret etmişti. Nabzını ve kalbinin çarptığını hissederken, onu hayatta tutan şeyin aşkları olduğunu biliyordu. Cihat için savaşmaya devam ediyor ve her zaferini sessizce Wandra'ya adıyordu.</p>

  <p>Honru'dan akmaya başlayan raporlar, Faykan ve Rikov'un kincallarına dair heyecanlı haberler getirirken başını kaldırıp baktı. Savaş gemileri makine kalelerinin üstüne dalışa geçmiş, yıkıcı Holtzman enerjisi püskürten akım patlayıcılarını bırakmaya başlamışlardı.</p>

  <p>"Bütün karıştırıcılar atıldı, Primero," dedi Faykan telsizden. "Ana şehir ikinci aşamamız için hazır."</p>

  <p>Quentin gülümsedi. Yörüngede, robot savaş gemilerinin ilk grubu Cihat gemilerine etkisiz bir şekilde saldırmıştı. Ama Holtzman kalkanları aşırı ısınmadığı takdirde, bu saldırılar bir tehditten çok yalnızca sıkıntı yaratan bir bela olarak kalacaktı.</p>

  <p>Güçlerini yeniden konumlandırdı. "Ciritler, atmosfere doğru inin. Bütün roket bataryaları yukarıdan bombardımana hazırlanın. Ginaz hücum birliklerinin askerlerine akım kılıçlarını çıkarıp şehri temizlemeye hazırlanmalarını söyleyin. Onlardan aşağıdaki bütün makine direncini yok etmelerini bekliyorum."</p>

  <p>Komutanları emirleri onayladı ve devasa savaş gemileri fethi tamamlamak için yaklaşırken primero da komuta koltuğunda arkasına yaslandı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Quentin Butler'ın zırhlı gemisi, ana makine şehrinin yıkıntıları arasında fetih kazanmış komutanı taşıyarak ilerledi. Quentin tahribatı incelerken güzel bir gezegenin böylesine mahvedilmesine üzülüyordu. Bir zamanlar tarım alanları olan yerlerde artık fabrikalar ve endüstriyel tesisler yayılıyordu.</p>

  <p>Özgürlüğüne kavuşmuş köle insanlar şaşkın bir şekilde sokaklarda koşuyor ve kendilerine sığınabilecekleri yerler arıyorlardı. Gardiyan robotları gökyüzünden gelen akım bombardımanının ardından sersemleyip işe yaramaz bir şekilde kalakalınca, bu insanlar da çalıştıkları iş bantlarını terk etmiş veya tutuldukları ağıllarından kaçmışlardı.</p>

  <p>Quentin, kariyerinin başlarında Parmentier'in özgürleştirilişini hatırlıyordu. Parmentier'deki zavallı halk, düşünen makinelerin sonunda yok edildiğine bir türlü inanamamıştı. Yeniden fethedilen gezegenin geçici yönetimini Rikov'a devretmesinden sonraki refah yıllarında bu gezegenin halkı Quentin ve Butler Kardeşlere kurtarıcıları olarak tapıyorlardı.</p>

  <p>Ama şimdi Honru'da kurtarılan bu insanlar Quentin'in beklediği gibi sevinç çığlıkları atıp bağırmıyorlardı; nasıl tepki vereceklerini bilmiyormuş gibi şaşkın durumdaydılar. ...</p>

  <p>Keskin bakışlı paralı asker birlikleri ve kılıçustası grupları geriye kalan savaş bölgelerine doğru hızla koşuyorlardı. Fazla bağımsız hareket ettikleri için hiçbir zaman iyi organize olmuş bir çarpışma birimi oluşturamıyorlardı, ama bu paralı askerler tek başlarına çok iyi birer dövüşçü ve birinci sınıf imha askerleriydiler. Hâlâ işleyen bütün robotları tek tek bulup çıkarıyorlardı.</p>

  <p>Ebedizihinin kolayca gözden çıkarabildiği korunmasız iş makineleri ve nöbetçiler, ilk akım bombardımanında tahrip edilmişti. Ama şimdi ortaya dövüş mekleri çıkıyordu; hasarlı ve sersemlemiş durumda olsalar bile hâlâ savaşabiliyorlardı. Akım kılıcı kullanan, hızlı ve ölümcül paralı askerler de düşmanlarını teker teker yok ediyordu.</p>

  <p>Sarsılarak ilerleyen komuta aracındaki Quentin, Omnius ebedizihinin kendini şehre bağladığı zırhlı kaleyi görebiliyordu. Ginaz paralı askerleri, en önemli hedeflerine varmak için bir kasırga gibi dövüşüyor, içinde bulundukları tehlikeye aldırmaksızın hedeflerine gittikçe yaklaşıyorlardı.</p>

  <p>Quentin içini çekti. Onbeş yıl önce Ix'in ikinci savunmasında elinde böyle adamları olsaydı, o kadar çok asker ve sivil kaybetmezdi. Cihat Ordusunun özgürleştirdiği herhangi bir dünyayı Omnius'un geri almayacağına ant içerek makinelerin saldırısını çok büyük, ama ödenmesi gereken bir bedelle geri püskürtmüştü. Kendisi bir yeraltı mağarasında kapana kısılmış, neredeyse canlı canlı gömülüyordu. ... O çarpışma bir kahraman olarak ününü güçlendirmiş ve ona ne yapacağını bile bilmediği kadar çok takdir kazandırmıştı.</p>

  <p>Şimdi, paralı askerler Honru şehrine yayılırken pejmürde kılıklı yeni bir insan grubunun ortaya çıkışı onu şaşırttı. Bu insanlar paçavralar, boyalar ve şehirde bulabildikleri diğer malzemelerle aceleyle hazırladıkları sancakları taşıyorlardı. İlahiler söyleyip sevinç çığlıkları atıyor, şehit edilmiş Serena Butler'ın adını haykırıyorlardı. Çok az etkili silahları olmasına rağmen kendilerini savaşın ortasına atıyorlardı.</p>

  <p>Quentin komuta aracından seyrediyordu. Şehitçilerle daha önce de karşılaşmıştı.</p>

  <p>Belli ki baskı altındaki Honru'da bile esir insanlar Cihat rahibesi, onun öldürülmüş bebeği ve ilk Yüce Patrik hakkında sessizce konuşuyorlardı. Büyük olasılıkla da haberleri yeni ele geçirilen Birlik Dünyalarından getirilen esirler taşıyordu. Esaret altındayken bile Üç Şehit'e sessizce dua ediyor, meleklerinin Göklerden gelip Omnius'u öldüreceğini umuyorlardı. Bağlantısız Gezegenlerde, özgür Birlik Dünyalarında, hatta burada Omnius'un egemenliğinin baskısı altındaki Honru'da bile halk, insanoğlunun bu büyük davası için kendilerini feda etmeye yemin etmişlerdi - tıpkı Serena, Masum Manion ve İblis Ginjo'nun yaptığı gibi.</p>

  <p>Şimdi, Şehitçiler coşkuyla hücuma geçmişlerdi. Geriye kalan makinelerin üstüne atılıyor, sersemlemiş işçi robotları eziyor veya kendilerini zırhlı dövüş meklerinin önüne atarak saldırıyorlardı. Quentin'in tahminine göre, etkisiz hale getirdikleri her robot için beş fanatik ölüyordu, ama bu onları engellemiyordu. Primeronun bu insanları kurtarmasının tek yolu çatışmayı hızla sona erdirmekti - bu da merkez kaledeki Omnius'u yok etmek anlamına geliyordu.</p>

  <p>Eğer her şey başarısız olsaydı, Quentin güçlendirilmiş akım-atomiklerini şehre atma seçeneğine sahipti. Savaş başlıkları Omnius'u anında buharlaştıracak ve Honru'daki düşünen makine kontrolüne son verecekti ... ama oradaki bütün bu insanlar da ölecekti. Quentin bu savaşı böyle bir bedelle kazanmak istemiyordu. Başka seçenekleri olduğu sürece bunu yapmayacaktı.</p>

  <p>Kincal saldırılarını tamamlayan Faykan ve Rikov, babalarının komuta aracını bulup doğrudan ona rapor verdiler. Şehitçileri gören Butler Kardeşler de aynı sonuca varmışlardı. "Bir komando saldırısına ihtiyacımız var baba," dedi Rikov. "Hemen."</p>

  <p>"Savaş alanında ben senin primero'num, baban değil," diye hatırlattı Quentin. "Bana böyle hitap edeceksin."</p>

  <p>"Evet, komutanım."</p>

  <p>"Yine de haklı," diye ekledi Faykan. "Doğruca kaleye gidecek bir grup paralı askeri yönetmeme izin ver. Patlayıcılar yerleştirip ebedizihini yok edeceğiz."</p>

  <p>"Hayır, Faykan. Sen şimdi komuta subayısın, vahşi bir asker değil. Bu tür maceralar başkalarına göre."</p>

  <p>Rikov tekrar konuştu. "O halde paralı askerleri benim seçmeme izin verin, komutanım. Bir saat içinde Omnius'u yok edeceğiz - onları kendim yöneteceğim."</p>

  <p>Quentin başını yeniden hayır anlamında salladı. "Paralı askerler görevlerini zaten biliyor."</p>

  <p>Sözler primeronun ağzından henüz çıkmıştı ki devasa bir patlama uzaktaki şehir bloklarının arasından yankılandı. Omnius kalesi kör edici bir ışık parıltısına dönüştü, genişleyen şok dalgaları kaleyi buharlaştırıp giderek büyüyen bir daire çizerek binaları devirip attı. Işık azalırken tozlar içe doğru çökmeye başlamıştı. Ebedizihinin kalesinden geriye tek bir zerre bile kalmamıştı.</p>

  <p>Birkaç dakika sonra Ginaz paralı askerlerinin lideri komuta aracına geldi. "Sorun halledildi, Primero."</p>

  <p>Quentin sırıttı. "Öyle görünüyor." Faykan ve Rikov'un ellerinden tutup zafer hareketiyle kaldırdı. "İyi bir işti ve Omnius'a karşı kazanılan önemli bir fetih daha gerçekleşti."</p>

  <p>&nbsp;</p>
</body>
</html>
