<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Teknolojinin ba</span><span class="t16">ş</span><span class="t16">tan ç</span><span class="t16">ı</span><span class="t16">kar</span><span class="t16">ı</span><span class="t16">c</span><span class="t16">ı</span> <span class="t16">bir yap</span><span class="t16">ı</span><span class="t16">s</span><span class="t16">ı</span> <span class="t16">vard</span><span class="t16">ı</span><span class="t16">r. Bu alandaki geli</span><span class="t16">ş</span><span class="t16">melerin hep ilerleme oldu</span><span class="t16">ğ</span><span class="t16">unu ve insanlara yarar getirdi</span><span class="t16">ğ</span><span class="t16">ini var sayar</span><span class="t16">ı</span><span class="t16">z. Asl</span><span class="t16">ı</span><span class="t16">nda kendimizi kand</span><span class="t16">ı</span><span class="t16">r</span><span class="t16">ı</span><span class="t16">yoruz.</span></p>

  <p class="p6">&nbsp;</p>

  <p class="p6">&mdash; RAYNA BUTLER</p>

  <p class="p6"><span class="t16">Gerçek Görüler</span></p>

  <p>&nbsp;</p>

  <p>Doğrudan Primero Quentin'den gelen dağıtım emrine bakan Abulurd, babasının herhangi bir kişisel not olmaksızın kısacık bir yorumda bulunması yüzünden büyük bir düş kırıklığına uğramıştı.</p>

  <p>"Rikov'un öldüğü Parmentier'e gideceksin. Omnius Musibetinin ilk vakaları orada göründüğü için Birliğin tıbbi araştırmacıları oraya ait ayrıntılı taban verileri istiyor. Salgının seyrini tamamladığını doğrulayabilirsen en azından biraz umudumuz olur. Başkumandan Vorian Atreides kendi nedenleri yüzünden senin gitmeni istiyor. Ciridini al ve hemen yol açık."</p>

  <p>Abulurd bu mesajı aldıktan yalnızca birkaç saniye sonra iletişim subayı, Başkumandanı taşıyan bir mekiğin yolda olduğunu bildirdi. Abulurd buna çok memnun olmuştu. En azından Vorian onunla birlikte olacaktı.</p>

  <p>Yüksek rütbeli subay gemisine binince Abulurd onu selamlamak için koştu. "Bu görevde ben yalnızca yolcuyum," dedi Vor. "Komuta sende. Ben burada değilmişim gibi yap."</p>

  <p>"Şey, bunu yapamam, komutanım. Rütbeniz benden çok çok üstün."</p>

  <p>"Beni şimdilik bir sivil olarak düşün. Bu senin görevin - benimki yalnızca kişisel bir konu. Torunumu ve tıbbi ekiplerle yaptığı cesur işi kontrol etmek istiyorum. Sen ... kişisel yükümlülükleri çok iyi biliyorsun, değil mi Tersero Harkonnen?"</p>

  <p>Abulurd doğru duyup duymadığına emin değildi. "Tersero mu ?"</p>

  <p>Vor yüzündeki gülümsemeyi bastıramadı. "Söylemeyi unuttum mu? Terfiini hemen onaylıyorum." Cebinden yeni bir rütbe nişanı takımı çıkardı. "Tanrı biliyor ya, bu lanet olası salgın yüzünden de çok fazla subay kaybettik. Sonsuza dek kuarto olarak kalamazsın."</p>

  <p>"Teşekkür ederim, komutanım."</p>

  <p>"Şimdi bana alık alık bakmayı bırakıp gemiyi harekete geçir. Parmentier'e kadar uzun bir yolumuz var."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Abulurd, daha sonra sakince içki içip sohbet etmek için kamarasında Vorian Atreides'le buluştu. Genç adam Harkonnen adını temizlemek ve Xavier'in yaptığı işlere yeniden onur kazandırmak istediğini duyurduğundan beri bir araya gelmemişlerdi.</p>

  <p>"Abulurd, belki de askeri kariyerini kısa kesmiş oldun. Evet, subaylar senin Primero Quentin Butler'ın oğlu olduğunu biliyorlar, ama adını onların sövüp saydığı bir adamınkiyle değiştirmen yalnızca küstahlığı değil, kötü bir yargılama yeteneğini de gösteriyor."</p>

  <p>"Ya da daha iyi bir anlayışı," dedi. Vorian'dan destek bekleyerek.</p>

  <p>"Bunu sen biliyor olabilirsin, ama ötekiler bilmiyor. Onlar bildiklerini sandıkları şeyden memnunlar."</p>

  <p>"Bu, benim için askeri kariyerimden daha önemli. Onun adını siz de temizlemek istemiyor musunuz? O sizin dostunuzdu."</p>

  <p>"Elbette istiyorum ... ama aradan yarım yüzyıl geçtikten sonra bu nasıl bir amaca hizmet edebilir? Korkarım asla kazanamayacağız."</p>

  <p>"Başarısızlık olasılığı ne zamandan beri onurlu bir adamı gerçeği takip etmekten alıkoyuyor? Bunu bana bizzat siz öğretmediniz mi Başkumandan? Ben yalnızca sizin tavsiyenizi takip etme niyetindeyim."</p>

  <p>Vor, Abulurd'un söylediklerinde samimi olduğunu görünce gri gözlerinde yaşlar birikti. "Aslında bunun zamanı geldi de geçiyor bile. Belki bu salgın geçtikten sonra gerçeği onlara zorla kabul ettiririz."</p>

  <p>Abulurd gülümsedi. "Bir destekçi hiç yoktan iyidir."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Tek başına cirit tipi gemi Parmentier'e vardığında, yörünge yollarında dolaşan bütün koruma istasyonları artık tamamen boş ve sessizdi, oradaki herkes ya ölmüş ya da kaderine teslim olarak yüzeye geri dönmüştü.</p>

  <p>Köprüde Abulurd'a eşlik eden Vor, aşağıdaki huzurlu görünen gezegene baktı. "Buradan ayrıldığımdan beri neredeyse dört ay oldu," dedi. "Şimdi Birliğin büyük bölümü ölüler ve bu salgının sonuçlarıyla mahvolmuş durumda. Bir daha eskisi gibi olacak mıyız?"</p>

  <p>Abulurd çenesini kaldırdı. "Oraya gidelim ve hastalığın bulaştığı diğer gezegenlerin her şey bittikten neler beklemesi gerektiğini öğrenelim."</p>

  <p>Yeni tersero ve bizzat seçtiği asker mürettebat, onları Omnius Musibetinden koruyacak ve Parmentier'de karşılaşacakları dehşete karşı biraz olsun güçlendirecek olan melanjdan önemli miktarda tükettiler.</p>

  <p>Abulurd, Ix'te giydiği, virüse maruz kalmayı engelleyen şişkin giysinin yerine yüzüne güvenli bir şekilde oturan sterilize bir solunum maskesini tercih etmişti. Birlik testleri, retrovirüsün ilk salgından sonra hızla bozulduğunu göstermişti. Parmentier'de de aradan yeterince zaman geçmişti. Birliğin tutunmayı umduğu küçük bir umuttu bu.</p>

  <p>Abulurd, mekiğini Niubbe'ye bakan bir yükseltinin tepesine, valinin ürkütücü bir sessizlik içindeki malikânesinin yakınına yöneltti. Rikov'un evinde ne bulacaklarını bilmesine rağmen oraya önce gitmesi gerekiyordu. "Anlıyorsunuz, değil mi, komutanım?" dedi Vorian'a.</p>

  <p>"Benim de özel işlerim var," dedi Vor, endişeli ve gergin bir sesle konuşarak. "Şehre gideceğim, Tedavi Edilemez Hastalıklar Hastanesine. Torunumun hâlâ orada olmasını ancak umut edebilirim."</p>

  <p>Başkumandan tek başına yola çıkarken Abulurd ekibini ağabeyinin evine yöneltti. Askerler geniş ve boş binanın odalarını araştırmak için dağıldılar. Başka bir şey yapamasa bile ağabeyine ve ailesine uygun bir cenaze töreni yapıp bir anıt dikmek istiyordu. Hızla koridorlardan geçip odaları, Kohe'nin özel mabedini ve ağabeyini ara sıra ziyaret ettiğinde oturdukları salonları tek tek kontrol etti.</p>

  <p>Ana yatak odasına ulaştığında çok kötü bir şekilde çürümüş bir kadın ve erkek cesedi buldu. Onların ağabeyi ve karısı olduğunu tahmin etti. Askerler birkaç hizmetkârın cesedini buldu, ama Abulurd'un yeğeninden bir iz yoktu. Özellikle son birkaç ay içinde bu kadar çok ölüm gördükten sonra iskelete dönmüş kalıntılara bakarken dehşet ya da tiksinti hissetmiyordu. Abulurd yalnızca derin bir üzüntü içindeydi ve ağabeyini daha yakından tanımış olmayı diliyordu.</p>

  <p>"Kararım konusunda ne düşünürdün, Rikov?" diye sesli düşündü, orada dikilerek. "Neden bir Harkonnen olarak tanınmak istediğimi anlar mıydın? Yoksa kendi mitlerin seni çok fazla gururla mı doldururdu?"</p>

  <p>Daha sonra, ekip ana kente geldiğinde oradaki büyük yıkıma salgının değil kontrolden çıkmış bir kitle hareketinin neden olduğunu görerek şaşırdılar. Binaların çoğu yalnızca yanmış çerçeve ve moloz yığınlarından ibaretti, camlar kırılmış, enkaz yığınları sokaklara, meydanlara ve parklara yayılmıştı.</p>

  <p>Ekip harabelerin arasında dolaşırken Abulurd kitle tahribatının izini sürüp yanmış bina yığınına doğru ilerledi. Tedavi Edilemez Hastalıklar Hastanesine ulaştığında Vorian Atreides'in basamaklarda, binanın devrilmiş tabelasının yanında kederli bir şekilde dikildiğini gördü. "Burada değil." dedi, "İçeride kimse yok. Her şey enkaz halinde."</p>

  <p>Abulurd arkadaşının durumuna çok üzüldü. Bu korkunç savaşın ortasında Başkumandan bile yalnızca bir insandı ve ailesinin güvenliği için endişe ediyordu.</p>

  <p>İçeri giren Abulurd, hastanenin yağmalanıp içinin boşaltıldığını gördü. "Neden bir tıp merkezini tahrip ederler ki?" diye sordu yüksek sesle, sanki ölü hastaların hayaletleri kendisine yanıt verebilirmiş gibi. İnsanlar doktorların kendilerini tedavi edemeyişine mi kızmıştı? Salgına karşı savunma sağlayan ve ölmekte olan hastaların son günlerini kolaylaştıran birkaç tesisten birini harap etmek ne büyük bir ayıptı.</p>

  <p>"İlk değerlendirmelerimizi yaptıktan sonra onu bulmak için araştırma ekipleri yollayacağız," dedi Abulurd Vorian'a. "Onlara önderlik edebilirsiniz."</p>

  <p>Başkumandan başıyla onayladı. "Teşekkür ederim." Çevreyi incelemeye devam etmek için caddeye çıktı. İkisi de biliyordu ki bu kadar çok kayıt tahrip edilmişken bir kişinin izini sürmenin çok zor olacaktı.</p>

  <p>O gün öğleden sonra, Abulurd ve paralı askerleri, şehrin dış kısımlarındaki bir tepede yağmalanmış yiyeceği paylaşmak için toplanmış pejmürde kılıklı bir kalabalık buldu. İnsanlar yorgun ve hürmetkar görünüyor, hepsi tepenin zirvesinde dikilen ufak tefek figüre bakıyordu.</p>

  <p>Abulurd ve adamları yaklaşınca bu kişinin teni çok solgun göründüğü için neredeyse yarı saydam süte benzeyen saçsız bir kız olduğunu gördü. Kız onlara seslendi. "Davamıza katılmak ve insanlığın hayatta kalmak için ne yapması gerektiğini yaymak için mi geldiniz?"</p>

  <p>Abulurd bu genç kızda kendisine tanıdık gelen şeyi bulmak için belleğini araştırdı. Saçlarının olmamasına ve sıskalığına rağmen onu tanıyabilmek için algılarını ayarlaması yalnızca bir an sürdü. "Rayna? Rayna Butler?" Aceleyle ona doğru gitti. "Sen hayatta kalmışsın! Ben Abulurd - amcan!"</p>

  <p>Kız ona baktı. "Çok uzaklardan, düşünen makinelere karşı bize yardım etmek için mi geldiniz?" Yıkıntı halindeki şehri göstermek için kollarını iki yana açtı.</p>

  <p>"Musibet her yere yayıldı, Rayna. Büyükbaban seni ve aileni aramam için beni gönderdi."</p>

  <p>"Hepsi öldü," dedi Rayna. "Neredeyse yarısı salgından, çok daha fazlası da sonrasında öldü. Parmentier'de kaç kişi kaldığını bilmiyorum."</p>

  <p>"Eğer virüs seyrini tamamladıysa burada en kötü durumun sona erdiğini umuyoruz." Kıza sarıldı. Yeğeni kollarında kırılacakmış gibi incecikti.</p>

  <p>"Ama bizim savaşımız henüz yeni başlıyor." Rayna'nın sesi dövülmüş çelik gibi güçlüydü. "Mesajım çoktan yayıldı. Serena Tarikatının üyeleri Niubbe uzaylimanında gemiler buldu ve yapmamız gereken şeyin haberini diğer dünyalara iletmek için Parmentier'den ayrıldılar."</p>

  <p>"Peki, bu mesaj neymiş Rayna?" diye gülümsedi Abulurd. Onu hâlâ annesiyle birlikte dualara katılan utangaç kız olarak görüyordu. "Serena Tarikatı da ne? Hiç duymamıştım." Şimdi, Musibet'in yalnızca kızın saçlarını dökmekle kalmayıp ona yılların olgunluk ve kederini eklediğini de görüyordu. Rayna bu insanları yönetiyor gibiydi.</p>

  <p>"Serena düşünen makineleri bizzat kendi parçalamıştı," dedi Rayna. "Erasmus bebeğini öldürdüğünde bir robotu yüksek balkondan aşağı attı. Bu, insanoğlunun Omnius'un şeytani kölelerine karşı indirdiği ilk darbeydi. Benim davamsa bütün makineleri yok etmek."</p>

  <p>Abulurd yeğenini gittikçe artan bir endişeyle inceliyordu. İblis Ginjo'nun politik dalavereleri ve kendine hizmet eden tedbirleriyle ona karşı savaşan Xavier Harkonnen'i düşünmeden edemiyordu. Ama Rayna'nın bencilce istekleri var gibi görünmüyordu. İnsanlar tepede bu mutluluk veren çocuğun etrafına toplanmış, adını haykırıyordu.</p>

  <p>Abulurd arkasındaki yanmış tahribata bakıp gürültüyü bastırmak için bağırdı. "Buna ... sen mi neden oldun Rayna?"</p>

  <p>"Bu gerekliydi. Serena bana gezegenimizi temizlememiz ve bütün teknolojik ürünleri yok etmemiz gerektiğini söyledi. Şeytana tutunacağı bir dal verilmemeli, yoksa insan ırkı yine aynı uçurumdan düşecek. Yeterince acı çektik ve hâlâ hayattayız," diye devam etti Rayna, ona delici, akıldan çıkmayan gözleriyle bakmaya devam ederek. "Bize <span class="t15">kolayl</span><span class="t15">ı</span><span class="t15">k getiren</span> ... birkaç aygıt olmadan da yapabiliriz."</p>

  <p>Şahsi edinimlerle hiç ilgilenmeyen, kendini feda etmiş bir insan örneği gibiydi. Büyük olasılıkla gereksinim duyduğu minimum şeyleri almış, geride valinin terk edilmiş malikânesindeyse çok şey bırakmıştı.</p>

  <p>Rahatsız olup huzursuzlanan Abulurd, yeğeninin kemikli ve zayıf omzuna dokunmak için uzandı. "Benimle Salusa'ya gelmeni istiyorum, Rayna. Seni ailenin geri kalanıyla bir araya getireceğim." Ayrıca onu bu kalabalıktan uzaklaştırmak istiyordu.</p>

  <p>"Salusa Secundus ..." diye hayal görüyormuş gibi mırıldandı Rayna, sanki koca bir senaryoyu hayal etmiş gibiydi. "Doğru, müritlerim burada ne yapmaları gerektiğini biliyorlar. Pekâlâ, Parmentier'deki işim bitti." Abulurd kızın gözlerinde şaşırtıcı bir parlaklık fark etti. "Görevime başka bir yerde devam etme zamanı geldi."</p>

  <p>&nbsp;</p>
</body>
</html>
