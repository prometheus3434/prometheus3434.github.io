<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Arrakis'te hayat, aç</span><span class="t16">ı</span><span class="t16">k beledlerdeki bir kum tanesinden daha önemsizdir.</span></p>

  <p class="p6"><span class="t16">&nbsp;</span></p>

  <p class="p6"><span class="t16">&mdash;</span> <span class="t16">Solucansüvarisi Selim Efsanesi</span></p>

  <p class="p6"><span class="t16">&nbsp;</span></p>

  <p>Baskına uğrayan Zensünni köyünden hayatta kalmayı başaranlar, İsmail ve El'hiim'i uzak bir kayalıktaki ana yerleşim merkezine kadar takip ettiler. El'hiim ciddi şekilde yaralananların tıbbi bakım için yakındaki şirket kasabasına götürülmelerini önerdi.</p>

  <p>İsmail bunu duymak bile istemiyordu. "Böyle bir şeyi nasıl teklif edebilirsin? Bu insanlar köle olmaktan zor kurtulmuşlar. Şimdi onları en başında köle için talep yaratan canavarın ağzına mı atacaksın?"</p>

  <p>"Onların hepsi köleci değil, İsmail. Ben yalnızca hayat kurtarmaya çalışıyorum."</p>

  <p>"Onlarla işbirliği yapmak yarı ehlileştirilmiş bir canavarla oynamak gibidir. Senin uzlaşmacı tavrın bu insanları sevdiklerinden ve evlerinden ayırdı. Onlardan daha fazla kan akıtmaya çalışma. Elimizdeki malzemelerle onlara biz bakarız."</p>

  <p>Göçmenler mağaralara vardıklarında haber yangın gibi yayıldı insanların arasında. İsmail güçlü kişiliği ve vazgeçmeyen talepleriyle liderleri olarak hareket ediyordu.</p>

  <p>Yaşlı adamın istediğini yapmasına izin veren El'hiim -gerçek Naib- "Yabancıları senden daha iyi tanıyorum, İsmail," dedi. "VenKee kasabalarına mesaj gönderip Arrakis Kentine resmi protesto çekeceğim. Bu yaptıkları cezasız kalamaz."</p>

  <p>İsmail öfkesi içinde bir şeyler kırmış gibi hissediyordu. "Sana güleceklerdir. Köleciler her zaman Zensünnileri avlamışlardır ve sen de doğruca onların tuzağına düştün."</p>

  <p>Üvey oğlu kalabalık şehirlere doğru hızla uzaklaşınca İsmail, güçlü kuvvetli Zensünnileri büyük toplantı odasında kendisiyle toplanmaya çağırdı. Köyün tek kadın yaşlısı olarak Chamal, erkekler kadar kana susamış olan kadınları temsil ediyordu. Eski Solucansüvarisi Selim efsanelerine saygı gösteren çok sayıda güçlü genç adam suçluların hemen idam edilmesini istiyordu.</p>

  <p>İsmail'in uyarılarına kaç kez aldırmazlık ettiklerini hatırlayarak utanç ve öfke duyan en güçlüler, silahlarını toplamak ve kölecileri bulup sağlam bir intikam alacak olan komando askerlerinin oluşturduğu <span class="t15">kanla</span> grubuna girmek için gönüllü oldu.</p>

  <p>"El'hiim bana onların nerede olduklarını bildiğini söyledi," dedi İsmail. "Bizi oraya götürebilir."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>El'hiim, Arrakis Kenti güvenlik güçlerinin adam kaçırmaya karşı belirli kuralları daha katı bir şekilde uygulayacaklarına dair belirsiz vaatleriyle geri geldiğinde, çoktan silahlanmış durumda ve kana susamış bir <span class="t15">kanla</span> grubuyla karşılaştı. Yüzlerindeki ifadeyi görüp kalplerindeki düşünceyi anladığında naibleri olarak onlara katılmaktan başka bir seçeneği kalmamıştı.</p>

  <p>İsmail savaşçıların hepsinden çok daha yaşlı olmasına rağmen intikam grubuna katıldı. Zensünni arkadaşlarının çoğuna, hatta Chamal aracılığıyla sahip olduğu büyük torunlarının bazılarına olanlar yüzünden duyduğu tiksinti ve üzüntüye rağmen -hatta belki de bu yüzden- İsmail yeniden enerjiyle dolduğunu hissetti. Sanki büyük dozda melanj almıştı. Evi diyebilmek için çok büyük bir savaş verdiği bu dünyayı bozanlara büyük bir darbe indirecekti.</p>

  <p>"Belki bu benim son savaşım olacak. Belki öleceğim. Eğer öyle olursa şikâyet edemem."</p>

  <p>Çölü geçerken hızla ve sessizce hareket ediyorlardı. Güneşle yıkanan kayaların üstünde gölge gibi ilerleyen <span class="t15">kanla</span> grubu, öğleden sonra geç saatte kölecilerin kampını buldu. Çöl adamları gözlemek ve saldırı planı hazırlamak için kayaların gölgelerine çöktüler.</p>

  <p>Savaşçılardan biri gece olduğunda gizlice kampa girip bütün su ve erzakı çalmayı önerdi. "Bu iyi bir intikam olur!"</p>

  <p>"Belki Zanbar yapımı kırlangıç topterlerinin yakıt bağını keser ve bu iğrenç adamların çölde başıboş kalmalarını sağlayabiliriz, böylece susuzluktan ağır ağır ölürler!"</p>

  <p>"Ve Şeyh Hulud'a yem olurlar."</p>

  <p>Ama İsmail'in böyle uzun ve yavaş bir intikam için sabrı yoktu. "Uzun zaman önce arkadaşım Aliid derdi ki: 'Düşmanının kanını parmaklarında hissetmekten daha fazla tatmin edici bir şey yoktur.' Bu şeytanları kendim öldürmeyi tercih ederim. Neden bu zevki Arrakis'e bırakalım ki?"</p>

  <p>Karanlık çöküp ilk ay ufukta batarken <span class="t15">kanla</span> grubu, ellerinde iğne gibi tuttukları billur bıçaklarını taşıyarak çöl akrepleri gibi ilerliyordu. Köleciler -oniki kişi olduklarını görmüştü- kampın her yerini aydınlatan jeneratörleri açmışlardı. Amaçları korunma değil, rahatlıktı. Nöbetçi bırakma zahmetine bile girmemişlerdi.</p>

  <p>Zensünniler kölecilerin kampının etrafını çevirip yaklaştılar. Kölecilerin daha gelişmiş silahları olmasına rağmen <span class="t15">kanla</span> grubunun sayısı neredeyse ikiye bir oranda fazlaydı. Tatmin edici bir katliam olacaktı.</p>

  <p>İsmail Maula tüfeklerini kullanmalarını istemiyordu, çünkü çok hantaldı ve kişisel değildi, ama El'hiim ışıkları söndürmek için silahları kullanabileceklerini söyledi. İsmail bunu kabul etti. <span class="t15">Kanla</span> grubu konumlarını alınca işaret verildi ve maula silahlarının yaylım ateşi havayı doldurdu; korküreler parçalanırken bölge karanlığa gömülüyordu.</p>

  <p>Çöl akıncıları kurtlar gibi her yönden saldırmaya başladı. Hazırlıksız yakalanan dış-dünyalılar örtülerinin arasından çıktılar. Bazıları silahlarını alıp ateş açtı, ama saldırganları göremiyorlardı bile.</p>

  <p>Zensünniler yere yakın hareket ediyor ve mümkün olan her şeyin arkasına saklanıyordu. Ruhları çok uzun süredir kafesteydi ve artık duygularını heyecan verici bir kan banyosu içinde serbest bırakmışlardı. Kurbanlarının üstüne atılıp solucan dişinden yapılma hançerlerini saplıyor, kesiyor ve intikamlarını alıyorlardı.</p>

  <p>Aralarındaki İsmail kampta dolaşıp cezalandıracak düşman arıyordu. Yansıtıcı bir kumaşın altına gizlenmeye çalışan ufak tefek bir adam yakaladı. Bu sefil korkak arkadaşlarını savunmaya çalışmıyor, hatta kendi canı için bile savaşmıyordu.</p>

  <p>İsmail debelenen adamı tutup kaldırdı. Gözleri, dağılan alevlerin de yardımcı olduğu yıldızların ışığına alışırken adamın küçük surat ve birbirine yakın gözlerle tipik bir Tlulaxa olduğunu görebiliyordu. Birden irkildi. Bu adam İsmail'in yirmi yıl önce hayatını kurtardığı acemi baharat toplayıcısı Wariff'ti.</p>

  <p>Tlulaxa başını kaldırıp İsmail'e adıyla seslendi; bunca zaman sonra onu tanımıştı. İsmail ucu kıvrık solucan dişi hançerini çıkardı. "Senin hayatını kurtardım. Sen de halkıma baskın düzenleyip onları köle diye toplayarak mı karşılık veriyorsun? Seni ve iğrenç ırkını lanetliyorum."</p>

  <p>Etrafındaki şiddet ve bağrışmalar ateşli bir seviyeye yükselmişti. Wariff mücadele ediyor ve küçük ellerini bir kuşun kanatları gibi çırpıyordu. "Lütfen beni öldürme. Özür dilerim. Böyle olsun istemedim-"</p>

  <p>"Sana uzun zaman önce verdiğim şeyi geri alıyorum." İsmail keskin hançeri kölecinin incecik boynuna sürtüp şahdamarını parçaladı. Wariff'in kafasını geriye doğru büküp kanın gecenin içine doğru fışkırmasını sağladı. "Bu Özgür Adamların adaletidir. Senin kanını çöle veriyorum. Diğerlerinin kanınıysa kabilem için alacağım."</p>

  <p>Cesedi tiksintiyle kölecilerin dağınık eşyalarının arasına attı. İsmail böyle şartlarla karşılaştığında öfkeli arkadaşı Aliid'in haklı olabileceğini düşünüyordu. Poritrin'de ikisi de genç adamlarken İsmail her zaman barıştan yana bir çözüm bulmaları gerektiğinde ısrar ederdi. Ama şimdi, nihayet Aliid'le aynı fikirdeydi. Bazen intikamdan daha fazla zevk veren hiçbir şey olamazdı.</p>

  <p>Birden patırtının arasından El'hiim'in sesi yükseldi. "Artık durun! Geri kalanları canlı yakalayıp Arrakis Kentine götürmeliyiz. Orada mahkeme edilecekler. Suçlarını kanıtlamamız gerek."</p>

  <p>Şaşıran Zensünnilerden bazıları tereddüt ederek durakladı. Diğerleri Naibi duymamış gibi savaşa devam etti. İsmail üvey oğlunu yakasından yakaladı. "Onları yabancılara vermek mi istiyorsun, El'hiim? Bize yaptıklarından sonra?"</p>

  <p>"Bir suç işlediler. Kendi kurallarıyla mahkûm edilsinler."</p>

  <p>"Kendi türleri arasında kölecilik suç bile değil!" diye tısladı İsmail. El'hiim'i bırakınca genç adam sendeledi. El'hiim artık intikam peşindeki halkını kontrol edemiyordu. İsmail kırmızı ellerini kaldırıp herkesin duyabileceği şekilde bağırdı. "Bu insanlar bize asla ödeyemeyecekleri bir şey borçlular. Bu dünyada geçerli tek akçe baharat ve sudur - bu yüzden onların kanlarını alalım ve suyunu damıtıp zarar görenlerin ailelerine verelim."</p>

  <p>Diğer kanun kaçakları İsmail'e baktı, böyle bir şey yapma konusunda tereddütlüydüler. El'hiim dehşete kapılmış gibi bakıyordu.</p>

  <p>"Su sudur," diye ısrar etti İsmail. "Su hayattır. Bu adamlar, köylerimize baskın yaptıklarında arkadaşlarımızın ve ailelerimizin hayatlarını çaldılar. Boğazlarını kesip içleri kuruyana kadar kanlarını akıtın. Kanı kaplarda saklayın. Belki o zaman Tanrı onların suçlarının bedelini ödediklerini düşünür. Buna karar vermek bana düşmez."</p>

  <p>Sonları gelen köleciler bağrışarak kendilerini savunmaya çalıştılar. Ama Zensünniler uluyarak üstlerine saldırdı ve hepsini teker teker öldürdü. Tek bir günde epey bol miktarda kan hasatlamışlardı.</p>

  <p>&nbsp;</p>
</body>
</html>
