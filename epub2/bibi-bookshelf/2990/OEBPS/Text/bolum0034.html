<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Umut ve sevgi, koca bir galaksi içindeki en uzak kalpleri bile birbirine ba</span><span class="t16">ğ</span><span class="t16">layabilir.</span></p>

  <p class="p6">&nbsp;</p>

  <p class="p6">&mdash; LERONİCA TERGİET</p>

  <p class="p6">özel günlüğünden</p>

  <p>&nbsp;</p>

  <p>Akşamın erken saatlerinde Zimia'nın gezegenlerarası bölgesi genellikle çok hareketli olurdu. İşportacılar ve müşteriler yüksek sesle ve birbirine karşı art niyet beslemeksizin pazarlık eder, mallarını satmaya çalışan satıcılar psikolojiyi ve akıllıca numaraları kullanarak birbirini test edip takılırdı.</p>

  <p>Vor bir aydan uzun süredir evine dönmemişti. Abulurd da ciriti biraz zorlamış ve Salusa'ya bir gün erken varmışlardı. Vorian her zamanki gibi Leronica'yı yeniden görmek için sabırsızlanıyordu. Leronica onun tutunacağı bir dal ve ne zaman bir görevden dönse dengesini yeniden kurmasını sağlayan bir dayanak noktasıydı.</p>

  <p>Estes ve Kagin'in hâlâ orada olmasını bekliyordu. Aylar önce Caladan'a dönmeye niyetliydiler, ama karantinalar ve Musibet'in neden olduğu belirsizlik bütün seyahat planlarını altüst etmişti. Salusa'da her yerde olduğundan daha güvendeydiler ... ve kendisi bir kez daha uzaktayken annelerinin yanında oldukları için Vor çok seviniyordu.</p>

  <p>Bu gece, programdan bir gece önce evine dönerken mahallenin havasında garip bir örtü, ilginç bir şekilde enerji ve coşku eksikliği vardı. Bu durum onun ruh haline de uyuyor gibiydi, çünkü Parmentier'den Raquella'dan bir haber alamadan ayrılmak zorunda kalmıştı. Abulurd ve mürettebatı iki gün boyunca aramalarında ona yardım etmiş olsa bile Vor'un torunu ya da tıbbi ekibinden hiçbir iz bulamamışlardı. Raquella ve Mohandas Suk gezegenden yok olmuş gibiydiler.</p>

  <p>Abulurd ise Salusa'ya dönmek, kendisine emredildiği gibi hazırladığı salgının son aşamaları ve sonrasıyla ilgili raporunu sunmak için sabırsızlanıyordu. Vor görevin çağrısını kesinlikle anlıyordu, bu yüzden onlarla birlikte mekiğe binerek ciritten ayrılmış ve hemen evine yollanmıştı. ...</p>

  <p>Bu gece Zimia'nın gezegenlerarası bölgesinde yaşayan insanların üstlerinde bir hüzün varmış görünüyordu, her zamanki gibi renkli dillerinde gevezelik yapmıyorlardı. Onun yerine sessizce kendi aralarında konuşuyorlar, Vor'un geçtiğini gördüklerinde dönüp ona bakıyorlardı. Mahallesindeki insanların onu fark etmesi sıra dışı bir olay değildi, ama bu kez hiçbiri Başkumandana selam vermedi veya onunla konuşmak girişiminde bulunmadı. Onu rahat bıraktılar.</p>

  <p>Bir şeyler ters gidiyor olmalıydı. Vor adımlarının hızını daha da artırdı.</p>

  <p>Binanın beşinci katındaki dairesine girdiğinde Estes ve Kagin'i karıları, çocukları ve torunlarıyla birlikte buldu. Bunlar Vor'un nadiren gördüğü insanlardı. Leronica onun için yeni bir davet mi veriyordu? Bundan kuşkuluydu, çünkü kesin dönüş tarihini bilmiyordu.</p>

  <p>Gülümseyerek şefkatle torunlarına baktı, ama onu tanıyor gibi değildiler. Kendisini her zamankinden daha da az coşkuyla selamlayan, kendi endişelerini taşımakta olan iki oğluna merakla baktı. Babalarından çok daha yaşlı görünüyorlardı. "Neler oluyor? Anneniz nerede?"</p>

  <p>"Buraya gelmenin zamanı geldi de geçiyordu artık." Kagin kardeşine baktı.</p>

  <p>Estes başını iki yana sallayarak içini çekti. Gürültücü küçük bir kızı kucağına alıp susturdu. Sonra da çenesiyle ana yatak odasını işaret etti. "Oraya girsen iyi olur. Fazla zamanı kalmamış olabilir, ama ona geleceğin umudunu hiç kaybetmedi."</p>

  <p>Vor büyük bir panik hissiyle fırlayarak yatak odasına daldı. "Leronica!" Öncelikleri konusunda mazeret gösteremezdi ve Leronica hiçbir zaman Cihat görevleri yüzünden ona karşı kin beslememişti. Ama ya ona bir şey olduysa?</p>

  <p>Leronica'yla uzun yıllar boyunca paylaştığı odaya girdi. Karakteristiği olmayan büyük bir endişe zihnini tamamen doldurmuştu. Yoğun ilaç kokusu alıyordu, hastalık - Musibet mi? Leronica bütün önlemlere rağmen bir şekilde bu korkunç hastalığa mı yakalanmıştı? Baharat kullanmayı her zaman reddetmişti ve bu da onu savunmasız hale getiriyordu. Kendisi bağışıklığa sahip olmakla birlikte taşıyıcıydı, acaba enfeksiyonu başkalarına geçirebilir miydi?</p>

  <p>Vor kapının hemen içinde durdu, soluğu boğazında kalmıştı. Leronica büyük yataklarında yatıyor; daha önce Vor'un hiç görmediği kadar yaşlı ve kırılgan görünüyordu. Genç bir doktor onunla ilgileniyor, farklı tedaviler deniyordu.</p>

  <p>Leronica Vor'u kapıda gördüğünde gözleri aydınlandı. "Aşkım! Geleceğini biliyordum!" Sanki bir doz uyarıcı almış gibi hemen oturma pozisyonuna geçti.</p>

  <p>İrkilen doktor döndü ve sonra gözle görülür şekilde rahatlayarak nefesini bıraktı. "Ah, Başkumandan, sizi gördüğüme çok sevin-"</p>

  <p>"Nesi var? Leronica iyi misin?"</p>

  <p>"Ben <span class="t15">ya</span><span class="t15">ş</span><span class="t15">l</span><span class="t15">ı</span><span class="t15">y</span><span class="t15">ı</span><span class="t15">m,</span> Vor." Doktora bir dirsek attı. "Bizi biraz yalnız bırak. Birbirimize anlatacağımız çok şey var."</p>

  <p>Adam yastıkları düzelterek ve yeni bir tarayıcının sonucunu okuyarak bir süre daha kalmakta ısrar etti. "Onu olabildiğince rahatlattım, Başkumandan, fakat-"</p>

  <p>Bugünden uzun zamandır korkan Vor, doktorun söylediklerinin gerisini duymadı. Bütün dünyasını ve bütün dikkatini Leronica'ya yoğunlaştırdı. Leronica cesurca gülümsedi, ama bu zayıf, hastalıklı bir gülümsemeydi. "Seni kollarım açık karşılamak için kapıya gelemediğim için üzgünüm."</p>

  <p>Vor onun sıcak, kuru elini ellerinin arasına aldığında kâğıt hamurundan yapılma bir heykel tutuyormuş gibi hissetti. "Daha erken gelmeliydim, Leronica. Parmentier'e hiç gitmemeliydim. Abulurd her şeyi halledebilirdi. Bilmiyordum-"</p>

  <p>Gördüklerinden kaçabilmeyi diliyordu, ama bunun mümkün olmadığını biliyordu. Hayatının aşkının ölüme doğru kaydığını görmek, düşünen makinelere karşı verdiği bütün savaşlardan daha ürkütücüydü. Bu çaresizlik başının dönmesine neden oldu. "Sana yardım etmenin bir yolunu bulacağım, Leronica. Tıbbi durumun konusunda endişelenme. Bir çözüm bulacağım. Bunda ısrar edeceğim."</p>

  <p>Aklına üşüşen olasılıklar yığını adamı sanki boğuyordu. Keşke ona da ömür uzatma tedavisini uygulayabilseydi. Keşke onu düzenli olarak melanj kullanmaya ikna edebilseydi. Keşke birlikte birkaç yıl daha geçirebilseydiler. Keşke torunu Raquella da Leronica'yla ilgilenmek için burada olabilseydi. Eğer Raquella hâlâ hayattaysa ...</p>

  <p>Leronica'nın kâğıdı andıran dudaklarında ince bir gülümseme belirdi ve Vor'un elini sıktı. "Ben tam doksanüç yaşındayım, Vorian. Sen yaşlanmayı engellemenin bir yolunu bulmuş olabilirsin, ama bu benim için hâlâ büyük bir gizem." Vor'a yakından bakıp dudaklarının etrafına yaptığı yaşlandırıcı makyajı sildi. Parmaklarıyla Vor'un bilerek eklediği incecik çizgileri temizledi. Vor'un kendini yaşlı gösterme çabaları onu her zaman eğlendirmişti. "Hiç değişmedin."</p>

  <p>"Ve sen de benim için her zamanki kadar güzelsin."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Vor o gece ve ertesi gün Leronica'nın yanından nadiren ayrıldı. Estes, Kagin ve aileleri evi doldurmuştu, herkes endişesini kontrol etmeye çalışıyordu. İkizler bile Vor yanındayken Leronica'nın çok daha canlı göründüğünü görebiliyordu.</p>

  <p>Leronica fazla bir şey istemiyordu, tatlı düşkünlüğü yüzünden ara sıra birkaç şekerleme o kadar. Doktorun talimatlarını yerine getiren Kagin'in onaylamaz bakışlarına rağmen Vor ona istediği her şeyi veriyordu. Vor, umudun iplerine asılıyordu - her geçen saat biraz daha zayıflayan umudun.</p>

  <p>İkinci günün akşamında, kızılımsı güneş ışınları pencereden yatak odasına süzülürken Vor yatakta huzursuzca uyuyan yaşlı kadına baktı. Vor, bir gece önce yatak odasına taşınan küçük karyolada rahatsız bir uyku çekmişti ve bütün bedeni yorgunluktan acıyordu. Berbat savaş alanlarındaki yetersiz sığınaklarda bile daha rahat uyuduğu zamanları hatırlıyordu.</p>

  <p>Eğimli gün ışığı Leronica'nın kırışık yüzüne dokunurken Vor, onun tanıştıkları zamanki bir Caladan tavernasında bira ve yemek servisi yaparkenki halini hatırladı. Leronica kıpırdanıp gözlerini açtı. Vor alnını öpmek için eğildi. Leronica onu bir an için tanımadı, ama sonra dikkatini odakladı ve kederli bir şekilde gülümsedi. Ceviz rengi gözleri hâlâ güzeldi - onca yıldır Vor için hissettiği doyurucu ve bencil olmayan aşkının derinliklerini yansıtıyordu.</p>

  <p>"Sarıl bana sevgilim," derken kadının sesi yalnızca birkaç sözcük için harcadığı bütün o çabayla titriyordu. Vor'un kalbi çaresizce haykırırken, Leronica'nın kollarından kayıp gittiğini hissetti. Son anda Leronica son nefesini alırken onun adını fısıldadı; Vor da onun adını söyleyerek karşılık verdi, okşamasına uzun ve ağır ağır heceledi.</p>

  <p>Gözyaşlarını daha fazla tutamayınca hafif bir şekilde ağlamaya başladı.</p>

  <p>Kagin kapıda belirdi. "Quentin Butler seni görmeye gelmiş. Cihatla ilgili bir şeymiş ve önemli olduğunu söylüyor." Sonra annesini ve Vor'un gözyaşlarını görünce neler olduğunu anladı. Yüzü aniden soldu. "Yo, hayır! Hayır!" Hızla annesinin yanına koşup diz çöktü, ama annesi kıpırdamadı. Vor sarıldığı kadını bırakmıyordu.</p>

  <p>Kagin yüksek sesle, hıçkırarak ağlamaya başladı. Durumu o kadar acıklıydı ki Vor geri çekilerek kolunu oğlunun omzuna attı. Oğlu bir an için paylaştıkları bir acıyla ona baktı. Estes odaya gelip yalpalayarak durdu, sanki gerçeği birkaç saniye daha geciktirmeyi umuyor gibiydi.</p>

  <p>"Öldü," dedi Vor. "Üzgünüm." Birbirine çok benzeyen, koyu renk saçlı iki adama inanamayan gözlerle baktı.</p>

  <p>Estes hiç kıpırdamadan, buzdan bir heykel gibi duruyordu. Kagin de soğuk bir şekilde babasına bakıyordu. "Gidip Primero Butler'la olan askeri işlerinizle ilgilen. Bu her zaman böyle oldu - artık öldüğüne göre durum neden farklı olsun ki? Bize annemizle yalnız kalmamız için izin ver."</p>

  <p>Zorlukla hareket etmeyi başaran Vor tamamen hissizleşmiş gibi ayağa kalktı ve ağır adımlarla oturma odasına girdi. Yaşadığı şok yüzünden perişan görünen Quentin Butler, her şeye rağmen ütülü kırmızı ve yeşil Cihat üniforması içinde hazır ol konumunda duruyordu.</p>

  <p>"Neden buradasın?" diye sordu Vor, donuk bir sesle. "Şu anda yalnız kalmaya ihtiyacım var."</p>

  <p>"Bir kriz durumundayız, Başkumandan. Faykan ve ben, az önce Corrin'den geldik. En büyük korkumuz gerçekleşiyor." Derin bir nefes aldı. "Bütün Birliğin yok edilmesine bir aydan kısa bir süre kalmış olabilir."</p>

  <p>&nbsp;</p>
</body>
</html>
