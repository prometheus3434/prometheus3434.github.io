<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">İ</span><span class="t16">hanetin olu</span><span class="t16">ş</span><span class="t16">mas</span><span class="t16">ı</span><span class="t16">ndan önce orada güven olmal</span><span class="t16">ı</span><span class="t16">d</span><span class="t16">ı</span><span class="t16">r.</span></p>

  <p class="p6">&nbsp;</p>

  <p class="p6">&mdash; YÜCE BAŞAR VORİAN ATREİDES</p>

  <p class="p6">Abulurd Harkonnen'e özel bir mesaj</p>

  <p class="p6">&nbsp;</p>

  <p>Vorian Atreides zorba babasını aramaya tek başına gitti. Kriz bu kadar açıkça belirginken bile uyuşuk Birliğe güvenemeyeceğini biliyordu. Simek tehdidiyle kendisi baş edecekti. Tek başına.</p>

  <p>Makine kenelere karşı savunmaya devam etmesi ve Xavier Harkonnen'in adının temizlenmesinde yararlı olabilecek tarihsel kayıtları toplaması talimatını vererek Abulurd'u biraz da isteksizce geride bırakmıştı. Şimdiye kadar Birliğin görev gücü bu konuyla ilgilenmek için çok az şey yapmıştı.</p>

  <p><span class="t15">Rüya Yolcusu</span>'yla uçarken oğullarını görmek için Caladan'a son bir kez daha gidebilmeyi diledi. Birliğe bildirdiği varış yeri orasıydı, ama bunu yapamazdı. Estes ve Kagin bir şeylerin ters gittiğini anlarsa onu planından vazgeçirmeye çalışmak için kendilerini zorunlu hissederlerdi. Ya da ziyaretini resmi olarak kabul edip önemsiz şeylerden söz eder ve rutin işlerine geri dönebilmek için onun gitmesini beklerlerdi.</p>

  <p>En azından oğulları, kendisinin öz babasından ettiği gibi nefret etmiyorlardı ondan. <span class="t15">Rüya Yolcusu</span>'nun bildik kontrollerinin başındaki yalnız yolculuğu sırasında Serena Butler'ın Fildişi Kulesi Cogitorlarına yaptığı ziyaretin holovideo görüntülerini hatırlıyordu, ama o görüntüler bile onu böylesi bir üzüntü için hazırlamamıştı.</p>

  <p>Daha önceden Vidad ve arkadaşlarının elinde olan buzul kaplı kaleyi görünce iniş koordinatlarını dikkatle belirleyip yaşlı güncelleme gemisini, engebeli tepelerin dibindeki geniş buz vadisinden biraz uzağa indirdi. Siyah ve gümüş renkli gemiden inerken soğuğa ve rüzgâra karşı sarıp sarmalanarak incecik, düşmanca havada ilk nefeslerini aldı.</p>

  <p><span class="t15">Simek bölgesinin derinliklerindeyim. Beni havaya uçurabilirler. Bunu her an ya</span><span class="t15">ş</span><span class="t15">ayabilirim art</span><span class="t15">ı</span><span class="t15">k.</span> Ama babasının bu işten zevk almak için onu sorgulayacağından veya işkence edeceğinden emindi. Simeklerin hiçbiri Titan generalden emir almadan hiçbir şey yapmazdı.</p>

  <p>Ayaklarının altındaki donmuş yüzeyin titrediğini hissederken cogitor kalesinin buzla kaplı kulelerine baktı. Gömülü kulelerin altındaki büyük kapılar sarsılarak açıldı. Makineler, korkunç hayvanlara benzeyen uçaklar ve yengeç gibi yürüyen zırhlı gövdeler şeklinde dışarı çıkmaya başladılar. Her biri bir neo-simeğin beyin kabını taşıyordu. Dondurucu havada ağır mekanik ayakların seslerini, güçlü motorların uğultusunu ve ısınan silahların uğursuz vızıltısını duydu.</p>

  <p>İnsan zihinli makine güçlerin karşısında tek başına ve korkusuzca dikildi. Kollarını göğsünde kavuşturup ayaklarını sıkıca yere basarken kendini beğenmiş ve umursamaz göründüğünü biliyordu.</p>

  <p>Uçan gövdelere bürünmüş simekler de başının üzerinde uçuyor ve kızgın motorları loş gökyüzünde gökgürültüleri yaratıyordu. Savaşçı robotlar silah kollarını uzatmış bir şekilde sarsılarak yaklaşıyordu. Vor, Yerküre'de bir güvenilir olarak geçirdiği zamanlardan pek çok şekli ve tasarımı hatırlıyordu. <span class="t15">Bir zamanlar ben de onlar gibi olmay</span><span class="t15">ı</span> <span class="t15">her</span> <span class="t15">ş</span><span class="t15">eyden çok istiyordum.</span></p>

  <p>Sert açılı tasarıma sahip bir hava aracı tam tepesinde uçarken Vor, bir holokameranın ışıltısının yüzüne odaklandığını gördü; bu kameranın kalenin içindeki kontrol merkezlerine yayın yaptığına hiç kuşku yoktu. Vor başını yana eğip yukarıya doğru bağırdı: "Ben Vorian Atreides! Agamemnon'a oğlunun ona geri döndüğünü söyleyin. Onunla görüşecek çok şeyim var."</p>

  <p>Havada asılı duran neo-simeklerden biri mekanik pençelerini indirip Vor'u göğsünden kavradı. Neo'nun kendisini korkutmaya çalıştığını bilerek mücadele etmeye çalışmadı. Aşağı seviyedeki bu neolardan biri kendisine zarar verecek olursa Agamemnon'un gazabıyla karşılaşırdı. Buna güvenmek zorundaydı.</p>

  <p>Neo, zaten incecik olan havada zorlukla nefes alan Vor'u metal pençesinde tutarak cogitor kalesine doğru uçtu. Arkasındaki buzlu alanda diğer neolar <span class="t15">Rüya Yolcusu</span>'nun etrafını çevirip güncelleme gemisini ele geçirdiler. Daha küçük olan yürüme gövdelerinden bazıları kontrolleri kurcalayıp içeri girmeye çalıştı. Vor, gemiye bir zarar vermemelerini umuyordu. Ama verirlerse herhangi bir kaçış yolu olmadan gezegende kalmaya hazırlıklıydı. Kendi hayatını kurtarması giriştiği görev açısından yalnızca ikincil önem taşıyordu.</p>

  <p>Neo-simek onu kalenin altındaki kazılmış mağaranın geniş kabul kapısından içeri soktu. Simekler yüzlerce yıldır biriken karı temizlemiş, Fildişi Kulesi Cogitorlarının uzun zaman önce terk ettiği odaları ve tesisleri açmışlardı. Neo-simek yankılanan girişte Vor'u ayaklarının üstüne bıraktı. Depo veya hazırlık alanı gibi görünen odanın duvarları ve zemini buzla kaplıydı. Etrafında ekstra simek yürüme gövdeleri, uçma gövdeleri ve henüz beyin kaplarının bağlı olmadığı diğer uğursuz görünümlü mekanik gövdeler duruyordu.</p>

  <p>Vor üstünü başını silkeleyip derin bir nefes aldı ve kendini toparladı. Kendisini kaba bir şekilde yere bırakan uçma gövdesine aldırmayarak yaklaşan bir Titanınkine benzer ayak seslerinin duyulduğu açık tünel girişine baktı. Yüzünde sakin ve kararlı bir ifadeyle babasıyla yeniden karşılaşmaya hazırlandı. Son yüzyılı bu anı bekleyerek geçirmişti.</p>

  <p>Güçlü metal bacakları ve her zamanki gibi abartılı silahlarıyla Agamemnon ışığa doğru çıktı. Vor, gülümseyerek yüzünü yukarı kaldırdı ve babasının çok sayıda parlak optik lifin bulunduğu baş kısmına baktı.</p>

  <p>"Eee, baba - beni gördüğüne sevindin mi?"</p>

  <p>Vor'un iki katı uzunluğunda ve birkaç katı genişliğindeki simek önünde kocaman bir kule gibi yükseldi. Koruyucu kabuğun ön tarafından insan büyüklüğünde iki mekanik kol çıkıp kapalı bir kapta duran beyninin hemen önündeki paneli çekti.</p>

  <p>"Seni et ve kemik parçacıklarına ayıracak kadar sevindim." Agamemnon öfkeli sesi kırılan taşların sesini andırıyordu. "Neden buraya geldin?"</p>

  <p>Vor gülümsemeye devam ederek sakin duruşunu sürdürdü. "Bu, bir babanın oğluna göstereceği koşulsuz sevgi mi? Diğer bütün çocuklarını öldürdüğüne göre en azından benim söyleyeceklerimi dinlersin diye düşündüm. Beni böyle mi karşılıyorsun?"</p>

  <p>"Seni karşılamak sana güvenmekten çok farklı bir şey. Şu anda ikisini de yapmamayı tercih ediyorum."</p>

  <p>Vor kıkırdadı. "Gerçek General Agamemnon gibi konuşuyorsun." Ellerini kaldırıp pürüzsüz, genç yüzüne dokundu. "Bana bak baba. Bana uyguladığın ömür uzatma tedavisi sayesinde hiç yaşlanmadım. Bunun için sana müteşekkir olduğuma inanmıyor musun?"</p>

  <p>Kocaman yürüme gövdesi donmuş zeminde yavaşça ilerlerken kayalardan kıvılcımlar çıkarıyordu. "Bunu, bana sadık olduğun günlerde yapmıştım."</p>

  <p>"Ah, evet, <span class="t15">senin</span> de Omnius'a sadık olduğun günlerde," diye hemen karşılık verdi Vor. "İşler değişebiliyor."</p>

  <p>"Bir simek olarak bin yıl yaşayabilirdin. Ama sen bu fırsatı elinin tersiyle ittin."</p>

  <p>"Seçeneklerimi değerlendirip en iyi olanı seçtim. Bunu anlayabilirsin baba - bana sen öğretmiştin. Sonuç olarak ben Omnius'tan senden onlarca yıl önce kurtuldum."</p>

  <p>Agamemnon buna memnun olmamıştı, sabrı da kalmamıştı. "Neden buradasın?"</p>

  <p>"Sana bir armağan getirdim." Neolar sanki Vor gizli bir bomba çıkarabilirmiş gibi geri çekildi. "Beni."</p>

  <p>Agamemnon'un içten kahkahası mağarada yankılandı. "Peki, ben bunu neden isteyeyim ki?"</p>

  <p>"Başarısızlar arasında yeterince uzun süre yaşadım ve artık ilişkimizi yenilemeye hazırım."</p>

  <p>Simek yakıcı bir tonla karşılık verdi: "Buna inanmamı mı bekliyorsun? Sen, Cihatlarında insanlara yardımcı olmak için düşünen makinelere ihanet ettin."</p>

  <p>"Bu doğru baba, ama sen ve simeklerin de taraf değiştirdiniz, hem de birden fazla." Vor siyah saçlarını attı. "Nedenlerimi dinlemeni ve senin de aynı sonuca varıp varmayacağını görmeyi istiyorum."</p>

  <p>Dondurucu odada titrememek için kendini zor tutarak Birliğin başarısızlıkları, insanların Corrin'deki Omnius'u yok etmek için gerekli kararlılığı göstermemeleri, kendisine genç ve deneyimsiz bir adama benzeyen yaşlı bir hatıra gibi davranmaları konusunda abartılı bir şekilde sızlandı.</p>

  <p>"Karım öldü, oğullarım bana birer yabancı. Birlik durmadan yaşlı bir savaş atını daha fazla kullanmayacağını açık açık belirtti. Birlik düşünen makinelere karşı kazanılan zaferleri -benim zaferlerimi- çarçur ediyor. Yirmi otuz yıldan daha ötesini düşünemiyorlar. Kısa ömürlerinin ötesine uzanan geleceği umursamıyorlar. Bin yıldır hırslarından bir şey kaybetmeyen Titanların tam tersine baba. Kendine bir baksana: Omnius yenildikten çok uzun süre sonra bir avuç simekle donmuş bir gezegende saklanıyorsun. Açıkçası senin ve takipçilerinin yardımıma ihtiyacınız var."</p>

  <p>Agamemnon gücenmiş gibiydi. "Bizim bir sürü dünyamız var!"</p>

  <p>"Ölü ve kimsenin istemediği radyoaktif dünyalar. Ayrıca Musibet yüzünden zayıf düşmüş birkaç yeni koloni."</p>

  <p>"Güç üssümüzü yeniden kuruyoruz."</p>

  <p>"Ya? Bu yüzden mi Quentin Butler'ı yakalayıp simeğe çevirdiniz? Belli ki yeni kana ihtiyacınız var, size önderlik edecek yetenekli bir komutana. İşbirliğine yanaşmayan bir rehine yerine <span class="t15">beni</span> tercih etmez miydin?"</p>

  <p>"Neden ikisini de alamıyorum?" Titan yürüme gövdesi şaha kalkıp bir an için öteki silahlarını sergiledi. "Aradan uzun zaman geçmeden Quentin'e bile boyun eğdirebiliriz."</p>

  <p>"Bu konuda size yardım edebilirim." Vor canavara bir adım yaklaşıp bir an için güçlü metal pençelerin menziline girdi. "Benden şüphelendiğin için seni suçlayamam baba - ne de olsa beni sen eğittin. Ama ben senin kanındanım, senin oğlunum - son oğlun. Başka çocuğun olamaz. Değerli bir halef yaratmak için son şansınım senin. Bu fırsatı değerlendirecek misin, yoksa fırlatıp atacak mısın?"</p>

  <p>Bu sözler hedefini bulurken Vor, koruyucu kabın içindeki beynin elektrik akımlarının oyununu seyretti. Agamemnon uzanıp Vor'u havaya kaldırdı. "Bütün sağduyuma rağmen lehine düşüneceğim - şimdilik. Artık bir aileyiz oğlum."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Dört gün sonra çevresinden yalıtılmış Hessra'nın yıldızlarla dolu gökyüzünün altındaki soğuk buzulda dikiliyorlardı. Hava bir insan bedeni için fazla ince ve soğuktu, bu yüzden Vor, <span class="t15">Rüya Yolcusu</span>'nda bulunan ortama uygun giysilerinden birini giymişti. Koruyucu giysi buzlu yansımalarla parlıyordu.</p>

  <p>Tepede bir meteor kaydı, bir an için parlayıp sonsuza dek yok oldu. "Simek olup yeni Titanlar Devrini kurma konusunda bana, Juno'ya ve Dante'ye yardım ettikten sonra bakış açın onlarca yıl yerine bin yıla uzanacak."</p>

  <p>Vor, mekanik yürüme gövdesinin büyük adımlarına uyabilmek için acele ediyordu. Biraz özlemle, Eski Yerküre'nin sokaklarında babasını mutlulukla takip ettiği gençliğini ve masumiyetini hatırladı. O zamanlar kör ve kandırılmış olduğu için Omnius'un zorbalığı konusunda kötü bir şey fark etmemişti. Vor bir güvenilir olarak Senkronize Dünyalara hizmet etmekten gurur duyuyor ve müthiş babasının yoldan çıkmış biri olabileceğini asla düşünmüyordu.</p>

  <p><span class="t15">"Hrethgir</span>'le savaştıktan sonra senin dönüşünü beklediğimi hatırlıyor musun? Seninle ilgilenir, hikâyelerini dinler, bütün parçalarını ve sistemlerini temizlerdim."</p>

  <p>"Ve sonra da bana ihanet ettin," diye homurdandı Agamemnon.</p>

  <p>Vor yemi yutmadı. "Omnius için savaşmaya devam etmemi tercih eder miydin? İki şekilde de yanlış tarafta olacaktım."</p>

  <p>"En azından sonunda aklın başına geldi. Keşke beni yeniden bulman yüzyıldan uzun sürmeseydi. En uzun ömürlü oğullar bile çok uzun zaman önce yaşlılıktan ölürdü."</p>

  <p>Vor kıkırdadı. "Bu durumda benim açık bir üstünlüğüm görünüyor."</p>

  <p>"Onüç oğlum daha vardı, sen onların içinde en yetenekli olansın."</p>

  <p>Vor gittikçe ciddileşen bir tonla konuştu. "Şeyden önce ... sadakatimi değiştirmeden önce Seurat'la birlikteyken veritabanlarından diğer bütün oğullarını öldürdüğünü öğrendim."</p>

  <p>"Hepsi kusurluydu," dedi Agamemnon.</p>

  <p>"Ben de kusurluyum. Bunu kolayca itiraf ediyorum. Mükemmellik istiyorsan düşünen makinelere hizmet etmeye devam etmeliydin."</p>

  <p>"Halefim olmaya değer birini arıyordum. Muhteşem Tlalok'la birlikte çalışarak Eski İmparatorluğu devirdiğimi unutma. Bu sorumluluğu zayıflık ya da kararsızlık gösteren birine emanet edemezdim."</p>

  <p>"Ve oğullarının hepsi yeteneksizdi, öyle mi?"</p>

  <p>"Bazıları yavaş, diğerleri hırssız ve birkaç tanesi de açıkça vefasızdı. Buna izin veremezdim, bu yüzden onları öldürüp yeniden başladım. Yabani ot ayıklama süreciydi bu. Yüzlerce yıl önce, kendimi bir simeğe dönüştürmeden önce spermlerimi saklamıştım bu yüzden sıradan bir varisi kabul etmeme hiç gerek yoktu. Ama sen sonuncusun Vorian. Çok iyi bildiğin gibi bütün spermlerim Yerküre'ye yapılan atomik saldırısı sırasında yok oldu. Sen benim hayatta kalan tek oğlumsun ... ve onlarca yıl boyunca seni kaybettiğimi sandım."</p>

  <p>"Evren durağan değildir baba."</p>

  <p>"Ve sen daha erken gelemezdin. Başta Quentin Butler için yüksek umutlarım vardı, ama kaçınılmaza direnip bütün çabalarımızı engelledi. Bizden nefret ediyor, oysa geleceği bizim yanımızda, çünkü Birliğe geri dönemez ve bir daha asla insan olamaz. Manipülasyona devam edip onu bir müttefik yapabiliriz. Ama eğer sen yanımda olursan Quentin'in becerilerine ihtiyacım kalmaz. Seni simek yaptıktan sonra benim varisim, Titanların sonraki generali olacaksın."</p>

  <p>"Tarih önceden kestirilemez baba. Başaracağım şeylere aşırı değer veriyor olabilirsin."</p>

  <p>"Hayır Vorian. Sana aşırı değer vermiyorum." Devasa yürüme gövdesi yapay kolunu kaldırıp küçük insanı dürttü. "Bir simek olarak yenilmez olacaksın, benim gibi. O zaman seni esir aldığımız pek çok dünyaya güvenle götürür ve istediğin gezegenin krallığını sana veririm."</p>

  <p>Vor etkilenmemişti. "İstediğim Birlik Dünyasının valiliğini alabilirdim baba."</p>

  <p>"Simek olduktan sonra yeni durumun kendi başına muhteşem bir ödül olacak. Hatırlayacağın gibi bir güvenilir olduğun günlerde bu fırsat için bana yalvarmıştın. Seni diğer Titanlar gibi güçlü hale getirecek olan cerrahi işlemi yapacağım günü sabırsızlıkla bekliyordun."</p>

  <p>"O günü hâlâ sabırsızlıkla bekliyorum baba," dedi Vor, boğazında yükselen safrayı yutup sesinin hevesli çıkmasını sağlamaya çalışarak, ikili yeniden cogitorların yarı gömülü kulelerine geri döndü. "Umarım yakında olur."</p>

  <p>"Sen bir simeğe dönüştürülmeden önce, biyolojik bedenin hâlâ bir üstünlüğe sahip, benim uzun zaman önce kaybettiğim bir üstünlüğe.</p>

  <p>"Nedir o baba?" İçi birden buz gibi olmuştu.</p>

  <p>Devasa yürüme gövdesi buzun üstünde ilerlemeye devam etti. "Sen benim oğlumsun, benim evladımsın, kadim Atreus Hanedanının geriye kalan tek parçası sensin. Benim bütün spermim Yerküre'de yok olsa bile sende hâlâ soyumuzu sürdürme potansiyeli var. Spermlerin toplanmalı. Juno, cogitorların odasında gerekli aygıtları hazırladı bile. Simek olmana izin vermeden önce gerçekleştirmen gereken bir görev bu."</p>

  <p>Vorian'ın midesi bulanıyordu, ama babasını bundan vazgeçiremeyeceğini biliyordu. Bu yüzden Titan liderin talep ettiği genetik örnekleri vermek zorundaydı. Estes, Kagin ve Raquella'yı düşündü. Burada ne olursa olsun onlar Vor'un gerçek varisleri olacaklardı. Duyduğu kaygı yüzünden boğazı kurumuştu, ama fazla uzun süre tereddüt etmedi. "Benden ne isteniyorsa yapacağım baba. Sadakatimi kanıtlamak için sana geldim. Gelecek Atreides nesilleri için benim spermlerim ... bu çok küçük bir şey."</p>

  <p>Cogitor kulelerinin önünde dikilirken, karanlık geçitlere giden tonozlu kapılar, açgözlü bir ağıza benziyordu. Juno'nun kendisini yapmaya zorlayacağı şeye hazır bir şekilde içeri girdi.</p>

  <p>&nbsp;</p>
</body>
</html>
