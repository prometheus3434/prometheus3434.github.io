<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">Zafere giden yol her zaman düz de</span><span class="t16">ğ</span><span class="t16">ildir.</span></p>

  <p class="p6">&nbsp;</p>

  <p class="p6">&mdash; TLALOK</p>

  <p class="p6"><span class="t16">Titanlar</span><span class="t16">ı</span><span class="t16">n Ça</span><span class="t16">ğı</span></p>

  <p>&nbsp;</p>

  <p>Yeni bir Omnius filosu Richese'deki simek kalesine ulaştığında Agamemnon, ebedizihinin sergilediği bu ısrarcı aptallık karşısında homurdanıyordu. "Eğer jeldevre beyni bu kadar sofistikeyse Omnius neden hiç ders almıyor?" Generalin tehditkâr yürüme gövdesinin hoparlörlerinden çıkan sentezlenmiş sesi açık bir kızgınlık yansıtıyordu.</p>

  <p>Rehin tutulan robotun bir yanıt vermesini beklemiyordu, ama Seurat yine de verdi. "Acımasızlık genellikle düşünen makinelerin bir üstünlüğüdür. Yüzyıllar boyunca bize nice zaferler kazandırmıştır - bunu siz de çok iyi biliyorsunuz, General Agamemnon."</p>

  <p>Seurat hiç direnç göstermemesine rağmen -özerk bile olsa, yine de lanet olası bir robottu- verdiği yanıtlar ve tavsiyeleri tuhaf bir şekilde işe yaramıyordu. Kendisini esir alan simeklerle oynuyor gibiydi; kullanılabilir yanıtlar vermeyi reddediyor ve gerekli bilgileri saklıyordu. Geçen elli yılın ardından da bu durum epeyce bir düş kırıklığı yaratıyordu. Ama Agamemnon onu henüz öldüremezdi.</p>

  <p>Titan general, gezegene yaklaşan robot filosu yüzünden öfkeli bir şekilde dolaşıyordu geniş odada. Yengece benzeyen yürüme gövdesi, kendisi ve hayatta kalan Titanlar isyan edip Senkronize Dünyalardan kaçmadan önce Omnius'un köpeğiyken giydiği gövdelerden çok daha büyüktü. Bela Tegeuse'daki düşünen makineler bir bilgisayar virüsü -Seurat tarafından farkına varmadan dağıtılmıştı- tarafından etkisiz getirildikten sonra Agamemnon ve simekleri o dünyayı fethetmişlerdi. Ardından da ele geçirdikleri Richese'yi şimdi operasyon üsleri olarak kullanıyorlardı.</p>

  <p>General homurdandı. "Omnius'un buraya ya da Bela Tegeuse'ye gönderdiği yedinci filo bu. Her seferinde onu püskürtmeyi başardık. Üstelik karıştırıcı teknolojimiz olduğunu da biliyor. Bir kısırdöngüye takıldı ve yoluna gidip bizi rahat bırakamıyor." Ama bu grubun, Omnius'un Richese'ye karşı daha önce gönderdiği yığından epeyce kalabalık olduğunu söylemedi. <span class="t15">Belki de her</span> <span class="t15">ş</span><span class="t15">eye ra</span><span class="t15">ğ</span><span class="t15">men ders al</span><span class="t15">ı</span><span class="t15">yordur. ...</span></p>

  <p>Seurat'ın pürüzsüz, bakırımsı yüzü her zaman sakin ve ifadesizdi. "Simekleriniz pek çok Omnius güncelleme küresini tahrip etti, böylece Senkronize Dünyalara çok önemli hasarlar verdiniz. Ebedizihin arzu ettiği sonuca ulaşana kadar size karşılık vermek zorunda."</p>

  <p>"Keşke zamanını bizim yerimize <span class="t15">hrethgir</span> ile savaşarak geçirse. Belki insan haşereler ve Omnius güçleri birbirini yok eder - bize bir iyilik yaparlar."</p>

  <p>"Ben bunu bir iyilik olarak görmezdim," dedi Seurat.</p>

  <p>Agamemnon güçlü bir şekilde takviye edilmiş piston bacaklarının üstünde tiksintiyle yürüdü. Otomatik savunma alarmları çalmaya başlamıştı. "Seni neden hemen parçalara ayırmadığımı bilmiyorum."</p>

  <p>"Ben de bilmiyorum. Belki bunun yanıtını birlikte düşünsek iyi olur."</p>

  <p>Titan general kafasındaki gerçek düşünceleri Seurat'ın öğrenmesine asla izin vermezdi. Bağımsız robotu ele geçirmesinin nedeni, hain oğlu Vorian Atreides'le çok fazla zaman geçirmiş olmasıydı. Vorian bir güvenilirdi, ayrıcalıkları ve büyük gücü vardı. Ama bir kadına, Serena Butler'a olan aşkı yüzünden her şeyi bir kenara atmış, düşünen makinelere karşı gelerek özgür insanların arasına katılmıştı.</p>

  <p>Titan general geçen bütün bu yıllar boyunca Vorian'ın kendisine, yani babasına neden ihanet ettiğini tam olarak anlayamamıştı. Onunla ilgili büyük umutları ve bir sürü planı vardı. Vor'u bir simeğe dönüştürmeye ve onu Titanların değerli bir varisi yapmaya niyetliydi. Ama artık generalin kendi soyunu sürdürme seçeneği yoktu. Daha fazla çocuğu olmayacaktı. ...</p>

  <p>Seurat'ın teorik olarak Vor'un nasıl düşündüğüne ve davrandığına dair bilgiler vermesi gerekiyordu. "Bir espri duymak ister misiniz, General Agamemnon? Uzun zaman önce oğlunuz anlatmıştı. Bir beyin kabını doldurmak için kaç <span class="t15">hrethgir</span> gerekir?"</p>

  <p>Titan general çıkış kemerinin altından geçip odadan ayrılırken durdu. Bu robotu yanında tutmasının nedeni, Vor'un <span class="t15">Rüya Yolcusu</span>'nun yardımcı pilotu olduğu zamanlara ait hikâyeler duymak mıydı? Bu saçmalıklar Agamemnon'un göstermemesi gereken bir yumuşaklıktı.</p>

  <p>"Bunun için havamda değilim, Seurat. Bir çarpışmaya katılmam gerekiyor." Simekler güçlerini birleştiriyor, yörüngeye saldırı gemileri fırlatıyor olmalıydı. Bu sinir bozucu Omnius filosundan kurtulduktan sonra bağımsız robotu yok edip yeni bir başlangıç yapmaya karar verdi.</p>

  <p>Komuta merkezinde, hayatta kalmayı başaran üç Titandan biri olan Dante, Richese üssünün kayıtlarını ve iletişim sistemlerini ayarlıyordu. "Emirlerini beş kez tekrarladılar, harfi harfine. Önceki saldırılar sırasında verdiklerinin aynısı. Teslim olmamızı bekliyorlar."</p>

  <p>"Bir duyayım," dedi Agamemnon.</p>

  <p>Hoparlörden tekdüze bir ses yayıldı. "Titan Agamemnon, Juno ve Dante'ye duyurulur, simek isyanınız Senkronize Dünyalara zarar verdi, bu yüzden de yarattığınız tehdit ortadan kaldırılmalı. Omnius sizin hemen ele geçirilip takipçilerinizin de yok edilmesi için emir verdi."</p>

  <p>"Bunun için kendimizi suçlu hissedeceğimizi mi bekliyorlar?" dedi Agamemnon. "Juno burada değil bile." Sevgili eşi son birkaç yılı Bela Tegeuse'de kraliçe olarak geçiriyordu.</p>

  <p>Dante, yürüme gövdesini sanki omuzlarını silkermiş gibi garip bir insani hareketle oynattı. "Omnius bin yıl boyunca bizim düşünen makinelere hizmet etmemize izin verdi. Onun tahminlerine göre bu yüzden minnettar olmalıyız."</p>

  <p>"Bence Seurat'dan espri yapmayı öğreniyorsun. Beowulf hazır mı? Bir şeyler ters giderse okkanın altına onun gitmesini istiyorum."</p>

  <p>"Filosu hazırlanıyor."</p>

  <p>"Hepsi harcanabilir ve karıştırıcı mayınlarla silahlanmış simekler mi?"</p>

  <p>"Evet, hepsi açık talimatlar almış olan neo-simekler."</p>

  <p>Neo-simekler Richese ve Bela Tegeuse'daki köleleştirilmiş nüfustan yaratılmıştı. Cerrahi işlem, gönüllü beyinleri kırılgan insan bedenlerinden ayırıyor ve mekanik gövdelere monte ediyordu. Her zaman dikkatli ve tetikte olan Titanlar, bu simeklerin yaşam-destek sistemlerine, eğer kendileri ölürse kapanacak olan "ölü adam" düğmeleri yerleştirerek onların sadakatini garanti altına almıştı. Buradan çok uzaktaki simek gezegenlerinde bulunan neo-simeklerin bile en azından iki yılda bir "yeniden başlat" sinyali almaları gerekiyordu, yoksa hepsi yok olurdu. Eğer general ve iki arkadaşı suikasta uğrayıp yok edilirse, bu önlem sayesinde eninde sonunda bütün simekler ölecekti. Bunu bilmeleri yalnızca onların ihanetini önlemekle kalmıyor, simeklerin içinde Agamemnon, Juno ve Dante'yi korumaya yönelik fanatik isteği de güçlendiriyordu.</p>

  <p>General homurdandı. "Beowulf'un hayatta kalmasını mı yok olmasını mı istediğime emin değilim. Onunla ne yapacağımı bilmiyorum." Metal bacaklarının üstünde sert adımlarla dolaşırken olayların gerçekleşmesini bekliyordu.</p>

  <p>Beowulf, Titanların Omnius'a karşı isyanına katılan ilk neo-simekti. Düşünen makineler için casusluk yapan bir insanın verdiği bilgiye dayanarak Rossaklı Dişibüyücü Zufa Cenva ve iş adamı Aurelius Venport'a saldırdığında büyük hasar almıştı. Mekanik gövdesi kolayca yenilenebilirdi, ama neo-simeğin beyni hasar almıştı. Titanlar onu yanlarında tutuyorlardı, ama sakar ve kararsız Beowulf artık değerli bir varlık olmaktan çok köstek haline gelmişti.</p>

  <p>"Sanırım oraya kendim gideceğim. Koruyucu kabım için uygun bir askeri gemi var mı?"</p>

  <p>"Her zaman, General Agamemnon. Makinelere yanıt vereyim mi?"</p>

  <p>"Onlara karıştırıcı mayınlarla vurduğumuz zaman çok açık bir yanıt vermiş olacağız."</p>

  <p>Agamemnon fırlatma bölmesine gitti. Makine kolları koruyucu kabını çıkarıp beynini yürüme gövdesinden ayırdı ve düşünce-çubukları aracılığıyla beyin-çıktı algılayıcılarına bağlayan kontrol sistemleri yuvasına yerleştirdi. Generalin keskin hatlı savaş gemisini yörüngeye fırlatışı hızla gökyüzüne yükselen atletik bir bedenin arkasında buhar izleri bırakmasına benziyordu.</p>

  <p>Öbekler halinde toplanmış düşünen makine filosu önceden tahmin edilebilen taktikleri izliyordu ve Agamemnon savaş robotlarının korkunç açıklamalarını dinlemekten bıkmıştı. Doğru, ebedizihinin Titanları öldürmesi önlenmişti, ama robot filosu çok önemli tahribatlar yaratıp başka her şeyi yok edebilirdi. Omnius simeklerin öylece teslim olmasını ve mecazi anlamda kendi boğazlarını kesmelerini mi bekliyordu?</p>

  <p>Ama general gösterdiği kadar kendinden emin değildi. Bu saldırı grubu öncekilerden çok daha büyüktü ve onu yok etmek simek savunma güçlerinin büyük bölümünü tüketecekti.</p>

  <p>Eğer <span class="t15">hrethgir</span> Omnius'u sürekli saldırgan darbelerle meşgul etmeseydi Agamemnon'un bir avuç asisi Omnius'un askeri gücüne, hatta insan haşerelere karşı bile kendilerini savunmayı başaramazdı. Eğer düşman buna karar verirse, son derece büyük bir güç gönderebilirdi. General, Richese'deki durumun savunulacak tarafı kalmadığının farkındaydı.</p>

  <p>Uzaydaki diğer simek gemilerine ulaştıktan sonra keşif sondaları, robot filosunu gözetlemek için gezegenin karanlık tarafındaki sığınağından çıktı.</p>

  <p>"On-onl-onlar saldırmaya haz-hazır-hazırlanıyorlar," dedi Beowulf çıldırtacak derecede ağır ve kekeleyen konuşmasıyla. Neo-simeğin düşüncelerine verilen zarar o kadar zihin bulandırıcıydı ki düşünce-çubukları yoluyla net bir sinyal gönderemiyordu. Beowulf yerdeyken yürüme gövdesini sendelemeden ya da bir şeylere takılmadan yürütemiyordu bile.</p>

  <p>"Komutayı ben alıyorum," dedi Agamemnon. <span class="t15">Zaman kaybetmenin anlam</span><span class="t15">ı</span> <span class="t15">yok.</span></p>

  <p>"An-an-anlaşıldı." Beowulf en azından hâlâ yetenekli ya da ehil olduğunu iddia etmiyordu.</p>

  <p>"Rasgele dağılın. Akım roketleriyle ateş açın."</p>

  <p>Neo-simek gemileri dişlerini gösteren hevesli kurt yavruları gibi ileri atıldı. Robot filosu hızla saldırı düzenine geçti, ama simek gemileri çok daha küçüktü, vurulmaları daha zordu ve daha fazla yayılmışlardı. Agamemnon'un savunma birlikleri karıştırıcı mayınlarını bırakabilmek için füze ateşinden kaçtılar.</p>

  <p>Küçük manyetik kapsüller, bir kısmının savaş alanlarından ele geçirildiği, bir kısmınınsa insan casuslar tarafından getirildiği <span class="t15">hrethgir</span> silahlarından kopyalanan Holtzman saha teknolojisi kullanılarak tasarlanmıştı. Simekler karıştırıcı akımlardan etkilenmiyorlardı, ama Soylular Birliği bu teknolojiyi düşünen makinelere karşı yüzyıldır kullanıyordu.</p>

  <p>Mayınların yerleştirilmesi sırasında robotların ateş gücü düzinelerce neo-simek gemisini yok etti, ama karıştırıcıların çoğu serbestçe uçarak düşman gemilerinin metal gövdelerine yapıştı, bozucu enerji dalgaları gönderdi. Jeldevre zihinler silinince robot gemileri kontrolden çıkıp birbirine çarpmaya başlıyordu.</p>

  <p>Kendini riske atma gereği görmeyen Agamemnon geride kalmakla birlikte savaşa yakın olmanın tadını çıkarıyordu. Düşünen makineler beklediğinden daha da gürültülü bir şekilde yok ediliyordu.</p>

  <p>Aşağıdaki şehirden yeni bir gemi daha yükseldi. Gemi, düşman filosuna doğru uçarken Agamemnon Dante'nin de savaşa katılmaya karar verip vermediğini merak etti, ama bu pek olası değildi. Bürokratik Titan işlerin en yoğun olduğu yerde bulunmaktan hoşlanmazdı. Hayır, bu başka biriydi.</p>

  <p>Neo-simeklerinin çoğunun Omnius'a karşı savaşmak istediğini biliyordu ve bu hiç şaşırtıcı değildi. Ebedizihin Richese'yi çok uzun süredir, neo-simeklerin insan oldukları zamandan beri baskı altında tutuyordu; intikam istemeleri çok doğaldı. Neo-simekler Titanların da aynı şekilde sıkı bir yönetim uygulamalarından yakınmıyorlardı: Agamemnon onlara insan zihinli makineler olma fırsatı verdiği için ara sıra yaptığı zalimliklere göz yumuyorlardı.</p>

  <p>Esrarengiz yeni gemi Omnius güçlerinin yoğun bir şekilde bulunduğu yere yükseldi, ama ateş açmadı. Çarpışmaların arasından geçerken füzelerden kaçtı, hasarlı makine gemilerinin ön saflarının ötesine geçti. İletişim frekanslarında sinyaller mermi gibi hızla gidip geliyordu. Bunların bazıları şifreliydi ve makine dilinde anlaşılmazdı, diğerleriyse neo-simeklerin alaycı ve küstah çığlıklarıydı.</p>

  <p>"İçeri girip olabildiğince çok sayıda Omnius gemisi tahrip edin," dedi Agamemnon. "Eve acı içinde dönsünler."</p>

  <p>Esrarengiz gemi, hayatta kalan robot gemilerinin arasında yol almaya devam ederken neo-simekler de ileri atıldılar. Agamemnon algılayıcılarının menzilini artırıp tanımlanmayan yeni geminin oynadığı kumarı kaybedişini seyretti. Yeni gemi, robot savaş gemilerine yaklaşırken bir kertenkelenin uzun diliyle kapılan bir böcek gibi yakalanıp içeri çekildi.</p>

  <p>Neo-simekler daha fazla karıştırıcı mayın fırlattı. Görünüşe göre makineler olasılıkları hesaplayıp sonunda burada bir zafer kazanma şanslarının olmadığı sonucuna varmışlardı. Omnius filosu sendeleyerek geri çekilip Richese'den uzaklaşıyordu. Geride koca bir çöplüğü andıran bir yığın gemi ölüsü bırakmıştı.</p>

  <p>"Diğer savaşların daha öncelikli olduğuna karar verdik," diye bildirdi robot gemilerinin komutanlarından biri; bu zayıf bir bahane gibiydi. "Çok daha üstün bir güçle geri döneceğiz, böylece kayıplarımız makul bir seviyede kalacak. Dikkat et General Agamemnon, Omnius'un sana ve simeklerine verdiği ceza hâlâ geçerli."</p>

  <p>"Ya, elbette öyle. Ve <span class="t15">siz</span> de dikkat edin," dedi Agamemnon, düşünen makinelerin alaycı ses tonunu anlamayacaklarını bilerek, "geri gelip bunu tekrar hatırlatırsanız sizi yine geri püskürteceğiz."</p>

  <p>Omnius filosu, Richese'nin üstündeki soğuk uzayda yüzlerce hasarlı ya da çalışmayan gemi bırakarak oradan ayrıldı. Etrafa yayılan enkaz, yönbulma konusunda tehlike yaratacaktı, ama belki Agamemnon ve simekleri onları savunma barikatının bir parçası olarak kullanırdı. Üsleri fazla güvenli değildi.</p>

  <p>Ama simek yine de robot komutanın boş bir tehdit savurmadığını biliyordu. Düşünen makineler kesinlikle geri geleceklerdi ve bir sonraki sefere Omnius zaferi garanti altına almak için yeterli ateş gücü getirecekti. Agamemnon, Titanlarla birlikte Richese'den ayrılıp fethedecek başka dünyalar bulması gerektiğini biliyordu, teslim olmayacak sağlam kaleler inşa edip bölgelerini genişletebilecekleri daha fazla yalıtılmış gezegenler gerekiyordu. Bu şimdilik Omnius'tan kaçmak için yeterli olurdu.</p>

  <p>Konuyu Juno ve Dante'yle konuşacaktı, ama çok hızlı hareket etmeleri gerekiyordu. Ebedizihin sakar ve hareketleri önceden tahmin edilebilir olabilirdi, ama aynı zamanda da kesinlikle ısrarcıydı.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Agamemnon daha sonra şehre geri dönüp robot saldırılarının neden olduğu tahribatı değerlendirirken, esrarengiz geminin pilotunun hırslı bir neo-simek olmadığını büyük bir düş kırıklığı içinde öğrendi.</p>

  <p>Elli altı yıllık esaretin ardından bağımsız robot Seurat bir şekilde kaçmayı başarıp düşünen makinelerin filosuna katılmıştı.</p>

  <p>&nbsp;</p>
</body>
</html>
