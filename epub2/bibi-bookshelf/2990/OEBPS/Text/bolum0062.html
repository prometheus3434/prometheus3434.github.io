<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">En ölümcül zehirler hiçbir laboratuvarda analiz edilemez, çünkü onlar zihinde bulunur.</span></p>

  <p class="p6">&nbsp;</p>

  <p class="p6">&mdash; RAQUELLA BERTO-ANİRUL</p>

  <p class="p6"><span class="t16">Ruhun Biyolojisi</span></p>

  <p class="p6"><span class="t16">&nbsp;</span></p>

  <p>Omnius Musibetinin Birlik Dünyalarını kasıp kavurmasının, insan nüfusunu harabeye çevirmesinin ve dayanıklı insanlar bağışıklık geliştirip kendilerini baharat melanjıyla korurken kendi kendine yok olmasının üstünden neredeyse yirmi yıl geçmişti. Yine de zaman zaman retrovirüsün çeşitli grupları yeniden ortaya çıkıyor, tekrar canlanmasını önlemek için ani ve sert önlemlerin alınmasını gerektiriyordu.</p>

  <p>Ama onlarca yıldır, garip mantarlar, likenler ve bitkilerle dolu zengin, kimyasala doymuş bir çevreye adapte olduktan sonra, Rossak'ın orman kanyonlarında yeni bir cinsi ortaya çıktı - Rekur Van'ın en iyi genetik çalışmalarının ölüm oranını bile aşan, dönüşüm geçirmiş bir süper-Musibetti bu.</p>

  <p>Birliğin tıp ekipleri çağrıldı; çare olacağı düşünülen arıtma malzemeleri ve ilaçlar dağıtıldı. Uzmanlar, Omnius Musibetinin yeni görüntülerini ortadan kaldırmak için bir kez daha büyük riskler almak zorunda kaldılar.</p>

  <p>Parmentier'deki teknoloji karşıtı kalabalığın elinden zar zor kaçmayı başarmasından ve Büyük Temizlikten sonra Vorian Atreides'le yeniden bağlantı kurmasından sonra geçen yıllarda Raquella Berto-Anirul ile arkadaşı Dr. Mohandas Suk, Birlik Dünyalarını dolaşarak kaynayan noktalara yorulmak bilmeksizin dalmıştı. Üzüntü içindeki doktor çift, İnTıp -İnsanlık Tıp Komisyonu- için sorun giderici olarak çalışıyor, büyükbabasının onun için satın aldığı <span class="t15">İ</span><span class="t15">yile</span><span class="t15">ş</span><span class="t15">me</span> adlı gemiyle yolculuk yapıyorlardı. Salgın hastalık kurbanlarını tedavi etme gayretiyle otuzdan fazla gezegene gitmişlerdi. Kimse Musibetin süründüğü çeşitli biçimler hakkında onlardan daha fazla şey bilmiyordu.</p>

  <p>İlk raporlardan sonra İnTıp, Rossak Salgını olarak bilinmeye başlayan hastalıkla ilgilenmeleri için Raquella ve Dr. Suk'u gönderdi.</p>

  <p>İlaç tüccarları ve ilaç dağıtım işi dışında Rossak diğer dünyalarla hiçbir zaman içli dışlı olmamıştı. Dişibüyücüler diğerlerinden ayrılmış, yalnızca kendi işleriyle ilgilenen kadınlardı ve çoğu insandan üstün olduklarını iddia ediyorlardı. Tehlikeyi hemen fark eden Ticia Cenva, çok ciddi bir karantina başlatıp VenKee ilaç gemilerinin bile oradan ayrılmasına izin vermemişti. Rossak sınırlarını tamamen kapatmıştı.</p>

  <p>"Bu, karantinayı daha etkili hale getirecektir," dedi Mohandas, elini hızla Raquella'nın kolunda gezdirerek. "Böylece sürdürmesi daha kolay olur."</p>

  <p>"Ama bu durumun oradaki insanlara hiçbir yardımı olmaz," dedi Raquella. "Yüce Dişi Büyücünün yüzeye inen herkesin, salgın resmen bitene kadar oradan ayrılamayacağına dair katı emirleri var."</p>

  <p>"Bu, daha önce de aldığımız bir risk." Tıbbi gemileri yörüngedeki yerini almıştı, uzun süre de orada kalabilirdi.</p>

  <p>"Sen burada laboratuvarlarda kalmalısın," dedi Raquella. "Sana göndereceğim numuneler üzerinde çalışmaya devam etmelisin. Bende tedaviyi uygulamak için İnTıp gönüllüleriyle birlikte gidebilirim." Şimdiye kadar geliştirdikleri hiçbir şey gerçek tedavi değildi, ama zaman alıcı ve zor tedaviler, esrarengiz Bileşik X'i kurbanın kan dolaşımından temizliyor ve hastaya karaciğer enfeksiyonuna karşı savaşması için zaman veriyor, onu hayatta tutuyordu.</p>

  <p>Birlikte bunca yıl çalıştıktan sonra Raquella ve Mohandas, sevgili olmanın yanı sıra güçlü bir mesleki bağ da geliştirmişlerdi. Dr. Suk gemide kendisine müdahale edilmeden ya da hastalığın bulaşması korkusu olmadan çalışabilir ve Omnius retrovirüsünün yeni biçimini inceleyebilirdi. Ama şimdiye kadar bütün göstergeler Rossak virüsünün orijinal virüsten çok, çok daha kötü olduğu yönündeydi.</p>

  <p>Raquella hasta insanlara yardım etmeyle daha fazla ilgileniyordu. O ve asistanı Nortie Vandego, bir mekikle yaşanabilir vadilerde bulunan yamaç şehirlerine indi. Vandego çikolata kahverengisi teni ve kültürlü bir konuşması olan genç bir kadındı; bir yıl önce sınıf birincisi olarak mezun olmasının ardından bu tehlikeli görev için gönüllü olmuştu.</p>

  <p>Yüzeydeki işleme tesislerine ulaştıklarında çalışmalarına izin verilmeden önce bir dizi testten geçirildiler. Uzun ve talihsiz tecrübelerin ardından Raquella ciddi önlemler almasını, ıslak zarlarını korumasını, gözlerini, ağzını, burnunu ve açık bütün yaralarını kapaması gerektiğini kesinlikle öğrenmişti - ayrıca koruyucu dozda melanj tüketmeye devam ediyordu. "VenKee her şeyi sağlıyor," diye belirtti onu kabul eden doktorlardan biri. "Birkaç günde bir Kolhar'dan bir parti geliyor. Norma Cenva bizden hiç ücret almıyor."</p>

  <p>Raquella, kendisine düşen melanjı kabul ederken takdirle gülümsedi. "Yamaç şehrine gitsek iyi olur, böylece sorunun büyüklüğünü değerlendirebilirim."</p>

  <p>O ve Vandego, sık ağaç tepelerinin üstünde süngeri andıran kaplanmış alanlarda ilerlerken tanı donanımını oluşturan büyük ve kapalı bir kabı taşıyordu. Kollarında İnTıp'ın sembolü olan yeşil zemin üstüne kırmızı bir haç vardı. Yörüngedeki Mohandas Suk, enfekte olmuş dokuların numunelerini taşıyan mekiği bekliyordu. Bunlardan kültür yapıp önceki Musibetten kurtulanlardan elde ettiği antikorlarla karşılaştıracaktı.</p>

  <p>Havada garip, acı bir koku vardı. İnsanlar kayaların üstünde dolaşıyor, mağara kentlerin açık girişlerinde dikiliyordu. Tüneller, aç bir larva tarafından kayalık yamaçlarında açılmış kanallara benziyordu.</p>

  <p>Raquella, mor renkli yoğun bitki örtüsünün arasından çıkıp polimerize yaprakların ve ağaçların yakınında uçan, ardından iyice yükselip muazzam sertlikteki kanatlarını rüzgâra bırakan parlak yeşil bir böceğin vızıltısını duydu. Geçen günkü tropik sağanak yüzünden hava nemli ve boğucuydu. Bu yer biyolojik olasılıklar bakımından çok zengindi, iltihaplı ve bereketliydi; hastalıklar ve olası tedaviler için mükemmel bir üreme yeriydi.</p>

  <p>Diğer İnTıp uzmanlarıyla birlikte gelişleri bekleniyor olmasına rağmen onları karşılamak için yamaç kentlerinden aşağı kimse gelmedi. "Bizi ve getirdiğimiz malzemeleri iyi karşılayacaklarını sanıyordum," dedi Vandego. "Raporlara göre buraya tıkılıp kalmışlar ve yığınlar halinde ölüyorlar."</p>

  <p>Raquella puslu gün ışığında gözlerini kısıp baktı. "Dişibüyücüler dışarıdan yardım istemeye -ya da almaya- alışık değiller. Ama bu onların zihinsel güçlerinin etkileyemeyeceği bir iş, bedenlerini hücre hücre kontrol edebiliyorlarsa o başka."</p>

  <p>Raquella ince yapılı asistanını mağaralara doğru yönlendirdi. Yürüme yollarını ve köprüleri takip ederek yamaç mağaralarının en üst katına vardıklarında hastane bölgelerine giden yolu sordular. Her tünel ve oda revir olarak düzenlenmiş gibi görünüyordu. Nüfusun yarısından fazlası hastaydı, ama yeni Rossak salgınının semptomları çok çeşitliydi ve önceden kestirilmesi ya da tedavi edilmesi zordu. Ölüm oranı ilk Musibetin yüzde kırk üçlük oranından çok daha fazla görünüyordu.</p>

  <p>İki İnTıp görevlisi kadın, kendilerini yamacın dış yüzündeki bir kanaldan aşağı indirecek olan asansöre bindiler; iniş o kadar hızlıydı ki Raquella'nın midesi bulanmaya başlamıştı; sanki asansör bile onların bir an önce işe başlaması için acele ediyordu. Raquella ve arkadaşı asansörden inerken, uzun, başlıksız bir cübbe içindeki ufak tefek, sevimli bir kadın onları selamlayarak muazzam büyüklükte ve yüksek tavanlı bir odaya aldı. Üstlerinde katlar, korkuluklar ve balkonlar yükseliyordu. Siyah cübbeler içindeki heykeli andıran kadınlar koridorlarda hızla yürüyor, odalara girip çıkıyorlardı.</p>

  <p>"Bize Rossak'ta yardım ettiğiniz için teşekkürler. Ben Karee Marques." Genç kadının omuz hizasında soluk renkli saçları, çıkık elmacık kemikleri ve zümrüt yeşili iri gözleri vardı.</p>

  <p>"İşe başlamak için sabırsızlanıyoruz," dedi Raquella.</p>

  <p>Vandego, etrafındaki kasvetli cübbelere baktı. "Dişibüyücülerin geleneksel olarak beyaz giydiklerini sanıyordum."</p>

  <p>Kare kaşlarını çattı. Yarı saydam teni hafifçe kızardı. "Yas tuttuğumuz için siyah giyiyoruz. Ölümler devam ederse bu giysileri hiç çıkaramayacak gibiyiz."</p>

  <p>Genç Dişibüyücü onları ortadaki koridordan, eğreti yataklarda yatan hastalarla dolu odalardan geçirdi. Tesis temiz ve iyi yönetiliyor görünüyor, siyah cübbeli kadınlar hastalarla ilgileniyordu, ama Raquella kuşkuya yer bırakmayan ekşi hastalık ve çürüyen et kokusunu alabiliyordu. Virüsün bu yıkıcı türü, derideki irinli lezyonlar halinde yavaş yavaş bütün bedeni kaplıyor ve hücre zarlarını katman katman öldürüyordu.</p>

  <p>En büyük mağarayı hastalıklarının çeşitli aşamasındaki yüzlerce, hatta belki binlerce hasta doldurmuştu. Raquella yapılması gereken işin büyüklüğüyle midesi bulanarak çevresine bakındı. Parmentier'i, Tedavi Edilemez Hastalıklar Hastanesinin salgının ilk görüntülerine karşı nasıl mücadele ettiğini hatırladı. Ama büyük bir dalgayı temizlemek için küçük bir bez parçası kullanmak gibi bir şeydi bu.</p>

  <p>Vandego zorlukla yutkundu. "O kadar çoklar ki! İşe nereden başlayacağız?"</p>

  <p>Yanında, gözleri düş kırıklığı ve kederle nemlenmiş Dişibüyücü onlara baktı. "Böyle bir işte bir başlangıç yoktur, ne de bir son."</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Raquella hastalarla uzun saatler boyunca haftalarca uğraşıp durdu, bedenlerindeki gözeneklerden aşırı derecede soğutulmuş melanj gazı gönderen özel ilaç tamponlarıyla yakıcı acılarını azalttı. Bu ilaç tamponları Mohandas'la birlikte geliştirdikleri bir icattı. Yıllar önce Musibetin sonlarında onlara bir daha ihtiyaç duymamak için dua etmişti. ...</p>

  <p>Yüce Dişibüyücü kayıtsızdı, nadiren onları ziyaret etme zahmetine giriyor veya Raquella'nın varlığını kabul ediyordu. Ticia Cenva, yürürken havada uçuyor gibi görünen esrarengiz, ele geçirmesi zor biriydi. Bir keresinde otuz metre uzaktan bakışları birbirine kenetlenince Raquella, kadının ifadesinde düşmanlık veya garip bir korku sezmiş, ama sonra Ticia aceleyle oradan uzaklaşıvermişti.</p>

  <p>Rossak'taki kadınlar kendi kendilerine yetiyorlardı; başkalarından üstün olduklarını göstermeye ve zihinsel güçlerini sergilemeye her zaman hazırdılar. Belki de Yüce Dişibüyücü kendi halkını korumayı başaramadığını kabul etmek istemiyor, diye düşündü Raquella.</p>

  <p>Gönüllü tıp çalışanları için verilen toplu yemekte Raquella Karee'ye bu konuyu sordu. Genç kadın kısık bir sesle konuşarak yanıtladı. "Ticia başkalarına güvenmez, özellikle sizin gibilere. Dişibüyücülerin zayıf görünme olasılığından virüsün kendisinden daha fazla korkuyor. Ve ... burada, Rossak'ta meraklı bakışlardan uzak tutmak istediğimiz şeyler var."</p>

  <p>İnTıp'tan acil yardım talep etmeden önce tam bir hafta boyunca Ticia Cenva ve Dişibüyücüleri, kendi hücresel ve genetik bilgilerini kullanarak yamaç kentlerine yayılan hastalıkla savaşmak için çalışmışlardı. Karantina yüzünden gezegende mahsur kalan VenKee araştırmacılarının sağladığı ilaçlara ve yerli otlara bile başvurmuşlardı; ama bütün bu girişimlerin hiçbiri başarıya ulaşmamıştı.</p>

  <p>Kolhar'daki VenKee merkezi, yeni bir salgınla baş edebilmesi umuduyla bol miktarda melanj göndermişti. Mohandas Suk, <span class="t15">İ</span><span class="t15">yile</span><span class="t15">ş</span><span class="t15">me</span>'deki steril yörünge laboratuvarında büyük bir gayretle çalışırken Raquella da ona düzenli bir şekilde numuneler ve kişisel notlar gönderiyor, sık sık onu özlediğini yazıyordu. Mohandas da düzenli aralıklarla rapor veriyor, Rossak virüsünde gördüğü çeşitlilikleri özetliyor, yeni ortaya çıkan bu retrovirüsün en son kullandıkları ve çok da etkili olmayan tedavilere karşı gösterdiği direnci anlatıyordu. ...</p>

  <p>Raquella hastalara karşı takındığı yumuşak tavırlarla acılarını hafifletmesi ve her biriyle önemli bireylermiş gibi ilgilenmesiyle tanınıyordu. Bu bakımevi yöntemini Tedavi Edilemeyen Hastalıklar Hastanesinde öğrenmişti. Hastaları çoğunlukla ölüyordu. Yeni salgının yapısı buydu. Sarsılarak son nefesini verdikten sonra hareketsiz kalan yaşlı ve saygın Dişibüyücüye baktı. Huzurlu bir sondu bu, bilinçsizliğe gömülmeden önce ağır bir hezeyan geçiren kurbanlardan bazılarının neden olduğu nöbetler ve psişik gürültüden çok farklıydı.</p>

  <p>"Eğer gösterebileceğin en iyi çaba buysa, yeterli değil." Ticia arkasında, yakınında duruyordu. Yüzü öfkesini ve düş kırıklığını yansıtıyordu; gözyaşı izleri uzun zaman önce yanaklarında kurumuştu.</p>

  <p>"Üzgünüm," dedi Raquella, başka ne diyeceğini bilmeyerek. "Daha iyi bir tedavi bulacağız."</p>

  <p>"Bunu en kısa zamanda yapsanız iyi olur." Ticia, sanki bütün salgın Raquella'nın hatasıymış gibi bakışlarını kalabalık revirde gezdirdi. Yüzü sertleşip bir kuzgunun kemikli görüntüsünü almıştı.</p>

  <p>"Buraya yardım etmeye geldim, üstünlüğümü kanıtlamaya değil." Raquella hızla oradan ayrılıp başka bir koğuşa gitti ve çalışmasına devam etti.</p>

  <p>&nbsp;</p>
</body>
</html>
