<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <h1 class="h11 sigil_not_in_toc"><img alt="img5.jpg" height="151" src="../Images/img5.jpg" width="431" /></h1>

  <p class="p8"><span class="t16">E</span><span class="t16">ğ</span><span class="t16">er kendi mezar ta</span><span class="t16">ş</span><span class="t16">ı</span><span class="t16">m</span><span class="t16">ı</span> <span class="t16">yazma f</span><span class="t16">ı</span><span class="t16">rsat</span><span class="t16">ı</span><span class="t16">m olsayd</span><span class="t16">ı</span><span class="t16">, ço</span><span class="t16">ğ</span><span class="t16">unu kabul etmedi</span><span class="t16">ğ</span><span class="t16">im ve söylemeyece</span><span class="t16">ğ</span><span class="t16">im bir sürü</span> <span class="t16">ş</span><span class="t16">ey olurdu. "Onda bir sava</span><span class="t16">ş</span><span class="t16">ç</span><span class="t16">ı</span><span class="t16">n</span><span class="t16">ı</span><span class="t16">n yüre</span><span class="t16">ğ</span><span class="t16">i vard</span><span class="t16">ı</span><span class="t16">." Bu, umut edebilece</span><span class="t16">ğ</span><span class="t16">im en iyi an</span><span class="t16">ı</span><span class="t16">t olurdu.</span></p>

  <p class="p6">&nbsp;</p>

  <p class="p6">&mdash; BAŞKUMANDAN VORİAN ATREİDES</p>

  <p class="p6"><span class="t16">bir biyografi yazar</span><span class="t16">ı</span><span class="t16">na</span></p>

  <p class="p6"><span class="t16">&nbsp;</span></p>

  <p>Derin uzayın karanlığında, uzay-bükücü Cihat filosundan geriye kalanlar serbest bir şekilde süzülürken mürettebat, gemilerini Corrin'e gerçekleştirilecek olan son saldırıya hazırlamak için deli gibi çalışıyordu. Onarımlar yapılıyor, savaş başlıkları hazırlanıyor, Holtzman kalkanları ve motorları son savaşa ayarlanıyordu.</p>

  <p>"Birkaç saat içinde son Omnius'u da yok edeceğiz," dedi Başkumandan, gemiden gemiye ulaşan bir iletişim hattına konuşuyordu. "Birkaç saat içinde insan ırkı bin yıldır ilk defa özgür olacak."</p>

  <p>Konuşmayı kendi mancınığının köprüsünden dinleyen Primero Quentin Butler başıyla onayladı. Uzaklardaki yıldızların soluk ışığıyla bezenmiş uzayda geriye kalan uzay-bükücüler, iç ışıkları ve çarpışma önleyici yeşil algılayıcılarıyla rahatlatıcı bir parlaklık yayıyorlardı. İletişim hatlarında durmaksızın süregiden konuşmaları, hazırlıkların gelişimiyle ilgili sürekli iletileri ve çevrelerinde her daim tetikte olan nöbetçilerin raporlarını dinliyordu. Şehitçiler intikam için şükür ilahileri ve dualar mırıldanıyorlardı.</p>

  <p><span class="t15">Neredeyse bitti.</span> Corrin tamamen savunmasız olacaktı, robot imha filosu kapatması haftalar sürecek bir mesafedeydi.</p>

  <p>Quentin'in kalbi ölü bir posa gibiydi; Omnius tarafından esir tutulan milyarlarca köleleştirilmiş insanı öldürdüğünü bilmenin neden olduğu akkor ateşle yanıyordu, ama bu korkunç düşüncelerin bilincine nüfuz etmesini engellemeye çalışıyordu. En karanlık anlarında, Başkumandan Atreides'in Cihat Ordusunu uygulamaya zorladığı acımasız kararı hakkında söylediklerini hatırlıyordu: Korkunç bir bedel ödemelerine rağmen kendilerini katılaştırıp yapmak zorunda oldukları şeyi yapmazlarsa çok daha fazla insan ölecekti.</p>

  <p>Bedeli ne olursa olsun, düşünen makinelere karşı tam bir zafer kazanmaları gerekiyordu.</p>

  <p>Quentin bu yıpranmış gemide öylece oturmaktan nefret ediyordu. Yeniden hareket etmeye ihtiyacı vardı, bu korkunç görevi bitirmeye. Eğer çok uzun süre dururlarsa yeniden çok fazla düşünmeye başlayacaklardı. ...</p>

  <p>Baş Senkronize Dünya -ve son Senkronize Dünya- olan Corrin diğer hepsinden daha büyük bir öneme sahipti. Artık ebedizihinin geriye kalan tek kalesi olduğuna göre riskler ve tehlike daha da büyüktü. Eğer o muazzam saldırı gücünün bir kısmı Baş Omnius'u korumak için geride kaldıysa, varlıklarını korumak ve savunmak için düşünen makineler bütün kaynaklarını harcayacaklardı. Büyük Temizliğe katılan gemiler de yıpranıp azaldığı için aslında bu en ölümcül savaş olacaktı.</p>

  <p>Ve eğer Omnius atomik yıkımından önce bir kopyasını çıkarmayı başarırsa ve Seurat gibi bir güncelleme kaptanı ebedizihin jelküresiyle birlikte kaçarsa her şey boşa giderdi. Düşünen makineler yeniden çoğalabilirlerdi.</p>

  <p>Vorian Atreides yenilikçi bir çözüm önermişti. Cihat Ordusunun silahları arasında, binlerce uyduya monte edilebilecek olan akım-karıştırıcı ileticiler de bulunuyordu. İnsan filosu Corrin'de çatışmaya girmeden önce Holtzman uydularını makine gezegenin etrafına bir ağ şeklinde yayacak ve ebedizihini kapana sıkıştıracaklardı. ...</p>

  <p>Şimdi, son darbeden önce Quentin, subaylarının ve iletişimle ilgisi olmayan teknisyenlerinin işlerini telaşlı ve aceleci tavırlarla yapmalarını seyrediyordu. Genç ve hevesli geçici yaveri üstünün emirlerini iletmeye ya da Quentin'in dikkatini yaklaşan çatışmaya verebilmesi için önemli görevleri üstlenmeye hazır bir şekilde yanında dikiliyordu. Bu gerçekten son savaş mı olacaktı?</p>

  <p>Quentin, hatırlayabildiği kadarıyla çok uzun bir süredir Cihattan başka hiçbir şeyle ilgilenmemişti. Kariyerinin başlarında bir savaş kahramanı olmuş, bir Butler'la evlenmiş ve yine düşünen makinelere karşı verilen mücadeleye hizmet eden üç erkek evlat sahibi olmuştu. Bütün hayatı bu bitmek bilmeyen mücadeleye adanmıştı. Ama ruhunun derinliklerine işleyen bu yorgunluktan nasıl kurtulacağını bilmese de artık bu savaşın bitmesini istiyordu. Kendini, korkunç ve olanaksız bir görev olan ebedi dengeye mahkûm edilmiş, efsanevi Sisyphus gibi hissediyordu. Eğer Salusa'ya bir daha dönerse -Salusa bu savaştan kurtulursa- İçgözlem Şehrinde inzivaya çekilir ve günlerini Wandra'nın yanında oturup boş boş havaya bakarak geçirirdi. ...</p>

  <p>Ama bu savaş zamanıydı ve Quentin kendini böyle bencil düşüncelerden koparmaya zorluyordu. Bunlar onu duygusal ve fiziksel olarak zayıflatıyordu. Parmentier'i özgürlüğüne kavuşturan ve Ix'i savunan bir asker olarak, cihadiler ve paralı askerler ona saygı duyuyordu. Ne kadar yorgun ve ne kadar kederli olursa olsun Primero bunu asla gösteremezdi.</p>

  <p>Şimdiye kadar nükleer bombardıman harekâtı başarılı geçmişti, ama zaferin bedeli çok büyük olmuştu. Art arda gelen uzay-bükülümü sıçramalarından sonra bütün filo başlangıç gücünün dörtte birine inmişti. Bazıları uzun süredir dostu olan en iyi ve en parlak savaşçıları ölmüştü. Üstelik çok sayıda masum insan Senkronize Dünyalarda katledilmiş, atomik patlamalar sırasında parçalara ayrılmıştı.</p>

  <p>Quentin, bu kadar çok insan ölürken hayatta kalanın suçluluğunu ve sorumluluk duygusunun ağırlığını hissediyordu. Bir gün, zamanı olduğunda yazılacak mektuplar ve ziyaret edilecek aile üyeleri olacaktı ... eğer kendisi hayatta kalmayı başarırsa.</p>

  <p>Son saldırı grubundaki çok sayıda gemi savaşta tahrip olmuş; önemli saldırı ve savunma kapasiteleri olmasa bile savaş başlığı taşıyacak gemiler olarak işlev görecek şekilde onarılmışlardı. Bazılarındaki roket bataryaları mahvolmuştu; diğerlerinin Holtzman kalkanları çalışmıyordu. Bir düzine gemi hâlâ uzayı bükebiliyordu, ama saldırı kapasiteleri yoktu. Yalnızca kurtarma operasyonlarında kullanılabilirlerdi veya Cihat Ordusunu olduğundan daha büyük göstermek için dolgu gemileri olarak sınırlı ölçüde iş görebilirlerdi.</p>

  <p>En hurda geminin bile oynayacağı bir rol vardı.</p>

  <p>Quentin'in gözleri ışıldayan yaveri iletişim hattı aracılığıyla savaş grubundan geriye kalan gemilere son dakika talimatlarını veriyordu. Quentin hazır olduğunu bildirince Başkumandan Atreides de Omnius'a karşı gerçekleştirilecek son saldırı için uzay-bükülümü koordinatlarını verdi.</p>

  <p>"Rotalarınızı Corrin'e ayarlayın!"</p>

  <p>Hoparlör sistemini dolduran, subay ve askerlerin sevinç çığlıklarının yarattığı büyük bir kükreme, Quentin'in omurgasından aşağı bir ürpertinin inmesine neden oldu. Nice yıldır süren savaş artık onları bu noktaya kadar getirmişti. Eğer Cihat Ordusu başarılı olmak istiyorsa, savaşçıların savaşta öğrendiği bütün tekniklere, becerilere ve içgüdülere ihtiyaç duyacaklardı.</p>

  <p>Uzay büküldü.</p>

  <p>Sonra, yıpranmış görünümlü filo, okyanusun yüzeyinden sıçrayan balıklar gibi birdenbire uzaydan çıktı. Quentin kocaman Corrin küresinin ötesindeki kırmızı güneşin, o gün orada kaybedilecek insan hayatlarını beklermiş gibi kan kızılı ışınlar saçtığını görebiliyordu.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>Düşman gemileri uzayda birdenbire ortaya çıktı. Hepsi Cihat Ordusunun işaretlerini taşıyan iki yüzden fazla gemi. "Bizi yok etmeye geldiler, Gilbertus," dedi robot.</p>

  <p>"Savunma hatlarımız dayanacaktır," dedi Omnius, duvar ekranından gürleyerek. "Simülasyonlar ve hesaplamalar yaptım." Geriye dönen ilk düşünen makine gemilerinden oluşan dalga Corrin etrafındaki savunma konumlarını almış, bir dizi sağlam halka ve tuzak oluşturmuştu. Ama robot saldırı filosunun en büyük kısmı hâlâ yoldaydı. Şu anda konumlanmış olan gemiler insan fanatikleri durdurmak için yeterli görünmüyordu. Erasmus, Corrin'e doğru yaklaşan <span class="t15">hrethgir</span> saldırganlarına bakarken kargo ambarlarının akım-atomikleriyle dolu olduğunu biliyordu.</p>

  <p>Omnius düşmanı bir kez daha küçümsemişti. Erasmus, hızla toplanan makine savunma hatlarının ve geriye dönen bir avuç robot savaş gemisinin yeterli olmadığını da biliyordu.</p>

  <p>İstatistiksel olarak konuşacak olursa <span class="t15">hrethgir</span> kazanabilirdi.</p>

  <p class="p1"><img alt="img4.png" height="15" src="../Images/img4.png" width="57" /></p>

  <p>İlk taktik raporları gelirken Quentin, projeksiyonlara doğru yaklaştı. "Savunma hatları beklediğimizden daha güçlü. Bütün o savaş gemileri burada ne arıyor? İmha filosunun haftalar önce Salusa'ya gittiğini sanıyordum. Geride koruma gücü mü bırakmışlar?"</p>

  <p>"Bu mümkün. Ya da Corrin-Omnius uyarılmış olabilir," diye belirtti Vorian Atreides, iletişim hattından. "Ama yine de kuşatmayı yarabiliriz - eğer her şeyimizi bu son saldırıya katarsak. Yalnızca şimdiye kadar kazandığımız zaferlerden biraz daha zor olacak."</p>

  <p>Quentin kendi gemilerini saydı. Neyse ki uzayın derinliklerindeki randevu yerlerinden yapılan son sıçramada daha fazla gemi kaybetmemişlerdi. Bu durum ona biraz cesaret verdi.</p>

  <p>"Önce karıştırıcı uydu ağımızı yerleştireceğiz. Birincil hedefimiz Omnius'un kaçmasını engellemek." Vorian, hızla inşa edilmiş ve her biri akım jeneratörüyle donatılmış savunma şamandıralarını yerleştirmeleri için Cihat gemilerine emir verdi. Yörüngedeki bilim adamları en etkili ızgarayı planlamıştı; düşünen makinelerin jeldevre zihinlerinin nüfuz edemeyeceği bir bariyer oluşturan sıkı bir tahribat ağıydı bu. Birlik Dünyalarının makineleri dışarıda tutmak için kullandıkları bu ağ, Tio Holtzman'ın enerji kalkanı kavramının tersine çevrilmiş haliydi.</p>

  <p>Robot gemileri, Cihat donanmasıyla karşılaşmak için ileri çıkmadı. İnsanlara yaklaşmaları için meydan okurcasına yörüngedeki konumlarını koruyorlardı. Karıştırıcı uydular uzaydaki tohumlar gibi Corrin'in etrafına yerleştirildi.</p>

  <p>"Bu onların icabına bakacaktır," dedi Vor. "Benim emrimle karıştırıcı kalkanları aktive etmeye hazırlanın-"</p>

  <p>Quentin'in köprüsündeki birinci subay gözlem istasyonundan bağırdı, "Daha fazla düşman gemisi geliyor, komutanım! Hem de bir sürü!"</p>

  <p>"Tanrı ve Azize Serena adına, şunlara bakın!" diye bağırdı Şehitçi gönüllülerden biri. "İmha filosu geri dönüyor."</p>

  <p>"Bizim ateş gücümüzün yüzlerce katına sahipler," dedi bir diğeri. "Onlarla savaşmaya yetecek kadar gemimiz yok!"</p>

  <p>Quentin dikkatini Corrin'in etrafına toplanmış olan küçük savaş gemilerinden uzaklaştırdı. Muazzam büyüklükte çok daha güçlü bir makine filosu, arkalarında şişkin güneşle birlikte Corrin'in etrafına toplanıyordu. Faykan'la birlikte çıktıkları keşif seferinde gördükleri kadar olmasa bile savaş gemileri gelmeye ve yıldız tarlasını doldurmaya devam ediyordu. Motorları sıcaktı ve savaş filosu da sanki sisteme palas pandıras dalmış gibi yaygın ve dağınıktı.</p>

  <p>Quentin geriye dönen makine gemilerin sayılarını anlamaya çalışarak baktı. "Holtzman kalkanlarını çalıştırın. Kahretsin! Uzayı büküp etraflarından geçemeyeceğimiz kadar yakınlar."</p>

  <p>"Geldiğimizi biliyorlardı," dedi sancak gemisindeki Başkumandan Atreides. "Bir şekilde. Corrin-Omnius biz buraya gelmeden önce kendisini korumaları için onları geri çağırmış."</p>

  <p>Muazzam büyüklükteki robot gemileri, son Omnius'un etrafında güçlendirilmiş bir kordon oluşturmak için giderek yakınlaştı. Bu çaresizce bir hareketti ve ebedizihin risklerin farkındaymış gibi görünüyordu. Fakat zaten büyük darbe almış olan Birlik filosu gücünün dörtte birine inmişken Quentin, bu hiç hoşuna gitmese bile kendilerine yol açmaya yetecek kadar ateş güçleri olmadığına karar verdi.</p>

  <p>Buna rağmen derin bir nefes alıp sancak gemisiyle konuştu. "Artık vazgeçemeyecek kadar yakındayız. Saldırı emri vereyim mi? Belki onlar daha organize olamadan yeterince gemimiz aradan geçip akım-atomiklerini gönderebilir."</p>

  <p>Vor bir an tereddüt etti. "Bu noktada anlamsız bir hareket olur, Primero. Gemilerinizden hiçbiri atmosfere giremez ve nükleer yüklerini bırakamaz. Hayatları ziyan edemem."</p>

  <p>"Biz gönüllüyüz, Başkumandan. Bu son şansımız."</p>

  <p>"Hayır, geri durun. Çatışmaya girmeyin."</p>

  <p>Quentin duyduklarına inanamıyordu. "En azından yerleştirdiğimiz karıştırıcı uyduları açmamıza izin verin. O zaman takviye ekleyemezler."</p>

  <p>"Tam tersine, Primero. Hepsinin Corrin'de toplanmalarını istiyorum. Karıştırıcı ağı çalıştırmayın, şimdilik." Sesinde halinden memnun bir hava vardı. "Bir fikrim var."</p>

  <p>Robot savunmacılar, silahlarını ateşleyerek aşağıdaki gezegenden yukarı fırladı. Birlik gücü ilerlerse intihar bariyeri olarak karşılamaya hazırlıklıydılar. Kırmızı dev güneşin etrafından fırlayıp yalpalayarak iç sisteme giren ana makine filosu, çekirgeler gibi Corrin'in üstünde toplanmaya devam ediyordu. Geriye dönen düşman savaş gemileri alçak yörüngede konumlanarak nüfus edilemez bir barikat oluşturdular.</p>

  <p>Quentin şimdi anlıyordu. "Ha, demek düşünen makinelerin başlarını ilmeğe kendilerinin geçirmesine izin veriyorsunuz."</p>

  <p>"İşi bizim yerimize yapmalarına izin verebiliriz, Primero."</p>

  <p>Düşünen makine gemileri Corrin üzerinde dalga dalga savunma katmanları oluşturuyorlardı. Quentin, Büyük Temizlikten hayatta kalanların onlarla savaşamayacağını biliyordu. Salusa'nın hiçbir savunma sistemi böyle bir düşmana dayanamazdı, ama en azından buraya geri dönüyorlardı. Geriye kalanların da gelip son Senkronize Dünyanın etrafına nüfuz edilmez bir savunma oluşturmasını seyretti.</p>

  <p>"Tamam," dedi Başkumandan Atreides. "Karıştırıcı ağını <span class="t15">ş</span><span class="t15">imdi</span> açın," derken gülümsüyor gibiydi.</p>

  <p>Corrin'in çevresine yerleştirilmiş küçük Holtzman uyduları çalıştırıldı ve gezegenin etrafında ölümcül bir ağ oluşturdu. Enerji ızgarasından geçen bütün robot gemileri silinecekti. Hiçbir jel-devre beynin geçemeyeceği bir hattı bu.</p>

  <p>"Onları yok etmedik," dedi Vor. "Ama bütün düşünen makineler artık Corrin'in etrafında kapana sıkışmış durumda. Karıştırıcı uydular onların bir sorun yaratmasını şimdilik önleyecektir."</p>

  <p>"Bir denge durumu gibi görünüyor," dedi Quentin, tarayıcı raporları gelirken. Sesi son derece yorgun ve düş kırıklığı içindeydi. "Fare gibi köşeye sıkıştılar."</p>

  <p>Vor durumu değerlendirirken riskleri biliyordu. "Şimdi makinelerin başka bir yere gitmesine engel olmak için -onları yok etmenin bir yolunu bulana kadar- neredeyse bütün gemilerimizin burada kalması gerekiyor." Bir sonraki adımı düşünürken geciktiği her saniye düşünen makinelerin savunmalarını takviye ettiğini biliyordu. Ama karıştırıcı uydular onları tutacaktı. Sonunda başını sallayarak kararını verdi.</p>

  <p>"Son Omnius'u köşeye sıkıştırdığımıza göre Corrin'deki gücümüzü sürdürmeli ve bu gezegene -Omnius'un takviye üretebildiğinden daha hızlı bir şekilde- gönderebileceğimiz kadar çok gemi getirmeliyiz. Corrin insanlar için de makineler için de son dayanak." Yumruğunu sıkıp komuta koltuğuna indirdi. "Primero Butler, bir mekiğe binerek sancak gemime gelin. Raporumuzu vermek için sizinle Zimia'ya gideceğiz."</p>

  <p>"Emredersiniz, Başkumandan." Quentin'in başı öne eğildi, omuzları yenilginin ağırlığıyla çöktü. Bir sürü hayat feda etmiş ve çok çalışmışlardı ... birden her şeyi anlarken hızlı bir şekilde nefes aldı. Bu denge durumu bir tür zaferdi. Askerlerini neşelendirmek için genel iletim hattına konuştu. "Bir düşünün çocuklar -dışarı bakın ve korkunç filonun tamamını görün. <span class="t15">Bütün</span> robot filosunu! Omnius'u bu gemileri geri çağırmaya zorlayarak Salusa Secundus'taki herkesin hayatını kurtardık."</p>

  <p>"Düşünen makineleri yok etmeyi tercih ederdim," diye mırıldandı birinci subayı ve yumruğunu bir koltuğun arkasına indirirken işi bitirmedikleri için en az Quentin kadar düş kırıklığı içindeydi.</p>

  <p>"Bunun için hâlâ zaman var," dedi Quentin. "Bir yolunu bulacağız. Güvenli bir mesafeye çekilmeye hazır olun, ama duruşunuzu koruyun."</p>

  <p>&nbsp;</p>
</body>
</html>
