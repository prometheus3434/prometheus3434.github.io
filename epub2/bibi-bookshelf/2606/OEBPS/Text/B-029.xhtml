<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/egmn.css" type="text/css" rel="stylesheet"/>
</head>

<body>
  <p class="img4"><img src="../Images/5.jpg" width="600" height="120"/></p>

  <h2>YİRMİ DOKUZ</h2>

  <p>KENDİMİZİ NİHAYET HAREKET EDEBİLECEK KADAR CESUR hissettiğimizde bacaklarım donmak üzereydi. Güneş gökyüzünü ısıtmaya başladığından beri sessizdi ortalık. Önce helikopterler ortadan kayboldu, sonra da silah sesleri. Bizse yalnızca nefes alıp veriyor, diğerlerine -Liam'a- ne olduğunu düşünüp korku içinde fısıldaşıyorduk.</p>

  <p>"Bilmiyorum," dedi. "Ayrıldık. Her yerde olabilir."</p>

  <p>İki saat önce sudan çıkacaktım aslında ama durmadan düşen ağaçların ve bu korkunç fırtınadan geride kalanların seslerini işitmeye devam ediyorduk.</p>

  <p>Kaslarım öyle sertleşmişti ki normalden üç kat uzun bir sürede çıkabilmiştim iskeleye. Chubs yanıma yığılmış, ıslak giysilerimize çarpan her esintiyle ürpererek titriyordu. Patikada sürünerek ilerleyip, geride bir tek bizim kaldığımızdan tam anlamıyla emin olana kadar yerden kalkmadık.</p>

  <p>Kulübelerin birçoğu yanıp kül olmuştu. Birkaç tanesi hâlâ ayakta olsa da yanmış, içleri boşalmış ve çatıları yıkılmıştı. Üzerimize kar gibi yağan kül, saçlarımıza ve ıslak giysilerimize yapışıyordu.</p>

  <p>"Ofise gitmeliyiz," dedim. "İçeri girelim. Malzeme toplayıp Lee'yi bulmayı deneyebiliriz."</p>

  <p>Chubs yanımda yavaşlamaya başladığında dönüp yüzüne baktım ve ilk defa o zaman gözlerinin kızardığını fark ettim. "Ruby..."</p>

  <p>"Sakın söyleme," dedim keskin bir sesle. Bu bir seçenek değildi. "Sakın."</p>

  <p>Lee'yi düşünmek istemiyordum. Zu'yu ya da kamptan çıkan diğer çocukları da. Devam etmek zorundaydık şimdi. Durursam bir daha asla hareket edemeyeceğimi biliyordum.</p>

  <p>Ön odalar temizdi. Kutular ve koliler boşaltılmıştı. Chubs’ı zorla peşimden yürüterek depoya girdim. Ama orada da bir şey kalmamıştı.</p>

  <p>"Belki onu yakalamışlardır," dedi Chubs başını ovuşturarak.</p>

  <p>Yüzümü ekşittim. "Hiç o kadar şanslı olduk mu?"</p>

  <p>Üst kattaki yatak odası mükemmel durumdaydı. Clancy gitmeden önce yatağını düzeltmiş, kâğıt ve kolileri atmış, hatta tozları bile almıştı. Chubs televizyonla ilgilenip açma kapama düğmesine basmaya çalışırken, ben de perdeyi açarak odanın iki yanını birleştirdim.</p>

  <p>"Elektriği kesmişler," dedi. "Bahse varım, suyu da kesmişlerdir."</p>

  <p>Clancy’nin ofisteki sandalyesine çöküp yüzümü koyu renk ahşaba gömdüm. Chubs üzerimden Liam’ın ıslak ceketini çıkarmaya kalktığında ona izin vermedim.</p>

  <p>"Beni bulmaya geldiğin için teşekkürler," dedim gözlerimi kapatarak.</p>

  <p>"Seni sersem," dedi şefkatle. Sırtıma yumuşak bir şekilde vuruyordu. "Belanın üzerine gitmekte üstüne yok."</p>

  <p>Hareket etmiyordum; eli hâlâ omzumun üstündeydi. "Ruby?"</p>

  <p>"Bunu neden yaptı?" diye fısıldadım. Bu odadaki her şey bana Clancy'yi hatırlatıyordu. Kokusundan, renklerine göre raflara dizilmiş kitaplara kadar. "Hepsini kurtların önüne attı..."</p>

  <p>Chubs yanımda çömeldiğinde, dizleri yaşlı bir adamınkiler gibi çatırdadı. Elini kolumdan hiç ayırmasa da bana söylemek üzere olduğu şeyle mücadele ettiği belliydi.</p>

  <p>"Onun o cehennem çukuru zihnini çözmeye yanaşmak dahi istemem," dedi dikkatlice. "Ama bence sadece kontrolü elinde tutmayı seviyor. Yetkili olmayı. İnsanları manipüle ederek kendini güçlü hissetmeye çalışıyor çünkü o da çok iyi biliyor ki buranın dışında kendisi de her birimiz kadar savunmasız aslında. Böyle insanlar vardır. En karanlık zihinler, en beklenmedik yüzlerin arkasında gizlenme eğilimindedirler. İyi bir lider rolü oynuyordu ama o... o Lee ya da Jack gibi değildi. O, herkesin kendisini güçlü ve güvende hissetmesi gerektiğini düşündüğü için yardım etmiyordu çocuklara. Clancy sadece kendini düşünüyordu. Asla bir başkasının önüne atlayıp... onun yerine kurşun yemeyi göze alacak bir tip değil."</p>

  <p>Ve doğruldum. "Jack’in kargaşada vurulduğunu sanıyordum."</p>

  <p>Chubs başını salladı. "Jack beni koruyordu; bunu yapıyordu çünkü..." Derin bir nefes aldı. "Çünkü benim kendimi koruyamayacağımı düşünüyordu. Bana ne çok şey öğrettiğinin farkında değildi."</p>

  <p>"Çok üzgünüm," dedim gözlerimde biriken yaşları fark ederek. "Her şey için."</p>

  <p>"Ben de," dedi bir süre sonra ve onun da ağladığını anlayabilmem için bakmam gerekmemişti.</p>

  <p class="img5"><img alt="3" src="../Images/3.jpg"/></p>

  <p>Bilgisayar, masasının en üst çekmecesinde, üzerinde sarı bir notla birlikte duruyordu.</p>

  <div>
    <br/>
  </div>

  <p><i>Ruby,</i></p>

  <p><i>Daha önce yalan söyledim. Yanına koşarak gelirdim.</i></p>

  <p><i>-CG</i></p>

  <div>
    <br/>
  </div>

  <p>"Chubs!" diye seslendim hemen yanıma çağırarak. Açma düğmesi hâlâ yanıyordu.</p>

  <p>"Bunu burada mı bırakmış?" diye sordu Chubs parmaklarını masaya vurarak. "Kablosuz erişim kartı içinde mi peki?"</p>

  <p>İçindeydi ama Clancy bilgisayardaki diğer her şeyi silmişti. Yalnızca ekranın orta yerinde duran internet ikonu kalmıştı masaüstünde.</p>

  <p>"Köşedeki saatte neden on beş yazıyor?" diye sordu Chubs sandalyeye oturarak. Gösterdiği şeyi görmek için eğildim. Pil ömrü. Yalnızca on beş dakikamız kalmıştı.</p>

  <p><i>"Pislik</i> herif," dedim öfkeyle.</p>

  <p>Chubs başını salladı. "Hiç yoktan iyidir. Bağlantı kesilmediği sürece buradan çıkmanın bir yolunu bulmak için kullanabiliriz bunu. Jack’in babasının yeni adresine bile ulaşabiliriz."</p>

  <p>"Ve mesajını ailene ulaştırabiliriz," dedim içimi dolduran bir mutlulukla.</p>

  <p>"Sorun değil, bu dakikaları... bu on dört dakikayı Jack’in babasını bulmak için harcamayı tercih ederim," dedi. "Bilgisayarın mikrofonu varsa onu arayabilirim de."</p>

  <p>Kendi anne babasını aramayı denemeye cesaret edemiyordu.</p>

  <p>"Cidden," diye başladım. "Mesajı yayınlaman iki dakika sürer. Ne yazdığını hatırlıyor musun?"</p>

  <p>"İşe yarayacak kadarını."</p>

  <p>Chubs’ın klavyede çıkardığı sesleri dinlerken dolaşıp odanın bayat kokusunu çekiyordum içime. Ayaklarım beni Clancy’nin yatağının yanına getirdiği sırada durdum. Ona karşı duyduğum öfke öylesine büyüktü ki şu anda yaşadığım endişe onun yanında hiç kalırdı.</p>

  <p>İsle kaplanmış pencereyi güç bela açmaya çalıştım. Yine de içeri dolan temiz hava bu çabaya değerdi. Eğilip kollarımı pervaza dayadım. Kamp, gözlerimin önünde bir kül ve toprak yığını olarak uzansa da çocukların bir zamanlar yemeklerini almak için toplandıkları yerin görüntüsü hâlâ zihnimde taptazeydi. Gözlerimi kapadığımda kahkahaları ve uzaktan gelen radyonun sesini duyabiliyor; fasulyenin baharatlı tadını ve havadaki odun ateşinin kokusunu alabiliyordum. Diğerleriyle sessiz bir sohbete dalan Liam’ın saçlarının güneşin altında altın gibi parladığını da.</p>

  <p>Ve gözlerimi açtığımda onu sadece hayal etmiyordum artık.</p>

  <p>Arkamdan seslenen Chubs’a aldırmadan odadan koşarak çıktım. Merdivenlerde sendeleyerek koridora fırladım ve ayakta zar zor duran kapıyı geçtim.</p>

  <p>Kulübelere uzanan yolda, yıkılmış ağaçlar ve evler arasında yürümeye çalışıyordu. Parçalanmış yüzü, keder ve korkuyla kaplıydı. Yıkıntıların içinde güçlükle topallıyordu.</p>

  <p>"Lee!" Adeta ağzımdan fırlamıştı ismi. Elindeki kömüre dönmüş odun parçasını bırakıp, yaslandığı ağacın dalları ve yaprakları arasında mücadele ederek bana döndü. Beni gördü. Gördüklerine hem inanıyor hem de inanamıyor gibi bir hâli vardı. "Aman Tanrım!" Kollarımı boynuna sardığımda neredeyse ikimizi de yere devirecektim.</p>

  <p>"Teşekkürler," diye fısıldıyordu, "teşekkürler, teşekkürler..." Sonra yüzümün bulabildiği her noktasını öpmeye, gözyaşlarımı ve isi silerek adımı haykırmaya başladı.</p>

  <p class="img5"><img alt="3" src="../Images/3.jpg"/></p>

  <p>Kaçabilen tek kişi Liam değildi ama geri dönen tek kişi o olmuştu.</p>

  <p>Clancy’nin ofisinde oturup bulabildiğimiz yiyecekleri yerken bize tüm gece neler yaşadığını anlattı. Bilgisayarın başında olan Chubs, ailesinden bir mesaj gelmiş mi diye her dakika kontrol ederken bir yandan da Jack’in babasının adresini arıyordu.</p>

  <p>Olay patlak verdiğinde öyle bir şaşkınlık yaşanmıştı ki nöbetçilerden birçoğu devriye yerlerini bırakıp kulübelere ulaşamamışlardı bile. O anda izinli olanlar kulübemize gelip Liam’ı zorla çıkarmışlardı. "Aslında beni taşıdılar, demeliyim," diye anlatmıştı Liam o anları. Tam da bu tip durumlar için gizlenmiş dar patikalardan birine götürmüşlerdi onu. Bizi aldıkları o otoyoldaki noktaya varana dek hiç durmadan sabaha kadar yürümüşlerdi.</p>

  <p>"En fazla yirmi kişiydik," dedi elimi tutarak. "Herkes de kötü durumdaydı. Liv ve Mike çalışan bir araba bulup durumları ağır olanları hastaneye götürmek için arabaya doldurdular ama..."</p>

  <p>"Ya diğerleri?" diye sordum.</p>

  <p>"Onlar ayrıldı." Liam gözlerini ovuşturdu. Teni hâlâ hassastı ve rengi siyaha dönmekteydi.</p>

  <p>"Sen niye gitmedin?" dedi Chubs. "PÖK askerlerinin burada olacağını bilmene rağmen buraya gelmek de neyin nesi? Kafayı mı yedin?"</p>

  <p>Liam yalnızca homurdandı. "Sence siz ikinizin hâlâ burada olma olasılığı varken bu benim zerre kadar umurumda olmuş mudur, Chubs?</p>

  <p>Kaybedecek vaktimiz yoktu; hepimiz, geri dönüp kurtulanları kontrol edeceklerini bilecek kadar iyi tanıyorduk PÖK askerlerini. Çocuklar malzeme dolabını inceleyip yanımızda götürebileceğimiz yiyecekleri aramaya başladılar. Ben de işe yarar bir şeyler yapmak istiyordum aslında ama dikkatimin üst kattaki Clancy’nin odasına kaydığını hissettim.</p>

  <p>Sonunda huzursuzluğuma teslim olarak konserve yiyecekler konusundaki tartışmalarıyla baş başa bıraktım ikisini. Üst kata çıkarken Jack ve Chubs’ın hâlâ ıslak olan mektuplarının orada olduğundan emin olmak için ceplerimi yokladım.</p>

  <p>Bilgisayarın pilinin bitmesine iki dakika kalmıştı. Güç lambası yanıp sönerek kapanma uyarısı veriyordu. Ekran ışığı azaldı ve tuşların ışıkları kapandı. Olabildiğince hızlı bir şekilde online rehbere <i>Ruby Ann Daly, Virginia Beach </i>yazdım.</p>

  <p>Sonuç çıkmadı.</p>

  <p>Yeniden denedim. Bu defa sadece isimle. Bir sonuç çıkmıştı ama Salem’de. Neredeyse on yıldır orada yaşamıyordum ama ailemin adresini görür görmez tanıdım.</p>

  <p>Bir dakika on beş saniye. Chubs’ın arama yapıldığından bahsettiği internet sitesine girdim hemen. Telefonun her çalışı bana iki saniye kaybettiriyordu.</p>

  <p>Onunla konuşmak değil, sesini duymak istiyordum sadece. Yanına gitmek gibi bir seçeneğim yoktu zaten. Halletmem gereken daha önemli işler vardı. Ama onun hâlâ orada olduğundan, dünyada beni hatırlayan bir kişinin daha olduğundan emin olmalıydım.</p>

  <p>Telefon açıldı. Parmaklarımla masaya sıkıca yapıştım. Kalbim yerinden çıkacak gibi atıyordu.</p>

  <p>Annemin sesi.</p>

  <p><i>Merhaba, Jacob, Susan ve Ruby Daly’nin evini aradınız...</i></p>

  <p>Neden ağlamaya başladığımı bilmiyorum. Belki yorgunluktan. Belki de her şeyin bu kadar zor oluşundan. Üçünün birlikte olmasından mutlu olmuştum. Annemin ve babamın, ailelerini bir araya getirmeyi başarıp bir Ruby’nin yerine diğerini koymalarından. Son birkaç günde anladığım en önemli şey, birbirimizi kollamanın ve bir arada kalmanın önemiydi. Ve onlar da aynısını yapıyorlardı. Güzel.</p>

  <p><i>Güzel.</i></p>

  <p>Ama bu durum, gözlerimi kapatıp sadece birkaç dakikalığına da olsa o Millwood Drive’da yaşayan Ruby’nin hâlâ ben olduğumu hayal etmeme engel değildi.</p>
</body>
</html>
