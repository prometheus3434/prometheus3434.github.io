<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/egmn.css" type="text/css" rel="stylesheet"/>
</head>

<body>
  <p class="img4"><img src="../Images/5.jpg" width="600" height="120"/></p>

  <h2>ON BEŞ</h2>

  <p>YAKLAŞINCA BİRBİRLERİYLE UYUMSUZ, SİYAH KIYAFETLERE bürünmüş bedenlerini ve yüzlerindeki kir tabakasını gördüm ilk. Sanki kısa sürede birden uzamış gibi sıskalaşmışlardı; yanakları çökmüştü.</p>

  <p>Hepsi benim yaşlarımda erkeklerdi.</p>

  <p>Ve hepsi mecbur kalsak kolayca alt edebileceğimiz tiplerdi.</p>

  <p>Kızıl saçlarını sallayarak, "Tanrı aşkına," dedi bize en yakın olan. "Size önce minibüsü kontrol edelim demiştim."</p>

  <p>Liam’ın sarı saçları göründü yeniden.</p>

  <p>"Siz sersem herifler ne halt ettiğinizi sanıyorsunuz?" dedi öfkeyle. Ortamda kedi miyavlamasına benzer bir başka ses duyuldu. Ya da küçük bir kızın ağlamasına.</p>

  <p>Yanlarına ulaşmak için kampanyalı DVD’lerin bulunduğu sepetin üzerinden atladım. Zu yerde oturmuş, pembe avcunu Chubs’ın kıstığı gözlerine yaklaştırmıştı. Gözlükleri olmadan bambaşka bir insan gibi görünüyordu. "O iyi," dedi sonra. "Yanık falan yok."</p>

  <p>Liam bir anda yanımda bitivermişti; ters dönmüş raflardan birinin üzerine tırmanmak için omzumdan destek almaya çalışıyordu.</p>

  <p>"Sen iyi misin?" diye sordu bir yandan.</p>

  <p>"İyiyim," dedim. "Öfkeliyim. Sen?"</p>

  <p>"İyiyim. Öfkeliyim."</p>

  <p>Çocuk grubuna yaklaştıkça Liam’ı zapt etmem gerekeceğine emindim ama öfkesi her adımda azalıyor gibiydi. Diğer çocuklar da rengârenk havuz ürünleri standının başında toplanmışlardı. Aralarından en uzun boylu olanı, kıvırcık, kahverengi saçları incecik ensesinde sallana sallana yürüdü ve ilk konuşan kızıl saçlı çocukla kardeş gibi görünen iki geniş omuzlu sarışının bir adım önüne çıktı.</p>

  <p>"Bak dostum, özür dilerim," dedi.</p>

  <p>"Hep böyle saçmalar mısınız?" dedi Liam. "Silahlı olup olmadıklarına, hatta sizin gibi olup olmadıklarına bile bakmadan insanlara saldırır mısınız!?"</p>

  <p>Liderleri dikleşti. "Takipçi olabilirdiniz pekâlâ."</p>

  <p>"Hem tüm bu kargaşaya yol açan da sizin Sarı'nızdı." Kızıl saçlı olan eliyle etrafı gösteriyordu. "Kıza bir tasma lazım."</p>

  <p>"Sözlerine dikkat et," dedi Liam sertçe. Bu defa tehditkâr bakışlarıyla sarışın kardeşler atıldı öne doğru. "Bize silah doğrultmasaydınız o da paniklemezdi," dedi Liam.</p>

  <p>"Oradaki uyarımızı ciddiye alıp hemen gitseydiniz onları kullanmak zorunda kalmazdık."</p>

  <p>"Evet, gitmemiz için bize çok zaman verdiniz çünkü," diye yapıştırdı hemen lafı Liam.</p>

  <p>"Bakın, isterseniz sabaha kadar böyle konuşabiliriz ama bu hiçbir lanet olasıca şeyi çözmez," diyerek aralarına girdim. "Geceyi burada geçirmeyi umuyorduk ama siz buraya önce geldiyseniz ya da burayı sahiplendiyseniz her neyse... o zaman gideriz. Geliş nedenimiz, yalnızca geceyi burada geçirmekti."</p>

  <p>"Geceyi geçirmek," diye tekrarladı liderleri.</p>

  <p>"Üzgünüm, dediğimi anlamadın mı?"</p>

  <p>"Hayır, sadece kulaklarım hâlâ sizin şu Sarı’nın yarattığı kriz yüzünden kanıyor," diye söylendi. "Belki de emin olmam için bir kez daha söylemelisin, bebeğim."</p>

  <p>Liam kolunu uzatarak beni girmek üzere olduğum bir kavgadan kurtardı.</p>

  <p>"Yalnızca gece burada kalmak istiyoruz. Bela aramıyoruz," dedi açıkça.</p>

  <p>Lider beni bir kez daha süzdü ve bakışlarını iki yanımda, elbisemin eteklerini tutarak yumruk yaptığım ellerime sabitledi.</p>

  <p>"Görünüşe göre onu zaten bulmuşsunuz."</p>

  <p class="img5"><img alt="3" src="../Images/3.jpg"/></p>

  <p>Liderin adı Greg'di ve Mechanicsville Virginia'dan geliyordu. Asabi kızıl saçlı kendini tanıtmayı reddetse de diğerlerinin ona Collins dediğini duymuştuk. Aynı zamanda Pennsylvania'daki bir kasabadan olduğunu da öğrenmiştim. Zaten insanlarla bundan fazlasını paylaşmaktan hoşlanmıyordu. Sarışın çocuklar, aynı tahmin ettiğim gibi kardeşlerdi. Kyle ve Kevin. Bu pespaye grubun, yiyecek havuzları, korkutucu silah ve bıçak stokları haricinde sahip oldukları tek ortak nokta, büyük bir zevkle "Şeytan Çukuru" diye adlandırdıkları New York'tâki kamplarıydı.</p>

  <p>Kurutulmuş meyveler, bayat cips ve patates kroketten oluşan akşam yemeği sırasında, oldukça dramatik ve yüksek ihtimalle abartılı denebilecek şekilde PÖK gözetiminden kaçış hikâyelerini anlattılar.</p>

  <p>"Doğru mu duydum?" dedi Chubs inanmaz bakışlarla. "Bir kamptan diğerine mi götürülüyordunuz?"</p>

  <p>Greg dondurucuların cam kapaklarından birine yaslanmış duruyordu. "Bizi bir başka kampa götürmüyorlardı. Toplayabildikleri kadar çok adamı toplayıp Maryland'deki deney merkezine götürüyorlardı."</p>

  <p>"Yalnızca erkekleri mi?" diye sordu Chubs.</p>

  <p>"Bizde kız yoktu ki." Greg’in sesinden büyük bir hayal kırıklığı hissediliyordu. Bu birçok şeyi açıklıyordu; özellikle de ben ne kadar geri çekilirsem çekileyim inatçı bir şekilde bana yanaşmaya çalışmasını. "Yoksa eminim onları da toplarlardı."</p>

  <p>"Size bu kadar bilgi vermelerine bile şaşırdım doğrusu," dedim yeniden konuya dönmeye çalışarak. "Sizi gerçekten oraya götürdüklerine emin misiniz?"</p>

  <p>"Hayır," diye araya girdi Collins. "Bizden kurtulmak için emir aldıkları oldukça açıktı."</p>

  <p>"Yolu sel basınca da araba devrildi ve siz de kaçtınız, öyle mi?"</p>

  <p>Hikâyenin bu kısmını inandırıcı bulmakta güçlük çekiyordum. Bu kadar kolay mı kaçmışlardı yani? Tabiat Ana’nın basit bir müdahalesiyle... Sanki İncil'deki bir hikâye gibi kendilerini bir anda özgürlüğün kollarına mı bırakmışlardı? Arabada onlarla birlikte olan PÖK askerlerine ne olmuştu peki?</p>

  <p>"O günden beri de saklanıyoruz. Babama kaçtığım ve güvende olduğum haberini ulaştırmak altı ay, ondan bir çeşit cevap almak da en az üç ayımı aldı."</p>

  <p>Chubs öne doğru eğildi. "Onlarla tam olarak ne şekilde iletişime geçtin? İnternet?"</p>

  <p>"Hayır dostum," dedi Greg. "O terörist olayından sonra, PÖK askerleri kapını kırmadan internette yemek tarifi bile arayamıyorsun. Zaten ihtiyaçları olan tek şey de ufacık bir bela kokusu."</p>

  <p>"Hangi teröristlerden bahsediyorsun?" diye sordum.</p>

  <p>"Birlik," dedi Chubs. "Hatırlamıyor musun, hani... Ah, doğru ya." Yaptığı hatayı anlamış ve hiç de beklemediğim bir sabırla açıklamaya başlamıştı. "Üç yıl önce Birlik, hükümetin Psi veri tabanına girmeyi başardı ve herkesin görmesi için kamplarla ilgili gerçekleri internete koymaya çalıştı. Diğer gruplar da bunu bankaların, borsanın ve bakanlıkların sistemlerini hacklemek için kullandılar..."</p>

  <p>"Peki, hükümet sert bir karşılık vermedi mi?"</p>

  <p>"Verdi tabii. Sosyal paylaşım sitelerinin çoğu kapatıldı.Mail servis sağlayıcıların, artık giden tüm mailleri kontrol etmesi gerek." Gözlerini dikmiş, değişen ilgi ve merak dereceleriyle bana bakmakta olan diğer çocuklara dönmüştü. Orada oturduğum süre boyunca Kevin’ın -ya da acaba Kyle mıydı adı?- bir an olsun bana bakmayı bıraktığını sanmıyorum. "O hâlde nasıl yaptınız?"</p>

  <p>"Kolay," dedi Greg oldukça gereksiz bir göz kırpmayla. "Kalan yolları kullandık. Yerel gazetemize, yalnızca ağabeyimin anlayacağı bir ilan verdim."</p>

  <p>Chubs’ın gözlerini kıstığını bilmem için yüzüne bakmama gerek yoktu. Yanımda, gerildiğini hissedebiliyordum. "Reklamın parasını kim ödedi peki? Editörler sana bedava ilan hakkı vermedi herhalde, değil mi?"</p>

  <p>"Hayır, şu Kaçak Çocuk verdi," dedi Greg. "Benim için her şeyi o hazırladı."</p>

  <p>Dikleşirken önümdeki birkaç boş alüminyum folyo kutusunu ittim. "Gerçekten Kaçak Çocukla irtibata geçebildiniz mi?"</p>

  <p>"Ah, evet. O tıpkı bir... Tanrı gibi," dedi Collins heyecanla söze girerek. "Bizi bir araya getirdi. New England ve Güney'den gelen tüm çocukları. Her renkten. Büyük çocuklar, küçük çocuklar... PÖK askerlerinin, ondan korktukları için ormandaki saltanatından uzak durdukları söyleniyor. Kampını ateşe verdiği ve onu geri getirmek için gönderilen tüm PÖK askerlerini öldürdüğü için de."</p>

  <p>"O kim?" diye sordum.</p>

  <p>Dört çocuk birbirlerine sırıttılar. Acil durum lambalarının gölgeleri, onları olduklarından daha da ukala gösteriyordu.</p>

  <p>"Başka?" diye sordu Chubs tüm bu yeni bilgileri büyük bir hevesle dinledikten sonra. "Reklamın parasını göndermeyi nasıl başardı? East River nasıl bir yer? Nerede?"</p>

  <p>Omzumun üzerinden, arkamdaki hazır yemek dolabına yaslanmış dikilen Liam’a bir bakış attım. Tüm bu zaman boyunca tuhaf bir şekilde sessizliğini korumuş; sımsıkı kapattığı dudakları ve tümüyle duygudan yoksun ifadesiyle öylece beklemişti.</p>

  <p>"East River’da güzel düzen kurmuşlar," dedi Collins. "Ama East River’ı bulmak istiyorsanız bunu kendiniz yapmalısınız."</p>

  <p>"Öyle görünüyor," dedi Liam sonunda. "Orada çok çocuk var mı?"</p>

  <p>Bu soruyu düşünme ihtiyacı hissetmişlerdi. "Yüzden fazladır ama bini bulmaz," dedi Greg. "Neden sordun?"</p>

  <p>Liam başını salladı ama ben yüzünde o minicik hayal kırıklığını gördüğüme şaşırmıştım. "Sadece merak ettim. Sanırım çoğu daha önce hiçbir kampta bulunmamış, haksız mıyım?"</p>

  <p>"Bazıları." Greg omuzlarını silkmişti. "Bazıları da takipçilerden ya da PÖK askerlerinin elinden kaçıp gelenlerdi."</p>

  <p>"Peki, bu Kaçak Çocuk... onun çocuklar için..."Liam bu soruyu nasıl sorması gerektiği konusunda büyük bir mücadele veriyor gibi görünüyordu. "Onlar için bir planı yok, değil mi? Bir hedefi?"</p>

  <p>Diğerleri de bu soruyu en az benim kadar tuhaf bulmuş görünüyorlardı. Greg, "Hedef falan yok. Sadece anı kurtarıyor sanırım," diyene kadar Liam’ın neden Kaçak Çocuk'u aradığını daha önce bir kez bile düşünmediğimi fark ettim. O ve diğerlerinin onu bulup evlerine dönmeye ve Jack’in mektubunu ulaştırmaya çalıştıklarını varsaymıştım sanırım. Ama durum yalnızca bundan ibaretse Liam’ın gözlerindeki bu parıltı da neyin nesiydi? Elleri ceketinin cebinde olsa da kıvrımlarından yumruklarını sıktığını görebiliyordum.</p>

  <p>"Peki ya yeri?" diye sordum.</p>

  <p>"Pekâlâ." Greg’in ifadesinde bir değişiklik vardı şimdi. Boştaki elini ayağımın üzerine koyarken yüzünde kurnaz bir gülümseme belirmişti. Kyle ve Kevin Kardeşler, dondurucu bölmelerinin arasına kurdukları uydurma kamplarında oturmaya başladığımızdan beri ağızlarını açmamışlardı; ama şimdi aynı bilgiç ifadeyi takınmış, birbirlerine bakıyorlardı. İçimde yükselen tiksinmeyi durdurmak için yutkundum.</p>

  <p>"Eminim seni ağırlamaktan mutluluk duyarlar," dedi Greg parmaklarını, ayakkabımdan okşamak üzere bileğime doğru kaydırarak. Tam kendimi geri çekmeye başlamıştım ki birden ekledi: "Kıyıya çok yakın, gerçekten mükemmel bir konumda ama pek fazla kız yok. Bakacak... güzel bir şeye sahip olmak hoşlarına gidecektir."</p>

  <p>Parmakları bu defa bacağıma doğru hareketlendi. "Gitmelisin. Kabilelerden birine yakalanmaktan iyidir. Norfolk civarında takılan bir grup Mavi çocuk var ama hepsi de pislik. Üzerindeki kıyafetleri çalarlar. Bir süre önce burada bir Sarı kabilesi vardı ama kampta birlikte olduğumuz çocuklardan biri hepsinin PÖK askerlerince götürüldüğünü söylüyor."</p>

  <p>Tüm bu kabile lafları benim için yeniydi. Bir araya gelip kırsal bölgelerde yakalanmamaya çalışan ve birbirlerine sahip çıkan çocuklar ha? Muhteşem.</p>

  <p>Greg’in ılık, dolgun parmakları dizime ulaşıp hafifçe okşayana dek yukarı çıkmaya devam etti. Zaten görüp görebileceği de buydu. Zihnimde bir dürtü hissettim. Öfkemi bile bastıran bir uğultu... Ardından gelen görüntülerin yoğunluğuyla gözlerimi kapamam gerekmişti. Toprak yoldan gelen sarı okul servisinin görüntüsü... Sessizce bir şarkı mırıldanan kadının bulanık yüzü... Gece gökyüzüne yükselen bir kamp ateşi... Eski bir elektronik dükkânında bir radyolu çalar saate benzer bir şeyin üzerine eğilmiş bakan Kevin ve Kyle. Saatin üzerindeki rakamlar ilerliyordu ama bu rakamlar saati göstermiyordu. Karanlıkta yeşil bir ışık yayarak ilerliyorlardı; 310, 400, 460, 500... Ta ki bir noktada durana kadar...</p>

  <p>Greg'den ve onun ipeksi anılar kümesinden ayrılmaya başlarken yumruklarımı sıkmıştım ama Chubs çoktan yanıma gelmişti. Kucağımdan uzanarak yüzüne kondurduğu keskin bir küçümser ifadeyle Greg’in parmaklarını birer birer açtı. Greg ise sersemlemiş, donuk bakışlarıyla az önce ne yaptığımdan habersiz kalakalmıştı. Kendime geldiğimde çılgınca bir sağa bir sola bakındım. Kalbim, ağzımla gözüm arasında bir yerde kalmış gibi hissetsem de kimse yaşadığım bu anı hissetmemiş gibiydi. Hareket eden tek kişi Chubs'tı ve o da yanıma oturmak için gelmişti.</p>

  <p><i>Lanet olsun,</i> diye düşündüm gözlerimi bir kez daha sımsıkı kapattığımda. Bir elimi, sanki oradaki görünmez parmakları kovmak istercesine alnıma götürdüm. <i>Çok yaklaşmıştım. Bu defa çok fazla yaklaşmıştım.</i></p>

  <p>"Çocuğun adı ne demiştiniz? Mutfakta bizimle çalışan Sarı’nın adı? Fred? Frank?" Collins, elleri göğsünün üzerinde, uyku tulumunun içinde uzanmış yatıyordu.</p>

  <p>"Felipe... Felipe Marino?" Greg’in bakışları yeniden anlamlandığında elini bacağımın üzerinde gezdirmeye başlamıştı yine. Ancak bu sefer haddinden fazla yukarıya uzanıyordu o pis elleri.</p>

  <p>"Felipe mi?" dedi Liam birden kendine gelmiş gibi. "Felipe Marco mu dedin sen?"</p>

  <p>"Onu tanıyor musun?"</p>

  <p>Liam başıyla onayladı. "Bir süre birlikte seyahat etmiştik."</p>

  <p>"O burada yakalanmadan önce olmalı," dedi Greg. "Bize buradan bahseden de oydu. Bir arkadaşıyla burada kaldığını söylemişti... yoksa sen misin?"</p>

  <p>"Evet. Ona ne oldu?" Liam, benimle Greg’in arasına doğru eğilmişti. "Bizi farklı kamplara yolladılar."</p>

  <p>Greg omuzlarını silkti. "Maryland’e giden ilk otobüslerden birindeydi. Kim bilir?"</p>

  <p>Demek onların kampındaki Sarılar da götürülmüştü. Belki de büyük kamplardakileri topluyorlardı. Ülkenin en batısında toplanan küçük kamplardakileri değil.</p>

  <p>"O çocuğu özlüyorum. Akıllıydı. Güçlerini kullanmayı bilirdi. En azından sizin evcil hayvanınızdan daha iyiydi. Başınıza açacağı dertler düşünülürse onu hemen yollamanız hayrınıza olur." Greg şimdi bize arkasını dönmüş, Liam’ın hazırladığı problemleri çözmekle uğraşan Zu'yu işaret ediyordu.</p>

  <p>Ve işte tahammül sınırımı aşmayı başarmıştı.</p>

  <p>"Bunun bir şaka olduğunu söylemen için tam iki saniyen var, pislik herif" dedim. "Yoksa yüzüne yumruğu yiyeceksin."</p>

  <p>"Söylediğini yap," dedi yanımdaki Chubs da öfkeyle.</p>

  <p>Ama Liam elini sakince omzuma koyduğunda savurduğum tehdit de tüm etkisini kaybetmişti. Yüzü pasif ve uysal bir ifadeyle bakarken öfkesinin boğazında düğümlenmiş olduğunu görebiliyordum. Parmaklarını uzatıp yerdeki parmaklarımın üzerine değdirdi. Bir anda irkilsem de parmaklarımı geri çekmek istemedim.</p>

  <p>Greg ellerini havaya kaldırdı. "Tek söylediğim, onda bir sorun olduğu. Diğerleri gibi değil, öyle değil mi?" Biraz daha eğildi. "Zihinsel engelli mi? Üzerinde hiç test yaptılar mı?"</p>

  <p>"O sadece konuşmuyor; sağır değil yoksa," dedi Liam. "Hem sözüme inan, yedimizin toplamından daha zeki olduğunu söyleyebilirim."</p>

  <p>"Ben <i>o konudan</i> tam olarak emin olduğumu söyleyemem..." diye başladı Chubs. "Ben..."</p>

  <p>Liam onu tek bir bakışıyla yeniden susturdu. Sonra eğilerek kulağıma fısıldadı. "Zu'yu götürebilir misin?"</p>

  <p>Başımla onaylayıp anladığımı göstermek için parmaklarımı parmaklarının üzerine vurdum. Yerden kalktığımda kendimi biraz daha sakin hissediyordum.</p>

  <p>Zu'nun yanına gittiğimde ona elimi uzattım. O da hiç bakmadan karşılık verdi. Birkaç dakika önce olanlara aldırış etmeden, önümde duran, çamur ve pisliğe bulanmış eldivene baktıktan sonra onu o küçük elinden çıkardım.</p>

  <p>Bunu neden yaptığımı söyleyemem; belki Liam’a çok yakın olup kontrolümü kaybetmemek bana aptalca bir cesaret vermişti. Belki de onu bunları giymeye zorlayan gerçeklerden nefret ediyordum. O anda emin olduğum tek şey, Zu'yu o eldivenlerin içinde bir daha asla görmeyecek olmamdı. Ama ne yazık ki onları çok yakında tekrar giymek zorunda kalacaktı.</p>

  <p>Zu, ılık elimi kendi teninde hissettiğinde şaşkınlıkla geri çekilmek istedi. Gözleri fal taşı gibi açılmıştı ama endişeden mi sevinçten mi anlayamıyordum.</p>

  <p>"Hadi gel," dedim elini sıkarak. "Kız kıza vakit geçirme zamanı."</p>

  <p>Yüzü aydınlansa da gülümsemedi.</p>

  <p>"Fazla uzaklaşmayın," diye seslendi Liam arkamızdan.</p>

  <p><i>"Fazla uzaklaşmayın,"</i> diye tekrarlayıp kahkahalarla gülmeye başladılar.</p>

  <p>Zu, tiksintiyle burnunu buruşturdu.</p>

  <p>"Ne demek istediğini anlıyorum," dedim ve onu onlardan olabildiğince uzağa götürdüm.</p>

  <p class="img5"><img alt="3" src="../Images/3.jpg"/></p>

  <p>İlk on dakika boyunca mağazanın içinde dolaştık. Zu, sanki gördüklerine inanamıyor gibi iki dakikada bir durup ellerimize bakıyordu. Arada bir de DVD kutuları ya da koridor başlarındaki öteberi raflarına dikkat kesiliyordu. Yine de o koyu renk gözleri, aramızda sallanan ellerimize takılıyordu hep. Tam temizlik bölümünden dönüyorduk ki birden koluma asıldı.</p>

  <p>"Ne oldu?" diye sordum yere düşen paspası ayağımla iterken.</p>

  <p>Zu, diğer elimde salladığım eldivenini işaret ediyordu.</p>

  <p>Ellerimizi kaldırdım. "Bunun nesi kötü?"</p>

  <p>Uzun süredir tuttuğu nefesini bıraktığında ne söylemek istediğini anlamadığım ortadaydı. Beni koridorun diğer ucuna kadar sürükledi ve raftaki beyaz kutuyu almak için elimi bıraktı. Zu, kutunun içindeki gümüş rengi tost makinesine ulaşmak için köpüklerden ve gereksiz paket yığınlarından kurtuldu.</p>

  <p>"Buna ihtiyacımız olacağını sanmam," dedim usulca.</p>

  <p>Bana öyle bir bakış attı ki âdeta gözleriyle, <i>Sessiz ol lütfen!</i> diyordu.</p>

  <p>Zu diğer elindeki eldiveni de çıkararak on parmağını makinenin iki yanında açtı. Bir saniye sonra o koyu renk gözlerini kapattığını gördüm.</p>

  <p>Tost makinesinin rezistansı alev topu gibi parlamaya başlamıştı. Uzun, siyah kablosu ayaklarının ucunda sallanıyordu. Bu dandik alet, Zu'nun yeteneği karşısında içi erimeye başlamadan önce ancak bir dakika dayanabilmişti. İlk duman sinyalini aldığım anda onu yere bırakmasını sağladım.</p>

  <p><i>Gördün mü?</i> diyordu bakışlarıyla. <i>Anladın mı?</i></p>

  <p>"Ama bana bunu yapamazsın," dedim yeniden elini tutmak için uzanarak. "Canımı yakmak konusunda endişelenmek zorunda değilsin çünkü şimdiye kadar bunu yapamadın."</p>

  <p><i>Bunun nasıl bir his olduğunu biliyorum,</i> demeliydim asıl. <i>Zar zor kontrol edebildiğin bir şeyden korkmanın nasıl bir şey olduğunu.</i></p>

  <p>O sivil PÖK askerine yaptıklarımı unutmaya çalışmıştım defalarca. Bunu yeniden denemek bir yana, bir daha yapıp yapamayacağımdan bile emin değildim. Ama yine de merak ediyordum; eğer denemezsek kendimizi kontrol etmeyi nasıl öğrenebilirdik? Sınırları zorlayıp kendimizi test etmezsek nasıl bilecektik ki?</p>

  <p>"Hadi işe yarar bir şey bulup bulamayacağımıza bakalım," dedim parmaklarımı yeniden onunkilere geçirerek. Onu koridor boyunca yürütmeye başlamadan önce elinin avcuma iyice sarılmasını bekledim. "Ne dersin..."</p>

  <p>Ona sormak üzere olduğum şeyin ne olduğundan bile emin değildim ama Zu buna aldırış etmiyordu. Bir anda durup elime öyle şiddetli asıldı ki birkaç adım sendeledim. Gözlerimle giysi ve ayakkabı bölümüne uzattığı kolunu takip edip gösterdiği yöne baktım.</p>

  <p>Daha doğrusu boş rafların arasında asılı duran pembe elbiseye.</p>

  <p>Zu bir anda koridorda, uzatma kablolarının ve kovaların arasında koşmaya başlamıştı. Ben de ona yetişmeye çalışıyordum. Sanki rüzgârı arkasına almış gibi hızlı gidiyordu.Rafın önüne geldiğinde birden durdu. Ellerinden biri kumaşı okşamak için uzanıp son saniyede geri çekilirken olan biteni hayretle izliyordum.</p>

  <p>"Çok güzelmiş," dedim. Elbisenin bel kısmında, kolsuz üst kısmın pembe beyaz etekle birleştiği noktada büyük bir kurdele vardı. O anda onu aşağı indirip göğsüne bastırmaktan ve yüzünü saten kumaşa gömmekten başka yapmak istediği bir şey yoktu sanki dünyada.</p>

  <p>Thurmond'dayken özlediğim binlerce şeyi düşündüm ama elbiseler bu listede yer almıyordu. Babamın yabancılara ve akrabalara anlatmaktan en çok keyif aldığı şey, ben üç yaşındayken annemle babamın bana babamın doğum günü için mavi bir elbise giydirmeye çalışmalarıydı. Elbisenin düğmeleri çok küçük olduğundan çözemediğim için kumaşı ellerimle parça parça yırtmış ve tüm parti boyunca da gururlu bir şekilde Batman külotumla etrafta dolaşmıştım.</p>

  <p>"Denemeyecek misin?" diye sordum.</p>

  <p>Başını çevirip yüzüme baktıktan sonra başını iki yana salladı. Plastik askının üzerindeki elleri iki yanına düştü. Olanları anlamam sadece birkaç saniye sürmüştü.</p>

  <p>Zu bunu hak etmediğini düşünüyordu. Onun, kendisi için fazla iyi, fazla yeni ve fazla güzel olduğunu... İçimde bayıltıcı bir nefretin yükselmeye başladığını hissediyordum ama bunu nereye yönlendirebileceğimi bilmiyordum. Onu gönderdikleri için ailesine mi? Kampına mı? PÖK askerlerine mi? <i>Hepsinin canı cehenneme!</i></p>

  <p>Bir elimle gümüş rengi askıyı alıp diğeriyle Zu'yu tuttum. Şaşkın bakışlarıyla yeniden bana baktığını biliyordum ama açıklama yapmak yerine -daha doğrusu söylemek istediğim kelimeleri anlaması için onu zorlamak yerine- onu orta bölümdeki kabinlere yönlendirdim. Elbiseyi ellerine bırakıp denemesini söyledim.</p>

  <p>Bir botu limana çekmek kadar zordu bu. İlk birkaç seferde elbiseyi bıraktı ve yeniden almak zorunda kaldım. Sonunda hevesi mi ağır bastı yoksa ben mi onun kalkanlarını indirmesini sağladım bilmiyorum. Ancak kabinden çıktığında o kadar rahatlamıştım ki neredeyse gözyaşlarına boğulacaktım.</p>

  <p><i>"Muhteşem</i> görünüyorsun." Onu, kendisini büyük aynada görsün diye döndürdüm. Onu bakmaya ikna ettiğimde ellerimin altındaki omuzlarının hafifçe dikleştiğini, gözlerinin kocaman açılarak sevinçle parladığını ama hemen ardından yeniden bir çiçek gibi boynunu büktüğünü gördüm. Parmakları kumaşın üzerinde dolaşıyordu. <i>Hayır, hayır, yapamam</i> der gibi başını şiddetle sallamaya başladı.</p>

  <p>"Neden?" diye sordum bana bakması için yeniden döndürerek. "Sevdin, değil mi?"</p>

  <p>Bana bakmasa da başını sallıyordu.</p>

  <p>"O zaman sorun ne?" Bu arada onu aynada kendine kaçamak bir bakış atarken yakaladım. Elleri, elbisenin eteklerini düzeltirken o bunun farkında değilmiş gibi davranıyordu.</p>

  <p>"Doğru," dedim. "Hiçbir sorun yok. Hadi gidip başka neler bulabiliriz ona bir bakalım."</p>

  <p>O da benim için bir şey bulmak istiyordu. Elbette yetişkin bölümleri çoktan yağmalanmıştı. Bu nedenle iki seçeneğim vardı; ya av kıyafetleri ya da işçi tulumları. Zu’ya ayçiçeği desenli, mavi bir gece kıyafetine ya da papatya desenli bir eteğe neden ihtiyacım olmadığını büyük bir sabırla anlattıktan sonra sadece kot pantolon ve düz tişörtler deneyeceğimi kabul etmek zorunda kaldı yüzünde bıkkın bir ifadeyle.</p>

  <p>Bana sütyenlerin asılı olduğu bölümü gösterdiğinde yerdeki çocuk pijamaları yığınının altına saklanıp ölmek istedim. Üzerlerindeki numara ve yazılar benim için Çinceden farksızdı. Gözlerimde biriken yaşlarla beraber Zu'nun gülmeye başlayacağını hissetmiştim.</p>

  <p>Şimdiye kadar, <i>Keşke annem yanımda olsa,</i> dediğim pek fazla an yaşamamıştım. En azından şimdi ona yaptıklarımı geri alamayacağımı biliyordum. O bir daha asla beni tanımayacak; bense o sabah beni gördüğü zaman, yüzünde oluşan o boş ifadeden başka bir şey düşünemeyecektim. Onun hakkındaki düşüncelerimin anbean değişmesi ne ilginçti. Bir an için saçlarımı taradığında hissettiklerimi hatırlıyor, bir sonrakinde beni terk ettiği için onu suçluyordum. <i>Bir kız nasıl olunur</i>'u bana öğretmediği için ona öfkeliydim.</p>

  <p>Fakat bu kimin suçuydu?</p>

  <p>Önümüzdeki iç çamaşırı yığınına bakarken, Zu derin düşüncelere dalmış gibi dudaklarını büzüştürmüş, alnını kırıştırmıştı. Her bedenden birer tane alıp bana doğru fırlatıyordu ki ikimiz de bir anda hiçbir sebep olmaksızın saçma bir gülme krizine girmiştik.</p>

  <p>Sonunda üzerime uyacağını düşündüğüm bedeni buldum. Anlaması güçtü; hepsi de balenleri ve omzu kesen askılarıyla o kadar rahatsız görünüyorlardı ki. Ben elbisemi çıkartırken Zu da bir mağaza kataloğundan fırlamış gibi görünen bir kıyafet giyivermişti üzerine. Pembe elbise, altına beyaz külotlu çorap ve üzerine bir ya da iki beden büyük bir kot ceket. Bulduğu diğer eşyaları, onun için seçtiğim papatya desenli sırt çantasının içine koymuştu. Kendi kıyafetlerini bulduğuna göre şimdi gidip çocuklar için bir şeyler almak istiyordu.</p>

  <p>Ona yeni bir çift spor ayakkabı bulduğumda kollarını belime sarıp teşekkürlerini iletmek için içine sokarcasına sımsıkı sarıldı. Ayrıca kendim için erkek bölümünden bulduğum ve beğenmediği açıkça belli olan o siyah botları görünce beni o rengârenk babetleri ya da topukluları almam için de zorlamadı.</p>

  <p>Aklıma birden bir şey geldiği sırada Zu, Chubs için seçtiği gömleği katlıyordu.</p>

  <p>"Hemen geleceğim," dedim. "Buradan bir yere ayrılma, tamam mı?"</p>

  <p>O koridoru bulmam birkaç dakikamı aldı. Mağazanın arkasına giderken Liam ile birlikte buradan öyle hızlı geçmiştik ki hayal görüp görmediğime emin değildim. Ama işte burada, tam da temizlik malzemelerinin üzerindeydiler. Bir çift pembe plastik eldiven, yüzlerce sarı eldivenin arasında asılı duruyordu.</p>

  <p>"Hey Zu," diye seslendim yanına gittiğimde. Eldivenleri önümde sallayarak bana dönmesini bekledim. Döndüğünde ağzı resmen açık kalmıştı. Yeni eldivenleri başını öylesine döndürmüştü ki ellerini öne uzatmış öyle yürüyordu.Tıpkı parmaklarında ve bileklerinde taşıdığı mücevher koleksiyonunu inceleyen bir prenses gibiydi. Yeni elbisesinin içinde reverans yaparak döne döne ilerliyordu. Ayakları, kasaların önünde gerçekleşen olayın kalıntıları üzerinde dans ediyordu âdeta. Onu izlerken tüm benliğim neşeyle dolmuştu. Yerdeki kırık cam parçalarına ve yanıp sönen ekranlara da fazla aldırış ettiğim söylenemezdi. Yürüyerek kozmetik reyonuna döndüğümüzdeyse ağzım kulaklarıma vardı.</p>

  <p>Kısa bir süre sonra, Zu ördüğü saçlarımı simli bir tokayla toplarken Liam da yanımıza geldi. Ben yerde, o da bir kraliçe gibi arkamdaki rafta oturuyordu. "Muhteşem!" dedim yüzümün önüne kırık bir ayna tuttuğu sırada. "İnanılmazsın sen."</p>

  <p>Bunun karşılığında aldığım ödül, boynuma dolanan o serçe kanadı kadar narin kolları oldu. Ona bakmak için arkamı döndüm çünkü yüzümü görsün istiyordum. Ne kadar ciddi, ne kadar samimi olduğumu görmeliydi. "<i>İnanılmazsın</i> sen."</p>

  <p>"Bakıyorum da ikiniz bayağı meşgulmüşsünüz."</p>

  <p>Liam koridorun sonundaki rafa yaslanmış, kaşlarını kaldırarak bize bakıyordu. Zu, onun için seçtiği gömlekle çorapları alarak yanına gitti.</p>

  <p>"Teşekkürler. Ah Tanrım, Chubs bunları görünce deliye dönecek!" Elini Zu'nun başına koydu. "Tanrım, siz ikinizi kısacık bir süre yalnız bırakıyorum ve mağazayı silip süpürüyorsunuz. Aferin size."</p>

  <p>Ayağa kalkarak bulduğumuz malzemeleri toplamalarına yardım ettim. O iş de bitince diğerlerinin yanına dönmek üzere ayaklarımızı sürüye sürüye yürümeye başladık. Üçümüz de o huzurlu anı terk ettiğimiz sırada, bu anın sonsuza dek arkamızda kalacağını çok iyi biliyorduk.</p>

  <p>Zu yalnızca birkaç adım önümüze geçmişti ki Liam bana dönüp, "Bunun için teşekkürler. Demek istediğimi anlamana sevindim," dedi. Şakacı bir tavırla örgümü çekti. "Yalnızca onlara birkaç soru daha sormak istiyordum."</p>

  <p>"Ve onun..."dedim Zu'yu işaret ederek ve devam ettim, "...duymasını da istemedin?"</p>

  <p>Başını aşağı indirdi. Yeniden kaldırdığındaysa kulaklarının uçları kızarmıştı. "Evet ama aynı zamanda... sen de dikkatlerini dağıtıyor gibiydin."</p>

  <p>"Ne? Onları tehdit ettiğim için özür dilerim ama..</p>

  <p>"Hayır... <i>dikkatlerini dağıtmak</i> diyorum," diye tekrarladı Liam. "Yani şeyle... yüzünle."</p>

  <p>"Hıı," dedim hemen. "Ee, işe yarar bir şey öğrenebildin mi?"</p>

  <p>"Daha arkadaş canlısı olduklarını öğrendiğim birkaç kabile ismi, isyan tehlikesine karşı tecrit altında tutulan birkaç şehir falan, bu tip şeyler. Yalnızca Virginia’da olup bitenleri biraz olsun öğrenmek istedim."</p>

  <p>"Kaçak Çocuk demek istemiştim," dedim belki de gereğinden fazla hevesli bir şekilde.</p>

  <p>"Önceden bilmediğimiz herhangi bir şey öğrenemedim. Herkes bundan fazla bilgi vermemeye yemin etmiş sanki. Çok saçma."</p>

  <p>"Gerçekten sana başka bir şey söylemediler mi?" diye sordum.</p>

  <p>Liam yere baktı. "Greg bize bir teklifte bulundu, bir çeşit takas... ama ben reddettim."</p>

  <p>"Ne istiyormuş? Onları ailelerine kavuşturacak, ancak takas etmek istemeyecekleri kadar değerli olan şey neydi ki? Siyah Betty mi?"</p>

  <p>"Önemli değil," diyerek konuyu kapatmış olduğunu da açıkça belirtiyordu Liam.</p>

  <p>"Hem eğer o salak tipler East River’ı bulmayı becerdiyse biz haydi haydi yaparız."</p>

  <p>"Evet," dedim küçük bir kahkaha atarak. "Doğru."</p>

  <p>Kıyafetleri omzuna atışını ve tüm bu süre boyunca konserveler ve dergilerin arasından hoplaya zıplaya yürüyen Zu'dan gözlerini bir an olsun ayırmayışını izledim gözümün ucuyla. Koridordan geçerken sarışın bir film yıldızının kapak olduğu derginin başlığına ilişti gözlerim. SONUNDA HER ŞEYİ ANLATIYOR.</p>

  <p>"Sana bir şey sorabilir miyim?"</p>

  <p>"Elbette," dedi. "Ne oldu?"</p>

  <p>"Neden Kaçak Çocuk'u arıyorsun?" diye sordum. Üzerimdeki bakışlarını hissettiğimde nasıl bir açıklama geleceğini tahmin etmiştim. "Yani Chubs’a ve Zu’ya yardım etmenin ve Jack’in mektubunu ulaştırmanın dışında. Bunu eve gitmek istediğin için mi...?"</p>

  <p>"Bunu sormanın özel bir sebebi var mı?" Sesi sakindi. Beni deniyordu.</p>

  <p>"Kamp hakkında sorduğun şu sorular," dedim. "Yalnızca bir şeyler öğrenmeye çalışıyormuşsun gibi geldi bana."</p>

  <p>Liam uzun bir süre cevap vermedi. Geceyi geçirmek için kurdukları çadırlar görünene kadar. O zaman bile verdiği tam olarak bir cevap sayılmazdı. "<i>Sen</i> neden Kaçak Çocuk'u bulmak istiyorsun?"</p>

  <p>"Çünkü büyükannemi görmek istiyorum." <i>Çünkü önemsediğim herkesi yok etmeden önce yeteneklerimi nasıl kontrol edeceğimi anlamam gerek.</i> "Fakat sen sorumu cevaplamadın."</p>

  <p>Zu, hızla çadırımıza daldı. İçerideki fener, Chubs’ın keyifli yüzünü aydınlatıyordu. Zu ona yeni eşyalarını verdiğinde, büyük bir mutlulukla sarılıp ayaklarını yerden kesmişti.</p>

  <p>"Seninkiyle... aynı sebepten," dedi. "Ben sadece evime dönmek istiyorum."</p>

  <p>"Evin nerede?"</p>

  <p>"İşin komik tarafı da bu ya," dedi. "Kuzey Carolina'daydı ama artık emin değilim."</p>

  <p>Bir an için durup doğruca birbirimize baktık. Çadırın kapısını benim için açtığında, benim yarı gerçek hikâyemi, benim onunkini anladığım kadar kolay anlayıp anlamadığını düşünmeden edemedim.</p>
</body>
</html>
