<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/egmn.css" type="text/css" rel="stylesheet"/>
</head>

<body>
  <p class="img4"><img src="../Images/5.jpg" width="600" height="120"/></p>

  <h2>YİRMİ YEDİ</h2>

  <p>BİR AN İÇİN BİLE OLSA KİMSE KILINI KIPIRDATMAMIŞTI.</p>

  <p>Bölge, fenerler ve lambalarla aydınlatılınca nerede olduğumuzu anlamıştım. Burayı daha önce de Clancy’nin bilgisayar ekranından görmüştüm. Bu yer, günler önce takipçilerin kampın tellerinden içeri girmeye çalıştığı ve Hayes’in de "sorunun icabına baktığı" yerdi. Tıpkı bize de yapmak istediği gibi.</p>

  <p>Önümüzdeki çocuklar, patikanın gri tellerle birleşip East River’ın sınırını belirlediği noktada duruyorlardı. Clancy ise ortalarında, birkaç saat önceye göre oldukça toparlanmış bir hâldeydi.</p>

  <p>"Sanırım konuşmamız gerek," dedi Clancy tatlı bir sesle. "Tehlikeli bir şey olmak üzereymiş gibi görünüyor."</p>

  <p>"Biz gidiyoruz," dedi Liam zor zapt ettiği öfkesiyle. "Ve bela istemiyoruz."</p>

  <p>"Öylece gidemezsiniz." Hayes grubun önüne çıkmış, patlamaya hazır bir bomba gibi Clancy’nin yanında dikilmişti. "Burada bir sistemimiz var ve siz henüz çıkış hakkı kazanmadınız."</p>

  <p>Kelimeler ağzından çıktığı anda, arkalarındaki büyük patikadan gelen, kuru dalların üzerinde ilerleyen ayak seslerini ve konuşmaları işittik. Bir süre sonra, önce Olivia, ardından Mike ve geçen ay Liam’ın birlikte çalıştığı diğer dört çocuk göründü. Onlar da bizimle aynı tepkiyi verdiler; önce ışıktan rahatsız olup, sonra büyük bir şaşkınlıkla oldukları yere yapışıp kaldılar.</p>

  <p>"Neler oluyor?" dedi Olivia siyahlı çocukların arasından ilerleyip, Clancy’nin karşısına geçtiği anda. "Neden telsizle bana ulaşmadın?"</p>

  <p>"Hayes ile birlikte kontrol altına aldık." Clancy kollarını bağlamıştı. "Siz nöbet yerlerinize dönün."</p>

  <p>"Bana ne olduğunu anlatana kadar olmaz..." Hızla bize döndüğünde elimizdeki çantaları görüp kalakaldı. "Siz <i>gidiyor</i> musunuz?"</p>

  <p>"Lee," dedi Mike bir anda olan biteni anlayıp. "Ne yapıyorsun?"</p>

  <p>"Görünüşe göre Liam Stewart kaçış planlarından birini sergiliyor," dedi Clancy. "Ya da en azından deniyordu diyelim. En az sonuncusu kadar başarılı olacak gibi görünüyor."</p>

  <p>"Cehenneme kadar yolun var," dedim Liam’ın Clancy'ye karşılık vermesini engelleyip koluna yapışarak. Öfkeyle titriyordu ama sayımız azdı. Bunu görmüyor muydu bu çocuk!?</p>

  <p>"Ruby," dedi Clancy usulca, bir zamanlar arkadaşım sandığım o çocuğa olabildiğince benzemeye çalışarak. "Hadi ama, en azından konuşamaz mıyız?"</p>

  <p><i>Evet,</i> diye fısıldadı bir ses kulağıma. <i>Bu herkes için en iyisi olmaz mı?</i> Göğsümde sıkışan öfke biraz olsun azalmış; önce yavaş, sonra bir anlık tuhaf bir sükûnet almıştı yerini. Parmaklarımı Liam'ınkilerden ayırdım. Birdenbire bu sanki en iyi, hatta belki de tek seçenek gibi gelmişti bana. Birkaç saniye önce çok öfkeliydim ve korkuyordum ama bu Clancy'ydi.</p>

  <p>Bu <i>Clancy’ydi.</i></p>

  <p>Ona, o gülümsemeye doğru bir adım attım. Ben... ben onu affedebilirdim, değil mi? Bu çok kolay olurdu. Clancy ile her şey kolaydı. Ayaklarım kendi kendine ilerliyor, nereye gitmem gerektiğini tam olarak biliyormuş gibi davranıyordu. Nereye gitmem gerektiğini.</p>

  <p>Ama Liam beni bırakmadı. Chubs da tabii. Chubs’ın ellerini sırt çantamda hissettim. Liam önüme geçtiği anda artık Clancy kaybolmuş ve ben artık onun yanına gitmemin ve beni kampa götürmesine izin vermemin neden önemli olduğunu unutmuştum.</p>

  <p><i>"Kes şunu!"</i> diye bağırdı Liam. "Ona her ne yapıyorsan <i>kes artık!"</i></p>

  <p>"O bir şey..." diye başladı Mike bir arkadaşına, bir Olivia’ya bakarak. Kızı, Liam’ın omzunun arkasından görebiliyordum. Yüzünde korkusuz bir ifade vardı. Arkalarında dikilen, Liam’ın devriyesinden diğer çocuklarsa uğultular içinde nereye bakacaklarını şaşırmış duruyorlardı.</p>

  <p>"Ben bir şey yapmıyorum," dedi Clancy giderek sertleşen sesiyle. "Onunla ilişkimizi kıskanan sensin."</p>

  <p>Çevresindeki çocukların yüzleri tuhaf bir şekilde ifadesizleşmişti ve onun söylediklerini başlarıyla onaylıyorlardı.</p>

  <p>"Buradaki kuralları çiğnemeye çalışan sensin," diye devam etti. "Çünkü bu bir kural, değil mi Liv? Eğer gitmek istiyorsan <i>benim</i> iznimi almalısın, değil mi?"</p>

  <p>Olivia bir an tereddüt etse de başıyla onayladı.</p>

  <p>Liam’ın kolları yavaş yavaş indi. Alnını buruşturarak, sanki bizim duymadığımız bir şeyi dinler gibi başını Clancy'ye doğru çevirdi. Omuzlarındaki gerilimin yok olduğunu görmesem de hissediyordum. Geriye doğru bir adım attı. Sonra bir adım daha. Elini alnına götürdü. "Üzgünüm... ben yalnızca... ben böyle yapmak istememiş..."</p>

  <p>"Burada mutlusun, değil mi?" diye sordu Clancy. "Yeniden böyle hissetmene engel bir durum yok. Burada kurallar var. Artık onları biliyorsun ve yeniden çiğnemeye çalışmayacaksın, değil mi?"</p>

  <p>"Hayır," dedi Liam boğuk sesiyle. Bana bakıyordu ama gözlerinde daha önceden tanıdığım o bulanık ifade vardı. Chubs da bunu fark etmiş olmalıydı. Gözlerini kısmış, Clancy'yi büyük bir öfkeyle süzüyordu.</p>

  <p>"Senin o lanet olasıca <i>kuralların</i> hakkında ne düşündüğümü söyleyeyim," dedi nefretle dolmuş gözlerini Clancy'ye dikip Liam’ın önüne geçerken. "Odanda oturup herkes için en iyisini istiyormuş gibi davranıyorsun ama işin hiçbir bölümünü sen yapmıyorsun. Şımarık bir çocuk musun yoksa o güzel prenses ellerinin kirlenmesinden mi korkuyorsun bilmiyorum ama bu, çok berbat bir sistem. Sen de korkunç birisin ve <i>beni</i> kandıramadığın da kesin." Clancy’nin soğuk bakışları, Chubs’ın üzerine yönelse de o hiç etkilenmeden devam etti: "Hepimizin eşit olduğunu söyleyip, gökkuşağının altında, mutluluk içinde yaşayan aile palavraları sıkıyorsun bize ama buna kendin bile bir kez olsun inanmadın, değil mi? Kimsenin ailesiyle iletişim kurmasına izin vermiyor ve <i>öz babanın</i> kurduğu o kamplarda kalan çocukları kurtarmak için kılını dahi kıpırdatmıyorsun. Devriyedeki çocuklar sana bundan bahsettiklerinde onları dinlemedin bile. Şimdi ben neden gidemeyeceğimizi öğrenmek istiyorum." Öne doğru bir adım daha atmış ve Clancy konuşmaya başlamadan sözünü kesmişti. "Bu lanet olasıca kampın asıl amacı ne? Yani ne büyük bir adam olduğunu kendine kanıtlaman ve diğer insanlarla ve onların duygularıyla oynaman dışında? Ruby'ye yaptıklarını da biliyorum."</p>

  <p>Diğerleri sakin bir şekilde dikilseler de Chubs konuştukça bakışları berraklaşıyordu. Hatta Mike bile midesi bulanıyormuş gibi görünen bakışlarıyla Clancy’nin etkisinden kurtulmuştu.</p>

  <p>Clancy, Chubs konuştuğu sırada yerinden kıpırdamamıştı. Ama şimdi o sustuğunda, ona doğru sanki kulağına bir sır fısıldayacakmış gibi yaklaştı. Fakat konuştuğunda sesi hepimizin duyacağı yükseklikteydi. "Ben onun duygularından fazlasıyla oynadım." Bakışları Liam’a döndü. "Öyle değil mi Stewart?"</p>

  <p>Liam’ın boğazından yüzüne doğru çıkan ateş, Clancy’nin onun zihnine ne tür bir görüntü yerleştirdiğini anlamama yetmişti.</p>

  <p>"Yapma!" diye bağırdım ama bunun için çok geçti.</p>

  <p>Bundan sonra olanlar öyle hızlı gerçekleşmişti ki orada toplananların yarısının bile olayları takip edemediğinden emindim. Liam yumruğunu Clancy’nin ukala suratına indirmek üzere kaldırmış, ama yumruğu ancak kendi omuz hizasına kadar kalkıp öylece kalmıştı. Her parçası, her kası, her eklemi, her siniri sanki bir anda taş kesilmişti. Dondu ve bir nefes sonra Liam yerde, Hayes’in yumrukları ise üzerindeydi.</p>

  <p>"Dur!" diye yalvardım Chubs’ın elinden kurtulduğum sırada. Clancy’nin ona ne yaptığını ve yüzünü korumak için neden hiçbir şey yapmadığını biliyordum. Yere saçılan kan kaldırabileceğimden de fazlaydı.</p>

  <p>Hepimizin kaldırabileceğinden fazlaydı.</p>

  <p>"Clance," dedi Olivia. "Bu kadar yeter. Ne demek istediğini anladık. <i>Haye</i>s... dur artık, lanet olsun! Onu öldüreceksin!"</p>

  <p>Hayes, Liam’ın yüzünde bulabildiği her noktaya art arda yumruklarını indiriyordu. Clancy elini onun omzuna koyana dek darbeler durmak bilmedi. O zaman dahi son bir yumruk savurmadan Liam’ı bırakmadı. Hayes, Liam’ı tişörtünün yakasından tutup ayağa kaldırdıktan sonra, Clancy'den aldığı onayla yeniden yere fırlatıp orada hareketsiz bir et yığını gibi yüzüstü bıraktı.</p>

  <p>İkisi de gözden kaybolduğunda Chubs ile aynı anda Liam’ın çevresini saran çocukların arasından öne atıldık. Mike daha ileri gitmemizi engellemeden önce iki adım atabilmiştik.</p>

  <p>"Yapmayın," dedi. "Daha da kötüleştireceksiniz."</p>

  <p>“Ona ne yapacaklar?" diye sordu Chubs.</p>

  <p>“Kulübenize dönün," dedi. "Biz onunla ilgileneceğiz."</p>

  <p>“Hayır," dedim. "Onsuz gitmiyoruz."</p>

  <p>Mike bana döndü. "Ona ne söyledin ya da ne düşünmesini sağladın bilmiyorum ama Lee burada mutluydu. Bu onun ihtiyacı olan şeydi ve sen onu mahvettin..."</p>

  <p>“Sakın!" dedi Chubs hemen. "Sakın bunun için onu suçlayayım deme. Kafanızı Kaçak Çocuk’un dibinden ayrılmamaya öyle bir takmışsınız ki çevrenizde olan biten hiçbir şeyi fark etmiyorsunuz!"</p>

  <p>Mike dişlerini sıktı. "Caledonia’da Liam istediği için sana katlanıyorduk ama burada böyle bir şey yapmak zorunda değilim."</p>

  <p>"Bana ne?" dedi Chubs. "Sence umurumda mı bu? Benim umurumda olan tek şey, Liam’a ne olacağı. Hani şu bizi kurtarmak için her şeyini tehlikeye atan Liam’a, hatırlıyorsun değil mi?" Sözleri istenen etkiyi yaratmıştı. Mike bir anda bembeyaz kesildi. "Aptal Kaçak Çocuk’unuzu alıp başınıza çalın ama Lee'yi almanıza izin vermemizi beklemeyin."</p>

  <p>Ona ulaşmak için bir kez daha kendimizi ileri attık. Göğsümüze ve bacaklarımıza dolanan eller, çığlıklarımıza rağmen bizi bırakmaya niyetli değildi. Ne yaparsak yapalım bizi ondan uzaklaştırmayı başarmışlardı.</p>

  <p class="img5"><img alt="3" src="../Images/3.jpg"/></p>

  <p>Chubs'la birlikte Liam’ın yatağına oturmuş, tek kelime etmeden kulübenin kapısına bakıyorduk. Pencereden bakan meraklı gözler, neler olup bittiğini anlamaya çalışıyorlardı. Işıkların kapanma saati çoktan geçmişti ama ikimiz de uyuyabilecek durumda değildik. Kapımızın hemen önünde dikilen siyahlı figürlerden anlaşıldığına göre buradan çıkmamız da mümkün değildi. Başarısız kaçma girişimimizden ve özellikle de Chubs’ın Clancy’nin üzerine yağdırdığı hakaretlerden sonra.</p>

  <p>"Böyle konuşmayı nereden öğrendin?" diye sordum uzun bir süre geçtikten sonra. Yalnızca omuzlarını silkti.</p>

  <p>"Lee orada olsa ne söylerdi diye düşünüp başladım işte." Chubs alnını ovuşturdu. "Gerçekten ona güzel prenses elleri olduğunu mu söyledim?"</p>

  <p>Acıklı bir kahkaha attım. "Ve bundan daha fazlasını da."</p>

  <p>Saniyeler düşüncelerimin hızına yetişemiyordu.</p>

  <p>"Neden sen etkilenmedin?" dedim yüksek sesle düşünerek. "Senin üzerinde de denedi, değil mi?"</p>

  <p>"Denedi. Bunu kesinlikle hissettim. Ama o bilmiyor ki..." Chubs alnına vuruyordu. "Ne keskin zekâlıyım. Bu kafadan bir şey çıkmadığı gibi istenmeyen şeyler de girmez."</p>

  <p>İçimden bir ses, az önce söylediği şeyin doğru olabileceğini ve belki de bu yüzden benim de bir tek onun zihnine giremediğimi söylediği sırada, patikadan gelen ayak sesleriyle aklımdaki her şey uçup gitti bir anda.</p>

  <p>Olivia ve bir başka çocuk Liam’ı ortalarına almış, taşıyarak içeri getirmişlerdi. Başı öne eğik, saçları çamur içindeydi. Onu orada bıraktıktan bir saat sonra yağmur yağmaya başlamıştı.</p>

  <p>"Lee," diye seslendi Chubs onu ayağa kaldırmaya çalışırken. "Lee, beni duyabiliyor musun?"</p>

  <p>Onu yatağına yatırmalarına yardım ettik. Yaralarını göremeyeceğim kadar karanlıktı oda, ta ki Olivia yanına bir fener bırakana dek.</p>

  <p>"Aman Tanrım," dedim acıyla kıvranarak.</p>

  <p>Liam’ın yüzü bana dönüktü ve o anda ilk kez uyanık olduğunu anladım. Gözleri şişip kapanmıştı sadece. Yataktan aşağı sarkan kolunu nazikçe alıp göğsünün üzerine koydum. Hafifçe inliyor ve iç çekiyordu. Burnunun, ağzının ve hatta çenesinin etrafı kurumuş kan pıhtılarıyla kaplıydı. Yaralarının geri kalanını gün ışığı ortaya çıkaracaktı.</p>

  <p>"Antiseptik lazım," dedi Chubs. "Sargı malzemesi, biraz da..."</p>

  <p>"Eğer benimle gelirseniz," dedi Olivia. "Sizi malzeme odasına götürürüm. Kimse bizi rahatsız edemez."</p>

  <p>"Onu yalnız bırakmayacağım," dedim Liam’ın yanı başında diz çökmüş otururken.</p>

  <p>Arkamızdaki kapı açılıp kapandı. Diğer çocuğun da onları takip etmesini bekledikten sonra yeniden Liam’ın yüzüne baktım. Parmaklarımı, olabildiğince hafif bir şekilde yüzünde dolaştırdım. Burnuna değdirdiğim anda acıyla inleyerek nefes aldı. Başını çevirmeye çalışmasıysa ancak patlamış ve şişmiş dudaklarına ulaştığımda oldu.</p>

  <p>Şu geçen bir ay boyunca ömrümde hiç ağlamadığım kadar çok ağlamıştım. Thurmond'dayken kulübemde beraber kaldığım, o her gece ağlayan ve sabah kalktıklarında kâbuslarının gerçek olduğunu anlayınca bir daha ağlama krizlerine giren diğer kızlar gibi değildim ben hiç. Çocukken bile ağlamazdım. Ama şimdi gözyaşlarımı tutmamın imkânı yoktu.</p>

  <p>"Hissettiğim... kadar yakışıklı mı görünüyorum?" Sesi bitkindi ve kesik kesik konuşuyordu. Tüm dişlerinin yerinde olup olmadığını kontrol etmek için ağzını açmaya çalıştım ama çenesi dokunamayacağım kadar hassastı. Ellerinin olduğu yere dudaklarımı götürmek için ona doğru eğildim.</p>

  <p>"Yapma," dedi bir gözünü zar zor açarak. "Gerçekten içinden gelmiyorsa."</p>

  <p>"Onun peşinden gitmemeliydin."</p>

  <p>"Zorundaydım," dedi geveleyerek.</p>

  <p>"Onu öldüreceğim," dedim içimde biriken öfkeyle. "Onu öldüreceğim."</p>

  <p>Liam gülümsemeye çalıştı. "Ah... işte burada. İşte benim Ruby'im."</p>

  <p>"Seni buradan çıkaracağım," dedim. "Seni ve Chubs’ı. Clancy ile konuşup..</p>

  <p>"Hayır," dedi. "Yapma... bu her şeyi daha da kötüleştirir."</p>

  <p>"Her şey nasıl daha da kötüleşebilir ki?" diye sordum. "Benim yüzümden bu hâldesin. Her şeyi mahvettim."</p>

  <p>"Tanrım." Gülümsemeye çalışarak başını sallıyordu. "Biliyor musun... beni o kadar mutlu ediyorsun ki bazen nefes almayı unutuyorum. Sana bakıyorum ve kalbim öyle sıkışıyor ki... ve sanki aklımı zapt eden tek düşünce uzanıp seni öpmek." Zorlukla nefes alarak devam etti: "O yüzden beni bu lanet olası yerden çıkarmaktan bahsetme çünkü ben gitmiyorum, sen olmadan asla."</p>

  <p>"Seninle gelemem," dedim. "Seni böyle bir tehlikenin içine atamam."</p>

  <p>"Saçmalık," dedi. "Hiçbir şey ayrı kalmamızdan daha kötü olamaz."</p>

  <p>"Anlamıyorsun..."</p>

  <p>"O zaman anlamamı sağla," dedi Liam. "Ruby, bana birlikte olamamamız için sadece tek bir sebep göster ve ben de sana neden beraber olmamız gerektiğini gösteren yüzlercesini söyleyeyim. İstediğin yere gidebiliriz. Ben senin ne annen ne de babanım. Seni terk etmeyeceğim ya da birine vermeyeceğim. Asla."</p>

  <p>"Onlar beni terk etmediler. Başlarına gelenler benim suçumdu." Bu sır ağzımdan bir anda kaçtığında o mu yoksa ben mi daha çok şaşırdım bilmiyordum.</p>

  <p>Liam devam etmemi bekleyerek sessizliğe gömüldü. O anda bunun bir son olduğunu anlamıştım. Onu gerçekten kaybedeceğim andı işte bu. Ve aklımdan geçen son düşünce, o benden korkmaya başlamadan evvel onu son bir kez öpmüş olmayı ne kadar istediğim olmuştu.</p>

  <p>Başımı, yastıkta duran başının yanına koydum. Yüksek sesle söylemeye cesaret edemediğim için ona fısıltıyla onuncu yaş günümden bir gece önce yatağa nasıl gittiğimi anlattım. Her doğum günümde yapılan krepleri bekleyerek nasıl uyandığımı. Beni vahşi bir hayvan gibi garaja kilitlemelerini. Hikâye bittiğinde ona Sam’i de anlattım. Onunla nasıl onun Chubs’la olduğu kadar yakın olduğumuzdan ve bir gün arkadaşlığımızın biterek nasıl onun için bir yabancı hâline geldiğimden bahsettim.</p>

  <p>Bitirdiğimde boğazım yanıyordu. Liam yüzünü bana çevirdi. Aramızda bir nefeslik mesafe bile yoktu şimdi.</p>

  <p>"Asla," dedi bir süre sonra. "Asla, asla, asla. Ben seni asla unutmayacağım."</p>

  <p>"Başka bir seçeneğin olmayacak," dedim. "Clancy bunu asla kontrol edemeyeceğimi söylüyor."</p>

  <p>"Bence saçmalıyor," dedi Liam. "Dinle, ormanda gördüğüm şey, yani sen beni..</p>

  <p>"Seni öptüğümde."</p>

  <p>"Evet. O... o gerçekten oldu, değil mi? O... o alçak herif. .. bunu gerçekten yaptı. Bu başına geldi. Bana yaptığı gibi seni de öylece dondurdu."</p>

  <p>Evet, ama aynı zamanda da hayır. Çünkü küçük de olsa bir parçam bunu yapmasını istemişti. Yoksa tek bir dokunuşla sadece onu istememi sağlayarak duygularımla mı oynamıştı? Tenimin üzerindeki tenini düşündüğüm anda büyük bir tiksinti hissederek başımla onayladım.</p>

  <p>"Gel buraya," dedi Liam usulca. Parmaklarının nazikçe başımın üzerinde dolaşarak yanaklarıma inişini hissettim. Başımı kaldırdığım anda beni öptü. Yüzüne değil, sadece omuzlarına ve kollarına dokunmaya özen gösteriyordum. Geri çekildiğindeyse dudaklarımı dudaklarından koparmak istemeyerek onu izledim.</p>

  <p>"Benimle olmak istiyorsun, değil mi?" diye fısıldadı. "O zaman benimle ol. Bir yolunu buluruz. Ben sana güveniyorum. Beynimin içine girsen de tek göreceğin şey bu olacak."</p>

  <p>Ilık nefesi, yanaklarımın üzerinde başka bir öpücük gibi dolaşıyordu. "Mike bir yolunu bulacak. Deneyip bizi dışarı çıkarmanın bir yolunu arayacak ve o zaman sen, ben ve Chubs hep birlikte yola düşeceğiz yine. Jack’in babasını bulacağız. Chubs’ın ailesine ulaşması için elimizden geleni yapacak ve sonra senle ne yapmak istediğimizi konuşacağız"</p>

  <p>Eğilip alnına bir öpücük kondurdum. "Gerçekten benden nefret etmiyorsun," dedim. "Yani benden hiç korkmuyorsun, öyle mi?"</p>

  <p>Yüzü gülümsüyormuş gibi kıvrıldı. "Senden ölesiye korkuyorum ama tamamen farklı bir sebepten."</p>

  <p>"Ben bir canavarım, biliyorsun. Tehlikeli olanlardanım."</p>

  <p>"Hayır, değilsin," dedi. "Sen bizdensin."</p>
</body>
</html>
