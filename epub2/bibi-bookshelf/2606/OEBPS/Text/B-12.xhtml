<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/egmn.css" type="text/css" rel="stylesheet"/>
</head>

<body>
  <p class="img3"><img src="../Images/6.jpg" width="600" height="120"/></p>

  <h2>ON İKİ</h2>

  <p>SICAK SU, ESKİ BİR MOTELİN DUŞUNDA, YAPAY LAVANTA GİBİ kokan bir şampuanla saçlarımı yıkadığım gerçeğini bile unutturmuştu bana. Banyoda yalnızca altı şey vardı: lavabo, tuvalet, havlu, duş, duş perdesi ve ben.</p>

  <p>En son giren bendim. Motel odasından içeri girdiğimde Zu çoktan duşa girip çıkmış; Chubs ise bir saat boyunca kendini ve tüm kıyafetlerini, üzerleri sabun kokana dek iyice yıkayacağı banyoya barikat kurmuştu bile. Bir lavaboda el sabunu ile çamaşır yıkamak anlamsız gelse de kullanabileceği bir küvet ya da deterjan yoktu. Biz de oturup onun hijyenin önemi üzerine uzun bir nutuk atmasını dinledik.</p>

  <p>Bana dönerek, "Sıra sende," dedi Liam. "Ha, bu arada işin bittiğinde her yeri silmeyi unutma."</p>

  <p>Bana fırlattığı havluyu yakaladım. "Ya sen?"</p>

  <p>"Ben sabah yıkanırım."</p>

  <p>Banyonun kapısını kapatıp kilitlediğimde sırt çantamı klozetin kapağına bırakarak içindekileri karıştırmaya başladım. Bana verdikleri kıyafetleri çıkardım. Aralarındaki kırmızı, ipeksi şey bir an panikle irkilmeme sebep oldu.</p>

  <p>Birkaç saniyelik şüpheli incelemelerimden sonra, bunun treylerin dolabındaki parlak kırmızı elbise olduğunu anladım.</p>

  <p><i>Zu,</i> diye düşündüm yorgun elimi yüzüme götürerek. Bakmadığım bir anda bunu almış olmalıydı.</p>

  <p>Ayağımla elbiseyi dürtüp üzerinden gelen sigara kokusunu alınca tiksintiyle burnumu uzaklaştırdım. Bana bir beden büyük gelir gibi duruyordu. Üstüne bir de nereden geldiğini bilmenin yarattığı o berbat his vardı tabii.</p>

  <p>Ama belli ki Zu bunu almamı istemişti ve ne kadar iğrensem de bunu giymek, etrafta kamp üniformamla dolaşmaktan daha akıllıca bir hareket olurdu. En azından Zu için yapabilirdim bunu; bu, onu mutlu edecekse rahatsız olmaya değerdi.</p>

  <p>Şampuan olmasa da Çocuk Birliği çantaya bir deodorant, yeşil bir diş fırçası, bir paket mendil, biraz tampon ve bir el dezenfektanı koymayı akıl etmişti. Hepsi minik bir paketin içinde, seyahat boyundaydı. Bunların altındaysa küçük bir saç fırçası ve bir şişe de su vardı. Ve işte çantanın en dibinde bir başka panik düğmesi daha.</p>

  <p>Bunca zamandır oradaydı ve ben fark edememiştim. Cate’in verdiğini söküp atmıştım. Bunun bunca zamandır çantamda olduğunu bilmek <i>-hem de tüm yol boyunca yanımda olduğunu bilmek-</i> tüylerimi diken diken etti. Neden çantayı iyice incelememiştim ki? <i>Aptal kafam.</i></p>

  <p>Onu iki parmağımla alıp sıcak bir kömür parçasıymış gibi lavaboya bıraktım. Elim musluğun kenarında, bu aptal şeyi suda boğarak sonsuza kadar bozmaya hazır bekliyorken birden bir şey beni durdurdu.</p>

  <p>Onu oradan alıp, siyah kabuğunun altında bir şey görebilmek için ışığa tutmadan önce ne kadar durup baktığımı hatırlamıyorum. Kaydedip kaydetmediğini anlamak için yanıp sönen kırmızı ışığını arıyordum. Sonra kulağıma yaklaştırıp çalışıp çalışmadığını anlamak için herhangi bir ses çıkarıyor mu diye baktım. Hem gerçekten çalışır durumda bir takip çipi olsaydı bizi çoktan bulmuş olmazlar mıydı?</p>

  <p>Onu her ihtimale karşı saklamam çok mu kötü bir şey olurdu? Yeniden bir şey olmasına ve diğerlerine yardım edememe ihtimalime karşı? Birlikle birlikte olmak Thurmond’a dönmekten daha iyi değil miydi? <i>Öldürülmekten</i> iyi olacağı kesindi.</p>

  <p>Panik düğmesini çantanın ön gözüne geri koyduğumda bunu kendim için yapmadığımı biliyordum. Cate beni bu hâlde görse gülümserdi. Düşüncesi bile beni öfkelendirmeye yetti. Bu çocukları korumakta kendi yeteneklerime ben bile güvenmiyordum.</p>

  <p>Duşun o mükemmel sıcaklıktaki suyunun altına girmek zaten inanılmayacak kadar güzeldi ama bunu bir de Thurmond'un üç dakikalık otomatik duş sayacından çıkan klik-klik-klik-biip sesi olmadan yapmak, işi daha da güzelleştiriyordu. Kirler üzerimden yavaş yavaş aktığından bir zaman sınırlaması olmaması çok iyiydi. Sonraki on beş dakika boyunca güzelce ovalanınca içim sanki ters yüz edilmiş gibi tertemiz oldum. Hatta motelin sabun ve şampuanının yanında bulunan uçuk pembe jileti kullanmayı bile denedim ve bunu yaparken bacaklarımdaki ve dizlerimdeki eski yaraları kanatıp yenilerini açtım.</p>

  <p><i>On altı yaşındayım ve bacaklarımı ilk kez tıraş edebiliyorum, </i>diye düşündüm.</p>

  <p>Aptalcaydı, çok aptalca. Ne yaptığımı bilmiyordum. Umurumda da değildi. Yeterince büyümüştüm. Kimse beni durduramazdı.</p>

  <p>Annemin yüzü hep anlık görüntülerle gelirdi gözümün önüne. Bazen birkaç kelime de olsa sesini duyardım. Diğer zamanlarda anılarım öyle canlı olurdu ki sanki aynı anları yeniden yaşadığımı hissederdim. Ve şimdi tek düşünebildiğim, tam da bu konu hakkında yaptığımız bir konuşma esnasında bana tekrar tekrar, "Belki on üç yaşına geldiğinde," derken yüzünde beliren gülümsemeydi.</p>

  <p>Sonunda jileti yıkayıp çantama doğru fırlattım. Onu şimdi benden başkasının kullanmak isteyeceğini düşünmüyordum. Bacaklarımdan süzülen kanlarla dikkatimi başımdaki düğümlere çevirdim. Saçlarım hâlâ ellerimi geçiremeyeceğim kadar dolaşıktı. İhtiyacım olandan fazla şampuan kullanarak düğümleri teker teker açtım. İşim bittiğindeyse gözyaşlarına boğuldum.</p>

  <p><i>Ben daha on altı yaşındayım.</i></p>

  <p>Neden ağlamaya başladığımı bilmiyorum. Bir dakika önce gayet iyiydim ama şimdi sanki kalbim yerinden sökülmüş gibiydi. Derin bir nefes almayı denedim ama ortamdaki hava fazla sıcaktı. Duvarın beyaz fayanslarını önce ellerim buldu. Tüm bedenim kendini onlara bırakmadan hemen önce. Duşun sert ve yapay taşlarının üzerine çökerek ellerim göğsümün üzerinde, duşun ve havalandırmanın parçalara bölündüğümü gizleyen seslerine müteşekkir bir şekilde hıçkıra hıçkıra ağladım. Beni bu şekilde duymalarını istemiyordum. Özellikle de Zu'nun.</p>

  <p>Aptalcaydı, çok aptalca. Evet, on altı yaşındaydım, yani? Ailemi altı yıldır görmüyorsam ne olmuştu? Onları bir daha asla göremeyeceksem ne olacaktı ki? Zaten beni hatırlamıyorlardı bile.</p>

  <p>Her şeyin bittiğine, o yerden çıkmış olduğuma sevinmeliydim. Ama hem içimde hem de dışarıdan bakıldığında yapayalnızdım. Hep mi böyleydim acaba? Hep mi böyle kalacaktım? Üst kattaki lavaboda biri sifonu çektiğinde su basıncı azalıp ısı düşmeye başladı. Mühim değildi. Zaten sırtıma düşen damlacıkları neredeyse hissetmiyordum. Parmaklarımı kanayan dizlerime bastırdığımda bunu da hissetmediğimi fark ettim.</p>

  <p>Cate bana yaşantımı üçe bölmemi ve ilk ikisini unutmamı tavsiye etmişti. Ama insan böyle bir şeyi nasıl yapardı ki? Nasıl öylece <i>unutabilirdiniz</i>?</p>

  <p>Kapı çalındı. Başta sessiz ve hatta çekingen bir vuruştu ama ben cevap vermeyince giderek ısrarcı bir hâl aldı.</p>

  <p>"Ruby?" Bu, Liam’ın sesiydi. "İyi misin?"</p>

  <p>Derin bir nefes alıp musluğa uzandım. Suyun akışı önce bir sızıntıya, sonra da damlalara dönüşerek bitti.</p>

  <p>"Şey, kapıyı... bir saniye açabilir misin?" <i>Beni</i> de endişelendirecek kadar kötü geliyordu sesi. Dehşet verici bir saniye boyunca korkunç bir şey olduğunu düşündüm. Havluya uzanıp sarındım. Parmaklarım kilidi çevirdi ve düşünmeye fırsat bulamadan kapıyı açtım.</p>

  <p>İlk çarpan, buz gibi hava oldu. İkincisi, Liam’ın şaşkınlıkla açılan gözleri. Üçüncüsü ise bir çift beyaz çorap.</p>

  <p>Omzumun üzerinden banyoya şöyle bir göz atarken dudaklarında ciddi bir ifade göze çarpıyordu. Motel odası, banyoya girdiğim zamankinden daha karanlıktı; artık gece olmuş olmalıydı. O yüzden gerçek anlamda emin olamasam da kulaklarının uçlarına hücum eden rengi gördüğümü düşündüm.</p>

  <p>"Her şey yolunda mı?" diye fısıldadım. Banyonun ılık buharı üzerinden geçerken bana baktı. "Liam?"</p>

  <p>Çorapları bana doğru salladı. Önce onlara, sonra yüzüne döndüm. Şaşkınlığımı dışarıya belli etmediğimi umuyordum.</p>

  <p>"Şey, ben sadece... sana bunları vermek istemiştim," dedi hafifçe sallayarak. Onları bir kez daha bana doğru uzattı. "Yani giymen için."</p>

  <p>"Senin ihtiyacın yok mu?" diye sordum.</p>

  <p>"Ben de fazla bir çift var ama sende hiç yok, değil mi?" Şimdi bir çeşit acı içindeymiş gibi görünüyordu işte. "Cidden. Lütfen sadece bunları al. Chubs, insanın en kolay, uç bölgelerinden soğuk alacağını söylüyor. Ya da o tarz bir şey işte. O yüzden bunları almalısın ve..."</p>

  <p>"Tanrı aşkına, Yeşil," dedi Chubs odada bir yerlerden. "Al şu lanet olasıca çorapları da çocuğa eziyet çektirmeyi bırak."</p>

  <p>Liam elimi uzatmamı beklemeden çorapları içeriye, lavabonun kenarına koydu.</p>

  <p>"Şey... teşekkürler," dedim.</p>

  <p>"Harika... Yani önemli değil demek istiyorum." Liam tam arkasını dönmüştü ki birden bir şey hatırlamış gibi durup yeniden bana baktı. "Pekâlâ. Harika. İyi...peki yani sen..."</p>

  <p>"Kelimeleri kullan, Lee," diye seslendi Chubs. "Bazılarımız uyumaya çalışıyor burada."</p>

  <p>"Ah doğru. Uyku." Liam odadaki yatağa doğru belli belirsiz bir hareket yaptı. "Sen ve Zu şu yatağı paylaşacaksınız. Umarım sorun olmaz."</p>

  <p>"Elbette olmaz," dedim.</p>

  <p>"Tamam o zaman, harika!" Yüzünde bu defa da hiç normal olmayan bir gülümseme vardı. Ne söylememi ya da ne yapmamı beklediğini bilmiyordum. İşte bu da altı yıl boyunca düzinelerce kızla bir kulübede kapalı kalmamın beni hazırlamadığı bir durumdu. Sanki farklı dillerde konuşuyorduk.</p>

  <p>"Evet, hmm, harika," dedim aklım iyice allak bullak olmuş bir hâlde. Yine de bu sözlerim işe yaramış görünüyordu. Liam arkasını dönüp tek kelime daha etmeden uzaklaştı.</p>

  <p>Çorapları bıraktığı yerden alıp inceledim. Tam kapıyı kapatacaktım ki Chubs’ın o her zamanki ukala sesini duydum.</p>

  <p>"... umarım yaptığına memnunsundur," diyordu. "Onu kendi hâline bırakmalıydın. Bir şeyi yoktu."</p>

  <p>Ama bir şeyim vardı ve her nasılsa Liam bunu biliyordu.</p>

  <p class="img5"><img alt="3" src="../Images/3.jpg"/></p>

  <p>Bunun Zu'nun rüyası olduğunu anlamam ancak birkaç dakikamı aldı.</p>

  <p>Onunla odadaki çift kişilik yatakta, ısınmak için birbirimize sarılmış bir hâlde yatıyorduk. Çocuklar battaniyelerle yerde yatıyor, temizlik arabasından aşırdıkları havluları yastık olarak kullanıyorlardı. Liam ve Chubs’ın ortak akıl yürütmeleri ile havalandırmayı nasıl kısacağımızı bulamadığımızdan, odanın ısısı 15 dereceye çıktığı anda havalandırma çalışıp içeriyi buz gibi bir havayla dolduruyordu.</p>

  <p>Saatlerdir uykunun o tatlı kucağında mışıl mışıl uyuyordum ki birden beynimin içinde yine o güçlü arzuyu hissettim. İçimde bir parça uzun süredir bunu bekliyordu. Bedenim yorgunluktan harap olmuş ve büyük bir taş parçası gibi ağır bir şekilde girmiş olsa da yatağa; beynim hâlâ vızır vızır işliyor, PÖK askerleri ile yaşadığımız olayları anlamaya çalışıyor ve o adama yaptığım şeyi yeniden yapıp yapamayacağımı merak ediyordu. İşte tam da bu sırada Zu'nun çıplak ayakları benimkilere değdi. Bu kadarı bile yeterliydi zihnine girebilmem için. Kendimi bir anda rüyasının içinde buluverdim.</p>

  <p>Ben Zu'ydum ve Zu, minik bir yatakta yatıyor, kahverengi çarşafların arasından etrafa bakıyordu. Gözlerimiz karanlığa alıştığında nihayet bazı şekiller belirmeye başladı. Ranzalar, bir kara tahta, tavana kadar uzanan mavi dolaplar, kontrplakla kapatılmış büyük pencereler ve duvarlarda bir zamanlar posterlerin asılı olduğu yerlerdeki tuhaf, kare biçimli izler.</p>

  <p>Kendimi oradan sıyıramadım. Rüyaların tehlikeli yanı buydu işte. Ne olduğunu anlamadan kendinizi rüyanın uçsuz bucaksız derinliklerinde buluverirdiniz. İnsanlar uyurken doğal olarak gardlarını indirir, tamamen savunmasız olurlardı. Öyle ki bazen rüya yeterince korkutucu olduğunda, içine girmem için o kişiye dokunmama bile gerek kalmazdı.</p>

  <p>Dumanın kokusunu alamasam da hemen görmüştüm onu. Eski sınıfın kapısının altından, tıpkı yere dökülen süt gibi hızla yayılıyordu. Bir an sonra zıplayıp yuvarlanarak yataktan düştüm. Yavaş ve ağır bir dehşet içinde tüm diğer kızların ranzalarından atlayıp odanın bir köşesinde toplandıklarını gördüm.</p>

  <p>Diğerlerinden en az on santim uzun ve dört yaş daha büyük olduğu belli olan bir kız onları pencerenin önünde çökmeye zorlayarak sıraya sokmaya çalışsa da başarılı olamadı. Kollarını havada sallarken hardal sarısı üniformasının uzun kolları bulanıklaşıyordu.</p>

  <p>Sonra alarmlar çalmaya başladı ve odanın uzak ucundaki diğer kapı birden açıldı.</p>

  <p>Alarmın sesi de neredeyse Beyaz Gürültü kadar korkunçtu. Rüya, gerçek sesi uzatıp bozmuştu. Diğer küçük kızlar kapıya doğru koşarken ben de ileri atıldım. Dumanın boğuculuğu ya da gerçek, görünür bir kaynaktan geliyor gibi görünmemesi umurlarında bile değildi sanki.</p>

  <p>Düzenli sıraların yerinde şimdi tam bir kaos vardı. Yeşil, lacivert ve sarı üniformalı çocuklar beyaz fayanslı koridora çıkmış, bir o yana bir bu yana kaçışıyorlardı. Acil durum ışıkları yanıp sönüyor, yangın alarmının kırmızı ve sarı ışığı duvara yansıyordu. Dumanın geldiği yöne doğru koşan bedenlerin arasında ezilerek ilerliyordum.</p>

  <p>Gözümden akan yaşlar görüşümü bulandırmış; nefesim kesilmişti. Omzumun üzerinden arkama baktığımda, büyük kız ve erkek çocuklardan bazılarının odalarındaki mavi dolapları sürükleyerek koridorun diğer ucundaki çift kanatlı gri kapının önüne yığmaya çalıştıklarını gördüm.</p>

  <p>Binayı tahliye etmiyorduk. Binadan kaçıyorduk.</p>

  <p>Birkaç kapıdan daha geçerek kendimizi merdivenlerde bulduğumuzda görüşüm iyice kararmıştı. Duman burada iyice yoğunlaşmıştı. Bizleri o koyu karanlığına boğan duman, titrek alevlerden değil, PÖK askerlerinin düzeni sağlamak için kullandıkları iki küçük, siyah gaz bombasından çıkıyordu.</p>

  <p>Yani bunları PÖK askerleri mi ateşlemişti? Hayır, bu mümkün değildi. Birkaç çocuğun alarmı çalıştırıp kapıları açmak için onları çalmış olması daha olasıydı. Zaten muhtemelen acil durum protokolü de yalnızca bundan ibaretti.</p>

  <p>Merdiven boşluğunda kısılıp kalmıştık. Gerilim ve heyecanla birbirimize yaslanırken bedenlerimiz tir tir titreyen tek bir bütün olmuştu. Önüme bakmaya odaklanıp ayağımın altındaki basamağı hissetmeye çalıştığım sırada, tüm bu karanlık ve yanıp sönen ışıkların, diğerleri üzerindeki etkisine kayıtsız kalmam imkânsızdı. Kimi deli gibi ağlıyor, kimi bayılmak üzereymiş gibi duruyor, kimileriyse kahkahalarla gülüyordu. Sanki bu bir oyunmuş gibi gülüyorlardı.</p>

  <p>Tüm bu kafa ve el denizinin içinde o minik, Asyalı kızı nasıl fark ettiğimi bilmiyorum. Merdivenin sonunda, sol köşede sıkışıp kalmıştı. Yeşil üniforması zar zor seçilen kız, parmaklarının üzerinde duruyordu. Saçları, acil durum ışıklarının altında parlıyordu. Kollarını başının üzerinden uzatmıştı. Bana doğru?</p>

  <p>Onunla göz göze geldiğim anda yüzü tanıdık birini görmenin sevinciyle aydınlandı. Dudaklarında Zu'nun adını haykırışını gördüm. Ona uzanmayı, elini tutmayı denesem de çevremdeki insanlar beni itiyordu. Arkamı dönebildiğim andaysa kız kaybolmuştu.</p>

  <p>Ne bir PÖK askeri ne de bir kamp yöneticisi gördüm. Ta ki merdivenin dibinde, yerde yatan o üç siyah figürün üzerine basıp geçene kadar. Yüzleri yara bere içindeydi ve şişmişti. Altlarındaki zemin kan revan içindeydi.</p>

  <p>Biri, muhtemelen bir Mavi, kapıları yerlerinden sökerek beyaz karla kaplı arazinin üzerine fırlatmıştı. Zemin, aysız gökyüzünün altında olağan dışı bir parlaklığa sahipti. Alarm sesinin bir uyarı sirenine dönmesinin ardında, hem rüyanın kendisinin hem de arama ışıklarının açılmış olmasının etkisi vardı.</p>

  <p>Şu son kapıdan da çıkınca koşmaya başladık.</p>

  <p>Kar dizlerimize geliyordu ve çocukların çoğunun üzerinde incecik üniformalarından başka bir şey yoktu. Çoğu ayakkabısını bile giymeyi unutmuştu. Derin ve kesişen ayak izlerinin üzerine minik kar taneleri düşüyordu hâlâ.Ve bir anlığına yavaşladığımı hissederek karın ne havada süzüldüğünü ne de yere düştüğünü gördüm. Tutulan bir nefes gibi öylece asılı kalmıştı sanki. Kampın arama ışıklarının altında yüzlerce ateş böceği gibi parlıyordu.</p>

  <p>Sonra bir anda büyü bozuldu ve ilk silah sesiyle paramparça oldu her şey.</p>

  <p>Üzerimize kar değil, mermi yağıyordu.</p>

  <p>Çığlıklar yükseliyor, yüzlerce çocuğun boğazını delip geçiyordu. Beş-on-on beş... Bir anda karın üzerine yüzüstü düşüp çığlıklar atarak acıyla inleyen çocukları saymak imkânsız bir hâl almıştı. Dökülen mürekkebin yayılması gibi, kâbus rengi kırmızı kan da karın üzerinde yavaşça yayılmaya, genişlemeye ve o beyazlığı oburca tüketmeye başlamıştı. Elimi yanağımdaki ıslaklığa götürdüm. Geri çektiğimde sonunda başka birinin sıçrayan kanının içinden geçtiğimi anladı beynim. Bir başkasının kanına bulanmıştım. Bir başkasının kanı akıyordu yanaklarımdan çeneme.</p>

  <p>Eski okulun sağ arka köşesindeki tel örgülere doğru daha hızlı koşmaya başladık. Başımı son bir kez çevirip eski tuğla okul binasına, gri çatısındaki onlarca karanlık figüre ve ilk katın pencere ve kapılarından boşalan düzinelerce çocuğa baktım. Önüme döndüğümde karşımdaki arazi renk öbekleriyle kaplanmıştı. Sarı, Mavi, Yeşil. Ve Kırmızı. Çok, çok fazla kırmızı.</p>

  <p>Diğerlerinin, devam edebilmek için üzerlerinden atlaması gereken, istemsizce oluşturulmuş engeller gibi sıralar hâlinde dizilmişlerdi.</p>

  <p>Birden takıldım ve karın üzerine kapaklanmadan zar zor toparlandım. Bir şey, biri, bileğimi yakalamıştı. Yüzüstü yatmış Yeşil bir kız, gözleri açık, nefes nefese kalmış bir hâlde bana doğru emekliyordu. <i>Yardım et,</i> diyordu dudaklarının üzerinde biriken kanla, <i>yardım et.</i></p>

  <p>Ama ben ayağa kalkıp koşmaya devam ettim.</p>

  <p>Kampın bu tarafında bir kapı vardı. Kapıya birkaç metre kaldığından görebiliyordum onu. Göremediğimse çocuklara neyin engel olduğuydu. Özgürlüklerine kavuşmalarına adımlar kala neden kapıdan geçip gitmediklerini göremiyordum. Bir anda irkilerek, arkamda bıraktığım kar yığınının üzerinde, önümdekilerin en az üç katı kadar çocuğun kaldığını fark ettim.</p>

  <p>Üst üste yığılmış çocuklar hep bir ağızdan inleyerek öne doğru ilerlemeye çalışıyor; yüzlerce el, ileri uzanıyordu. Boyum, yerdeki bacakların arasında ilerleyip öne doğru gitmemi kolaylaştırmıştı. Öndeyse benden daha büyük, mavi üniformalı üç çocuk, kalabalığı hem kapıdan hem de tek kişilik nöbetçi kulübesinden uzak tutmaya çalışıyordu. İçeride şu an üç kişi görünüyordu. Kendinden geçmiş bir PÖK askeri, Liam ve Chubs.</p>

  <p>Onları görmek beni o kadar şaşırtmıştı ki tellere doğru koşmakta olan yeşil üniformalı çocuğu neredeyse kaçırıyordum. Yoluna çıkan gençleri geçerek kapıyı yerinde tutan sarı sürgülerin üzerinden atladı.</p>

  <p>Kapıya dokunduğu anda tüm saçları diken diken olmuş, parmaklarının altından ışıklar saçılmıştı. Bırakmak yerine eli kapıya iyice yapışmış; binlerce voltluk elektrik, vücudundan akıp giderken onu coşkulu bir titreme nöbetine sokmuştu.</p>

  <p>Aman Tanrım.</p>

  <p>Kapıdaki elektrik hâlâ aktifti. Liam ve Chubs elektriği devre dışı bırakıp kapıyı açmaya çalışıyorlardı.</p>

  <p>Çocuk sonunda hareketsiz bir şekilde yere yığıldığında boğazımda yükselen çığlığı hissettim. Liam kulübeden, duyamadığım bir şeyler söyledi. Çevremdeki çocukların çığlıkları öyle yüksekti ki onu duymam mümkün değildi. Çocuğun o görüntüsü bir anlık sakinliği silip süpürmüştü.</p>

  <p>PÖK askerleri şimdi daha yakındaydı. Öyle olmalılardı çünkü yeniden ateş ettiklerinde bizi kolayca devirmeye başlamışlardı. Çocuklar sıra sıra yere düşüyor; askerlerin önlerindeyse öldürülecek yeni çocuk sıraları beliriyordu. O kadar çoklardı ki artık ölü bedenlerin altındaki karı göremez olmuştum.</p>

  <p>Çocuklar bir anda her yöne kaçışmaya başladılar. Bazıları yeniden okula dönüyor, bazılarıysa bir kaçış yolu bulmak için elektrikli tellerin kenarında koşuyordu. Köpek havlamalarıyla gürüldeyen motorların sesini duyabiliyordum. İki ses birleşince sanki cehennemden fırlamış bir canavar gibi geliyordu kulağa. Hayvanlarla kar motorlarının bize doğru geldiği yöne döndüğüm sırada arkamdan sert bir darbe aldım. Karın üzerine düştüm.</p>

  <p><i>Vuruldum,</i> diye düşündüm şok içinde.</p>

  <p>Hayır, vurulmamıştım. Darbe, başıma yediğim bir dirsekten ibaretti. Mavi kız arkasına dönüp kampa doğru koşmaya başladığında beni görmemişti bile. Yuvarlanarak arkama döndüğüm anda ellerini havaya kaldırarak teslim olduğunu gördüm. Buna rağmen onu yine de vurdu pislik herifler. Acıyla haykırıp yere yuvarlandı kız.</p>

  <p>Karda beni fark etmeyen tek kişi o kız değildi; kimse fark etmiyordu. Kollarımın soğuktan uyuştuğunu, dondurucu soğuktan kurtulmaya çalışırken de gerildiğini hissediyordum. Fakat ne zaman biraz mesafe kaydetsem bir başka ayak gelip omzuma ve sırtıma basıyordu. Yalnızca başımı koruyacak kadar zamanım oluyordu. Göğüs kafesime bir iki soluk alabilmem bile imkânsızdı. Çığlıklar atıyordum ama kimse sesimi duymuyordu.</p>

  <p>İçimi büyük bir öfke ve çaresizlik duygusu sardı. Çılgınca kaçışan çocuklar yüzünden karın içine giderek daha fazla gömülüyor; bir yandan da insan bu şekilde boğulabilir mi diye düşünüyordum. Dondurucu karanlığın içinde boğularak ölebilir mi insan? Böyle ölmek daha mı iyi?</p>

  <p>Belime uzanan elleri hissettim birden. Karın içinden çıkıp ayağa kalktığım anda tek bir nefesle ciğerlerimin tümünü doldurdum.</p>

  <p>Kapı sonunda açılmıştı ve bunu bekleyecek kadar sabırlı ve öldürülmeyecek kadar şanslı olanlar, akın akın arkadaki yoğun ormanlık araziye doğru koşmaya başladılar. Belki de yirmiden fazla kişi kalmamıştı geriye. Eski okulun koridorlarını dolduran yüzlerce çocuktan sadece yirmi kişi.</p>

  <p>Şaşırtıcı derecede sıcak hissediyordum kendimi. Beni tutan kollar şimdi daha sıkı sarıyordu. Başımı kaldırdığımda Liam’ın parlak bakışları ile karşılaştım.</p>

  <p><i>Dayan biraz, tamam mı?</i></p>

  <p>Zu nefes nefese gördüğü kâbustan uyandı.</p>

  <p>Ben de böylece zihninden çıkıp kendimi yeniden soğuk motel odasında buldum. Kafam allak bulmak olmuş bir şekilde Zu’ya döndüm bir anda. Gözlerim, ancak silüetini seçebilecek kadar görebiliyordu karanlığın içinde.</p>

  <p>Ona uzandığım sırada bir başkasının elleriyle karşılaştım.</p>

  <p>Liam uyku mahmurluğunu üzerinden atmaya çalışarak başını salladı. "Zu," diye fısıldadı. "Hey, Zu..."</p>

  <p>Ben hareketsiz yatmaya devam ettim.</p>

  <p>"Hey," dedi Liam usulca. "İyisin. Sadece kötü bir rüyaydı."</p>

  <p>Ağladığını anladığımda boğazım düğümlendi. Bir tahta gıcırtısına benzer bir ses duydum. Sanki komodinden bir şey alıyordu.</p>

  <p>"Buraya yaz," dedi Liam. "Kendini zorlama."</p>

  <p>Motelin verdiği not defteri olmalıydı elindeki. Ucuz abajuru yakmasını beklerken gözlerimi kapadım. Fakat Liam kendi koyduğu kurala uymaya devam ediyordu: Banyo dışında hiçbir ışık açılmayacaktı.</p>

  <p>"Neden üzgünsün?" diye fısıldadı. "Güzellik uykusuna ihtiyacı olan tek kişi Chubs."</p>

  <p>Zu hıçkırıkları arasında kıkırdasa da yanımda uzanan bedeni hâlâ gergindi.</p>

  <p>"Bu da... öncekinin aynısı mıydı?" Liam oturduğunda yatak hafifçe çöktü.</p>

  <p>"Biraz daha mı farklı?" dedi birkaç saniye sonra. "Anladım."</p>

  <p>Bu defa sessizlik biraz daha uzadı. Liam boğazını temizleyip sakin bir sesle konuşmaya başlayana dek Zu'nun karalamaya devam ettiğinden emin değildim. "Bunu asla unutamam. Ben... Chubs nasıl kapatılacağını bulmadan önce kapıya dokunmayı deneyeceğinden endişeliydim." Sonra gerçek olduğundan emin olamadığım bir yumuşaklıkla ekledi: "Çok üzgünüm."</p>

  <p>Sözlerindeki suçluluk duygusu ve çaresizlik, göğsüme yediğim bir tekme gibi sarsıcıydı. Yatakta öne doğru, o acıya doğru uzanıp, o karlı arazide olanların onun suçu olmadığını söylemek isterken buldum kendimi. O anda onu o kadar iyi anlıyor olmak beni korkutuyordu.</p>

  <p>Ama yapamazdım. Bu, özel bir konuşmaydı; tıpkı Zu'nun anıları gibi özel. Neden sürekli ait olmadığım alanlara izinsiz girerken buluyordum kendimi?</p>

  <p>"Bunun çok tehlikeli olduğunu düşünen tek kişi Chubs değil. Ama bence Ruby, eğer isterse tabii, bizsiz devam edebilecek kadar güçlü. Neden?"</p>

  <p><i>Zu’nun yazı sesleri.</i></p>

  <p>"Chubs’ın tek istediği, güvende olmamız," dedi fısıldamaya devam ederek. "Bazen bu, başkaları için iyi olacak şeyleri yapmasına ve olayın bütününü görmesine engel olabiliyor. Anlıyorsun, değil mi? Dışarı çıkalı yalnızca iki hafta oldu. Ona biraz zaman vermelisin."</p>

  <p>Sesi o kadar özgüvenle doluydu ki içimden bir parça, ona inanmak istedi.</p>

  <p>"Ah Tanrım." Elini kendi saçlarında dolaştırdığını görebiliyordum. "Asla yapabildiklerin yüzünden utanma, beni duyuyor musun? Eğer sen orada olmasaydın biz şu an burada olamazdık."</p>

  <p>Şimdi odada Chubs’ın horultusundan başka ses duyulmuyordu.</p>

  <p>"Kendini daha iyi hissediyorsun ya?" diye sordu. "Betty'den bir şey lazım mı?"</p>

  <p>Zu başını sallamış olmalıydı çünkü Liam’ın yataktan kalktığını hissettim. "Ben hemen buradayım. Fikrini değiştirirsen beni uyandır, olur mu?"</p>

  <p>İyi geceler dediğini duymadım. Ama uzanmak yerine sırtını yatağın ucuna dayayarak gözlerini kapıya dikmiş, gelebilecek tüm tehlikelere karşı tetikte beklemeye başlamıştı.</p>

  <p>Birkaç saat sonra, ay, gri-mavi gökyüzünde parlamaya devam ederken Zu'nun parmaklarını elbisemin eteklerinden ayırarak usulca yataktan çıktım. Komodinin üstündeki çalar saatin kırmızı rakamları 05.30'u gösteriyordu. Gitme zamanı gelmişti.</p>

  <p>Liam’ın ısrarlarıyla hiçbirimiz eşyalarımızı yerleştirmemiştik. Ama banyoya, Chubs'ınkilerin yanına koyduğum diş fırçamı ve diş macunumu almalıydım. Lavabonun yanında, dünyanın en çirkin kahve makinesinin kenarında bir tuvalet seti duruyordu. Ufak el havlularından biriyle birlikte onu da çantama koydum.</p>

  <p>Dışarısı içeriden ancak birkaç derece daha sıcaktı. Tipik, yanardöner Virginia bahar havası işte. Gece yağmur yağmış olmalıydı. Sessiz fırtınanın ardında bıraktığı tüy hafifliğindeki beyaz sis, arabaların ve yakındaki ağaçların arasında uzanıyordu. Otoparkın en ücra köşesine park ettiğimiz minivan, şimdi motel odasının hemen önüne çekilmişti. Elimi aracın yan tarafına koyup yanı başında yürümüyor olsam Liam’ı fark edemezdim.</p>

  <p>Sürgülü kapının yanında eğilmiş, elindeki araba anahtarlarıyla BETTY JEAN TEMİZLEME yazısından kalan son harfleri de siliyordu. Ayağının ucunda, bir zamanlar yerine vidalanmış olan Ohio plakası vardı. Ona çarpmama birkaç adım kala durdum.</p>

  <p>Gözlerinin altında koyu halkalar vardı. Yüzü derin düşüncelere dalmış; dudakları ona hiç yakışmayan ciddi bir ifadeye bürünmüştü. Arkaya taradığı nemli saçları ve yeni tıraş olmuş yüzüyle düne göre en az iki üç yaş genç gözükse de gözlerinden bambaşka bir hikâye okunuyordu.</p>

  <p>Asfalta sürtünen ayakkabılarım Liam’ın dikkatini çekti. Ayağa kalktı. "Sorun ne?"</p>

  <p>"Efendim?"</p>

  <p>"Erken kalkmışsın," dedi. "Chubs’ı yola çıkarabilmek için genelde kaldırıp soğuk suyun altına sokmam gerekir."</p>

  <p>Omuzlarımı silktim. "Sanırım bedenim hâlâ Thurmond'un saatine göre işliyor."</p>

  <p>Yavaşça ayağa kalkarken ellerini kot pantolonunun önüne silmişti. Gözlerinde sanki bana bir şeyler söylemek istermiş gibi bir ifade vardı. Fakat onun yerine hafifçe gülümsemekle yetindi. Ohio plakasını arka koltuğa atıp şimdi yerine bir Batı Virginia plakası asmıştı. Bunu nereden bulduğunu sorma fırsatım olmadı.</p>

  <p>Sırt çantamı yere bırakıp minivanın kapısına yaslandım. Liam arabanın arkasında kaybolduktan birkaç dakika sonra, elinde kırmızı bir benzin bidonu ve eski, siyah bir hortumla çıkageldi. Gözlerimi kapayıp, yüzümü soğuk cama yaslayarak bir marketin radyoda çalan, tatlı ve monoton reklam müziğine kaptırdım kendimi. Radyo spikeri yayına döndüğünde Wall Street'ten geriye kalanlarla ilgili yorumlar yapmaya başladı. Kadın, borsa raporunu âdeta ölünün ardından yapılan bir anma konuşması edasıyla okuyordu.</p>

  <p>Gözlerimi açıp bakışlarımı, Liam’ın yalnızca birkaç saniye evvel durduğu noktaya çevirdim.</p>

  <p>"Liam?" diye seslendim birden.</p>

  <p>"Buradayım," dedi aynı çabuklukla.</p>

  <p>Deniz mavisine boyanmış oda kapılarına hızlıca bir bakış atıp arabanın arkasından dolaşarak yanına geldim. Sağ tarafa eğilip parmaklarımın üzerinde yükselerek minivanın yanındaki gümüş rengi SUV'ye ne yaptığını görmeye çalıştım.</p>

  <p>Liam tüm dikkatini yaptığı işe vermiş sessizce çalışıyordu. Hortumun bir ucunu SUV’nin benzin tankına daldırmıştı. Zapt edilmesi güç hortumun geri kalanını omzuna sarmış, diğer ucunu ise kırmızı bidonun içine koymuştu.</p>

  <p>"Ne yapıyorsun?" Şaşkınlığımı saklama gereği bile duymamıştım.</p>

  <p>Boştaki elini hortumun üzerine koyarak öne doğru kaydırdı. Sanki eliyle bir şeyleri çekiyor gibiydi. Keskin kokulu sıvının birkaç damlası, hortumun şimdi açıkta kalan ucundan aşağı damlıyordu.</p>

  <p>Benzin aktarıyordu. Geçen petrol krizi sırasında insanların sık sık bunu yaptığını duymuş, fakat gerçekten yapıldığına hiç şahit olmamıştım. Sıvı, bidonun içine yavaşça akarken aramızdaki havayı keskin bir koku sarmıştı.</p>

  <p>"Benzin krizi," dedi özür diler gibi omuzlarını silkerek. "Çaresiz zamanlardayız ve dünden beri benzinimiz oldukça azaldı."</p>

  <p>"Sen Mavisin, değil mi?" dedim kırmızı bidona akan benzini yönlendiren elini işaret ederek. "Betty'yi benzinsiz hareket ettiremez misin?"</p>

  <p>"Evet, ama... uzun süre yapamam." Liam utanmış gibiydi. Dudakları yeniden sıkıca bir araya geldiğinde birden beyazlamış ve ağzının sağ köşesindeki yara izi belirginleşmişti.</p>

  <p>Ona baktığımı görür görmez yardım etmekten ziyade utancımı gizlemek için gidip yanına çömeldim. Ve şaşkınlık içinde fark ettim ki benzin çalmak hiç de öyle zor bir şey değildi.</p>

  <p>"Sanırım yeteneklerini böyle kullanabiliyor olmandan etkilendim."</p>

  <p>İçimde bir parça, kendi yeteneğimi sınırlandırmak zorunda kalmamış olsam acaba ne olurdu diye hayal kurmaya başladı. Thurmond'daki yaşam... kamp yöneticileri, yeteneklerimizi kullanırken yakalanmaktan ölesiye korkmamız için bizlere çok acımasız davranıyor; en başından beri zihnimize, bizlerin ve yapabileceğimiz şeylerin tehlikeli ve doğaya aykırı olduğunu kazıyorlardı. Yanlışlık ya da hata yapma gibi bahaneler geçersiz; ceza ise kaçınılmazdı. Ne meraklı denemelere ne de bu yasakları delmenin bir yolunu aramak için sınırları zorlamamıza izin veriliyordu.</p>

  <p>Liam yeteneklerine bu kadar hâkimse bunun tek sebebi, kampın duvarları dışında geçirdiği yıllar boyunca antrenman yapmış olmasıydı. Daha önce hiç, evlerinde saklanan ve güvende olan o <i>diğer</i> çocukların -hiçbir kulübenin içine girmemiş, bir mezar ve <i>hiçlik</i> olarak adlandırılabilecek kamptaki yaşamı tecrübe etmemiş <i>diğer</i> çocukların- muhteşem şeyler yapmayı öğrenebilmiş olabileceklerini düşünmemiştim. Onlar kendilerinden korkmuyor, bilmedikleri şeylerin ağırlığıyla kötürüm kalmıyorlardı.</p>

  <p>İçimde tuhaf bir his vardı. Sanki henüz sahip olmadığım bir şeyi kaybetmiş gibiydim. Sanki artık eskiden olduğum kişi değildim. Olmam gereken kişi ise hiç olamamıştım. Bu hisle iliklerime kadar bomboş hissettim kendimi birden.</p>

  <p>"Tüm bu şeyler biz Maviler için oldukça basittir," diye açıkladı Liam. "Bir şeye bakıp onun A noktasından B noktasına aktığını hayal edecek kadar iyi konsantre olursun. Sonra da... olur işte," dedi. "Eminim Thurmond'daki Mavilerin çoğu da yeteneklerini kullanmayı öğrenmiştir. Yalnızca kullanmamayı seçiyorlardır. Belki şu gürültüyle ilgili bir şeydir."</p>

  <p>"Muhtemelen haklısın." Mavi çocuklarla bunu bilecek kadar bir temasta bulunmamıştım hiç.</p>

  <p>Benzin akışı iyice azaldığında Liam hortumu ileri geri silkti. Bir hayat belirtisi görmek için otoparkı ve motel kapılarını iyice inceleyip yalnız olduğumuza emin olana dek rahatlayamadım.</p>

  <p>"Bunu kendiliğinden mi öğrendin?" diye sordum teorimi test etmek için.</p>

  <p>Bana doğru bir bakış attı. "Evet. Kampa oldukça geç alındığım için yalnız başıma geçirebileceğim çok zamanım oldu. Her şeyi nasıl keşfederim diye çok kafa patlattım diyebilirim."</p>

  <p>Doğal olarak bir sonraki sorum, "Saklanıyor muydun?" olacaktı ama bu soruyu benim geçmişimi ve nasıl yakalandığımı sorgulamadan yanıtlamasına imkân yoktu.</p>

  <p>Bir son bulmalıydı bu. Ellerim, sanki az önce beni boğacağını söylemiş gibi zangır zangır titriyordu. Oysaki şimdiye kadar bana iyi davranmaktan başka hiçbir şey yapmamıştı. Bana her defasında -ona izin verirsem- arkadaşım olmak istediğini kanıtlamamış mıydı?</p>

  <p>Bir arkadaş istemeyeli bile öyle uzun zaman olmuştu ki nasıl arkadaş edinildiğini bile unutmuştum. Birinci sınıftayken her şey absürt derecede kolaydı. Öğretmenimiz, bir kâğıda en sevdiğimiz hayvanı yazmamızı ve sonra sınıfta aynı hayvanı yazan birini bulana kadar dolaşmamızı istemişti. Demek ki arkadaş edinmek bu kadar kolaydı, filleri seven bir başkasını bulmak kadar kolay.</p>

  <p>"Bu şarkıyı severim," dedim birden. Betty’nin hoparlörlerinden yükselen Jim Morrison’ın sesi yumuşak ve buğuluydu.</p>

  <p>"Evet? Doors ha?" Liam’ın yüzü aydınlanmıştı. <i>"Come on baby light my fire,"</i> diye mırıldandı şarkının sözlerini. <i>“Try to set the light on fire..."</i></p>

  <p>Güldüm. "Şarkıyı <i>o</i> söylediğinde çok hoşuma gidiyor."</p>

  <p>Liam, onu yaralamışım gibi elini kalbine götürse de hızla toparlandı. Radyodaki DJ bir sonraki şarkıyı anons ettiğinde sanki lotoyu kazanmış gibi sevinmişti. "İşte bundan bahsediyorum!"</p>

  <p>"Allman Brothers mı?" Kaşlarımı kaldırmıştım. Hayret; onu zihnimde hep bir Zeppelin hayranı olarak düşünmüştüm.</p>

  <p>"Bu benim ruhumun müziği," dedi kafasını müzikle birlikte sallarken.</p>

  <p>"Hiç sözlerini dinledin mi?" diye sordum az önceki endişemin yavaş yavaş üzerimden kalktığını hissederek. Sesim çıkan her kelimeyle daha da özgüvenli bir hâl alıyordu. "Senin baban da şarkıdaki gibi Georgia’da kendini silahın yanlış ucunda bulan bir kumarbaz mıydı? Bir Greyhound otobüsünün arkasında mı doğdun yoksa?"</p>

  <p>"Hey, dur bakalım," dedi saçıma dokunmak için uzanarak. "Ben <i>ruhumun</i> müziği dedim, hayatımın değil. Hem bilmeni isterim ki üvey babam Kuzey Carolina’da bir araba tamircisi ve bildiğim kadarıyla hâlâ hayatta. Ama ben <i>gerçekten de</i> bir otobüsün arka koltuğunda doğmuşum."</p>

  <p>"Şaka yapıyor olmalısın." Cidden farkı anlayamıyordum.</p>

  <p>"Yapmıyorum. Gazetelere falan bile çıkmış. Hayatımın ilk üç yılı boyunca Mucize Otobüs Bebeği olarak anıldım. Şimdi de..."</p>

  <p>"Yaşamaya ve elinden geleni yapmaya çalışıyorum," diyen şarkı sözleriyle bitirdim cümlesini.</p>

  <p>Gülerken kulaklarının uçları hafifçe pembeleşti. Şarkı çalmaya devam ederken aramızdaki hava, hızlı ritimler ve durmak bilmeyen gitar melodileriyle doldu. Her bir parça kolayca birbirine uyuyordu. Ne tam bir country ne tam bir rock'n roll tarzındaydı. Yalnızca sıcak, hızlı ve güneye özgüydü.</p>

  <p>Liam eşlik etmeye başladığında şarkıyı daha da çok sevmiştim.</p>

  <p>Benzinin akışı sonunda kesildiğinde hortumu dikkatlice bidondan çıkarıp kapağını kapattı. Ayağa kalkmadan önce de omzuyla omzuma dokundu hafifçe. "Bu elbiseyi de nereden buldun, Tanrı aşkına?"</p>

  <p>Suratımı ekşiterek bakışlarımı eteğime indirdim. "Zu'nun hediyesi."</p>

  <p>"Onu yakmak istiyor gibi bir hâlin var ama."</p>

  <p>"İlerleyen günlerde talihsiz bir kaza olmayacağına söz veremem," dedim oldukça ciddi bir ifadeyle. Bir kez daha güldüğünde yeni bir zafer kazanmış gibiydim.</p>

  <p>"Pekala, Yeşil, onu giymekle çok iyi yapmışsın," dedi Liam. "Yine de dikkat et. Zu, kız kıza vakit geçirmeye o kadar aç ki seni kendi kişisel Barbie bebeğine dönüştürebilir."</p>

  <p>"Zamane çocukları," dedim. "Tüm dünya onların zannediyorlar."</p>

  <p>Sırıttı. "Zamane çocukları."</p>

  <p>Bir arabadan diğerine geçerek depoyu doldurmaya çalışıyorduk. Benden yardım istememişti. Ben de ondan sorularıma cevap vermesini. O konforlu sessizlik içinde saatlerce baş başa kalsak bile benim için yeterli olmayacağını hissediyordum yine de.</p>
</body>
</html>
