<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/egmn.css" type="text/css" rel="stylesheet"/>
</head>

<body>
  <p class="img3"><img src="../Images/6.jpg" width="600" height="120"/></p>

  <h2>OTUZ</h2>

  <p>SAATLER SONRA ÜÇÜMÜZ DE BİR KEZ DAHA YOLLARDAYDIK, sonunda önceki gece yaşadıklarımızı Liam’a anlatma şansı bulmuştuk.</p>

  <p>"Tanrıya şükür, Chubs seni bulmuş," dedi Liam başını sallayarak. "Onu hepimizden iyi tanımana rağmen yine de gittin."</p>

  <p>"Onu kontrol edebileceğimi sanmıştım," dedim alnımı soğuk cama yaslayarak. "Ben tam bir aptalım."</p>

  <p>"Evet, öylesin," dedi Chubs. "Ama <i>bizim</i> aptalımızsın o yüzden bir dahaki sefere daha dikkatli ol."</p>

  <p>"Katılıyorum," dedi Liam da parmaklarını parmaklarıma geçirerek.</p>

  <p>Arabayı, East River’ın birkaç kilometre ötesinde, yolun kenarına terk edilmiş bir hâlde bulmuş ve içinde hâlâ çeyrek depo benzin olduğu için almıştık. Bu arabayla seyahat etmek, Betty ile yaptıklarımızın yanında solda sıfır kalırdı. Chubs’ın uzun bacakları sırtıma batıyor, araba bayatlamış Çin yemeği gibi kokuyordu. Yine de çalışıyordu. Ancak bir süre sonra benimseyecektik arabayı.</p>

  <p>"Bir tane daha," dedi Chubs parmağını cama vurarak. Gözlerimi açıp başımı arkaya çevirdiğimde başka bir beyaz direkle karşılaştım. Üzerinde beyaz bir kutu, onun üzerinde de küçük bir anten vardı. Her yer kameralarla çevriliydi.</p>

  <p>"Belki de otoyoldan çıkmalıyız," diye önerdi Liam.</p>

  <p>"Hayır!" dedi Chubs. "Altmış dörde çıktığımızdan beri iki araba gördük ve yoldan yeniden çıkarsak Annandale’a ulaşmamız iki katı zaman alır. Hem onlar zaten bu arabayı değil, Betty'yi izliyorlar."</p>

  <p>Liam'la birbirimize baktık. "Annenin mesajında ne dediğini bir daha söyler misin?"</p>

  <p>"Teyzemin restoranına rezervasyon yaptırıp onları mutfakta beklememi," dedi Chubs. "Bunu East River'dayken halletmiştim o yüzden onlarla bu gece buluşacağız. Teyzem muhtemelen bize yiyecek bir şeyler de ayarlamıştır."</p>

  <p>"O zaman önce seni bırakalım," dedi Liam.</p>

  <p>"Hayır," dedi Chubs. "Jack’in mektubunu vermek istiyorum."</p>

  <p>"Chubs..."</p>

  <p>"Bana <i>Chubs</i> deme," dedi birden. "Jack’e çok şey borçluyum ve bunu yapmak istiyorum."</p>

  <p>Jack’in babasının adresi, Annandale’in geniş mahallesinden oldukça uzaktaki Days Inn moteli olarak gözüküyordu rehberde. Liam oranın, başkentin yeniden inşasında çalışan işçiler için kullanılan bir kompleks olduğunu düşünüyor gibiydi. Ama yine de otoparkta yanımıza eski bir otobüs park edip de içinden fosforlu yelekleri ve baretleriyle bir düzine tozla kaplı adam çıkana dek bundan emin olamamıştık.</p>

  <p>"103 nolu oda," dedi Liam direksiyona dayanarak. Gözlerini kısmıştı. "Kırmızı gömlekli adam. Evet, bu o. Tanrım, Jack ona ne kadar da benziyormuş."</p>

  <p>Adam kısa boylu ve yapılıydı. Geniş bir burnu ve dudaklarının üstünü saran beyazlamış bir bıyığı vardı.</p>

  <p>Chubs aramızdan uzanarak kırışmış kâğıdı avcumdan aldı.</p>

  <p>Hey, yavaşla bakalım, Turbo," dedi Liam araba anahtarlarını çevirirken. "Onun izlenip izlenmediğini henüz kontrol etmedik."</p>

  <p>"Neredeyse bir saattir buradayız, etrafta kimse <i>görüyor </i>musun? Otoparktaki tüm diğer arabalar da boş. Tıpkı istediğin gibi, göze batmadık işte." Uzanıp kapının kilidini açtı. Liam bir an ona baktıktan sonra pes etti.</p>

  <p>"Pekâlâ, sadece dikkatli ol, olur mu?"</p>

  <p>Etrafına bakına bakına koşarak geçişini izledik otoparktan. Gerçekten de 103 numaralı odayı izleyen kimse olmadığına emin olmak istiyordu. Omzunun üzerinden bize bir <i>ben söylemiştim</i> bakışı attı hemen sonra.</p>

  <p>"Güzel," dedi Liam alaycı bir şekilde. "Çok güzel."</p>

  <p>Uzanıp omzunu okşadım. "Onu özleyeceğini biliyorsun."</p>

  <p>"Çılgınca, değil mi?" dedi keyifli bir kahkaha atarak."Bana konserveyi yanlış şekilde açmanın ne kadar tehlikeli olduğunu söyleyen biri olmadan ne yapacağım ben?"</p>

  <p>Liam, Chubs’ın kapıyı çalmasını bekledikten sonra emniyet kemerini çözerek bana bir öpücük verdi.</p>

  <p>"Bu ne içindi?" diye sordum gülerek.</p>

  <p>"Aklını toparlayabilmen için," dedi. "Onu evine götürdükten sonra Zu'yu ve diğerlerini PÖK askerlerinden önce nasıl bulacağımızı düşünmemiz gerek."</p>

  <p>"Peki ya..."</p>

  <p>103 numaralı odanın kapısı açıldı ve kapıda Bay Fields’ın yorgun ve şüpheci suratı belirdi. Chubs kırışmış kâğıdı ona uzattı. Öff, ne söylediğini anlayabileceğimiz bir açıyla dursaydı keşke. Adamın yüzü birden kıpkırmızı kesilerek iş gömleğinin rengine yaklaşmıştı neredeyse. Öyle yüksek sesle bağırmaya başladı ki komşuları ne olup bittiğini anlamak için perdelerini açmak zorunda kalmışlardı.</p>

  <p>"Bu çok kötü," dedi Liam hemen kapısını açarak. "Önce benimle bir deneme yapmasını söylemem gerektiğini biliyordum. Kahretsin."</p>

  <p>Kapı Chubs’ın yüzüne kapandıktan birkaç saniye sonra ardına dek açıldı. Kapıdan bir metal parçasının uzandığını ve Chubs’ın ellerini havaya kaldırarak geri geri gitmeye başladığını gördüm.</p>

  <p>Silah, gün batarken büyük bir gürültüyle patlamış ve ben daha ne olduğunu anlamadan Chubs yere yığılmıştı.</p>

  <p class="img5"><img alt="3" src="../Images/3.jpg"/></p>

  <p>Adını haykırarak yanına koştuk. Tesisin çoğunluğu erkek olan tüm sakinleri şimdi dışarı çıkmışlardı. Yüzlerinde korkunç bir bulanıklık vardı.</p>

  <p>Jack’in babası silahını şimdi bize doğrultmuştu ama Liam elinin tek bir hareketiyle onu odasına gönderip kapıyı üzerinden kapattı. Chubs’ın yanına düştüğümde dizlerim asfalta sürtündü.</p>

  <p>Gözleri açık, bana bakıyordu. <i>Yaşıyordu.</i></p>

  <p>Bana bir şey söylemeye çalışıyordu ama 103 numaralı odadan gelen bağırış nedeniyle onu duyamıyordum. <i>"Sizi lanet ucubeler! Defolup gidin buradan, sizi kahrolasıca ucubeler!"</i></p>

  <p>Chubs’ın tişörtüne ağaç dalları gibi yayılmış parlak kırmızı kanı, sağ omzunun hemen altından süzülüyordu. Önce hiçbir şey yapamadım. Gerçek gibi görünmüyordu. <i>Tanrım, bu gerçek olamazdı!</i> Liam’ın adamın silahını kapıp 104 ve 105 numaralara doğrultması da bir o kadar gerçek dışıydı.</p>

  <p>"Sorun yok," dedi biri arkamızdan. Liam eli tetikte, yüzü taş kesmiş bir hâlde hızla arkasına döndü. Adam ellerini kaldırdı, elinde ufak bir telefon tutuyordu. "Ben sadece 91l’i arayacağım. Sorun yok, ona bir ambulans çağıralım."</p>

  <p>"Yo, hayır... aramalarına izin vermeyin," dedi Chubs. "Beni almalarına müsaade etmeyin." Kelimeler boğazından güçlükle çıkıyordu. "Eve gitmem gerek."</p>

  <p>Liam başını çevirip baktı. "Bacaklarını tut, Ruby."</p>

  <p>"Onu hareket ettirmeyin," dedi 104 numaradaki adam."Onu hareket ettirmemelisiniz!"</p>

  <p>Jack’in babası yeniden arkamızda belirmişti ama elinde telefon olan adam onu yakalayıp odasına tıkmış ve kapıyı üzerinden kapatmıştı.</p>

  <p>"Tut onu," dedi Liam silahı beline sokarak.</p>

  <p>Chubs beni nasıl taşıdıysa şimdi ben de kollarımı onunkilerin altına sokarak onu öyle taşıyordum. Diğer adamlardan biri öne çıktı. Belki bizi durdurmak, belki de yardım etmek istiyordu.</p>

  <p>"Ona dokunma!" diye bağırdım. Geri çekildiler ama sadece o kadar.</p>

  <p>Chubs korkudan kırpamadığı gözleriyle elini yarasına bastırıyordu. Liam’ın bacaklarını tutmasıyla onu taşımaya başladık. Adamlar arkamızdan seslenerek ambulansın her an burada olabileceğini söylüyorlardı. Ambulans ve elbette PÖK askerleri. Askerler onu iyileştirmezlerdi, hayır. Ucube bir çocuğu iyileştirmektense ölüme terk etmeyi tercih ederlerdi.</p>

  <p>"Beni almalarına izin vermeyin," dedi Chubs. "Bacaklarımı göğüs hizamın altında tut, Lee, fazla kaldırma. Göğüs yaralanmalarında... nefes almak güç..."</p>

  <p>Beni asıl dehşete düşüren bu sayıklamaları değil, ellerinin altından sızan, bitmek tükenmek bilmeyen kandı. Titriyor ama ağlamıyordu. "Beni almalarına izin vermeyin..."</p>

  <p>Arka koltuğa önce ben bindim, Chubs’ı da yanıma çektim. Kanı tişörtümün önüne akıyor, tenimi yakıyordu.</p>

  <p>"Bastırmaya... devam et," dedi Chubs. "Daha sert... Ruby, daha sert. Ben de onu tutmayı... deneyeceğim..."</p>

  <p>Bunu yetenekleriyle yapmayı deneyecekti. Elini yeniden yaranın üzerine bastırdığında kan akışı azalmış gibiydi sanki. Ama bu daha ne kadar sürebilirdi ki böyle? Benim ellerim de onunkilerin üzerinde zangır zangır titrerken muhtemelen yarardan çok zarar veriyordu.</p>

  <p>"Tanrım," diyordum. "Aman Tanrım, gözlerini kapatma... konuş benimle, konuşmaya devam et, bana ne yapacağımı söyle!"</p>

  <p>Otoparktan hızla çıktık. Liam tüm gücüyle gaza basıp ellerini direksiyona yapıştırmıştı. "<i>Kahretsin</i>, <i>kahretsin, kahretsin!"</i></p>

  <p>"Beni eve götürün," diye yalvarıyordu Chubs. "Ruby, beni eve götürmesini söyle."</p>

  <p>"Gideceksin, iyi olacaksın," dedim gözlerimi görebilmesi için ona doğru eğilerek.</p>

  <p>"Babam..."</p>

  <p>"Hayır... Lee, <i>hastane!"</i> Anlamlı cümleler kuramıyordum artık. Chubs da. Yattığı yerde boğuluyormuş gibi sesler çıkarmaya başlamıştı.</p>

  <p>Görüntüler geldiğinde kanı gibi kıpkırmızı bir renkteydi. Büyük bir koltukta oturup kitap okuyan bir adam. Mutfak masasına yaslanan güzel bir kadın. Bir kanaviçe, bir acil servis işareti... Görüş açımın siyah kenarları kıvrılmaya başlıyordu. Biri bir bıçak almış, beynimi oyuyordu sanki.</p>

  <p>"Alexandria yarım saat uzakta," diye bağırdı Liam arkasına dönerek. "Seni oraya götüremem!"</p>

  <p>"Fairfax Hastanesi," dedi Chubs. "Babam... onlara babamı aramalarını söyle..."</p>

  <p>"Nerede?" diye sordu Liam. Bana baktı ama ben de bilmiyordum. Bir anda o yolda Chubs’ın ölebileceği düşüncesi geldi aklıma. Tam da burada, şimdi, kucağımda kan kaybından ölüp gidebilirdi. Onca lanet olası şeyden sonra.</p>

  <p>Liam arabayı öyle hızlı döndürdü ki savrulmamak için Chubs’ı da kendimi de sıkıca tutmak zorunda kaldım. Yeniden çığlık atmamak için dilimi ısırıyordum.</p>

  <p>"Onunla konuşmaya devam et!" dedi Liam. "Chubs... <i>Charles!"</i></p>

  <p>Gözlüklerini nerede, ne zaman kaybettiğini bilmiyordum. Gözlerinin kenarları kızarmış yüzüme bakıyordu. Bakışlarını olabildiğince kendimde tutmaya çalışsam da o bana bir şey uzatmaya çalışıyordu. Chubs karnının üzerine düşen elini kaldırdı.</p>

  <p>Jack’in mektubu. Kenarları ıslanmış, kandan yapış yapış olmuştu ama açıktı. Okunmayı bekliyordu.</p>

  <p>El yazısı çok minik ve çarpıktı. Mektubun çevresinde, gölde bizimle birlikte geçirdiği zamandan kalma belli belirsiz bir su lekesi vardı. Bazı yerleriyse tamamen silinmişti.</p>

  <div>
    <br/>
  </div>

  <p><i>Sevgili Baba,</i></p>

  <p><i>O sabah beni okula gönderdiğinde beni sevdiğini düşünüyordum. Ama şimdi senin nasıl biri olduğunu görebiliyorum. Bana bir canavar ve ucube olduğumu söylemiştin. Ama beni yetiştiren sendin.</i></p>

  <div>
    <br/>
  </div>

  <p>"Ona söyle..." Chubs dudaklarını yaladı. Dışarıdaki rüzgârın sesinden onu duyabilmek için kulağımı dudaklarına yaklaştırdım. "Lee'ye mektubumu okumasını söyle. Onun için... onu... onun için yazmıştım."</p>

  <p>"Charles," dedim.</p>

  <p>"Söz <i>ver..."</i> Boğazımda düğümlenen her ne ise konuşamıyordum. Başımı salladım. Ellerimizin altından kan fışkırmaya başladı, hem de hiç olmadığı kadar hızla.</p>

  <p>"Nerede?" diye bağırıyordu Liam. "Chubs, hastane nerede? Bana... bana hastanenin tam olarak nerede olduğunu söylemelisin!"</p>

  <p>Araba titremeye ve hırlamaya başladı. Motordan çok, bir canavarı andırıyordu şimdi sesi. Liam yoldaki bir çukura girmiş, arabanın önü gri mavi bir duman çıkararak havaya kalkmıştı. Tamamen durmadan önce on beş yirmi saniye daha gidebildik.</p>

  <p>Dönüp gözlerine baktım.</p>

  <p>"Tamir edebilirim," dedi çatlamış sesiyle. "Tamir edebilirim, sadece, sadece, sen onu konuşturmaya devam et, tamam mı? Ben tamir edebilirim. Yapabilirim."</p>

  <p>Gözlerimi kapatmadan önce dışarı çıkıp kapıyı kapamasını bekledim. Chubs öyle hareketsizleşmiş, öyle beyazlamıştı ki ne kadar sarssam, ne kadar bağırsam da kendine gelmezdi. Kanının, bulutlu gökyüzünün altında ellerimin arasından süzülüşünü hissederken aklıma Zu'nun ayrıldığı gece söyledikleri geldi. <i>Bitti. Her şey bitti.</i></p>

  <p>Gerçekten öyle olmuştu. Üzerime gelen bu tuhaf sükûnet bunun doğru olduğunu söylüyordu. Başından beri bununla mücadele ediyordum. Thurmond'dan çıktığımdan beri herkesin koymaya çalıştığı sınırlamalardan kurtulmaya, engellenemez olana tekmeler ve yumruklar savurmaya çalışıyordum. Ama artık yorulmuştum. Çok yorulmuştum. İçimde bir parçanın, PÖK askerleri dünyamı altüst ettiğinden beri bildiği şeyi artık inkâr edemezdim. Bir parçamın başından beri bildiğini.</p>

  <p>Sahi, Bayan Finch yıllar önce ne demişti? Başa sarma ya da geri dönme gibi bir şey yoktu. Biri gittiği zaman sonsuza dek giderdi. Ölü çiçekler çiçek açmaz, büyümezdi. Ölü bir Chubs gülümsemeyecek, böbürlene böbürlene konuşmayacak, surat asmayacak, kahkaha atmayacaktı bir daha. Ölü bir Chubs’ı hayal etmek mümkün değildi.</p>

  <p>Liam’ın ceketinin cebine uzanıp panik düğmesine bastım. O yirmi saniye bana saatler kadar uzun gelmişti. Hafif bir titreşimle bir geri bildirim verdiğinde bıraktım.</p>

  <p>Dışarıda Liam metalleri birbirine vuruyor ve giderek daha da çaresiz, daha da öfkeli bir ruh hâline giriyordu. Onu yanımıza çağırmak, Chubs’ın yanında durmasını söylemek istiyordum çünkü bunun bir <i>son</i> olduğundan emindim. Daha hayatımı kurtarmasının üzerinden yirmi dört saat geçmeden onun burada, kollarımın arasında öleceğinden emindim. Ve onu kollarımda tutmak dışında elimden hiçbir şey gelmiyordu.</p>

  <p>"Öleyim deme," diye fısıldadım. "Ölemezsin. Matematik dersleri alacak, futbol maçlarına ve mezuniyet balona gideceksin daha. Üniversite başvuruları yapacaksın ve kesinlikle ölmeyeceksin. Ölemezsin, yapamazsın..."</p>

  <p>Kendimi tamamen kaybetmiştim. Tüm bedenimi tanıdık bir uyuşukluk sarmıştı. Liam’ın dışarıda bağırdığını bile fark edememiştim. Kollarımı Chubs’ın göğsüne sardım. Dışarıda, asfaltın üzerinde koşturan ayak sesleri duyuyordum. Ancak burnuma gelen tek şey, duman ve kan kokusuydu. Tek duyabildiğimse kendi kalp atışlarım.</p>

  <p>İşte o anda kapı açıldı ve Cate’in yüzünü gördüm.</p>

  <p>Ve işte o zaman gerçekten ağlamaya başladım.</p>

  <p>"Ah, <i>Ruby</i>," dedi kederle. <i>"Ruby."</i></p>

  <p>"Yalvarırım ona yardım et," dedim içimi çekerek. "Lütfen!"</p>

  <p>Beni çekmek için iki çift el uzandı. Kollarım hâlâ Chubs’a sarılıydı. Ellerimi kıpırdatamıyordum. O kadar çok kan vardı ki. Bizi ayırmaya çalışan her kimse ona tekmeler savurup mücadele ediyordum.</p>

  <p>"Ruby, tatlım," dedi Cate birden yanımda biterek. "Ruby, onu bırakman gerek."</p>

  <p>Bir hata yapmıştım. Bu bir hataydı. Onları asla çağırmamalıydım. Havayı korkunç bir ses kapladı. Liam yanıma gelip bana omuzlarımdan sıkıca sarılana dek çığlık atmakta olduğumu fark edememiştim.</p>

  <p>Dumanlar çıkaran, işe yaramaz, metal yığını arabamızın çevresini üç araba sarmıştı. Hepsi de birer SUV'ydi.</p>

  <p>"Ona yardım ederseniz sizinle geliriz," dediğini duydum Liam’ın. "Sizinle geliriz ve ne isterseniz yaparız. Yeter ki..."</p>

  <p>"Hayır," diye bağırdım. <i>"Hayır!"</i></p>

  <p>Liam beni tutmaya çalışırken kollarının titrediğini hissedebiliyordum. Chubs’ın hareketsiz bedenini arabalardan birinin arkasına koymalarını ve hızla kapanan kapılarla gaza basmalarını izledik. Chubs’ın ılık kanı hâlâ tenimdeydi ve her saniye sıcaklığını kaybediyordu. Bundan kurtulmak istiyordum.</p>

  <p>"Lütfen," dedi Liam sarsılmış sesiyle. "Sakinleş. Sakinleşmelisin. Ben yanındayım. Bak işte, yanı başındayım."</p>

  <p>Boynumun arkasında anlık bir batma hissi duydum. Bütün kaslarım gevşedi. Dermansız bacaklarımdan sürüklenirken en yakındaki beyaz arabanın görüntüsü, görüş açıma bir girip bir çıkıyordu. <i>Lee?</i> demek istiyordum ama dilim ağırlaşmıştı. Biri başıma koyu renk bir şey geçirmiş, tıpkı babamın küçükken yaptığı gibi beni havaya kaldırmıştı. O zamanlar büyüyüp uçabileceğimi zannederdim.</p>

  <p>Sonra gerçek karanlık çıkageldi.</p>
</body>
</html>
