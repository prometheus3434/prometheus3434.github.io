<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_12"><span class="idebold">“BURADA MUTLU DEĞİLİM”</span></h1>

  <p class="h2baslik"><span class="idebold">Recep İnan</span></p>

  <p class="h2baslik"><span class="ideitalik">(18 yaşında, öğrenci, Yeldeğirmeni Çocuk ve Gençlik Merkezi’nde kalıyor)</span></p>

  <p class="normal"><span class="ideitalik">– Recep bir ailen olmasına rağmen, yetiştirme yurdunda kalıyorsun, bunun nedenini öğrenebilir miyim?</span></p>

  <p class="normal">Ailemin yanındayken okuyamıyordum, kötüydü her şey. Bu yüzden buradayım.</p>

  <p class="normal"><span class="ideitalik">– Ailen okumana karşı mıydı?</span></p>

  <p class="normal">Ailemle ilgisi yok. Çevrem çok bozuktu. Bizim mahalledeki çocuklar çete gibiydiler. Ben de aralarına katılıyordum, başıboş geziyorduk, bazen kavga ediyorduk, hiçbir şeyi ciddiye almıyorduk, önemsemiyorduk.</p>

  <p class="normal"><span class="ideitalik">– Ailen mi istedi buraya gelmeni?</span></p>

  <p class="normal">Hayır, ben istedim.</p>

  <p class="normal"><span class="ideitalik">– Seni rahatsız eden şey ne oldu?</span></p>

  <p class="normal">Geleceğimden kuşku duyuyordum, böyle sürdüremeyeceğimi düşünüyordum. Sonu iyi olmayacaktı. Başıma bir iş gelecekti. Kopmak istedim.</p>

  <p class="normal"><span class="ideitalik">– Şimdi oradaki arkadaşlarınla görüşmüyor musun?</span></p>

  <p class="normal">Arada bir, eve gidip geldikçe görüşüyorum. Hepsi o.</p>

  <p class="normal"><span class="ideitalik">– Tepkileri ne oldu? Senin niye böyle davrandığını anladılar mı?</span></p>

  <p class="normal">Sanırım anladılar. Bazıları en iyisini yaptın, kurtardın kendini diyorlar. Bazıları da tam tersini söylüyor.</p>

  <p class="normal"><span class="ideitalik">– Onlarda bir değişme isteği görüyor musun?</span></p>

  <p class="normal">Evet, böyle bir isteği olanlar var ama sadece istiyorlar, başka bir şey yok. Yani değişmek için hiçbir şey yapmıyorlar.</p>

  <p class="normal"><span class="ideitalik">– Recep ailenle ilişkilerin nasıldır?</span></p>

  <p class="normal">Genelde fena değildir. Annemle daha iyiyizdir. Nadiren kavga ederiz ama babamla öyle değil. Mahalledeki çocuklarla takıldığım için epey kavgalarımız olmuştur. Çok dayağını yemişimdir.</p>

  <p class="normal"><span class="ideitalik">– Ailenin ekonomik durumu nasıl?</span></p>

  <p class="normal">Ne iyi ne kötü, normal sayılır. Orta halli.</p>

  <p class="normal"><span class="ideitalik">– Kaç kardeşsiniz?</span></p>

  <p class="normal">Sekiz kardeşiz. Üçü benden küçük, dördü büyük.</p>

  <p class="normal"><span class="ideitalik">– Kardeş zenginisin öyleyse. İyi geçinir misiniz?</span></p>

  <p class="normal">İyi sayılırız. Pek kavgamız olmaz. Zaten onları çok az görüyorum artık. On beş günde bir falan.</p>

  <p class="normal"><span class="ideitalik">– Tamam mahalleden, başıboşluktan kurtuldun, ama her şey halloldu mu, burada, yetiştirme yurdunda kalmaktan memnun musun?</span></p>

  <p class="normal">Okuyorum burada. Acıbadem Lisesi, ikinci sınıftayım. Okul masraflarımı, ihtiyaçlarımı burası karşılıyor. Rahat sayılırım. Ayda otuz altı lira harçlık alıyorum. Ama parayla saadet olmaz. Mutlu değilim burada. Burası bir ev değil.</p>

  <p class="normal"><span class="ideitalik">– Öyleyse aileni, ev hayatını özlüyorsun.</span></p>

  <p class="normal">Özlemiyorum. İçimde bir özlem duygusu yok. Boşluk sadece.</p>

  <p class="normal"><span class="ideitalik">– Niye? Annenle iyi anlaşıyormuşsunuz, kardeşlerinle de öyle.</span></p>

  <p class="normal">Bilmiyorum. Öyle aşırı bir sevgim ya da özlemim yok. Bağlılık hissetmiyorum. Olsaydı evden ayrılamazdım belki. Burada, bunu anladım. Onların varlığı çok da fark etmiyor.</p>

  <p class="normal"><span class="ideitalik">– Derslerle aran nasıl?</span></p>

  <p class="normal">İyi bir öğrenciyim. Başarılıyım. Üniversiteyi de okumak istiyorum. Bilgisayar programcılığı. Çünkü bilgisayar ve İngilizceyi çok iyi kavrıyorum.</p>

  <p class="normal"><span class="ideitalik">– Üniversite kursuna gidiyor musun?</span></p>

  <p class="normal">Hayır, henüz değil. Belki önümüzdeki sene. Ama test falan çözüyorum, ders çalışıyorum.</p>

  <p class="normal"><span class="ideitalik">– Hafta sonları nasıl vakit geçiriyorsun Recep?</span></p>

  <p class="normal">Bir hafta sonu burada oluyorum, bir şey yapmadan geçiyor. Bir hafta da eve gidiyorum. Ya da kız arkadaşımla buluşuyorum. Bir kafeye gidiyoruz. Nadiren sinemaya.</p>

  <p class="normal"><span class="ideitalik">– Aldığın harçlık bunları yapmana yetiyor mu?</span></p>

  <p class="normal">Pek yetmiyor. Bazen ben harcıyorum, bazen de kız arkadaşım ısmarlıyor. Paylaşıyoruz.</p>

  <p class="normal"><span class="ideitalik">– Kız arkadaşın nasıl biri, o neler yapıyor?</span></p>

  <p class="normal">O da lisede okuyor. Biraz ağzı bozuk, çılgın bir kız, ama iyi anlaşıyoruz. Kafalarımız uyuyor. Birlikte eğleniyoruz. Onunla ilgili geleceğe dair kurduğum bir şey yok. Şimdilik iyiyiz.</p>

  <p class="normal"><span class="ideitalik">– Uğraşırken kendini iyi hissettiğin başka şeyler var mı?</span></p>

  <p class="normal">Var. Müzik, gitar çalmak... Kendi kendime öğrendim gitar çalmayı, internetten akortları indirdim.</p>

  <p class="normal"><span class="ideitalik">– Öyleyse yeteneklisin. Hangi tür müzikten hoşlanıyorsun daha çok?</span></p>

  <p class="normal">Rock, metal... Sleeplo, Green Day, Korn, Anathema, Katatonia dinlemekten hoşlanıyorum. Sert ve zor müzikleri seviyorum. Hard rock, hard metal gibi.</p>

  <p class="normal"><span class="ideitalik">– Müzikle ilgili planların var mı?</span></p>

  <p class="normal">Var. Gitarı iyice öğrenmek için bir kursa gitmek, sonra da müzisyen olmak, kendi müziğimi yapmak istiyorum.</p>

  <p class="normal"><span class="ideitalik">– Recep, gençliğini dilediğin gibi yaşayabildiğini düşünüyor musun?</span></p>

  <p class="normal">Maalesef. Burada kaldığım sürece de yaşayamayacağım. Biraz baskı var tabii, her şeye izin vermiyorlar, her şey kısıtlı, engelliyorlar. Mesela yılbaşında çıkamadım. Arada oluyor böyle şeyler. Bu durumda dilediğim şeyleri nasıl yapabilirim ki? Üstelik otuz altı lira aylıkla sigara almanın dışında bir şey yapmak çok zor.</p>

  <p class="normal"><span class="ideitalik">– Sanırım, sizden sorumlu oldukları için bunu yapmak zorundalar.</span></p>

  <p class="normal">Evet, ama bu beni huzursuz ediyor. Bazen aynanın karşısında kendime bakıp gülüyorum kriz halinde, bazen de ulan salak diye bağırıyorum, yani dalga geçiyorum kendimle. Sen benim malzememsin diyorum. Yoksa insanın cama kafa atıp kırması lazım.</p>

  <p class="normal"><span class="ideitalik">– Kaç yıldır buradasın Recep?</span></p>

  <p class="normal">Üç yıldır. İleriye bakmaya çalışıyorum ve bazı şeyleri de hafife alıyorum. Baskıyı, yalnızlığı... Öteki türlüsü kolay değil. Gel ev tutalım, beraber oturalım, kafamıza göre takılalım diyenler oluyor ama aldırmıyorum. Aldırmamam lazım.</p>

  <p class="normal"><span class="ideitalik">– Okul arkadaşların burada kaldığını biliyorlar mı?</span></p>

  <p class="normal">Bazıları biliyor. Ama erkek arkadaşlarım biliyor, kızlar değil.</p>

  <p class="normal"><span class="ideitalik">– Kızlara söylemeye utanıyor musun?</span></p>

  <p class="normal">Utanmak değil de... aramızda bir soğukluk olabilir. Hem aramızda bir ağırlık, bir mesafe olması lazım. Bilenler arasından burada gelip kalmak isteyenler de var. Ailelerinden memnun değiller. O zaman başka seçenekleri kalmıyor.</p>

  <p class="normal"><span class="ideitalik">– Burada mutlu değilsin, parasal dertlerin var tamam, ama gene de genç olmak güzel bir şey değil mi Recep?</span></p>

  <p class="normal">Bilmem ki. Ben kendimi genç biri gibi hissetmiyorum. Sanki çok yaşamışım gibi. Çok yorulmuşum gibi.</p>

  <p class="normal"><span class="ideitalik">– Sahi hep böyle hüzünlü ve çekingen misindir? Yoksa bunun söyleşiyle mi alakası var?</span></p>

  <p class="normal">Yok, her zaman böyle değilim. Çözmem gereken bir sürü şey var. Dışarıya bakıyorum, insanları seyrediyorum, geleceğimi düşünüyorum sonra. Bir korku, kaygı duyuyorum bazen.</p>

  <p class="normal">Genç olarak da yapmak istediklerimi yapamıyorum. Mesela Emre Aydın gibi bir müzisyen olmak isterdim ya da Duman gibi. Gençliğimi öyle yaşamak isterdim.</p>

  <p class="normal"><span class="ideitalik">– Senden daha iyi durumda olanlar var, bir de daha kötü durumda olanlar var.</span></p>

  <p class="normal">Herkes farklı. Bazıları aşırıya kaçıyor, okumuyor, okula gitmiyor, arkadaşlarına uyuyor. Bazıları tam tersi. Sorumluluğunu biliyor, başarılı. Rahat yaşıyor. Hayattan beklentileri var.</p>

  <p class="normal"><span class="ideitalik">– Senin hayattan beklentilerin nedir?</span></p>

  <p class="normal">Benim hayattan değil kendimden beklentilerim var. Evim olsun, arabam olsun, sıcak bir yuvam olsun. İşim olsun. Başka bir şey istemiyorum.</p>

  <p class="normal"><span class="ideitalik">– Siyasetle ilgileniyor musun?</span></p>

  <p class="normal">Siyaseti hiç sevmem. Bütün partilere uyuz oluyorum. Adalet diye bir şey yok, eşit haklar yok. Biraz Cem Uzan’ı beğenmiştim. O da devletten mal kaçırıyormuş, sahtekârmış. Niye ilgileneyim ben şimdi siyasetle? Hangisine inanacağız?</p>

  <p class="normal"><span class="ideitalik">– Yaşadığımız dünyanın sorunları, sıkıntılar, bunlar seni ne kadar ilgilendiriyor?</span></p>

  <p class="normal">Biraz ilgilendiriyor, dediğim gibi eşitlik yok, haksızlık var. Ama bunları düzeltecek birinin olduğuna inanmıyorum. Herkes kendini düşünüyor. İnsanlar çok bencil.</p>

  <p class="normal"><span class="ideitalik">– Genç insanlar bu eleştirdiğin durumları değiştiremez mi sence?</span></p>

  <p class="normal">Sanmıyorum, gençlerin o kadar gücü yok. Belki sadece kendini kurtarabilir. Bu ülkede zor.</p>

  <p class="normal"><span class="ideitalik">– Kitap okuyor musun Recep, edebiyata ilgin var mı?</span></p>

  <p class="normal">Bazen. Roman okuyorum ya da psikoloji kitapları falan. Bazen hoşuma gidiyor bazen de sıkılıyorum. Bazen etkilenince şiir yazıyorum.</p>

  <p class="normal"><span class="ideitalik">– Ne güzel. Ne tür şiirler bunlar? Neler anlatıyorsun şiirlerinde?</span></p>

  <p class="normal">Sıkıntılarımı... yalnızlığı... Bazen duygusal şeyleri, tepki duyduğum şeyleri...</p>

  <p class="normal"><span class="ideitalik">– Peki burada nasıl vakit geçiriyorsun? Diğer çocuklarla anlaşabiliyor musun?</span></p>

  <p class="normal">Ders çalışmanın dışında pek fazla bir şey yapmıyoruz. Yapacak bir şey yok. Çok çocuk geliyor. Ama arkadaşım yok benim. Hemen gelir gelmez samimi olmak, kanka olmak istiyorlar. Eğer iyi davranırsan, samimiyetini kötüye kullanmaya çalışanlar var. Lider olmaya çalışıyor. Ben de ilk günden tavrımı koyuyorum, mesafe bırakıyorum. O zaman fazla yaklaşamıyor. Yoksa her an kavga çıkabilir. Kendini korumak zorundasın.</p>

  <p class="normal"><span class="ideitalik">– Buraya gelen çocukların okumak, kendilerini kurtarmak gibi bir amaçları var mı, ne dersin?</span></p>

  <p class="normal">Öylesi de var. Bir de sokaktan, sokak yaşantısından gelenler var. Bally, tiner derken sokağa alışanlar... Yazın sokakta çok eğleniyorlar. Kışın da sokakta kalmak zor olduğu için geliyorlar buraya.</p>

  <p class="normal"><span class="ideitalik">– Evlerine gitmek yerine buraya gelmeyi mi tercih ediyorlar?</span></p>

  <p class="normal">Evet. Çünkü eve dönmek, baskı altına girmek demek, eğlene-memek demek. Sokakta ailelerinden de kopuyorlar zaten. Kendi-lerini özgür hissediyorlar. Lider gibi. Uyuşturucuya alışınca dönmek zor.</p>

  <p class="normal"><span class="ideitalik">– Sen sokakta kaldın mı hiç?</span></p>

  <p class="normal">Bir-iki kere kaldım. Önce eğlenceli geliyor, sonrasıysa kötü. Başına her türlü şey gelebilir, kurtulamayabilirsin. Baktım bana göre değil, kayıp gideceğim, vazgeçtim. Bıraktım eğlenceyi.</p>

  <p class="normal"><span class="ideitalik">– Genç bir insan nasıl davranmalı, yaşamı nasıl olmalı sana göre Recep?</span></p>

  <p class="normal">Çalışmalı, amaçları olmalı ama gezip tozmalı da. Yani hayatını da yaşamalı. Başka türlü tadı çıkmaz. Anlamsız olur.</p>
</body>
</html>
