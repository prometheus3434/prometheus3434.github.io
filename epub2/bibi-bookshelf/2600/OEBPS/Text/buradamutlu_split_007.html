<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_6"><span class="idebold">“ASIL TAKINTIM ARABAYDI”</span></h1>

  <p class="h2baslik"><span class="idebold">Can Ali Kaya</span></p>

  <p class="h2baslik"><span class="ideitalik">(23 yaşında, öğrenci)</span></p>

  <p class="normal"><span class="ideitalik">– Çocukluğun nasıl geçti Can Ali, mutlu bir çocuk muydun?</span></p>

  <p class="normal">Çocukluğum iki yaşından altı yaşına kadar anneannemle birlikte geçti. Daha sonra anneannemden sıkıldım, yuvaya gitmeye başladım ama ara sıra onunla da birlikte oluyordum. Gördüğüm kadarıyla anneannem dünyadaki en zor ikna edilebilen kadınlardan biridir. Bu yüzden kadınlarla iyi anlaşırım. Genel olarak çocukluğum iyi geçti, evde durum iyiydi ama okulda çok hırçındım.</p>

  <p class="normal"><span class="ideitalik">– Neydi bu hırçınlığın sebebi?</span></p>

  <p class="normal">Hiçbir fikrim yok. Hâlâ neden olduğunu bilmiyorum doğrusu. Mesela annemle resim yapmayı çok severdim ama okulda yapmazdım. Bunun nedenini tespit etmiş değilim. İlkokuldan atılmayı başarmış ilk insanım diyebilirim. Babam öğretmendir. Yıllar sonra benim atıldığım okulda öğretmenlik yapmaya başladığında servis şoförü benim için, “Yahu ne haylaz bir adamdı” demiş. Ben de, baba benden kurtuluşun yok, dedim. Sonra ortaokulu Özel Moda Koleji’nde okudum. Orada da gayet hırçındım. Oradan da atıldım. Özel okuldan da atılmayı başaran ender insanlardan biriyim. Bizimkiler dediler ki bu böyle olmayacak. Bunun üzerine Kuzguncuk İlköğretim Okulu’na gittim. Babam da o okulda öğretmendi. Tabii bu yüzden biraz köşeye sıkıştım, daha doğrusu köşeye sıkıştırdılar. Yine birkaç vukuatım oldu ama öyle çok da fazla değil. Daha sonra kurulla sınıf geçen ben, takdir almaya başladım. Tam o sırada LGS çıktı. Bu benim için bir şanstı. Kaç net yaptığımı hatırlamıyorum ama İstanbul Erkek Lisesi’ne on altıncılıkla girdim.</p>

  <p class="normal"><span class="ideitalik">– Annenle baban çok sevindiler tabii.</span></p>

  <p class="normal">Benim bir takıntım vardır. Hep para, para, para, derim. Asıl takıntım arabaydı. Bütün erkeklerde olduğu gibi araba delisi bir adamım. Babam biraz da şakacı, “Zengin olmak istiyorsan, bu okulu kazan” demişti. Gaza getirme şekli buydu. Türkçe sıfır yanlışla kazandım. Bir matematik hocam vardı Aşkın Bey, onu çok severdim. O yüzden matematiğim iyiydi. Sanırım, ben sevdiğim hocanın dersinde başarılı oluyorum.</p>

  <p class="normal"><span class="ideitalik">– Hocayı sevmiyorsan...</span></p>

  <p class="normal">Sevmiyorsam yapmam. Yani o dersi yapamıyorum. Mesela yabancı dili pek sevemedim. Matematiği daha çok seviyorum. Herkes matematiği sevmez.</p>

  <p class="normal"><span class="ideitalik">– Evet, ben öyleydim.</span></p>

  <p class="normal">Ya bakın işte... ama ben matematikte daha yetenekliydim. O zaman benim burada devam etmem gerekiyordu.</p>

  <p class="normal"><span class="ideitalik">– Üniversite sınavlarına nasıl hazırlandın Can Ali?</span></p>

  <p class="normal">Dershaneye falan gittim ama pek fazla da çalıştım denemez. Çalışsaydım çok daha iyi olurdu aslında.</p>

  <p class="normal"><span class="ideitalik">– Neden çok çalışmadın peki? Bu kendine güvenden ileri gelen bir şey mi?</span></p>

  <p class="normal">Yok, hayır hayır. Ben o sıralarda çok kiloluydum. 125 kiloydum. Kilo vermeye çalıştım. Şimdi 84 kiloya kadar indim. Sonra araba almak istiyordum. Araba almak için para biriktirmem gerekiyordu. Bunun için iki buçuk sene para biriktirdim. Bu yüzden biraz anti-sosyalleştim. Para biriktirmek ya da kilo almamak için arkadaşlarımla bir yere gitmemeye başladım. Hem evde oturursam ders çalışırım diyordum ama öyle olmadı. Evdeki parkeler bilir, onların üzerinde çok volta attım. Çünkü bu defa da bunaldım, o yüzden çalışamadım. Sonunda bir arkadaşımla birlikte son iki ay birlikte çalıştık. İki saat muhabbet, iki saat ders şeklinde. İlk tercihim uluslararası ticaretti ama Marmara İşletme’yi kazandım. Bu arada da bir mali müşavirlik şirketinde çalışmaya başladım. Şimdi de bir şirkette muhasebe yapıyorum.</p>

  <p class="normal"><span class="ideitalik">– İşletme okumana rağmen niye bu alanda çalışmıyorsun?</span></p>

  <p class="normal">Muhasebeyi bilirseniz aç kalmazsınız. Yaptığım şey beni hiçbir zaman aç bırakmamalı. Muhasebe bize her zaman lazım. Bu demokratik rejim gidip de yerine padişahlık gelse bile muhasebe olmak zorunda. Ama işletme dediğiniz zaman, herkes işletmeci. Yoldan geçen Mahmut abi de işletmeci. Biraz da bu yüzden.</p>

  <p class="normal"><span class="ideitalik">– Peki Can Ali, şimdi geriye dönelim ve şu hırçınlık meselesini tekrar konuşalım. Ergenlik döneminde nasıldın? Sancılı bir dönem olduğunu hepimiz biliyoruz. Sen nasıl yaşadın bunu?</span></p>

  <p class="normal">Doğrusu ben kendi çapımda çok da sancılı olmadığını düşünüyorum. Annem çok sıkıntılı olduğunu iddia ediyor ama değildim. Özel Moda Koleji benim hayatımın en mutlu dönemiydi. Çünkü çok güzeldi, arkadaşlarım çok kafa dengiydi. Zevklerimiz aynıydı. Onlar da gezmeyi, eğlenmeyi, içmeyi seven çocuklardı. Kötü bir şey yapılacağı zaman yandaş ararsınız ya, bu Özel Moda’da çok aramayacağınız bir şeydi.</p>

  <p class="normal"><span class="ideitalik">– Yandaş sıkıntısı yoktu, öyle mi?</span></p>

  <p class="normal">Evet, tabiri caizse bütün fırlamalar oradaydı. Çünkü dertsizdi ordakiler.</p>

  <p class="normal"><span class="ideitalik">– Ekonomik anlamda mı dertsizdiler?</span></p>

  <p class="normal">Evet. Sadece eğitim için senelik yaklaşık on bin dolar ödenirdi okula. Onun dışındaki harcamalar hariç. Bu parayı buraya ayırabilen bir kitlenin çocuklarıydı.</p>

  <p class="normal"><span class="ideitalik">– Neler yapıyordunuz birlikte?</span></p>

  <p class="normal">Genelde futbol oynuyorduk ve kavga ediyorduk.</p>

  <p class="normal"><span class="ideitalik">– O dönemde gençler önlerine konmuş birtakım yasakları çiğnemeye bayılırlar değil mi?</span></p>

  <p class="normal">Tabii, çok, hem de çok.</p>

  <p class="normal"><span class="ideitalik">– Sen gezip tozarken, ya da içki içip okul kırarken, ya da benzeri şeyler yaparken ailenle ilişkilerin nasıldı?</span></p>

  <p class="normal">On beş-on altı yaşlarım, bir de orta iki yılları hariç benim bir sorunum yok. Beni dinlemeyi biliyorlar. Ben ne kadar konuşursam konuşayım, beni dinliyorlar ve beni anlamaya çalışıyorlar.</p>

  <p class="normal"><span class="ideitalik">– Sen o dönemde bunun farkında mıydın?</span></p>

  <p class="normal">Hayır, değildim.</p>

  <p class="normal"><span class="ideitalik">– Yeni farkına vardın öyleyse. Onların o günlerdeki yaklaşımını nasıl değerlendiriyordun Can Ali?</span></p>

  <p class="normal">Onların o davranışlarını... aaa, zor bir soru...</p>

  <p class="normal"><span class="ideitalik">– Tabii, bunu hiç düşünmemiş olabilirsin.</span></p>

  <p class="normal">O boyutta hiç düşünmemiştim doğrusu.</p>

  <p class="normal"><span class="ideitalik">– Şöyle diyelim, onlara ters gelebilecek bir şey yapıyorsun ve annenle baban seni karşılarına alıp sakin sakin dinliyorlar, anlamaya çalışıyorlar. Ne hissediyordun hatırlıyor musun?</span></p>

  <p class="normal">Utanıyordum.</p>

  <p class="normal"><span class="ideitalik">– Peki o şeyi yapmaktan vazgeçiyor muydun?</span></p>

  <p class="normal">Evet. Çok iyi davranırlarsa vazgeçiyordum. Genelde haklı çıkıyorlardı. Bazen de ben haklıyken haksız duruma düşebiliyordum. Tamamen şanssızlık bu.</p>

  <p class="normal"><span class="ideitalik">– Ama gene de tepkileri şiddetli olmuyordu değil mi?</span></p>

  <p class="normal">Hayır, hiç şiddet görmedim.</p>

  <p class="normal"><span class="ideitalik">– Böyle bir anne-babaya sahip olmak gerçekten büyük bir şans. Çatıştığınız ya da ayrı düştüğünüz noktalar nelerdir?</span></p>

  <p class="normal">Babamla siyasi değil de ekonomik konularda tartıştığımız olmuştur. Mesela ben bir şeylerin uğraşılarak, çaba sarf ederek yapılması gerektiğini düşünürüm, babam ise insanlar üç-dört saat çalışsın, kendilerine ayıracak zamanları da olsun, rahat etsinler der. Bu bir ütopya. Kapitalizmde böyle bir şey olamaz. İnsan kendi evrimini tamamlamadığı için de kapitalizm sosyalizmin karşısında başarılı olmuştur zaten. Babam solcudur, sosyalizmi savunur, ben kapitalizmi savunurum. Babam değerli olan işadamı değil bilimadamıdır der, ben de bilmek tek başına bir şeye yetmez, derim. Üretebilecek kapasitede olmak gerekir. Bu demektir ki aynı zamanda fabrikanız olması gerekir. Tabii çok da birbirimizi ikna etmeye çalışmıyoruz. Ben kendime çizdiğim yolda ilerlemeye çalışıyorum.</p>

  <p class="normal"><span class="ideitalik">– Kapitalizmin senin için rahatsız edici yanları yok mudur? Bu mükemmel bir sistem mi?</span></p>

  <p class="normal">Değil tabii. Bana göre, aslolan üretim-tüketim ilişkileridir ama baktığımızda kapitalizm önce doğayı bitiriyor. Şüphe götürmez bir gerçek bu. Çünkü kaynakları gereğinden fazla kullanıyor, kâra ulaşabilmek için. Maksimum kâr için maksimum kaynak gerekiyor. Bu da herkesin bildiği gibi çevreye inanılmaz zarar veriyor. Bir de gelir açısından korkunç dengesizlik yaratıyor.</p>

  <p class="normal"><span class="ideitalik">– Gene de pek olumsuz şeyler düşünmüyorsun kapitalizmle ilgili.</span></p>

  <p class="normal">Ben çalışan, verimli olmaya çalışan insanın her zaman diğerlerini geçebileceğini düşünüyorum. Bu başkalarını geçebilmek çok da iyi bir şey değil diye de tartışılabilir. Oysa bize bunu empoze etmişler. Üstelik ben bu işten kârlı çıkan bir adam olarak bunu eleştirebiliyorum da.</p>

  <p class="normal"><span class="ideitalik">– Bana kalırsa içinde bulunduğumuz bu düzende başkasını geçmek sadece çaba sarf etmek, çok çalışmak ve işinde başarılı olmakla gerçekleşmiyor. Bu biraz da koşullara, kişinin o ortamdaki olanaklarına, kişiliğine, hırsına, hatta birtakım çıkar ilişkilerine bağlı diye düşünüyorum.</span></p>

  <p class="normal">Bense insanın kendine bir ortam yaratabileceğini düşünüyorum. Bir diyalog meselesidir bu.. Tabii ki herkesin başlangıç noktaları vardır. Bir insan gerçekten istiyorsa, istiyorum demek yeterli değil ama gerçekten istiyorsa yapabilir. Mesala ben kırk kilo verdim ve bunun planını hazırladım. Ya da araba almak istiyorsam bunun planını yapmalıyım. Bir şeyleri matematiğe dayandırdığınız zaman sonucu doğru çıkıyor. Sapmalar, şanssızlıklar olabilir, terslikler olabilir ama gene de iyi hesap yapmak gerekir.</p>

  <p class="normal"><span class="ideitalik">– Kapitalist sistemde sana göre insanın yeri, durumu nedir? Tamam kâr, kazanç, başarı... Sadece bunlar mı önemli hayatta? Ya mutluluk? Ya insanın mutluluğu?</span></p>

  <p class="normal">İnsan bunun şurasında... İnsan isteyen durumunda ve salt istemek yetmiyor. Sadece isteyenler, hiçbir şey yapmıyorlarsa kaybediyorlar. İşte burada eğitim çok önemli. Sosyalizmde bu vardı. İyi eğitim, üstelik de parasız. Kapitalizmde ise böyle değil. Bu noktada kapitalizm son derece acımasız ve size eşit davranmıyor.</p>

  <p class="normal"><span class="ideitalik">– Can Ali kırk kilo verdiğini söyledin, kilolu olmak seni sağlık açısından mı rahatsız ediyordu? Yoksa bu rahatsızlık sadece fiziksel miydi?</span></p>

  <p class="normal">Fiziksel görünüş açısından daha önemliydi.</p>

  <p class="normal"><span class="ideitalik">– Özellikle ilkgençlik dönemlerinde böyledir değil mi? Peki kiloluyken neler hissediyordun?</span></p>

  <p class="normal">Biriyle diyaloğa girdiğinizde, daha baştan bir-sıfır yenik durumdasınız. Bu beni sinirlendiriyordu. İnsanlar size baktığında akıllarından Allah’ın ayısı diye geçiriyorlar. Bunu yenmem gerekiyordu. Bu benim için çok önemliydi. Bir de resimlerde kötü çıkıyordum.</p>

  <p class="normal"><span class="ideitalik">– Genellikle kadınlar böyle hisseder. Aynaya baktıklarında kendilerini güzel görmek isterler. Mesela gecenin bir yarısı kalkıp saçlarını yaparlar. Ben hiçbir erkeği bunu yaparken görmedim. Bunu kadınlar yaparlar.</span></p>

  <p class="normal">Evet, bu da sistemin dayattığı bir şey. Kadınlar daima güzel ve hoş görünmelidir.</p>

  <p class="normal"><span class="ideitalik">– Para kazanmanın, hoş görünmenin dışında insanın başka ne gibi değerleri olmalı? İnsan hayatı bunlardan mı ibaret? Sen ne düşünüyorsun bu konuda?</span></p>

  <p class="normal">Benim için hep söylenen şeyin doğru olması önemliydi. Biri bir şey söylediğinde bunun doğru olduğunu düşünürdüm, ama çoğu zaman doğru değildi, tam tersiydi. Yani dürüstlük yoktu. Ben dürüstlüğe önem veririm. Ama insanların yüzde doksanının dürüst olmadığını gördüm. Bunun üzerine oturdum bir sürü psikoloji kitabı okudum. Niye böyle olduğunu anlamaya çalıştım.</p>

  <p class="normal"><span class="ideitalik">– Oy kullandın mı hiç?</span></p>

  <p class="normal">Kullandım. Maalesef CHP’ye oy verdim.</p>

  <p class="normal"><span class="ideitalik">– Maalesef?</span></p>

  <p class="normal">Atatürkçülükten başka hiçbir konuda muhalefet yapmayan bir partiye oy verdiğim için de pişmanım. En azından oyum boşa gitmesin demiştim. Bir muhalefet olması gerekiyordu. Ve diğerlerinin barajı geçemeyeceği çok barizdi. Başkasına verseydim, oyum boşa gidecekti, iktidardakiler belki bir sandalye daha alacaklardı. Onu engellemek adına kullandım oyumu. Yoksa CHP taraftarı değilim.</p>

  <p class="normal"><span class="ideitalik">– Sence nasıl bir dünya düzeni olmalı Can Ali?</span></p>

  <p class="normal">Nasıl bir dünya düzeni... Bilmiyorum. Ben dünyanın genel müdürü olma işini bıraktım. Çünkü her şeye çözüm üretmeye kalkarsanız kendinize çözüm üretemezsiniz. Kendini geliştirip kendin için bir şeyler yapabilirsin ve bir gün bunları düşünmen gerekirse düşünecek pozisyonda olursun mantığında bir insanım. Benim şimdi bunlara kafa yormam ne bana ne başka insanlara ne de ülkeye fayda sağlayacak. Elbette oturup bunları düşündüm, düşünmedim değil, ama ben politikaya pek inanmıyorum.</p>

  <p class="normal"><span class="ideitalik">– Neye inanıyorsun öyleyse?</span></p>

  <p class="normal">Ben ekonomik refaha inanıyorum.</p>

  <p class="normal"><span class="ideitalik">– Ekonomik refah olduğunda şikâyet ettiğimiz şeyler düzelecek mi, ne dersin?</span></p>

  <p class="normal">Birçok şey düzelmiyor aslında. Bunun en güzel örneği İsviçre. İsviçre’de kişi başına düşen milli gelir 36 bin dolar civarında, ama uyuşturucu kullanımı da en çok orada.</p>

  <p class="normal"><span class="ideitalik">– Paranın da çözemediği şeyler var diyebilir miyiz?</span></p>

  <p class="normal">Tabii. Paranın çözemediği şeyler var. Evet, para mutluluk getirmiyor. Para amaç olunca mutluluk getirmiyor.</p>

  <p class="normal"><span class="ideitalik">– İnsan çok zengin olsa bile, ruhen zenginleşemiyorsa sorunlar başlıyor diyebilir miyiz?</span></p>

  <p class="normal">Evet. Babamla hemfikir olduğumuz şeylerden biri, zenginlikle ruh zenginliği paralel giderse mutlu olunabileceği düşüncesidir.</p>

  <p class="normal"><span class="ideitalik">– İç zenginliği edinebilmek için ne yapmalıyız, bu konudaki düşüncelerin nedir?</span></p>

  <p class="normal">Şöyle bir karşılaştırma yapabiliriz belki. Babamın savunduğu şey şu... Tiyatroya gidelim, sinemaya gidelim, kitap okuyalım, kültürümüzü artıralım. Ben de bunun karşısındayım. Ben zevk aldığım şeyle, hobilerimle kendimi geliştirmek isterim. Kültürel aktiviteleri savunmuyorum, ama insanların muhakkak hobilerinin olması gerekir. Kesinlikle kendi başınıza bir şeyler üretebiliyorsanız mutlu oluyorsunuz. Üretmeyen insan mutsuz oluyor. Mesela üretenlerin hiçbirinde alzheimer yok.</p>

  <p class="normal"><span class="ideitalik">– Çünkü zihin sürekli olarak çalışıyor.</span></p>

  <p class="normal">Evet, kesinlikle öyle. Çok ilginç bu. Bir şeyler üretmeyen insanlar bir süre sonra paslanıyor. Üretmek sadece tiyatroyla olmak zorunda değil. Ben tiyatroya gidiyorsam sevdiğim bir oyuna gitmek isterim. Cem Yılmaz’a, Bir Demet Tiyatro’ya... Sevdiğim için, eğlenmek için. Ben illaki kültürlü olacağım diye bir şey yapmak istemiyorum. Ben eğlenmeyi seviyorum. Kültürüm artsın diye kitap okumuyorum. Çok okuyorum aslında. İki günde bir kitap bitiriyorum.</p>

  <p class="normal"><span class="ideitalik">– Edebiyatla ilgileniyorsun öyleyse.</span></p>

  <p class="normal">İlgilenmiyorum. Kitap okuyorum ama edebiyat okumuyorum. Ekonomi kitapları okuyorum. Satışla ilgili kitaplar okuyorum. İktisat kitapları okuyorum. Ancak dış zenginliği sağladıktan sonra iç zenginliğe sıra gelmeli.</p>

  <p class="normal"><span class="ideitalik">– Bunların dışında hangi tür kitaplar okuyorsun?</span></p>

  <p class="normal">Yakın tarihle ilgili kitaplar okuyorum. Türkiye’nin yakın tarihi. Bu hepimizi etkileyen bir şey. Ben bizi etkileyen şeyleri merak ediyorum. Bir de bir bilgiyi yeniden yaratmaktansa, yaratılmış bir bilgiyi geliştirmek daha önemli diye düşünüyorum. Bu yüzden kaynak kitaplar okuyorum. Benim savunmam bu.</p>

  <p class="normal"><span class="ideitalik">– Can Ali arkadaşlarınla ilişkilerin nasıldır? Bugüne dek nasıl oldu, kolay iletişim kurabilir misin?</span></p>

  <p class="normal">Kurarım.</p>

  <p class="normal"><span class="ideitalik">– Uzun süreli olur mu arkadaşlık ilişkilerin?</span></p>

  <p class="normal">Kimisi uzun sürer, kimisi kısa sürer. Tam olarak net bir şey söyleyemem.</p>

  <p class="normal"><span class="ideitalik">– Kendin için sağlam, güvenilir bir arkadaş diyebilir misin?</span></p>

  <p class="normal">Tabii. Hem ben öyleyim hem de o tarz arkadaşlarım var. Eğer bana öyle davranılırsa öyleyim. Ama bana öyle davranmıyorsanız, yani hak etmiyorsanız beni, ben her türlü pisliği de yaparım.</p>

  <p class="normal"><span class="ideitalik">– Nedir bu pislikler?</span></p>

  <p class="normal">Sizin bana yaptığınız şeye göre değişir. Siz bana ne yaptıysanız benden cevabını alırsınız. Şöyle... siz bana bir iyilik yaparsanız ben de size bir iyilik yapmak için çaba sarf ederim. Kötülük yapmışsanız, özel olarak tasarlamam ama denk geldiğinde bu fırsatı da kaçırmam. Ben de kötülük yaparım.</p>

  <p class="normal"><span class="ideitalik">– Kadın-erkek ilişkilerini nasıl değerlendiriyorsun? Senin kendi özelinde nasıldır bu ilişki?</span></p>

  <p class="normal">Sevgili olunca bir şeyleri, yani saygıyı kaybettiğimizi görüyorum. Bir süre sonra bazı şeyler cıvıyor, şuna dönüşüyor, hadi gidelim bir yerde yemek yiyelim, gidelim içelim, eğlenelim. Birbirine destek olmadan o ilişki yürümez. Benim destek olduğum ilişkilerde de onlar bana destek olmadı.</p>

  <p class="normal"><span class="ideitalik">– Bunu neye bağlıyorsun, genç olmaya, olgunlaşmamış olmaya mı? Yoksa yaştan bağımsız, genelde insan ilişkileri mi böyledir sence?</span></p>

  <p class="normal">Savunduğum bir şey olsa da, kapitalizmdir bunun nedeni.</p>

  <p class="normal"><span class="ideitalik">– Öyleyse kapitalizmin insan ilişkilerini berbat ettiği düşüncesine katılıyorsun.</span></p>

  <p class="normal">Katılıyorum. Uzun süren ilişkiler kuramıyorum ben. Arkadaş-lık anlamında değil, sevgili olarak. Çünkü insanlara çok zor güveniyorum. Ayrıca yaptıkları bir yanlış bendeki bütün doğruları götürüyor.</p>

  <p class="normal"><span class="ideitalik">– Yaşadıkların mıdır bunun nedeni?</span></p>

  <p class="normal">Evet, yaşadıklarım. Mesela kız erkek ilişkisinde, birlikte bir düşünce üretilemiyor. Aşkım, aşkım, aşkım... Bu kadar yani. İnsanlar birbirleriyle bir şey tartışmıyorlar, paylaşmıyorlar. O zaman da sığlaşıyor. Ya paraya bakıyorlar...</p>

  <p class="normal"><span class="ideitalik">– Ya da eğlenmeye...</span></p>

  <p class="normal">Evet. Eğlenmeyi ben de çok severim ama yalnızca bu olmamalı.</p>

  <p class="normal"><span class="ideitalik">– Eğlenmek için nerelere gidiyor, hangi mekânları tercih ediyorsun?</span></p>

  <p class="normal">Ortaköy, Etiler, Bebek... Daha çok bu tarz yerleri seviyorum. Lüks yerleri seviyorum, lüksü çok seviyorum. Çoğu insan lüksü sevmediğini söyler ama ben seviyorum. Ayıp bir şey olduğunu da düşünmüyorum. Her gün kötü bir yerde eğlenmektense haftada bir gün kaliteli bir yerde eğlenmeyi tercih ederim. Ama salaş yerleri de severim. Salaş bir balıkçıda da yemek yiyebilirim. Çiçek Pasajı’nı, Cumhuriyet Meyhanesi’ni de severim. Sadece bunlardan biri diye seçmek istemiyorum. İnsanlar arasında da ayrım yapmam. Herkesle konuşabilirim. Kapıcı da olsa fark etmez. Ortak bir nokta bulursam paylaşabilirim.</p>

  <p class="normal"><span class="ideitalik">– Can Ali annenle babanı tanıdığım, onların yaşama biçimlerini biraz bildiğim için de senin yaşama biçiminin, dünya görüşünün onlardan çok farklı, çok uzak olduğunu görüyorum.</span></p>

  <p class="normal">Onlar çok hoşgörülü oldukları için benim başka bir şeyi tercih etme lüksüm vardı. Öyle de oldu.</p>

  <p class="normal"><span class="ideitalik">– Bu onlara karşı gizli bir tepki olabilir mi?</span></p>

  <p class="normal">Hayır, değil. Sağcı bir babanın oğlu olsaydım sosyalizmi seçme şansım olmazdı, ama sosyalist bir babanın oğlu olarak başka bir şeyi seçme şansım oldu. Ayrıca onlarla aynı fikirde olmak zorunda değilim. Öyle değil mi? Mesela babam dünyanın en dürüst insanlarından biridir, onun bu tavrını çok seviyorum. Annemle babamın özellikle insani açıdan haklı oldukları çok şey var ama düzen böyle. Ben bunu değiştiremem. Değiştiremeyeceksem de uğraşmanın bir anlamı yok diye düşünüyorum. Zaten onlarla aynı olsaydım, bunda bir terslik olmaz mıydı?</p>

  <p class="normal"><span class="ideitalik">– Politik açıdan onlardan hiçbir dayatma görmedin değil mi?</span></p>

  <p class="normal">Hayır, asla. Bu konuda nötr kaldılar ve bana ne istediğini sen kendin bul, dediler. Zaten böyle yapmasalardı ters tepmez miydi?</p>

  <p class="normal"><span class="ideitalik">– Genellikle ters teper, haklısın. Senin için yirmi üç yaşında olmak, genç olmak nasıl bir şey?</span></p>

  <p class="normal">Çok güzel bir şey.</p>

  <p class="normal"><span class="ideitalik">– Şu güzeli açalım. Nedir bu güzellikler?</span></p>

  <p class="normal">Gezmek tozmak, eğlenmek, dolaşmak, içmek. Bütün bunları seviyorum. Bütün bunları dinamik olarak yapmak daha da güzel.</p>

  <p class="normal"><span class="ideitalik">– Zor yanları yok mudur hiç genç olmanın?</span></p>

  <p class="normal">Sıkıntıları şöyle... Birtakım şeyleri yapmanın zamanının gelmediğinin söylenmesi ve genel kanının böyle olması benim için çok can sıkıcı. Ben biraz aceleciyimdir, annemle babam da zaman zaman daha erken, zamanı gelmedi, biraz sabret, diyorlar. Bunun tam olarak doğru olduğuna inanmıyorum. Bazen de iş yaşamında böyle şeyler oluyor. Genç olduğunuz için bir işi baştan sona tasarlasanız bile herkesten daha az ücret alabiliyorsunuz.</p>

  <p class="normal"><span class="ideitalik">– Hem okula gitmek hem de çalışmak zor olmuyor mu?</span></p>

  <p class="normal">Oluyor. Okula gitmemeyi tercih ediyorum.</p>

  <p class="normal"><span class="ideitalik">– Okul nasıl bitecek o zaman?</span></p>

  <p class="normal">Bitiyor, bitecek. Sadece okula gitseydim bu kadar çok şey öğrenemezdim. Derslerim iyi. Muhasebeyi, işletmeyi seviyorum. Sevdiğim için de gayet rahat yapabiliyorum.</p>

  <p class="normal"><span class="ideitalik">– Bu işi kendin mi buldun yoksa birisi mi önerdi seni?</span></p>

  <p class="normal">Birileri beni buldu. Ben de çalışmak istiyordum zaten.</p>

  <p class="normal"><span class="ideitalik">– Bir zorunluluktan mı doğdu bu istek? Harçlık konusunda bir sorun ya da anneme babama yük olmayayım, artık kendi masraflarımı kendim karşılayayım gibi bir düşünce sözgelimi... Böyle bir nedenin var mıydı?</span></p>

  <p class="normal">Vardı. Bana harçlık veriyorlar, bu yüzden onların sözü geçer diye değil. Hiçbir zaman paranı nerede harcıyorsun diye sormadılar bana.</p>

  <p class="normal"><span class="ideitalik">– Her zaman yeteri kadar harçlık verdiler mi sana?</span></p>

  <p class="normal">Verdiler. Ortalama olarak fazlasıyla alıyorum diyebilirim. Ama her şeyin daha iyisi vardır ya... Bakın şunu hiç düşünmedim, peydahladılar, bir de bakmayacaklar mı... Asla, hiç öyle düşünmedim. Yalnız benim yapmak istediklerim için daha çoğu gerekiyordu. Bir de kendi başıma yapmak daha çok hoşuma gidiyor. Çok para kazanma isteği değil bu aslında. Yoksa çok para kazanınca kokainman da olabilir insan.</p>

  <p class="normal"><span class="ideitalik">– Gençler arasında uyuşturucu hayli yaygın. Bu konuda ne düşünüyorsun? Ürkütücü değil mi?</span></p>

  <p class="normal">Ben neye başladıysam abarttım. Ben abartan bir adamım. İyisini de kötüsünü de abartırım. Kötüsünden başlarsak, içkiyi abartırım, sigarayı abartırım, gece hayatını, markayı çok abartırım. Marka tutkunuyum. Alıverişi abartırım. Para biriktirmeyi de abarttım. Bu yüzden uyuşturucu kullanır da ya abartırsam, sonum olur dedim ve kullanmadım.</p>

  <p class="normal">İnsanların çok fazla zevk aldıklarını düşündüm, çok tehlikeli bu. Bir de babamın bir arkadaşını gördüm, çocuğu uyuşturucu bağımlısı... Benim babamı bu hale getirmeye hakkım yok dedim. O yüzden de hiç bulaşmadım.</p>

  <p class="normal"><span class="ideitalik">– Aslında başlarken herkes bunun ne olduğunu ve sonuçlarını biliyor değil mi?</span></p>

  <p class="normal">Tabii biliyor... Sigaranın üstüne, sigara insanı öldürür diye yazmanın bir manası yok. Genel olarak uyuşturucu alışkanlığı boşluktan başlıyor. Keşke bunun yerine edebiyat geçebilse, ya da benim yaptığım gibi kendini geliştirme çabası geçebilse. Benim uyuşturucum da o bir bakıma. Bunlar olmasa evde yan gelip yatacaktım. O zaman ne yapacaksınız, ne öğrenecek, ne konuşacaksınız?.. Uyuşturucuyu paylaşmaya başlıyorsunuz.</p>

  <p class="normal"><span class="ideitalik">– Paylaşmak evet, burada bir ait olma meselesi var sanırım.</span></p>

  <p class="normal">Evet, ait olmak. Kesinlikle. Ben kullananlarla birlikte olduğumda, sen de içer misin dediler, takılıyor musun dediler. Yok dedim, ben sulu severim dedim ve içkime devam ettim.</p>

  <p class="normal">Ben onlarla da muhabbet ederim, onları dışlamam ama birlikte hareket etmemiz mümkün değildir.</p>

  <p class="normal"><span class="ideitalik">– Hayır diyebildiğine göre, orada olma, oraya ait olma, orada, onlarla birlikte var olma gibi bir sorunun yok demek ki. Orada bir şey aramıyor ya da bir şeye sığınma ihtiyacı duymuyorsun?</span></p>

  <p class="normal">Hayır, hiç öyle bir derdim yok. Zaten hayır diyebilmek bir güç meselesi. Neyin gücü diyebiliriz? Mesela psikolojiniz sağlamdır ya da bir yerde çok seviliyorsunuzdur, onaylanıyorsunuzdur. Bu yüzden de gayet rahat hayır diyebilirsiniz.</p>

  <p class="normal"><span class="ideitalik">– Hayatın senin için anlamı nedir? Bir anlam arıyor musun?</span></p>

  <p class="normal">Tek bir şey söyleyemeyiz, ama eğlenmeyi sevdiğim bir gerçek. Hayattaysam da eğlenmeyi hak ediyorumdur diye düşünüyorum. Ama eğlenmeyi hak etmek yetmez. Bunun için gerekenleri de elde etmek gerek. Ben şu anda bunun zeminini oluşturmaya çalışıyorum. Sadece eğlence ya da kariyer de demiyorum. Hayatımın anlamı bunların hepsi.</p>

  <p class="normal"><span class="ideitalik">– Peki, son bir soru. Gelecekte nasıl yaşamayı tasarlıyorsun? Genç bir adam olarak hedeflerin nelerdir?</span></p>

  <p class="normal">Kuzguncuk’u bilir misiniz? Orada, Fethi Paşa korusunun arkasında bir arazi vardır, çocukların futbol oynadığı. Aslında biraz da acımasızım, çocukları düşünmüyorum ama orayı satın alıp orada muhteşem bir villa yapıp orada yaşamak istiyorum. Evimi dekore etmek, eşimi dostumu, arkadaşlarımı orada ağırlamak istiyorum. Bunu yapabilmek için de, önce oto kuaförü, daha sonra yeterli sermayem olursa süper market açmak istiyorum, daha sonra da inşaatçılık yapmak istiyorum. Tabii, dört apartmandan sonra yeter. Yani iki yüzüncü apartmanı kovalamak istemem.</p>
</body>
</html>
