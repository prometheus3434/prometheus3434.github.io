<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h2baslik1" id="calibre_toc_16">İpek Ongun<span class="idebold"><br class="chapter" />
  <br class="chapter" />
  GENÇ OLMAK</span></h1>

  <p class="normal">Nevin Atakol’la, “Genç Olmak” konusunda yapılan röportajı okuduğumda hemen aklıma, Toplum Gönüllüleri Vakfı Başkanı İbrahim Betil’in şu yazdıkları geldi.</p>

  <p class="normal">“Gençliğin ihtiyaçları bilinmiyor, anlaşılmıyor, karşılanmıyor. Gençlik tanınmıyor, hesaba alınmıyor, gençliğin muhatabı yok. Oysa gençler ne istediklerini biliyorlar. Gençler kendilerini geliştirmek için ortam ve fırsat istiyor. Katılmak, söz söylemek ve sorumluluk almak istiyor.”</p>

  <p class="normal">Bu gözlem üniversiteli gençler düşünülerek kaleme alınmış. Çok da doğru... Öte yandan, aynı istekler benim yazar olarak, hedef kitlem diye adlandırdığım ilkgençlik çağını yaşayanlar için de geçerli.</p>

  <p class="normal">Hem de aynen...</p>

  <p class="normal">Yıllar önce gençlerle birlikte bir kitap hazırlamıştık. Kitabın öyküsü ilginçtir. Kişisel gelişim ve yaşama kültürü konusunda gençler için yazdığım iki kitaptan sonra (Bir Pırıltıdır Yaşamak ve Bu Hayat Sizin) gençlerden gelen tepkiler şöyleydi.</p>

  <p class="normal">“Biz bu kitaplardan çok şey öğrendik, yararlandık ama evde değişen bir şey yok. Bir de anne-babalarımız için yazsanız.”</p>

  <p class="normal">Bu beni aşardı, ne pedagogdum ne de eğitimci. Ama onlar ısrarcı oldular, ben de öyleyse neler sizleri mutlu ediyor neler mutsuz; beklentileriniz nelerdir, şeklinde birkaç temel soru sorup, topu onlara attım.</p>

  <p class="normal">Ve –özellikle de Anadolu’nun dört bir yanından– öyle akılcı, öyle duyarlı, öyle güzel gözlemler, öneriler, fikirler geldi ki, ben de oturup bilim insanlarımızın bu konudaki eserlerini çalışarak hazırlandım ve ortaya,</p>

  <p class="normal">Anneme Babama Sevgilerimle</p>

  <p class="normal">Lütfen Beni Anla</p>

  <p class="normal">isimli kitap çıktı.</p>

  <p class="normal">İşte o mektuplara baktığımda bana en çarpıcı gelen sorun aile içinde sevginin doğru verilememesiydi. Anne ve baba elbetteki çocuğunu çok seviyor ve ona verebileceğinin en iyisini vermek istiyor. Okutuyor, bakıyor, gücü oranında her ihtiyacını karşılıyor ama... bu sevgisini yansıtamıyor. Yani, çocuğu için canını verebilir ama sevgisini doğru biçimde veremiyor ve bu da o yaşlardaki gencin anlayamayacağı, bilemeyeceği bir davranış biçimi olduğundan genç sevilmediğini düşünüyor. Ve bu onu derinden yaralıyor. Ayrıca onunla gerçek anlamda konuşulmuyor, düşünceleri, istekleri sorulmuyor. Ona söz hakkı tanınmıyor.</p>

  <p class="normal">Ancak büyüyüp genç bir insan olduğunda ve geriye dönüp baktığında babasının onun için yaptıklarını görebiliyor, değerlendiriyor ve mantığını kullanarak, evet babam çok otoriterdi ama bizim için çalıştı didindi, bizleri okuttu diyerek hakkını teslim ediyor.</p>

  <p class="normal">Ama bu arada da çocukluk ve gençlik yıllarında babayla sıcak bir ilişki yaşanmamış, oyunlar oynanmamış, babayla hoş anılar biriktirilmemiş oluyor. Iskalanmış oluyor, o yıllar.</p>

  <p class="normal">Annelerle ilişki her zaman daha sıcak; gençler adeta annelerine sığınıyorlar, hem sevgi hem ilişkiler konusunda. Nitekim Nevin de, babasının mesafeli annesininse ilgili, duyarlı, onları dinleyen, destekleyen olduğunu belirtiyor.</p>

  <p class="normal">Neler sizi mutlu ediyor, sorusuna gelen yanıtlardan birkaç örnek vermek gerekirse...</p>

  <p class="normal">“Geç saatlere kadar ders çalışıyordum; annem elinde bir bardak ıhlamurla odama geldi. Bu öyle hoşuma gitti ki.”</p>

  <p class="normal">“Kırık not almıştım, çok üzgündüm. Babam, takma kafana, nasıl olsa çalışır düzeltirsin, hadi ye yemeğini, demişti. Bu beni o kadar rahatlatmıştı ki...”</p>

  <p class="normal">Bu ve benzeri örneklere baktığımızda işte bu küçük sevgi davranışları ve sevgi sözcüklerinin gönül alıcılığının ne kadar önemli olduğunu görebiliyoruz. Okul taksitimi ödemesi hoşuma gitmişti, demiyor. Güzel kızım benim, diye beni sevdiği zaman öyle mutlu oluyorum ki, diyor genç.</p>

  <p class="normal">Bu tür bir sevgi alan yani anne-babasının açık sevgisini gören, bunu yaşayan, beğenilen, desteklenen, daha da önemlisi onlardan korkmayan genç, özgüven sahibi bir birey olarak topluma katılabiliyor.</p>

  <p class="normal">Gençlerin yaşamındaki ikici büyük sorun – eğitim.</p>

  <p class="normal">Devlet okullarında giderek düşen eğitim kalitesi,</p>

  <p class="normal">fırsat eşitliğinin olmaması,</p>

  <p class="normal">eğitim sistemimizin hayata karşı bir heyecan, bir heves verememesi, ki Nevin de bu konulara değinmiş.</p>

  <p class="normal">Benim eklemek istediğim, çok önemli olduğuna inandığım üçüncü sorunsa, gençlerin hayatında sanat ve sporun eksikliği...</p>

  <p class="normal">Toplumumuzda sanat ve spor önemsenmiyor; oysa sanat ve sporun yoğun olarak yaşandığı toplumlarda, yaşama kültürünün yanı sıra yaşama sevinci de yeşeriyor. Sanat ve spor yoksa yaşam, ev-okul ikilisi arasında gidip gelinen gri ve donuk bir alana dönüşüyor. Oysa gençler çok istekliler; yeter ki her mahallede onların ihtiyaçlarını karşılayacak spor alanı ve çocuk bahçesi bulunabilsin. Her büyük semtte çeşitli etkinliklerin yaşandığı Gençlik Evleri olsun.</p>

  <p class="normal">Ayrıca, kamu kurumlarıyla halk el ele verdiği zaman da sanatla sporun gence ulaştırılmasının o kadar da büyük maliyetler getirmeyeceği çeşitli örneklerle ortada.</p>

  <p class="normal">Toparlamak gerekirse, kendi gözlemlerime dayanarak söyleyebilirim ki, gençler, evlerinde doğru sevginin yaşandığı, okullarda düzgün bir eğitimin verildiği ve boş zamanlarında da sanatla, sporla renklendirilmiş bir ortamda yaşamak istiyorlar.</p>
</body>
</html>
