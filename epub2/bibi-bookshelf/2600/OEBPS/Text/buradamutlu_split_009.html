<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_8"><span class="idebold">“BİRİLERİNİN ADALETİ SAĞLAMASI GEREK”</span></h1>

  <p class="h2baslik"><span class="idebold">Ceylan Dizdar</span></p>

  <p class="h2baslik">(23 yaşında, öğrenci)</p>

  <p class="normal"><span class="ideitalik">– Ceylan, sen de Egemen gibi, Haliç Üniversitesi’nin tiyatro bölümünde okuyorsun.</span></p>

  <p class="normal">Evet, ikinci sınıftayım.</p>

  <p class="normal"><span class="ideitalik">– Oyunculuk çekici bir şey galiba.</span></p>

  <p class="normal">Ortaokul yıllarından itibaren böyle bir isteğim vardı. Kimi doktor olmak ister, kimi avukat. Ben de oyuncu olmak istedim.</p>

  <p class="normal"><span class="ideitalik">– Farklı bir şey seçmiş, sanatçı olmak istemişsin. Burada senin sanata ve sanatçıya bakışın ve bunların senin için bir değer taşıması etken olabilir mi?</span></p>

  <p class="normal">Bu çok önemli. Herhangi biri olmayı tercih etmedim, bunun etkisi var tabii. İnsanlara daha yakın olma isteği vardı.</p>

  <p class="normal"><span class="ideitalik">– Tiyatroyla insanlara daha yakın olunabileceğini düşünüyorsun o halde?</span></p>

  <p class="normal">Şöyle düşünüyorum: Sahnede sadece oynayarak, onlara yakın olmak değil, onlardan bir parça olmak. Bu anlamda yakın olmak. Yalnızca izlesinler ve alkışlasınlar değil, aynı zamanda onlarla iletişim kurmak.</p>

  <p class="normal"><span class="ideitalik">– Peki o zaman hemen şunu soracağım, dünyaya ait algın nedir? Ya da şöyle diyelim, insanlara onlara ait şeyleri sanat yoluyla göstermeli miyiz?</span></p>

  <p class="normal">Evet, göstermeliyiz. Kendimize düşeni yapmalı, bir yerde sorumluluk taşımalıyız. Alelade olmamamız gerekiyor, ama bu şu demek değil, sanatçı her şeyiyle, yaşantısıyla topluma örnek olmalı. Böyle bir şey yüklemek bana doğru gelmiyor. Ağır bir şey bu açıkçası. Kısıtlayıcı. Sanatçının öyle bir zorunluluğu yok.</p>

  <p class="normal"><span class="ideitalik">– Elbette, haklısın. Şunu sormak istiyorum, insanın yeryüzünde oluşunun nedeni üzerine düşündün mü hiç?</span></p>

  <p class="normal">Üretmek. İnsan olarak, sadece sanatçı olarak değil. Bir terzi, bir ressamdan daha az değerli değildir bence. Bir marangoz, bir oto tamircisi, desen çizen bir desinatör... Ama üretmenin amacı da önemli. İnsan olmanın bir başka anlamı da, son nefesini verene kadar yaptığı şeylerdir. Yani bomboş bir hayat değil, ot gibi yaşamak değil, sabah dokuz akşam beş değil, biraz daha verimli, üretken, biraz daha sevecen, daha sevgi dolu, biraz daha insan.</p>

  <p class="normal"><span class="ideitalik">– Genç bir oyuncu adayı olarak, bugünün tiyatrosuyla ilgili neler düşünüyorsun?</span></p>

  <p class="normal">Ben çok kötü, olumsuz şeyler düşünmüyorum. Hatta daha iyiye gitmeye başladı. Tiyatro bitti dense de bitmedi. Bugün artık tiyatro sadece salonlarda değil, sokaklarda ve barlarda yapılmaya başlandı. Bu çok önemli, bir sürü bar tiyatrosu var, bir sürü küçük gruplar var. Sadece şehir tiyatrosu ve devlet tiyatrosunda değil, çok daha farklı sahnelerde oynanmaya başlandı. Tiyatronun her türlü mekâna girmesi demek bu.</p>

  <p class="normal"><span class="ideitalik">– Ve insanlara daha fazla ulaşma imkânı değil mi?</span></p>

  <p class="normal">Evet, küçücük sahnelerde iki-üç kişi bir araya gelip bir şeyler yapıyorlar ve bence çok güzel bu. Yalnızca çok eski ustaların artık bir yerden sonra biraz kenara çekilmeleri, önümüze engel koymamaları gerektiğini düşünüyorum. Çok fazla konservatuvar öğrencisi var. Bunların bir kısmının gücü ve çalışma isteği yok, bir kısmınınsa çok fazla isteği var. Bu nasılsa bir yerden patlayacak diye düşünüyorum.</p>

  <p class="normal"><span class="ideitalik">– Ceylan, okuldaki tiyatro eğitimini yeterli buluyor musun?</span></p>

  <p class="normal">Bulmuyorum. Tiyatro eğitimi demek, derse girip şu oyunları oynayacaksınız demek değil. Bu oyunculuk eğitimi değil, öğrenci bunu evde oturup kendi de yapabilir. Kendi kendine Çehov’u oynayıp yorumlayabilir ve o zaman sana ihtiyacı yoktur. Sahne derslerinde böyle bir eksiklik var. Teorik dersler biraz daha iyi.</p>

  <p class="normal"><span class="ideitalik">– Hangi açıdan?</span></p>

  <p class="normal">Teorik derslere giren hocalarımız daha fazla yardımcı olabilecek insanlar. Dramaturji, ses eğitimi, tiyatro tarihi, teknik tasarım gibi derslerin hocalarının yaklaşımları daha doğru. En azından neyin ne olduğunu sorduğunuzda, ciddi anlamda karşılığını alabiliyorsunuz. Ötekilerle büyük bir uçurum var. O yüzden de oyunculuk mu okuyoruz yoksa daha sahne arkasına yönelik bir eğitim mi alıyoruz belli değil. Oyunculuk dersleri bu anlamda vahim durumda.</p>

  <p class="normal"><span class="ideitalik">– Sence nasıl olmalı, beklentilerin nedir?</span></p>

  <p class="normal">Bu arz-talep meselesi. Sorsanız beşi memnun olduğunu söyler, belki beşi de benim gibi düşünüyordur. Hocaların bizi önemsememesi gibi bir durum var. Bizim tarafımızdan ciddiye alınmadıklarını düşünüyorlar. Halbuki onlar bizi ciddiye almıyorlar. Mesela derslere gelmiyorlar, iletişim eksikliği var...</p>

  <p class="normal"><span class="ideitalik">– Kuşaklar arası bir kopukluk mu bu?</span></p>

  <p class="normal">Hayır, genç hocalarımız da var. Onların da kafasında bir doğru var. Bu doğru hiçbir şekilde yıkılamaz ve alternatifleri olamaz. O şekilde de devam ediyorlar. Bunları düşündüğümüzde, sorgulamak istediğimiz zaman da garip tavırlarla karşılaşıyoruz. Bu anlamda yetersiz olduklarını düşünüyorum. Onlar değişmedikçe de hiçbir şey değişmeyecek.</p>

  <p class="normal"><span class="ideitalik">– Bu konuda umutsuz musun?</span></p>

  <p class="normal">Evet. Ben bu okula başlarken çok şey beklemiyordum ama beklediğimden de azını buldum. Bütün konservatuvarlarda aynı şey geçerli. Bu yüzden hayal kırıklığına uğradım. Genel bir düşünce var, öğretmen öğrenciye bir şey vermez, öğrenci alır diye. Ama bu böyle olmamalı. Zaten o noktadan sonra hoca olarak yoksun. Sen o derste yoksun, üçü beş geçe yoksun...</p>

  <p class="normal"><span class="ideitalik">– Neredeler?</span></p>

  <p class="normal">Kiminin oyunu var, kiminin provası var, kiminin dizisi, kiminin başka bir şeyi... Bir tek bizimle ilgilenmiyorlar ki.</p>

  <p class="normal"><span class="ideitalik">– Okulda herkes, sınıf arkadaşların, diğer öğrenciler bu durumdan şikâyetçiler mi?</span></p>

  <p class="normal">Farkında olan var, farkında olup umursamayan var, bir de hiç farkında olmayanlar var.</p>

  <p class="normal"><span class="ideitalik">– Sizi önemsemediklerinden söz etmiştin. Son yıllarda genel bir kanı var, 90 sonrası genç kuşakların hiçbir şeyle ilgilenmedikleri, hiçbir şeyi umursamadıkları, bir dünya görüşüne sahip olmadıkları, yani apolitik ve sorumsuz oldukları gibi. Sadece gezmeyi, eğlenmeyi, para kazanmayı hedefledikleri düşünülüyor. Sen bu yargıya katılıyor musun?</span></p>

  <p class="normal">Neden 90’dan sonra kayış koptu? Onu bir düşünmek lazım. Benim kardeşim 91’li, ama bir politik görüşü var. Çünkü onu eğiten birileri var. Birileri bunu öğretebilir. Böyle insanlar gerekiyor. Yoksa kimse gökten zembille düşmemiştir. Sanırım biraz da şuradan kaynaklanıyor. Okullardaki eğitim sırf üniversiteye hazırlanmak üzere olduğu için, işin sosyal yanına hiç değinilmiyor. Bence asıl sorun bu. 90 sonrası kuşakların suçu yok, onlara verilen buydu. Tamam her şey çok değişti, onlar bilgisayarla oynayarak, play station’la oynayarak büyüdüler, bu onları ister istemez kısıtlıyor, ama dışarıda onlara verilen bir şey de yok.</p>

  <p class="normal"><span class="ideitalik">– O zaman sadece eğitim sisteminin değil, toplumun da gençlere bu anlamda sunduğu pek fazla şey yok diyebilir miyiz?</span></p>

  <p class="normal">Yok.</p>

  <p class="normal"><span class="ideitalik">– Sana göre bugünün genç insanları durup dururken böyle olmadı öyleyse.</span></p>

  <p class="normal">Evet. Nedenleri var. Kesinlikle.</p>

  <p class="normal"><span class="ideitalik">– Okuldaki eğitmenleriniz sizleri böyle gördükleri için mi önemsemiyorlar acaba? Bu tür bir önyargıları var mı, ne dersin?</span></p>

  <p class="normal">Sanmıyorum. Bu onların egolarıyla alakalı bir şey. Oyuncu egosu şişkindir. Hele yıllarını vermişsen bu işe. Bir Müşfik Kenter’in öğrencisi olmak çok zor, her anlamda çok zor. Diğer hocalarımız da tanınmış, başarılı insanlar. Onların da egoları çok yüksek.</p>

  <p class="normal"><span class="ideitalik">– Burada şu mu var, yapılan hiçbir şeyi beğenmemek? Benim gibi olacaksınız, benim gibi oynayacaksınız. Biraz böyle mi? Bunun dışında yapılan hiçbir şeyi ciddiye almamak?</span></p>

  <p class="normal">Evet. Zaten ilgilenmiyorlar bile, bakmıyorlar, yok sayıyorlar. Onların dışındaki yöntemi yok sayıyorlar.</p>

  <p class="normal"><span class="ideitalik">– Senin bu konuya hayli duyarlı yaklaştığını seziyorum. Peki hocaları hayal kırıklığına uğratan bir şeyler yok mu hiç?</span></p>

  <p class="normal">Aslında var. Sana bir görev veriliyorsa ve sen bu görevi yerine getirmiyorsan kırılıyorlar. Bunu düzeltmek çok zor. İlginç olan burada öğrenci egosu da var. Egolar çatışması. Çalışmamak, baş kaldırmak, dersini yapmamak. Özellikle sınav zamanı, finallerde kavgalar çıkıyor. Kimi çok sorumlu, kimi çok sorumsuz; kimi işini yapıyor, kimi hiç çalışmıyor, geleceğim deyip gelmiyor. Bu büyük bir sorun. Bir dönem sonra, mesela birinci sınıftan sonra yeteneklerine bakmadan, işi ciddiye almayanları eleyebilirler. Çünkü bu tamamen disiplin işi. Disiplin yoksa hiçbir şey yapamazsın.</p>

  <p class="normal"><span class="ideitalik">– Sanat bir disiplin işidir diyebilir miyiz?</span></p>

  <p class="normal">Tamamen disiplin işi. Buna göre okula alırken bir ayrım yapabilirler, ya da belki de ilgi yoğunluğu olarak değerlendirebilirler. Öğrencilerin ne yetenekleri, ne ciddiyetleri, ne disiplinleri, hiçbir şeyleri aynı değil. İlgili olanlarla devam edebilirler. Öğrencilerin de bundan şikâyet edeceğini sanmıyorum.</p>

  <p class="normal"><span class="ideitalik">– İyi ama isteyerek, gönüllü gelmiyorlar mı bu okula?</span></p>

  <p class="normal">Ezkaza gelen de çok var.</p>

  <p class="normal"><span class="ideitalik">– Öyle mi? Tiyatro oyuncusu olmak için ezkaza gelenler...</span></p>

  <p class="normal">ÖSS’de açıkta kalanlar, bir yeri kazanamamış olanlar da geliyor. Şansı denk gelenler, kontenjanla girenler biliyorum ben. Baktığınız zaman hemen anlaşılıyor, derse gelişleri, bir oyuna yaklaşımları, bir hocayla konuşma tarzlarından nasıl adamlar oldukları hemen belli oluyor.</p>

  <p class="normal"><span class="ideitalik">– Belki bazen de koşullar zorluyordur çocukları buna. Okumak istedikleri alanı çeşitli nedenlerden dolayı okuyamayıp açıkta kalmamak için seçmek zorunda kalışları da etken olabilir mi?</span></p>

  <p class="normal">Bu çok iyi niyetli bir yaklaşım.</p>

  <p class="normal"><span class="ideitalik">– İnsan çok genç yaşta hedeflerini doğru koyabilir mi sence?</span></p>

  <p class="normal">Tabii koyabilir. Ama bu ne kadar doğru olur bilemeyebilir. Bir insanın on sekiz yaşında üniversiteye girmesi kötü bir şey. Daha sonra girmeli. O yaşta yanlış bir şey seçebilir.</p>

  <p class="normal">Ben mesela şimdi yirmi iki yaşındayım, biraz daha büyüğüm, biraz daha net görebiliyorum, biraz daha farkındayım, daha iyi algılayabiliyorum. On sekiz yaşında daha zor. Zaten ergenliğiniz yeni bitmiş. İnsan dışarıda gezmek tozmak istiyor ama zorla sahnede bir şey hazırlaması lazım. Onun için bana yanlış geliyor. Aslında bütün bu sistem yanlış geliyor. Hedeflerine o yaşta ulaşmak isteyebilir ama bu arada başka bir sürü hedef de çıkabilir karşısına.</p>

  <p class="normal"><span class="ideitalik">– Yani o hedeften kolaylıkla sapabilir. On sekiz nasıl bir yaştı senin için?</span></p>

  <p class="normal">On sekiz çok umursamaz bir yaştı. Dershaneye gidiyordum, üniversiteye hazırlanıyordum, ama daha umursamazdım.</p>

  <p class="normal"><span class="ideitalik">– Sadece eğlenmeyi mi düşünüyordun?</span></p>

  <p class="normal">Yok, ben gene de konservatuvara girmeyi düşünüyordum.</p>

  <p class="normal"><span class="ideitalik">– Arkadaşlarınla ilişkilerin nasıldır, nasıl bir arkadaşsındır?</span></p>

  <p class="normal">Zor bir arkadaşımdır. Çok zor arkadaş olurum. Çok sevmem lazım. Bana kendisini çok sevdirmesi lazım.</p>

  <p class="normal"><span class="ideitalik">– Arkadaşlık kurmadan önce değil de kurduktan sonra mı?</span></p>

  <p class="normal">Evet. Genelde onlar bana yanaşırlar. Lanet ve soğuk bir insan olduğumu düşünürler ama arkadaşlık kurduktan sonra tam aksini söylerler. Karşımdakinin beni çok inandırması lazım. Dostluğuna, samimiyetine, insanlığına, güvenilirliğine.</p>

  <p class="normal"><span class="ideitalik">– İnsanlara neden güvenmediğini biliyor musun?</span></p>

  <p class="normal">Bilmiyorum. Annem bana öyle öğretti.</p>

  <p class="normal"><span class="ideitalik">– Evet, çocuklara insanlara, özellikle de yabancılara pek güvenmemeleri gerektiği söylenir.</span></p>

  <p class="normal">Evet, bana da öyle söylendi.</p>

  <p class="normal"><span class="ideitalik">– Bunun seni zaman zaman rahatsız eden bir yanı var mı, yoksa iyi bir şey mi bu?</span></p>

  <p class="normal">İyi bir şey. Bir taraftan da şöyle, bizim işimiz insanlarla. Herhangi biriyle bir şey çalışıyorum diyelim, eğer bu insana güvenmezsem zaten yola çıkamam. Yalancı bir güven de olsa güvenmek zorundayım. Onun için bazen bu zorluğu yaşıyorum.</p>

  <p class="normal"><span class="ideitalik">– Kötü deneyimlerin oldu mu bu konuda?</span></p>

  <p class="normal">Oldu. Hayal kırıklığına uğradığım oldu.</p>

  <p class="normal"><span class="ideitalik">– Kız çocukların anneleriyle pek anlaşamadıkları söylenir. Senin annenle ilişkin nasıldır?</span></p>

  <p class="normal">Gayet güzeldir. Büyük problemlerimiz yoktur. Bazen kişilik çatışması yaşarız. Annem benden farklı karakterdedir, çok daha girişkendir, çok daha hayat doludur. Ben daha durgun, daha dinginimdir. Kimi zaman doğrularda çatışırız. Annemin ve benim doğrularımız vardır.</p>

  <p class="normal"><span class="ideitalik">– Bu çatışmaları nasıl yaşıyorsunuz?</span></p>

  <p class="normal">Çok fazla tartışmıyoruz. Daha çok alttan alta. O bana kabul ettirmeye çalışıyor, ben ona kabul ettirmeye çalışıyorum. Genelde annem galip geliyor.</p>

  <p class="normal"><span class="ideitalik">– Öyle mi, boyun mu eğiyorsun sonunda?</span></p>

  <p class="normal">Boyun eğmekten ziyade beni ikna ediyor. Onun doğruları bana da doğru geliyor o zaman. Ben değişiyorum. Ama asla şunu yapmamalısın demiyor, yap, gör, sonra konuşuruz diyor.</p>

  <p class="normal"><span class="ideitalik">– O zaman dayatmacı, baskıcı bir anne değil. Kendi kendine anlamana imkân veriyor. Peki babanla aranız nasıl?</span></p>

  <p class="normal">Babam konuşmayan, sakin, sessiz bir insandır. Pek karışmaz. O herhangi bir sorun varsa da bana direkt söylemez, annem vasıtasıyla, annemi kullanarak iletir. Yüzgöz olmamak için. Babamın tavrı genelde böyledir. Nazımı çeker. Annemden daha çok çeker. Onunla bir çekişmemiz yoktur.</p>

  <p class="normal"><span class="ideitalik">– Ne güzel. Hoşgörülü, anlayışlı, demokrat bir ailen var. Seni pek kısıtlamadılar.</span></p>

  <p class="normal">Hayır, hiç öyle bir sorunum olmadı.</p>

  <p class="normal"><span class="ideitalik">– Flört etmeye, kız-erkek ilişkilerine de olumlu bakıyorlar mı?</span></p>

  <p class="normal">Gayet açıklar. Öyle bir sorunumuz olmadı.</p>

  <p class="normal"><span class="ideitalik">– Bir erkek arkadaşın var değil mi?</span></p>

  <p class="normal">Var. Daha önceleri böyle bir şey yaşamamıştım. Bir gün Ahmet’le bir gün Mehmet’le kapılarına gelmediğim için, tepki göstermediler. Onlar da zamanı geldiğini düşündüler herhalde.</p>

  <p class="normal"><span class="ideitalik">– Tanıştırdın mı onlarla?</span></p>

  <p class="normal">Tabii, tanıştırdım. Böyle bir sorunumuz yok.</p>

  <p class="normal"><span class="ideitalik">– Dünya nasıl bir yer sana göre?</span></p>

  <p class="normal">Çok tehlikeli bir yer. Yani her an başınızın derde girebileceği bir yer. Mümkün olduğu kadar az yara bere alarak hayatta kalmak gerektiğini düşünüyorum ben.</p>

  <p class="normal"><span class="ideitalik">– Genç olduğun için mi tehlikeli?</span></p>

  <p class="normal">Hayır, insan olduğumuz için. Çok güvenilir olduğunu düşünmüyorum. Bu yüzden de biraz daha fazla tedbirli yaşamamız gerekiyor. Gene de güzel bir yer.</p>

  <p class="normal"><span class="ideitalik">– Peki nasıl bir yer olmalı dünya, düşlerin, özlemlerin nelerdir?</span></p>

  <p class="normal">Daha dengeli olabilir, daha eşit, daha adil olabilir. Belki de çok ütopik bir şeyden bahsediyorum. İnsanlar, toplumlar derinden değişmedikçe belki de hiçbir şey değişmeyecek. Ben insanların iyi yönde değişeceğine inanmıyorum. Her şey daha kötüye gidiyor. İnsanlar daha umursamaz, daha cani, daha vahşi oluyorlar. Ama bütün bunlar nedensiz değil tabii.</p>

  <p class="normal"><span class="ideitalik">– Sence bu sebepler nelerdir?</span></p>

  <p class="normal">Bir sürü şey var. İşsizlik var, parasal sorunlar var, eğitimsizlik var. İnsanlar arasında uçurumlar var. Bir tarafta adamlar lüks villalarda otururken hemen arka sokaklarında gecekondular var, yoksul insanlar var. Bunların getirdiği soygunlar var, cinayetler var, şiddet var. Ben yoksul insanların varlıklı insanlara nefret duymalarını çok normal buluyorum. Her şey çok adaletsiz. Ulaşamadıkları her şey burunlarının dibinde. Dolayısıyla isyan ediyorlar.</p>

  <p class="normal"><span class="ideitalik">– İnsanlar buna itiliyorlar diye düşünüyorsun sanırım.</span></p>

  <p class="normal">Evet. Birilerinin adaleti sağlaması gerek.</p>

  <p class="normal"><span class="ideitalik">– Bütün bunların nedeni sadece ekonomik mi?</span></p>

  <p class="normal">Başka nedenler de var. Bir kere çok fazla cahillik var. Okuma-mışlık anlamında cahillik değil sadece. İnsanlarla iletişim kurmak anlamında, yaşamamışlık anlamında. Sonra kültür eksikliği var. Mesela bundan dört sene önce bir tiyatro grubum vardı. Biz onlarla Kâğıthane’de bir yerde üç-dört kere oyun oynadık. İnsanlar inanılmaz saygılıydılar. Anlayan da anlamayan da sesini çıkarmadan izledi oyunu, sanki karşılarında olağanüstü oyuncular, üstatlar varmış gibi, saygı duyarak dikkatle izlediler. İnsanlara bir şeylerin götürülmesi gerekiyor. Tiyatronun artık salonlardan çıkarılıp kahvehanelere bile götürülmesi gerekir. Çünkü insanlar o ortamda kısılıp kalıyor ve gelişmiyorlar.</p>

  <p class="normal"><span class="ideitalik">– Bir kenara çekilip beklemememiz gerekiyor Ceylan, öyle değil mi?</span></p>

  <p class="normal">Evet, onlar zaten istiyorlar. Böyle şeylere açlar.</p>

  <p class="normal"><span class="ideitalik">– Genç olmak nasıl bir şey senin için?</span></p>

  <p class="normal">Yorucu bir şey, zor. Çok fazla sorumluluk var. Bir sürü yapman gereken şey var. Aslında pek bir şey yokmuş gibi görünüyor. Ama ulaşmamız gereken bir hedef var, bu yolda da bir sürü engeller var, zorluklar var, bunları aşmak zorundayız. Bir kere her şeyden önce kendini tanımak ve hayatın bir yerinde konumlandırmak zorundasın. Otuzuna geldiğinde ben kimim, ne yapacağım dersen bunun bir anlamı kalmıyor artık. Kendinle çatışıyorsun, sana bir şeyleri dayatan insanlarla, toplumla çatışıyorsun. Bunun getirdiği bir sürü sıkıntı var. Onun dışında kendini ailene kabul ettirmek zorundasın, ispat etmek, birey olduğunu kabul ettirmek...</p>

  <p class="normal"><span class="ideitalik">– Bir şey olmak, iş bulmak, para kazanmak da bunlara dahil değil mi? Sen okulu bitirip tiyatro oyuncusu olduğun zaman neler yapmayı planlıyorsun?</span></p>

  <p class="normal">Şöyle söyleyebilirim. Devlet ve şehir tiyatrolarından mümkün olduğu kadar uzak durmak istiyorum. Ben özel tiyatrolarda çalışmak istiyorum. Kendi tiyatromu kurmak istiyorum. En çok onu istiyorum. Sinema yapmak istiyorum. Dizilerde de oynayabilirim. Oyuncuysan her şeyi yapmalısın. Ama şu anda net bir şey yok, sadece yürüyorum ve tam olarak önümü görmüyorum.</p>

  <p class="normal"><span class="ideitalik">– Genç olmanın güzel yanları nelerdir? Gençlik dinamizm, enerji çağıdır çünkü. Gençliğin dönüştürücü bir gücü olduğunu söyleyebilir miyiz?</span></p>

  <p class="normal">Var. Ama ne kadar kullanmak istediğinle ya da kullanma imkânlarının ne kadar olduğuyla alakalı bu. Gençler çok fazla ciddiye alınmıyor ve sen gençsin, sen ne bilirsin deniyor.</p>

  <p class="normal">Bir de hiçbir şeyin farkında olmayan, uyuşturulmuş, birçok şeyden habersiz bir gençlik de var. Dünya düzeniyle ilgilenmeyen, gazetenin sadece magazin sayfasını okuyup öteki sayfalarını okumayan birçok genç gördüm.</p>

  <p class="normal"><span class="ideitalik">– Çevrendeki genç insanlar böyle midir?</span></p>

  <p class="normal">Ben böyle olmayanları seçiyorum.</p>

  <p class="normal"><span class="ideitalik">– Zaman zaman gazetelerde bazı başlıklara ya da röportajlara rastlarız, onlar gençliğin çok umutsuz olduğunu, hayattan ve yarından bir şey beklemediklerini iletirler bize. Üstelik bunu dile getiren gençlerin kendileridir. Bu düşüncelere katılıyor musun?</span></p>

  <p class="normal">Umutsuz olanlar var, ama bir şeyleri yakalamaya çalışanlar da var. Bunu hepsine mal ederseniz mücadele eden bir sürü adamı da yok saymış olursunuz.</p>

  <p class="normal"><span class="ideitalik">– Ceylan, tiyatronun yanı sıra edebiyatla da ilgileniyor musun?</span></p>

  <p class="normal">İlgileniyorum.. Daha fazla düşünmeye başlıyorsunuz, daha geniş düşünüyorsunuz okuduğunuzda. Daha çok farkına varıyorsunuz. Aslında okumakla her şey başlıyor. Mesela yolda yürüyen bir adamın hayatını anlamaya başlıyorsunuz, hayatın derinliğinin farkına varıyorsunuz, görmeye başlıyorsunuz. Ahmet Cemal hoca, bakmakla görmek arasındaki farkı öğrendiğinizde gerçekten anlamaya başlayacaksınız, derdi bize. Bence edebiyat bunu getiriyor.</p>

  <p class="normal"><span class="ideitalik">– Ceylan dünyanın adil bir yer olmadığından söz ettin. Politik görüşün nedir?</span></p>

  <p class="normal">Ben solcuyum. Sosyalizme daha yakınım.</p>

  <p class="normal"><span class="ideitalik">– Peki bu düşünceyi benimsemende ailenin ya da yakın çevreden başka birinin etkisi oldu mu?</span></p>

  <p class="normal">Hayır. Ne annem ne de babam sosyalizme yakınlar. Okumaya başlamakla oldu diyebilirim. Ben önce, Marks’ı okudum. Orta son yıllarıydı. Sonra bir arkadaş grubum vardı, onlarla tiyatro yapmaya başladım. Onların da etkisi oldu, onlarla daha da gelişti. Bir gazete çıkartıyorduk, gazetede kültür yazıları yazmaya başladım. Böyle oldu.</p>

  <p class="normal"><span class="ideitalik">– Sosyalist bir düzende yaşasaydık her şey daha mı düzgün olurdu Ceylan? Bütün sorunları çözmüş olabilir miydik?</span></p>

  <p class="normal">Hayır, sadece bu değil. Bunun için insanların, toplumların kökten değişmesi gerekiyor bana göre.</p>

  <p class="normal"><span class="ideitalik">– Dünyanın geleceğini nasıl görüyorsun, sence dünya nasıl bir yere gidiyor?</span></p>

  <p class="normal">Bence savaşlar, kıyımlar olduğu, ekonomik sorunlar çözülmediği sürece dünya daha kötü bir yere gidecek. Ekolojik denge de bozuldu. Ben durumu çok iyi görmüyorum. Çok umutlu değilim. Bu düzeni değiştirecek bir güce ihtiyacımız var, ama onun nerede ve nasıl olduğunu bilmiyorum.</p>
</body>
</html>
