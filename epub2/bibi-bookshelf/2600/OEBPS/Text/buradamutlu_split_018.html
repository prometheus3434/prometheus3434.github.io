<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_17"><span class="idebold">“ÇÜNKÜ SOKAK ÇOK ACIMASIZ”</span></h1>

  <p class="h2baslik"><span class="idebold">Savaş Arbay</span></p>

  <p class="h2baslik"><span class="ideitalik">(24 yaşında, öğrenci)</span></p>

  <p class="normal"><span class="ideitalik">– Savaş, saçların hemen dikkati çekiyor. Bob Marley’in saçları gibi. Rastafari diyorlar buna değil mi?</span></p>

  <p class="normal">Rastafari değil rasta deniyor. Çok fazla bilgim yok ama rasta din gibi bir şey. O dinden olanlara rastafari deniyor. Saç stiline ise dreadlock da deniyor.</p>

  <p class="normal"><span class="ideitalik">– Anlamı nedir?</span></p>

  <p class="normal">Babaannem belik diyor... onun gibi bir şey sanırım. Örgü gibi bir şey herhalde. Babaannem her defasında kızıyor.</p>

  <p class="normal"><span class="ideitalik">– Öyle mi? Belikleri kes, belikleri kes mi diyor yoksa?</span></p>

  <p class="normal">Evet, hiç sevmiyor. Bir daha böyle görmeyeyim, yakışmıyor diyor.</p>

  <p class="normal"><span class="ideitalik">– Neden böyle saçların?</span></p>

  <p class="normal">Çok da bir anlamı yok. Saçlarım uzundu, kesmek istemedim. Bir arkadaşımın saçı rastaydı, ben de bir deneyeyim dedim. Bir baktım böyleyim.</p>

  <p class="normal"><span class="ideitalik">– Biçimsel olarak hoşuna gitti.</span></p>

  <p class="normal">Evet, ama zaten rastafariler yaşam tarzı olarak da pek uzak değiller bana.</p>

  <p class="normal"><span class="ideitalik">– Bob Marley dinliyor musun?</span></p>

  <p class="normal">İyi müzik dinleyen herkes Bob Marley dinler.</p>

  <p class="normal"><span class="ideitalik">– Yaşam tarzının yanı sıra inanç olarak da yakınlar mı peki, rastafariler?</span></p>

  <p class="normal">Yok, değil. Dindar değilimdir ben. Dinle ilgilenmem ama kendimi Tanrı’ya inanmak zorunda hissetmiyor da değilim.</p>

  <p class="normal"><span class="ideitalik">– Niye? Bu biraz öğretilmiş bir şeyden dolayı olabilir mi?</span></p>

  <p class="normal">Bu biraz korku gibi aslında. Her sıkıştığımda hemen Allah’ım diyorsam, demek ki vardır. Rahatlatıcı bir şey. Anne gibi.</p>

  <p class="normal"><span class="ideitalik">– Babaannenin dışında saçlarını kestir diyenler var mı?</span></p>

  <p class="normal">Var tabii. Annem, babam... kız arkadaşımın dışında herkes kestir diyor.</p>

  <p class="normal"><span class="ideitalik">– Bakımı, temizlenmesi zor olmuyor mu?</span></p>

  <p class="normal">Oluyor, o yüzden temizlemiyorum ben de. Bir buçuk ay oldu yıkamayalı. Kafama bit girerse kestirmek zorunda kalacağım herhalde. Eğer yıkarsam bozuluyor.</p>

  <p class="normal"><span class="ideitalik">– Saçlarınla ilgi çekmek hoşuna gidiyor mu?</span></p>

  <p class="normal">Gidiyor. Samsun’dan geldim ben buraya, oradayken de saçlarım uzundu, tam böyle değildi, ama orada daha fazla ilgi çekiyordum. İnsan alışıyor.</p>

  <p class="normal"><span class="ideitalik">– Kızlarla ilişki kurmanı kolaylaştıran bir şey mi bu tür saç biçimi?</span></p>

  <p class="normal">Evet, çok fazlaca.</p>

  <p class="normal"><span class="ideitalik">– Kız erkek ilişkileri Samsun’dan daha mı farklı yaşanıyor?</span></p>

  <p class="normal">Tabii, çok çok farklı. Orada cinsellik yok bir kere. Orada yapabileceğiniz tek şey bir kafeye gidip çay içmek. Daha tutucu bir yer. Saat yedide evde olmak zorundasın. İstanbul’da ise pek çok genç ailesinin yanında yaşamadığı için çok daha rahatlar. Gece nasıl çıkacağım derdi yok, geç kalacağım derdi yok.</p>

  <p class="normal"><span class="ideitalik">– Sana göre genç insanlar cinselliklerini nasıl yaşamalılar? Seçimleri nasıl olmalı?</span></p>

  <p class="normal">Çok erken yaşanmamalı. Çok erken yaşandığında kaşar olunur gibi geliyor bana. Her şey biraz yozlaştı. Ben hatunlar konusunda, onların biraz seçici olmaları gerektiğini düşünüyorum. Her önüne gelenle yatıp kalkmamalılar. Her şey dejenere oluyor bir süre sonra.</p>

  <p class="normal"><span class="ideitalik">– Hatunlar açısından bakınca cinsellik erken yaşanmamalı, ya erkekler için?</span></p>

  <p class="normal">Zor bir soru.</p>

  <p class="normal"><span class="ideitalik">– Burada hemen ayrımcılık mı başlıyor yoksa, ne dersin?</span></p>

  <p class="normal">Nasıl söylesem...</p>

  <p class="normal"><span class="ideitalik">– Ne düşünüyorsan onu söyle, çünkü burada amacımız düşünceleri aktarmak.</span></p>

  <p class="normal">Peki. Erkekler için doğal geliyor bana. Kadın ve erkeğin bu konuda biraz farklı davranması gerektiğini düşünüyorum. Çünkü sevişmek değil de düzüşmek dediğimiz şeyin içinde bile erkek egemen. Erkek çok fazla zarar görmüyor yani, o kadar yozlaşmayabiliyor. Sokağa baktığınızda bu yüzden bir sürü fahişe görebilirsiniz, ama jigolo göremezsiniz.</p>

  <p class="normal"><span class="ideitalik">– Jigololar kendilerini iyi gizliyorlar galiba. Savaş, sanki cinsellikten özünde erkek egemen bir şey gibi söz ediyorsun.</span></p>

  <p class="normal">Tabii. Fiilin adı bile erkekten yola çıkılarak verilmiş. Cinsellik erkek hayatında çok önemli bir şeydir. Düşünsenize bir gazetede erkeklerin günde altı yüz elli kez seks düşündüğü yazıyordu.</p>

  <p class="normal"><span class="ideitalik">– Biraz da geyik muhabbeti değil midir bu?</span></p>

  <p class="normal">Kısmen öyle olabilir.</p>

  <p class="normal"><span class="ideitalik">– Bu altı yüz elli kezlik düşüncenin arasından başka düşünceler uç vermez mi hiç? Senin özelinde diyelim, Türkiye’nin durumu sözgelimi, ekonomik yapı, siyasi çalkantılar, sosyal sorunlar? Bunlara yer var mıdır düşünce dünyamızda?</span></p>

  <p class="normal">Vallahi ben pek bir şey düşünecek durumda değilim. Bunun için çok genç buluyorum bir kere kendimi. Yapabileceğimiz fazla bir şey olduğuna inanmıyorum. Zaten her şey yeterince kemikleşmiş. Bir şeyleri değiştirmemiz çok zor.</p>

  <p class="normal"><span class="ideitalik">– Değiştirmek mümkün değil demek başka, ülkenin koşullarından memnun olup olmamak başka. Türkiye’de her şey yolunda gidiyor mu sence?</span></p>

  <p class="normal">Gitmiyor tabii, ekonomik ve sosyal açıdan bakıldığında aksayan bir sürü şey var. Ama ben Türkiye’nin bundan daha fazla gelişebileceğine inanmıyorum. Bu potansiyellerle alakalı bir şey. Bana kalırsa artık bir sol parti asla iktidar olamaz. Şu anda bir politik görüşün ardından gitmiyorum. Zamanında çok fazla düşünmüştüm. Çok fazla siyaset tartıştım. Sol görüşü benimsiyordum. Ama bize bir enkaz bıraktılar. Çevremdeki herkesten şunları duydum, “Benim bilmem kaç tane arkadaşım vuruldu, öldü, ben bilmem kaç sene hapis yattım”. Umutlu olacak bir şey yok ortada.</p>

  <p class="normal"><span class="ideitalik">– Öyleyse inancını yitirdin.</span></p>

  <p class="normal">Evet, artık siyasetle uğraşmak, buna kafa yormak anlamlı gelmiyor bana. Siyasal dönüşümlere inanmıyorum.</p>

  <p class="normal"><span class="ideitalik">– Gençlerin böyle bir gücü yok mu sence?</span></p>

  <p class="normal">Çok güçlü bir lider gerekiyor.</p>

  <p class="normal"><span class="ideitalik">– Böyle biri olsa peşinden gider misin?</span></p>

  <p class="normal">Giderim.</p>

  <p class="normal"><span class="ideitalik">– Ülke genelinde gençlere karşı bir inançsızlık, bir beklentisizlik var mı?</span></p>

  <p class="normal">Bu insandan insana değişiyor, bu ülkeyi sen değiştireceksin diyenler de var, tam tersini söyleyenler de var. Ama genç insanlara güvenildiğine inanmıyorum. Gençleri kazanmaya çalışmıyorlar. Gençlerin çok aktif olamayacağını, beceriksiz olduğunu düşünüyorlar.</p>

  <p class="normal"><span class="ideitalik">– Marmara Üniversitesi’nde iktisat okuyorsun değil mi?</span></p>

  <p class="normal">Evet, ama severek okuduğumu söyleyemem.</p>

  <p class="normal"><span class="ideitalik">– Okul bitince ne yapmayı planlıyorsun?</span></p>

  <p class="normal">Bu konuda da kalıplaşmış bir düşüncem yok. Ne olursa olur. Üç sene sonrasını planlayamam doğrusu. Kamuda çalışmayı da düşünmüyorum. Sonrası pek ilgilendirmiyor beni. Zamanı gelince düşünürüm.</p>

  <p class="normal"><span class="ideitalik">– Günü ve anı yaşayalım, bu mudur hayat felsefen?</span></p>

  <p class="normal">Evet, aynen. Eğlenmeye bakıyorum. Eğlenmek çok önemli benim için.</p>

  <p class="normal"><span class="ideitalik">– Okulun dışında nasıl geçiriyorsun vaktini, eğlenmek için neler yapıyorsun?</span></p>

  <p class="normal">Çoğu zaman Beyoğlu’ndayız. Paramıza göre bir yerlere takılıyoruz. Peote’ye çok gidiyoruz. Nevizade, Foxstar. Müzik dinliyoruz, elektronik. Ama bu duruma göre değişiyor gün içinde, rock olabiliyor, uykum varsa soft müzik ya da başka bir şey...</p>

  <p class="normal"><span class="ideitalik">– Anladığım kadarıyla hiçbir şeyin fanatiği ya da sıkı takipçisi değilsin.</span></p>

  <p class="normal">Evet. Her şey duruma ve âna göre değişebiliyor. Bunun dışında hiçbir şey yapmıyorum desem yeridir. Hatta hiçbir şey yapıyorum desem daha doğru olur. Okula da ara sıra gidiyoruz. Boş zamanım çok ve boş zamanı muhabbet ederek geçiriyorum.</p>

  <p class="normal"><span class="ideitalik">– Bu derin muhabbetlerin içeriği nedir Savaş?</span></p>

  <p class="normal">Şaka yollu cinsellik, espri... Enteresan olaylar... Bazen saçmalıyoruz, o gün neler yapacağız, neler yiyeceğiz... Bazen tartışıyoruz. Arkadaşlarla tartışmayı, zıtlaşmayı seviyoruz. Zaten bu kadın-erkek ilişkisi olmadığı için tartışmak gerekiyor. Çok iyi anlaşsak gey olurduk.</p>

  <p class="normal"><span class="ideitalik">– Geyler için neler söyleyebilirsin?</span></p>

  <p class="normal">Bir ara çok komik geliyorlardı bana. Çok tuhaf. Yaşadıklarını sadece seks ilişkisi olarak düşünüyordum, o zaman da uçurum gibiydi. Ama şimdi farklı bakıyorum. Bu ilişkinin duygusal bir ilişki de olabileceğini öğrendim. Artık anlıyorum.</p>

  <p class="normal"><span class="ideitalik">– Önceden kızdığın oluyor muydu?</span></p>

  <p class="normal">Kızmasam bile şaşırıyordum, iğrenç geliyordu bana erkek vücudu. O yüzden böyle bir tepkim vardı.</p>

  <p class="normal"><span class="ideitalik">– Sanat ve edebiyatla ilgilenir misin Savaş?</span></p>

  <p class="normal">Çok fazla olmasa bile bir ilgim var, ama yaratıcı bir insan değilim. Sanat adına bir şey yapmıyorum. Bununla birlikte sanata ve sanatçıya saygı duyuyorum. Var olmalarından hoşnutum.</p>

  <p class="normal"><span class="ideitalik">– Kitaplarla aran nasıl?</span></p>

  <p class="normal">Okuyorum. Belli bir yazarın peşinden gitmiyorum. Elime ne geçerse onu okuyorum. Hakan Günday’ı seviyorum mesela. Kahramanlar bana yakın olmalı, tanıdık olmalı. İlle varoşlardan, çatışmalardan ve acılardan söz etmemeli.</p>

  <p class="normal"><span class="ideitalik">– Şiddetle ilgili düşüncelerin nelerdir?</span></p>

  <p class="normal">Şiddet yanlısı değilim. Hayatımda kimseye vurmadım. Vura-mam gibi geliyor. Kavgadan dövüşten hoşlanmam. Kavga ortamı oldu mu kaçıyorum zaten. Ama hayat! Hayatın içinde çok fazlaca ihtiyacınız var şiddete. Çünkü sokak çok acımasız. Öyle evde oturduğunuz gibi olmuyor hiçbir şey. Hatta evde otururken bile şiddete ihtiyaç duyabilirsiniz. Bir gece pencereden biri girebilir içeriye.</p>

  <p class="normal"><span class="ideitalik">– Şiddetin şiddeti doğurması bu. Durup dururken şiddet değil.</span></p>

  <p class="normal">Evet, tabii. Ben zaten sosyal bir insanım ve insanların insanlarla iyi anlaşabileceği düşüncesindeyim. Onları anlamaya çalışırım. Hayat zaten kısa, kavga dövüşle geçirmeye, uğraşmaya değmez.</p>

  <p class="normal"><span class="ideitalik">– Dünyada çok fazla şiddet var. Uzak durmaya çalışsan bile sana da dokunabilir. Herkesin payına düşüyor bence.</span></p>

  <p class="normal">Elbette. Kişisel olarak düşünürsek içgüdüsel, kitlesel olarak düşünürsek sistemle ilgili bir şey bu. Ekonomik nedenlere de bağlı. Mesela biri, gece dışarı çıktığımızda bulaşmaya çalışıyor. Bunun kız arkadaşı var, parası da vardır, eğlenmeye gidiyor, bende hiçbir şey yok diyor.</p>

  <p class="normal"><span class="ideitalik">– Bu tavrı nasıl değerlendiriyorsun?</span></p>

  <p class="normal">Çok haksız da değil. Çok insani bir şey bu aslında. Zaman zaman bizim de hissettiğimiz şeyler.</p>

  <p class="normal"><span class="ideitalik">– Parasal durumun nasıl Savaş, öğrencisin, çalışmıyorsun?</span></p>

  <p class="normal">Ailem yardım ediyor. Ortalama bir hayat yaşıyorum. Arkadaş-larımla kalıyorum. İdare etmeye çalışıyorum.</p>

  <p class="normal"><span class="ideitalik">– Anlayışlı bir ailen olmalı o zaman.</span></p>

  <p class="normal">Öyleler. İyi bir ailenin içinde büyüdüm diyebilirim. Annem de babam da otoriter değillerdir, hem de kültürlüdürler. Çok baskı görmedim. Akıllı insanlardır, severim ailemi. Düşünce olarak uzak değiller bana. Annemle babam, mutlu bir karı-koca sayılırlar.</p>

  <p class="normal"><span class="ideitalik">– Kuşak çatışmaları yaşamadın öyleyse. Kız arkadaşın nasıl biridir?</span></p>

  <p class="normal">İnanmayacaksınız ama bana hiç benzemez. O çalışayım, üreteyim, bir meslek sahibi olayım diye düşünür. Hayatı ciddiye alır. İdealleri vardır.</p>

  <p class="normal"><span class="ideitalik">– Yani senin tam zıddın. Peki nasıl anlaşabiliyorsunuz?</span></p>

  <p class="normal">Aşk böyle bir şey herhalde.</p>

  <p class="normal"><span class="ideitalik">– Şimdi sıra en önemli sorumuzda. Nasıl bir şey şu genç olmak Savaş?</span></p>

  <p class="normal">Genç olmak âşık olmak gibi bir şey, çok fazla önemsiyorum bunu. Kaygıların, korkuların yoksa, eğlenebiliyorsan çok güzel bir şey.</p>
</body>
</html>
