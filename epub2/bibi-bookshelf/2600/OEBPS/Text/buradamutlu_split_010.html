<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_9"><span class="idebold">“EVLENDİĞİN İNSAN İLLE BAKİRE OLACAK DİYE BİR ŞEY YOK”</span></h1>

  <p class="h2baslik"><span class="idebold">Ersin Şen</span></p>

  <p class="h2baslik"><span class="ideitalik">(25 yaşında, tekstilci)</span></p>

  <p class="normal"><span class="ideitalik">– Ersin genç bir adam olarak hayatla aran nasıl?</span></p>

  <p class="normal">Normal. Herhangi bir özelliği ya da herhangi bir artısı yok, çünkü her şeyini biz belirliyoruz hayatın. Bir şekilde minik bir kartopunu yokuştan aşağıya bıraktığımız anda, kartopu kendi hızını alarak, kendi ivmesini kazanarak gidiyor işte. Hayat da öyle.</p>

  <p class="normal"><span class="ideitalik">– Bu akıp giden şeyin içinde sen nelerle uğraşıyorsun, temel uğraşıların nelerdir?</span></p>

  <p class="normal">Benim tekstil şirketim var. İki senedir buradan para kazanmaya çalışıyorum. Onun yoğunluğu var. Şu anda hayatımda en önemli şey işim. Çoğu zaman planlarımı onun yüzünden iptal etmek zorunda kalıyorum. Mesela arkadaşlarla bir şey yapmaya karar veriyoruz, ama buluşma saatinden bir saat önce ben telefon açıyorum ve gelemiyorum diyorum.</p>

  <p class="normal"><span class="ideitalik">– Şikâyetçi misin bundan?</span></p>

  <p class="normal">Şu anda en severek yaptığım şey işimle uğraşmak. Çünkü yaşım yirmi beş. Şimdi çalışmalıyım. Ortağımın babası şöyle der: Kırkına kadar çalışacak, kırkından sonra da yiyeceksiniz. Kırkından sonra dinlenmeli insan.</p>

  <p class="normal"><span class="ideitalik">– Kırkından önce yalnızca çalışmalı mı peki?</span></p>

  <p class="normal">Tekerlek gençken dönmeli, hızlanmalı. Hayatın temelini para oluşturuyor. Maddi özgürlüğünüzü kazandıktan sonra sorun yok. O zaman hobileriniz de oluyor, uğraşlarınız da oluyor, etkinlikleriniz de oluyor. Her şeyiniz oluyor. Benim amacım da şu anda para kazanmak.</p>

  <p class="normal"><span class="ideitalik">– Tek hedefin, salt para kazanmak mı?</span></p>

  <p class="normal">Öncelikle para kazanmak, çünkü işimi ancak böyle sürdürebilirim, yoksa yürümez. Hayatımın tek amacı para kazanmak değil elbette, paraya tapmıyorum, paraya bağımlı değilim. Zaten hiçbir zaman çok büyük paralarla büyümedim. Para hayatımı idame ettirebilmek, işimi sürdürebilmek için sadece bir vasıta. Yapmak istediklerinize olanak veriyor, hepsi o.</p>

  <p class="normal"><span class="ideitalik">– Peki ama gençlik dönemi aslında gezip eğlenme, hayatın tadını çıkarma dönemi değil midir?</span></p>

  <p class="normal">Ben bir dönemi çok hızlı yaşadığım için, şu anda onları düşünmüyorum. En azından üç-beş sene kadar sıkı çalışayım, işim otursun, ondan sonra istediklerimi yapayım diyorum. Gençlik döneminde yapmak istediklerin için para gerekiyor. Gezmek, tozmak için temelde gerekli olan tek şey para.</p>

  <p class="normal"><span class="ideitalik">– Para olmadan yapılamıyor mu istenenler?</span></p>

  <p class="normal">Param varsa arkadaşlarımla gidip gezebilirim, eğlenebilirim, ama param yoksa evden dışarı çıkamam. Para kazanabilmem için de çalışmam gerekiyor ve ben iki senedir parasal olarak kendime değil, işe yatırım yapıyorum.</p>

  <p class="normal"><span class="ideitalik">– Ersin, çok hızlı yaşadım dedin az önce.</span></p>

  <p class="normal">Benim annemle babam ayrı. Bu yüzden on dört yaşından sonra hayatım tamamen aile dışında ve sokaklarda geçti. Berduşlar, serseriler gibi değil elbette, ama dışarıda gezerek, eğlenerek geçti. Ben zaten on üç-on dört yaşlarındayken de çalışıyordum ve kendi paramı kazanıyordum.</p>

  <p class="normal"><span class="ideitalik">– Hem okuyor hem çalışıyordun, öyle mi?</span></p>

  <p class="normal">Tabii. Okuldan çıktıktan sonra çalışıyordum. Bileklik tezgâhım vardı mesela, bileklik satıyordum. Sonra bir arkadaşım bir kitap çıkardı, onun kitaplarını bir liradan satmam gerekirken, bir buçuk liraya satıyor, kendi kârımı alıyordum.</p>

  <p class="normal"><span class="ideitalik">– Sende ticaret yapma isteği o zamandan var diyebilir miyiz?</span></p>

  <p class="normal">Doğrudur. İşte o dönemlerde kendi kazandığım parayla istediğim gibi geziyordum. Bir de başınızda biri olmadığı ya da sizi her an takip edemediği için, ruhunuzda da fırlamalık varsa, yaptığınıza sınır koymuyorsunuz. Çok küçük yaşlarda alkol de içtim, çok kız arkadaşım oldu, gece hayatım oldu. Arkadaş grupları, partiler, serserilikler, kavgalar, hepsi, aklınıza ne geliyorsa hepsini gerçekleştirdim. Yaşım on sekiz-on dokuzdu, Taksim’de barlarda parti veriyorduk. Sürekli değişen kız arkadaşlarım vardı. Hayatımdan öyle çok kız geçti ki, birçoğunun ismini hatırlamıyorum.</p>

  <p class="normal"><span class="ideitalik">– Hızlı bir çapkınlık durumu vardı öyleyse.</span></p>

  <p class="normal">Evet, ama bunu hava atmak için söylemiyorum. Sadece olaylar böyleydi. Bir de çok fazla alkol kullanıyordum. Gece uykudan uyandığımda su içmek yerine, alkol almak daha güzel geliyordu.</p>

  <p class="normal"><span class="ideitalik">– Bu durumdan rahatsızlık duyduğun da oluyor muydu?</span></p>

  <p class="normal">İnsan günah diye tabir edilen şeyi yaşayıp bitirdikten sonra hep pişmanlık duyar zaten. Tanrı herhalde bunu bize otokontrol sistemimizi geliştirmek ya da bizi denemek için yapıyor. Belki de öğrenmemiz için. Çünkü o günahın, o şehvetin, o zevkin tadına varıp bitirdiğiniz anda pişmanlığı illa ve illa yaşıyorsunuz. Ben bunu bir daha yapmayacağım dediğiniz oluyor. Ben bunu milyon kere söylemişimdir, ama her defasında içinizdeki nefis ya da şeytan ya da her neyse, kötü arzulara kapılmanıza neden oluyor.</p>

  <p class="normal"><span class="ideitalik">– Alkol kullandım diyorsun mesela, bu bağımlılık yapmadı mı sende?</span></p>

  <p class="normal">Ben eğlenmek için içiyordum. Her gün değil, arkadaşlarla birlikteyken. Tamamen kendini ispatlama kaygısı da olabilir. Onlar içiyor, ben de içerim.</p>

  <p class="normal"><span class="ideitalik">– Asla onlardan geri kalmam.</span></p>

  <p class="normal">Öyle bir kaygıyla olabilir.</p>

  <p class="normal"><span class="ideitalik">– Seni tetikleyen bir şey olmadığında içmiyordun demek.</span></p>

  <p class="normal">Tetikleyen demeyelim de, eğlence isteği ya da arkadaşlar diyelim. O an onun kafa yapısını arzulamak, onunla uyumlu olmak.</p>

  <p class="normal"><span class="ideitalik">– Ailen alkol kullandığının farkına varmıyor muydu?</span></p>

  <p class="normal">Bende hep bir baba korkusu vardı, çünkü benim babam alkol kullanmayan bir insan. Dindardır. Tutucudur. O yüzden bunları bilmemesi gerekiyordu. Çok sarhoşken eve gittiğimde, o kokuyu almamaları için, gidermek gibi, gözlerine görünmemek, sıvışmak gibi çarelere başvuruyordum. Belki bu yüzden de bağımlı olmadım. Ayrıca bende bağımlı olma korkusu da vardı.</p>

  <p class="normal"><span class="ideitalik">– Alkol kullanımının özentiyle ilişkisi var mıdır?</span></p>

  <p class="normal">Vardır. Aslında her konuda vardır bu. Özdeşleştirirsiniz kendinizi. İnsanlar başkalarına yakıştırdıkları şeyleri kendi üzerlerinde de denemek ya da görmek istiyorlar. Modellerin üzerimizde çok etkisi var.</p>

  <p class="normal"><span class="ideitalik">– Belki ilk gençlik dönemlerinde bu daha da baskın oluyor.</span></p>

  <p class="normal">Tabii. Kendinizi oluşturmaya çalıştığınız bir dönem. İnsan taklit ederek öğreniyor, biliyor, yaşıyor.</p>

  <p class="normal"><span class="ideitalik">– Alkol kullanımının başka nedenleri de var mıydı?</span></p>

  <p class="normal">Hayır, ben bunalımdan falan içmedim. Ben hiçbir zaman üzüntümü gidersin diye içki içmedim. Herhangi bir maddenin insanı dertten, bunalımdan kurtaracağına inanmıyorum. Ben o bölümü tükettim, kapattım, bitti. Artık kırk yılda bir, arkadaşlarla bir araya geldiğimizde içiyorum. Şu anda kötü bir alışkanlığım yok. Eskide kaldı her şey.</p>

  <p class="normal"><span class="ideitalik">– Yaşla birlikte neler değişti sende?</span></p>

  <p class="normal">Yirmi beş yaşındayım, elbette çok olgunlaştığımı söyleyemem, ama bazı şeylerin bittiğine inanıyorum. Eskisi kadar hızlı değilim. Artık çok hızlı müzik bile dinleyemiyorum. Askerden önce deli gibi rap, club, tekno dinleyebilirdim ama şu anda dinleyemiyorum. Sıkıldım sanırım. Bıkmış olabilirim. Belki de çok fazla dinledim. Şimdi onların yerine koyduklarım yetiyor.</p>

  <p class="normal"><span class="ideitalik">– Nedir bunlar, bu yerine koydukların?</span></p>

  <p class="normal">Yazmak. Yazmaktan çok fazla zevk alıyorum. Şiir yazıyorum, öykü yazıyorum. Bir roman denemem oldu. Gerçeküstü bir hikâyem vardı, onu romana çevirmek istedim. Sıkılmadan yapacağım tek şey edebiyat. Şu anda daha çok caz, ağırlıklı olarak zenci müziği, punk, reggie dinliyorum. 60’ların, 70’lerin müzikleri. Ama çok dinleyerek onları da tüketmek istemiyorum. Mesela Guns N’ Roses’ler, Pink Floyd’lar, Led Zeppelin’ler, Beach Boys’lar, Deep Purple’lar... çok dinledik onları, artık yeter.</p>

  <p class="normal"><span class="ideitalik">– Rap müziği sevdiğini söylemiştin. Rap’te sana çekici gelen nedir?</span></p>

  <p class="normal">Rap, Amerikan müzik piyasasının arabeski. Neden arabesk? Sıkışmış, kıstırılmış, ezilmiş insanların müziği. Rap’in çıkış noktası 70’lerin sonu, 80’lerde Amerika’da, Harlem’deki, New Jersey’deki ezilen zencilerin müziği. Sokak kültürü aslında. Doğaçlama sokak müziği. İçinde küfür var, isyan var. Benim ailem de çok zengin falan değildi. Zorluklar vardı. Kimsenin dinlemediği zamanlarda, daha 90’lı yıllarda dinlemeye başlamıştım ben rap’i.</p>

  <p class="normal"><span class="ideitalik">– Öfke ve şiddet de var rap’te. Dinleyeni etkilemez mi bu?</span></p>

  <p class="normal">60’larda, 70’lerde, insanlar Woodstock’ta da aynı şeyleri, aynı başkaldırışları yapıyorlardı. Mesela zenciler beyazlara karşı çıkıyorlardı. Sonra beyazlar zencilerin peşinden koşmaya başladılar, zenciler beyazlara benzemeye uğraştılar. Michael Jackson’ın beyaz olmaya çalışması gibi. Biz de büyümeye başladığımız o günlerde, insan büyürken hep bir şeylere karşıdır ya, işte o karşı olduğumuz şeyleri bu müzikte bulduk. Bende şiddete neden olmadı, çünkü ben şiddet eğilimi olan bir insan değilim. Ama takipçilerinin ve radikallerinin olduğu her şeyde mutlaka böyle etkilenmeler olur.</p>

  <p class="normal"><span class="ideitalik">– Son yıllarda rap’te değişimler oldu mu?</span></p>

  <p class="normal">Oldu, popülerleşti. Gereğinden fazla popülerleşti. Her yerde, bütün televizyonlarda rap var. Türkçe rap, ilkin Kartel’le girdi televizyonlara. Bizde insanlar Kartel’le sevdi rap’i. Peşlerinden gitmeyen kalmadı.</p>

  <p class="normal"><span class="ideitalik">– Kartel’in milliyetçi bir yapısı vardı değil mi?</span></p>

  <p class="normal">Evet, çünkü Almancıydı adamlar.</p>

  <p class="normal"><span class="ideitalik">– Yeniden tırmanan milliyetçilikle ilgili ne düşünüyorsun?</span></p>

  <p class="normal">Aslında tırmanan bir milliyetçilik değil, tırmanan bir kutuplaşma var. Her siyasi görüş tırmanmakta. Uç noktalardaki insanlar, durumu çekebildikleri kadar uç noktalara çekmeye çalışıyorlar.</p>

  <p class="normal"><span class="ideitalik">– Siyaset konusuna tekrar döneceğiz Ersin, biraz önce edebiyattan söz etmiştin, ben sevdiğin, okumaktan keyif aldığın yazarları öğrenmek istiyorum.</span></p>

  <p class="normal">Son dönemde Soner Yalçın’ı seviyorum. Araştırmacı gazeteci biliyorsunuz. Gizli tarihi çok iyi analiz eden bir yazar. Güncel kitapları, yakın tarihi anlatan, cumhuriyet dönemi siyasi tarihi ve Osmanlı’nın son dönemlerini anlatan kitapları seviyorum. Peyami Safa’yı seviyorum. Ahmet Hamdi Tanpınar’ı seviyorum. Saatleri Ayarlama Enstitüsü çok etkileyiciydi. Şiirde Necip Fazıl’ı seviyorum. Geceleri yatmadan önce okuyabiliyorum.</p>

  <p class="normal"><span class="ideitalik">– Çevrendeki gençler, arkadaşların kitap okuyorlar mı?</span></p>

  <p class="normal">Okuyorlar ama internette elektronik kitaplar okuyorlar. Bu da çok sanal bir şey. Her şeyimiz çok sanal oldu. Ben hissetmekten yanayım. Çok kötü bir şey diye televizyondan korkarken, internet televizyonun yerini aldı. Aptal kutusu diyorduk ama internet daha da kötü.</p>

  <p class="normal"><span class="ideitalik">– Senin internetle ilişkin ne durumda, tabii buna ilişki denilebilirse...</span></p>

  <p class="normal">İnternetle ilişkim iyi durumda, bir-iki saat msn’i kullanıyorum.</p>

  <p class="normal"><span class="ideitalik">– Chat yapıyorsun.</span></p>

  <p class="normal">Evet, ama chat yapmaktaki amacım kafamdaki doluluğu boşaltmak. Çünkü gece on bire kadar çalışıyorum. Bir saat, iki saat hiç olmadık, yüzünü hiç görmediğim, absürd insanlarla saçma sapan muhabbet yapayım ki kafam rahatlasın. İnternet ciddi anlamda her aradığınıza ulaşabileceğiniz bir şey. Ne aramak istediğinize, nasıl kullanmak istediğinize bağlı bu. Ama sizi bağımlı yapan bir şey. Bağımlılık yapan her şey kötüdür. Duyuyoruz, msn’de kavga edip birbirlerini öldürenler, birbirlerine internet üzerinden âşık olanlar...</p>

  <p class="normal"><span class="ideitalik">– Mesela çocuk pornosu var, korkunç bir şey.</span></p>

  <p class="normal">Sadece çocuk pornosu değil, siyasi propagandadan tutun da, cinsel istismardan dinsel istismara kadar her şey. Biz biraz da tüketim manyağıyız. Bu yüzden dünyada en çok kredi kartı kullanan ülkelerden biriyiz. Ben kendimi de bu açıdan hatalı buluyorum. Ama insan kendi hatalarını örtmek için çeşitli bahaneler bulur. Ben de kafamı boşaltıyorum bahanesine sığınıyorum.</p>

  <p class="normal"><span class="ideitalik">– Başka neler yapıyorsun? Kendine ayırdığın zamanlarda mesela...</span></p>

  <p class="normal">DVD’den film izliyorum. Farklı bir açıdan farklı bir hayatı izlemek.</p>

  <p class="normal"><span class="ideitalik">– Ne tür filmleri seviyorsun daha çok?</span></p>

  <p class="normal">Kült film dediğimiz her tarz filmi izliyorum. Bu filmler gerçekten özel filmler. Bir de seyretmekten zevk aldığım özel yönetmenlerim var. Stanley Kubric, Emir Kusturica, David Lynch.</p>

  <p class="normal"><span class="ideitalik">– Oğlumla bu konuda çok iyi anlaşırsınız. Onun da sevdiği yönetmenler hepsi.</span></p>

  <p class="normal">Tahmin ediyorum. Benim kuşağımdaki herkes seviyor onları. Almadovar var mesela. Genelde kült film yapan yönetmenler. Hepsi sanat eseri. Ben sanatı seviyorum. Sanat için yapılmış her şey güzel geliyor bana. Bunların dışındaki filmleri çok da seyredemiyorum doğrusu.</p>

  <p class="normal"><span class="ideitalik">– Böyle sevdiğin, devamlı gittiğin mekânlar var mıdır?</span></p>

  <p class="normal">Eskiden vardı, şimdi yok. Vaktim de yok. Vaktim olsaydı da huzurlu olacağım, beni yormayacak yerlere giderdim.</p>

  <p class="normal"><span class="ideitalik">– Ersin, yaşlanıyor musun yoksa?</span></p>

  <p class="normal">Yaşlanmak değil de olgunlaşıyorum.</p>

  <p class="normal"><span class="ideitalik">– Şimdi sıra klasik sorularımızdan birinde. Sen genç bir insan olarak bugünün gençliğini nasıl buluyorsun?</span></p>

  <p class="normal">Bir kısmı Atatürk’ün bize emaneti cumhuriyeti yarına taşıyabilecek nitelikte. Bir kısmı da bundan âciz. Bunun sebebi de eğitim sistemi ve televizyon. İnsanları eğitmekten değil, asker yetiştirmekten yanayız. Eğitim kurumlarımızda halen tek tip insan yetiştiriliyor. Gençlerin bir kısmı da MTV gençleri olarak yetişiyor. MTV diye bir müzik kanalı var. Bizim gelenek ve göreneklerimize, anlayışımıza uygun bir kanal değil. Yasaklansın ya da kapatılsın istemiyorum ama, çocuklarımıza zarar versin de istemiyorum.</p>

  <p class="normal"><span class="ideitalik">– Bir müzik kanalı neden zarar versin?</span></p>

  <p class="normal">MTV yayınlarının bir bölümünü Türkiye üzerinden yapıyor. Türkçe yayın yapıyor. Mesela geçenlerde orada bir programa rastladım. “Virgine Dairy” diye. Yani “Bekâret Günlüğü”. Benim tahminimce MTV’yi izleyen yaş grubu on üçle on sekiz arası gençlik kesimi. On sekizinden sonra da pek kimse izlemez. On üçle on sekiz arası, hayatını özentilerle kuran, neye özenirse, onun etkisine göre davranacak insanlar.</p>

  <p class="normal"><span class="ideitalik">– Bu söz ettiğin program ne anlatıyor?</span></p>

  <p class="normal">“Bekâret Günlüğü”nün konsepti şöyle: Ya bir erkek iki kız, ya iki erkek bir kız... hangisi hangisini beğenirse onunla gidiyor. Merakımdan izledim bir keresinde. Beş tane bakire kızı bir eve kapatıyorlar. Kızlardan biri diyor ki, artık çok azdım, birine vermeliyim. Şimdi “Kurtlar Vadisi”ni yasaklayan zihniyet bunu görmüyor ve yeni yetişen kuşakların bu programlar yüzünden zarara uğrayacağını düşünemiyor ya da düşünmek istemiyorlar.</p>

  <p class="normal"><span class="ideitalik">– Evet orada erken yaşanan bir cinsellik var. Kişilik oluşmadan, bilinçlenmeden, doğru bir seçim yapmadan, yapamadan yaşanan cinsellik elbette pek de sağlıklı olmayacaktır.</span></p>

  <p class="normal">Eğer özendirirse bunun başka sakıncaları da var. Sonuçları ağır. İşte töre cinayetleri, namus cinayetleri... Ben bu programları kardeşime seyrettirmek istemem.</p>

  <p class="normal"><span class="ideitalik">– Daha önceki yıllarda, sözgelimi on sekiz yaşında bu programların zarar vereceğini düşünmüyordun sanırım.</span></p>

  <p class="normal">Evet, düşünmüyordum. O zamanlar cinsel esprileri, cinsel komedileri komik bulurken, şimdi artık komedide zekâ ürünü şeyler arıyorum. Bunu sadece MTV değil, Number One da yapıyor. Bu yüzden onlarla yoğrulan bir gençlik geliyor.</p>

  <p class="normal"><span class="ideitalik">– Giderek yozlaşan bir gençlik kitlesi mi oluşuyor sence?</span></p>

  <p class="normal">Böyle bir gençlik var, bunu inkâr edemeyiz, ama tümüyle değil, bunun öbür tarafına baktığımızda ciddi anlamda güzel bir gençlik de yok mu? Var. Gerçekten de bir şeyleri başarabilen, dünya olimpiyatlarında dereceler alan, dünyanın dört bir yanında üniversitelerde okuyup başarılar sergileyen, üreten bir gençlik de var. Bir taraftan baktığınızda yeni gençlik aslında kendini daha iyi tanıyor, daha modern, daha bilinçli. Atatürk’e sahip çıkıyor.</p>

  <p class="normal"><span class="ideitalik">– Ersin dindar bir insan mısın?</span></p>

  <p class="normal">Körü körüne dindar değilim. Ben dini değerleri seven, onlara bağlı olan bir insanım ama aynı zamanda Atatürkçüyüm.</p>

  <p class="normal"><span class="ideitalik">– Yani hem modern hem de dindarsın.</span></p>

  <p class="normal">Modernden neyi kastettiğinize bağlı. Çağa ayak uyduran diyebiliriz. Atatürk sevgisi de, bende körü körüne değildir. Anlayarak sevmek lazım. Düşünsenize, bir hiç uğruna cinayet işleyenler fanatikler ve holiganlar değil mi? Fanatizm gerçekten kötü bir şey.</p>

  <p class="normal"><span class="ideitalik">– Haklısın. Dini inançları kuvvetli bir ailede mi büyüdün?</span></p>

  <p class="normal">Evet.</p>

  <p class="normal"><span class="ideitalik">– İlkgençlik dönemlerine baktığımızda bu yapıya tamamen ters şeyler yapmışsın.</span></p>

  <p class="normal">Torbayı çok sıkarsanız bir yerden patlar. Baskıydı bunun nedeni. Bir dönem dine, İslamiyete inanmadığımı söylediğim zamanlar da oldu, ateist olduğum zamanlar. Kendimi bulma aşamasındaydım. Hamura şekil verme aşaması. Deneme yanılma yöntemleriyle doğruyu bulmaya çalışıyordum. Şimdi her cuma namaza gidiyorum ama içki de içiyorum arada bir.</p>

  <p class="normal"><span class="ideitalik">– Bir çelişki yok mu bunda?</span></p>

  <p class="normal">Yok. İradenle davranabiliyorsan mesele yok. Aslında İslami-yeti okuyup anlamaya başladığınızda her şey çok mantıklı geliyor. Bir şey aklınıza mantığınıza sığmıyorsa o İslamiyete ait değildir. Mesela peygamber efendimiz ölürken iki şey bırakıyor Müslümanlara. Biri benim sünnetim diyor, biri de Kuran-ı Kerim. Bunun dışında hiçbir hoca, hiçbir ulema, hiçbir kimsenin söylediği gerçek değildir.</p>

  <p class="normal"><span class="ideitalik">– Kuran’ın dışındakiler safsata mıdır?</span></p>

  <p class="normal">Safsatadır. Böyle bir gerçeklik var. Aslolan Kuran’da yazılanlardır. Günah da sevap da orada.</p>

  <p class="normal"><span class="ideitalik">– Gençler cinselliklerini özgürce yaşamalılar mı sence?</span></p>

  <p class="normal">Yaşayacaklarsa da belli bir yaştan sonra yaşamalılar. Yani erken yaşta olursa hata yapabilirler. Çeşitli eğilimler yanlış olabilir, cinsel sapkınlıklara yönelebilirler. Çabuk tüketip farklı şeyler aramaya başlayabilirler. Dozunda ve zamanında yaşanmalı. Eğer böyle olmazsa kötü sonuçlar doğurabilir. Eşcinsel ilişkiler gibi. Aslında cinsel özgürlüğümüze ergenlik çağında değil de, bilinçlendiğimizde ve kişilik kazandığımızda kavuşuyoruz.</p>

  <p class="normal"><span class="ideitalik">– Bekâret meselesi için neler düşünüyorsun?</span></p>

  <p class="normal">Evlendiğin insan ille bakire olacak diye bir şey yok. Bir insanı bir parça kanla değerlendiremem. Siz o kadının kendisini mi seviyorsunuz bekâretini mi? Üstelik ben de bekâretimi ona saklamamışsam karşımdakinden de bunu beklemeye hakkım yok.</p>

  <p class="normal"><span class="ideitalik">– Yani bu ondan ayrılma nedeni olmamalı.</span></p>

  <p class="normal">Evet, tabii. Ama öte yandan insan on dört-on beş yaşında da bekâretini kaybetmemeli.</p>

  <p class="normal"><span class="ideitalik">– Ruhsal gelişimini tamamlamadan diyelim buna.</span></p>

  <p class="normal">Evet. Yoksa bu duygusal orospuluğa varabilir. Beden temizlenebilir ama duygusal kirlenme kolay kolay giderilemez. Benim için birlikte olduğum insanın geçmişi önemli değildir. Benimleyken nasıl olduğu önemlidir. Böyle olunca da sorun yok.</p>

  <p class="normal"><span class="ideitalik">– O zaman gençlik döneminde cinselliği sadece erkekler özgür yaşayabilir düşüncesine inanmıyorsun.</span></p>

  <p class="normal">Mesela bizde bir atasözü vardır, “Kan çıkmazsa kan çıkar”. Duyduğum zaman tüylerim diken diken olmuştu. Çok ağır bir laf. Ama benim hayatımda yeri olan bir şey değil.</p>

  <p class="normal"><span class="ideitalik">– Şu anda bir kız arkadaşın var mı?</span></p>

  <p class="normal">Var.</p>

  <p class="normal"><span class="ideitalik">– Mutlu musun bu ilişkide?</span></p>

  <p class="normal">Çok da iyi değil. Sıkılıyorum bazen, daraltı geliyor.</p>

  <p class="normal"><span class="ideitalik">– Niye?... Ben de neler soruyorum değil mi, paparazziler gibi.</span></p>

  <p class="normal">Yok ama, ben aradığımı bulamıyorum.</p>

  <p class="normal"><span class="ideitalik">– Nedir aradıkların Ersin?</span></p>

  <p class="normal">Sarışın, mavi göz falan değil tabii. Ruhlarımız yaratıldığında Tanrı her ruhun yanına bir ruh daha veriyor. Her ruh çift yaratılıyor.</p>

  <p class="normal"><span class="ideitalik">– Ruh ikizliği öyle mi?</span></p>

  <p class="normal">Evet. Aşk kutsal bir şey. Bu ruhlar birbirlerini bulduklarında adına aşk deniyor zaten.</p>

  <p class="normal"><span class="ideitalik">– Çok güzel de, olabilir mi diye düşündüm bir an. Sen onu bulabileceğine inanıyor musun?</span></p>

  <p class="normal">Nasip. Ben aslında benim cümlelerimi tamamlayacak bir insan arıyorum.</p>

  <p class="normal"><span class="ideitalik">– Annenle babanın ilişkileri nasıldır? Senin onlarla ilişkin?</span></p>

  <p class="normal">Annemle babam, ben çok küçükken ayrıldılar. Annem sorumsuz bir insandır. Benim hayatımı kötü şekilde etkileyen insanlardan biridir aslında. Kendi çocuklarının varlığını inkâr eden bir insan. Şu anda evli olduğu kişi çocukları olduğunu bilmiyor. Bizim en büyük şansımız babaannemdi. Çok özel bir kadındır. O büyüttü bizi sağolsun. Bir erkek kardeşim var. Benim için dünyada varlığı önemli tek insan. Tabii babam da önemli. Babam olmasaydı şimdiki Ersin olamazdım. Ben onun acısıyla kendime çekidüzen verdim. Babamın sorunları bana gerçekçi olmayı öğretti. Ayaklarımın yerden kesilmemesi gerektiğini gösterdi.</p>

  <p class="normal"><span class="ideitalik">– Şımarma, şımartılma gibi bir lüksün olmadı mı hiç?</span></p>

  <p class="normal">Ailemde fazla olmadı. Babaannem elinden geldiğince iyi baktı bize, ama asıl kız arkadaşlarımla oldu.</p>

  <p class="normal"><span class="ideitalik">– Annene hâlâ öfke duyuyor musun?</span></p>

  <p class="normal">Duymuyorum şimdi. Eskidendi. Yara kapanınca öfke bitiyor. Öfkem yok ama sevgim de yok. Onu hayatımdan tamamen çıkarttım. Varlığını görmedim, yokluğunu da bilmiyorum. Ama bir gün bana yaptıklarının karşılığını almalı. Herkese yapılır ama çocuğuna yapılmaz. Yapılmamalı.</p>

  <p class="normal"><span class="ideitalik">– Babanla ilişkin ne durumda?</span></p>

  <p class="normal">Ben babamdan on dokuz yaşında bir dayak yedim, ağzım burnum patladı. Geçinilmesi zor bir insandır babam. Belki ben de onun istediği gibi olamadım, dört dörtlük bir evlat olamadım.</p>

  <p class="normal"><span class="ideitalik">– Sen nasıl bir ebeveyn olursun çocuğuna, hiç düşündün mü?</span></p>

  <p class="normal">İleride çocuğum olur mu olmaz mı bilmiyorum ama ben babamın ve annemin yaptığı hataları yapacağımı sanmıyorum.</p>

  <p class="normal"><span class="ideitalik">– Henüz yirmi beş yaşındasın ama evlilik planların var mı?</span></p>

  <p class="normal">Yok. Yakın bir tarihte öyle bir planım olacağını sanmıyorum.</p>

  <p class="normal"><span class="ideitalik">– Niye? Erken evlilik bir hata mı sence?</span></p>

  <p class="normal">Büyük bir hata. Ama görücü usulü evlilikler uzun sürüyor. Benim böyle bir tezim var. Görücü usulü evliliklerde birbirinizi tanıma şansınız yok. Evleniyorsunuz, ilk iki-üç sene birbirinizi tanıyarak geçiyor. Üç seneden sonra birbirinize alışıyorsunuz, beş sene oluyor. Ondan sonra birbirinizi benimseyince de sürüp gidiyor.</p>

  <p class="normal"><span class="ideitalik">– Sen görücü usulüyle evlenebilir misin?</span></p>

  <p class="normal">Sanmıyorum.</p>

  <p class="normal"><span class="ideitalik">– Böyle bir tezin var ama sanmıyorsun. Ersin, politikayla aran nasıl? Politik görüşün nedir?</span></p>

  <p class="normal">Politikayla hiç ilgilenmedim. Bir siyasi partinin, bir politik liderin takipçisi olmadım hiç. İlk oyumu bu seçimlerde kullanacağım. Hâlâ kara kara düşünüyorum kime oy vereceğim diye. Dışarıdan baktığımızda şunlar şunlar hatalıdır, yanlıştır diyebiliriz ama yönetim ve siyaset bir bilimdir. Ben bu yüzden siyasetle ilgili konuşamam.</p>

  <p class="normal"><span class="ideitalik">– Dünya nasıl bir yer sana göre, değişmesi, düzelmesi gerekenler yok mu?</span></p>

  <p class="normal">Dünyanın bir dengesi var. Ütopyayı zaten gerçekleştiremeyiz.</p>

  <p class="normal"><span class="ideitalik">– Hadi burada şunu dayatayım sana. Dünya daha iyi, daha güzel bir yer, hayatsa daha adil, daha yaşanası bir şey olamaz mı? Savaş yerine barış, nefret yerine sevgi... ne dersin?</span></p>

  <p class="normal">Dahası yok. Haksızlık bu boyutta olmalı ki hakkın değeri olsun. Karşıtlar şu anda dengeyi sağlıyor zaten. Kötülük dengeyi sağlıyor. Yanlış olmalı, yalan olmalı ki doğru varlığını sürdürebilsin. Acı olmalı ki mutluluğun değeri olsun.</p>

  <p class="normal"><span class="ideitalik">– Ya bütün bunlardan, yalandan, yanlıştan, kötülükten gördüğümüz zararlar?</span></p>

  <p class="normal">Bu da iyi ile kötü arasındaki denge. Herkes iyi olsaydı ne anlamı olurdu bunun. Hepimiz cenneti istiyoruz ama mümkün değil. Ben bir şeyi değiştirebileceğime inanmıyorum. Dünyayı olduğu gibi kabul etmeli, değiştirmeye kendimizden başlamalıyız.</p>

  <p class="normal"><span class="ideitalik">– Son bir soru. Genç olmak nasıl bir şey?</span></p>

  <p class="normal">Korkutucu... Korkuyorsunuz. Bir gün genç olamayacağınızı düşünüp korkuyorsunuz. Keyiften, eğlenceden kopuyorsunuz büyüdükçe, gelecek kaygılarınız oluyor, geleceği nasıl kuracaksınız? Her şey gidiyor elinizden.</p>
</body>
</html>
