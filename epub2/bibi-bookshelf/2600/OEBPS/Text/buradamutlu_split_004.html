<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_3"><span class="idebold">“YÜZE YAKIN FAÇA VAR KOLUMDA”</span></h1>

  <p class="h2baslik"><span class="idebold">Nesra Güvercingil</span></p>

  <p class="h2baslik"><span class="ideitalik">(22 yaşında, sokakta giysi satıyor)</span></p>

  <p class="normal"><span class="ideitalik">– Nesra, ilk karşılaşmamızda Beyoğlu’nda şiir satmaya hazırlanıyordun. Satabildin mi şiirlerini?</span></p>

  <p class="normal">Hayır, niyetlendim ama satmaktan vazgeçtim sonra.</p>

  <p class="normal"><span class="ideitalik">– Peki şu ara neler yapıyorsun?</span></p>

  <p class="normal">Annem Ankara’ya gidecek. Kedimizle. Babam Ankara’da. Benim de gitmem gerekiyor ama emin değilim. Başta gideceğim demiştim, şu an hazır değilim. Onun dışında para kazanmak için iş arıyorum. İş bulamadım. Bir tercümanlık işi vardı. Fransızcam ve İngilizcem var. Yalnız Türkçem düzgün olmadığı için şimdilik iş vermediler.</p>

  <p class="normal"><span class="ideitalik">– Tercüme bürosu mu bu?</span></p>

  <p class="normal">Değil. Galata’da, Galipdede’de bir kitapçı var ya, karı-koca... Aydın Abi’ler..</p>

  <p class="normal"><span class="ideitalik">– Yaba Yayınları mı?</span></p>

  <p class="normal">Evet, Yaba. Orada, yani dergide iş bulacağım belki. Ben barmeid’lik yaptım. Barmeid’lik de arıyorum ama şu an tezgâh açtım, eski kıyafetlerimi satıyorum.</p>

  <p class="normal"><span class="ideitalik">– Nerede satıyorsun bunları?</span></p>

  <p class="normal">İstiklal Caddesi’nde yasak. Bir kestaneciye sordum, belediyeye para vermek gerekiyormuş. Ben başka bir sokağa, arka sokağa geçtim, orada satıyorum.</p>

  <p class="normal"><span class="ideitalik">– Sadece eski kıyafetlerini mi satıyorsun?</span></p>

  <p class="normal">Eski, yeni... Şu anda giydiklerimi bile satabilirim. Paraya ihtiyacım var. Sonuçta annem bana kıyafet alır, babam da alır. Ama para istersem...</p>

  <p class="normal"><span class="ideitalik">– Vermiyorlar mı?</span></p>

  <p class="normal">Günde sadece on milyon veriyor annem. O da barmeid’lik yapmayayım diye.</p>

  <p class="normal"><span class="ideitalik">– İstemiyorlar mı barmeid’lik yapmanı?</span></p>

  <p class="normal">İstemiyor, çünkü Şişli’deki meyhane tarzı yerlerde yapıyorum. Orada da günde on-on beş milyon kazanıyorsunuz.</p>

  <p class="normal"><span class="ideitalik">– Az bir para tabii.</span></p>

  <p class="normal">Evet, az. Annem, ben sana on milyon veririm, sen oralara gitme diyor. Ben de tamam dedim. Normalde de harçlık olarak o paradan fazlasını vermezlerdi zaten.</p>

  <p class="normal"><span class="ideitalik">– Neden? İmkânlarınız mı kısıtlı?</span></p>

  <p class="normal">Nedeni... Parası yetmez. Haftada yetmiş milyon zaten çok fazla bir para. Ama oralarda çalışmamı istemeyişinin nedeni erkeklere güvenmeyişi. Başına bir şey gelir diyor. Zaten orada çalışan bazı kızlar var, o erkekleri tavlayıp onlarla gidiyorlar. Başladığım ilk gece o tarz bir kızla çalıştım. Gece bitince tuvalette birine telefon açtı, “Sen beni evime götüreceksin, ama başıma bir şey gelmeyeceğinden emin olmak istiyorum” dedi. Ama bir yandan da minicik bir elbisesi var ve iç çamaşırlarını da çıkartmış. Ben çok şaşırdım. Başına bir şey geleceğinden emindim. Kızı tekrar gördüm ama muhabbetimiz yoktu, soramadım.</p>

  <p class="normal"><span class="ideitalik">– Oradaki erkeklerle gidiyorlar o zaman?</span></p>

  <p class="normal">Hayır, hepsi değil.</p>

  <p class="normal"><span class="ideitalik">– Bazıları.</span></p>

  <p class="normal">Evet, o kız mesela.</p>

  <p class="normal"><span class="ideitalik">– Kaç yaşındaydı?</span></p>

  <p class="normal">Benim yaşımdaydı.</p>

  <p class="normal"><span class="ideitalik">– Seni rahatsız eden oldu mu?</span></p>

  <p class="normal">Oldu. Çalıştığım yedinci barda. Göğsüme dokundu. Ben ona cinsel taciz derim şahsen. Ama kimse görmediği için polise versem de bir şey olmazdı. Ben o tip erkeklerden hiç hoşlanmam. O tip erkeklerden Türkiye’de çok var. Çok rastladım. Ve onlar mutlaka akıllanmalıdır. Onların kesinlikle bu konuda eğitilmesi gerekiyor. Cinsel tacizde bulunan, tecavüz eden erkeklerin ceza görmesi gerekiyor ki, korksun, anlasın, bir daha yapmasın. Anlamıyorsa da, kalbinde, beyninde bunu anlayacak yetenek yoksa, o zaman korksun. Benim için önemli olan bu.</p>

  <p class="normal"><span class="ideitalik">– Elbette, haklısın. Peki İngilizceyi, Fransızcayı nerede öğrendin Nesra?</span></p>

  <p class="normal">Yurtdışında. Ben Belçika’da sekiz yıl yaşadım. Fransız lisesinde okudum. Ankara’da beş yıl yaşadım, orada da Fransız lisesine gittim. Kanada’da da üç yıl kaldım, üniversiteye gittim. Fransız lisesinde okurken aynı zamanda ikinci dil olarak İngilizce öğrendim.</p>

  <p class="normal"><span class="ideitalik">– Yurtdışında ailenle mi birlikteydin?</span></p>

  <p class="normal">Evet, ailemle. Kanada’da yalnızdım ama. Üniversite diploması almadan ayrıldım, geri döndüm.</p>

  <p class="normal"><span class="ideitalik">– Babanla annen, orada ne sıfatla bulunuyorlardı? İş için mi?</span></p>

  <p class="normal">Babam diplomattır. NATO’da, Dışişleri Bakanlığı’nda çalıştı. O yüzden hep yurtdışına gönderiliyordu.</p>

  <p class="normal"><span class="ideitalik">– Annen çalışıyor mu Nesra?</span></p>

  <p class="normal">Annem ev kadını. Annem babamla üniversitede tanışmış. İkisi de aynı bölümde okuyorlarmış. Ama evlendikleri için annem çalışmamış. Çünkü ikisi de Dışişleri’nde görev aldıklarında ayrı yerlere gönderilecekleri için annem mesleğini hiç yapmamış. Babamın kazandığı parayla yetinmiş.</p>

  <p class="normal"><span class="ideitalik">– Sen yeniden yurtdışında yaşamak ister misin?</span></p>

  <p class="normal">Çok istiyorum, ama babamlarla yaşamak istemiyorum. Kendi hayatımı kurmak istiyorum. Çünkü yirmi iki yıldır onların kurallarıyla yaşıyorum. Artık bıktım. Yirmi iki yaşına gelmiş bir insan bağımsız olmalı.</p>

  <p class="normal"><span class="ideitalik">– Halen onlara bağımlısın değil mi? Harçlığını onlardan mı alıyorsun?</span></p>

  <p class="normal">Evet, ama bu yaşta harçlık istemek çok saçma geliyor bana. Hem onları zor durumda bırakmak istemiyorum, hem de kendimle gurur duymak istiyorum. İşim olursa çok iyi olur.</p>

  <p class="normal"><span class="ideitalik">– Onlarla ilişkilerin nasıldır Nesra?</span></p>

  <p class="normal">Onlarla ilişkilerim... Ben kendi evimde yaşamak istiyorum, bağımsızlık istiyorum ve hatta paralarını da istemiyorum ki kendi kurallarıma göre yaşayayım. Çünkü annemin şu saatte eve gel demesi, gece geç saatte geldiğimde endişelenmesi, endişelenip şekerinin yükselmesi veya düşmesi... bilmiyorum... bu beni çok rahatsız ediyor. Bunları yaşamak istemiyorum. Kendimle yaşamak istiyorum. Babamla ilişkilerim her zaman daha iyi olmuştur. Annem biraz daha şiddete yakındır. Babamdan şiddet iki kere gördüm. Bir keresinde çok saçma bir nedenden. Odamın duvar kâğıdı yüzünden. Ben o duvar kâğıdını istememiştim. Annemler ısrar edince ben de peki o olsun, demiştim. Sonra bir gün ben bu duvar kâğıdını beğenmediğimi söyleyince babamla kavga ettik, ben küçücük bir parça yırtınca çok sinirlendi, vurdu bana. Bir keresinde de gece geç saatte bir arkadaşıma gitmek istediğimde çok kötü bir aile gecesi yaşadık. Ama ağabeyimin başına hiç öyle bir şey gelmedi. Annem, küçükken senden çok daha fazla dayak yedi ağabeyin diyor.</p>

  <p class="normal"><span class="ideitalik">– Şiddet görmenin nedeni nedir?</span></p>

  <p class="normal">Ben onlara tepki gösterdim, kızdım, kırıldım, hatta onlardan nefret bile ettim. Tam altı kez falan evden ayrıldım.</p>

  <p class="normal"><span class="ideitalik">– Kaç yaşlarındayken oldu bunlar?</span></p>

  <p class="normal">Lisedeyken. İlk duvar kâğıdı kavgasından sonra evden kaçtım. Sokakta buldum kendimi, ağlamaya başladım. Yanımda pasaportum yok, param yok. Polisler gördü beni. Karakola götürdüler. Ağladım, sızladım, sonunda ev numaramı verdim. Annemle babam almaya geldiler. İkincisi de yurtdışındayken oldu. Kanada’da.</p>

  <p class="normal"><span class="ideitalik">– Şiddet gördükten sonra mı oldu bunlar?</span></p>

  <p class="normal">Hayır. O aralar çok esrar kullanıyordum. İki kere de akıl hastanesinden kaçtım. Yurtdışından dönünce, beni akıl hastanesine yatırdılar. Sonuncusu ise... Evvelsi gün kaçtım ama dün geri döndüm. Anne ben seninle yaşayamıyorum, sen beni akıl hastanesine yatırıyorsun dedim.</p>

  <p class="normal"><span class="ideitalik">– Neden annen seni akıl hastanesine yatırıyor Nesra?</span></p>

  <p class="normal">Kendimi korumaktan âcizmişim. Polislere haber veriyor. Onlara benim kızım kendini korumaktan âciz durumda, hastaneye yatırılması gerekiyor demiş. Bunu neden diyor, çünkü benim başıma bir olay geldi. Tecavüze uğradım.</p>

  <p class="normal"><span class="ideitalik">– Yakın zamanda mı?</span></p>

  <p class="normal">Çok yakın zamanda. Üç hafta evvel ya da dört hafta evvel.</p>

  <p class="normal"><span class="ideitalik">– Kim olduğunu biliyor musun?</span></p>

  <p class="normal">Biliyorum ve polise de söyledim. Hastanede muayene de oldum bunun üzerine.</p>

  <p class="normal"><span class="ideitalik">– Daha önceden tanıdığın biri miydi Nesra?</span></p>

  <p class="normal">Hayır. Bu aralar ailemle yaşamıyorum. Beşinci evi terk edişimdi. Otostop çektim. Muhabbete başladık, nereye gidiyorsun falan... Barda iş aradığımı söyledim. Gel ben seni kendi barımda çalıştırayım, daha iyi kazanırsın, ama bizim barda çalışman için senin başka kıyafetlere ihtiyacın var, ben sana kıyafet alırım dedi. Ben adamdan kıyafet istemiyordum, iş istiyordum.</p>

  <p class="normal"><span class="ideitalik">– Gene de bu teklifi kabul mü ettin?</span></p>

  <p class="normal">İş için yapılır dedim. Sonra verirsin kıyafetlerin parasını dedim kendi kendime. Beni bir bara götürdü, kendi barına değil, bir başka bara götürdü, burası da benim mekânım diye. İçki ısmarladı. Ben içki istemiyordum, gene de içki getirdi. İçmedim.</p>

  <p class="normal"><span class="ideitalik">– İçkiyle aran nasıl?</span></p>

  <p class="normal">Şu aralar hiç kaldıramıyorum. Bir bira içtim, kustum. Nor-malde içerim, ama çok fazla da kaçırmam yani. İçkiden çok az sarhoş olmuşumdur. Üç kere falan... Yok atıyorum, içimden bir ses bu söylediğime gülüyor. Kesinlikle bunu yazmayın... Aslında kaç kere sarhoş olduğumu ben de bilmiyorum. Neyse, ondan sonra evine götürdü beni.</p>

  <p class="normal"><span class="ideitalik">– Sen gitmek istedin mi?</span></p>

  <p class="normal">İstemedim ama şöyle dedi, o barın sahibi beni saat dörtte arayacak, o arayana kadar bizim evde bekleyelim dedi. Ben de gittim. O benim salaklığım. Ama... orada oldu zaten. Ben bu olayı detaylarıyla polise anlattım. Ne olmuşsa hapse girmemiş çocuk. Savcı bırakmış onu, anladığım kadarıyla mahkeme olmamış daha. Avukatı bana, çocuk senden özür diliyor, babası da zaten polis memuruymuş, çok fena olacakmış, eğer affedersen, şikâyetini geri çekersen çok mutlu olacakmış gibi şeyler söyledi. Ben de kesinlikle olmaz dedim, cezasını görsün, akıllansın bence. Babası polis memuruymuş madem, doğru düzgün çocuk yetiştirseydi o zaman. Tabii bu çocuktan da kaynaklanabilir.</p>

  <p class="normal"><span class="ideitalik">– Bu tecavüz olayından sonra neler oldu Nesra?</span></p>

  <p class="normal">Annem kendimi korumaktan âciz durumda olduğumu söylediği için polisler beni bulduklarında hastaneye yatırdılar.</p>

  <p class="normal"><span class="ideitalik">– Nerede buldu seni polisler?</span></p>

  <p class="normal">Çok iyi hatırlamıyorum doğrusu. Şok tedavisi yaptılar. Şok tedavisinde insan çok şeyi unutuyor. Annem bana bunu tekrar anlattı, beni neden hastaneye yatırdığını. Dün aradığımda, kediyle ben seni çok özledik dedi. Ben de anne dedim, eve dönmeye hiç niyetim yok, çünkü ben bunalıma giriyorum, sen beni akıl hastanesine yatırıyorsun, ben ne yapayım senin evini dedim.</p>

  <p class="normal"><span class="ideitalik">– Onlarla birlikte olmadığın zaman bunalıma girmiyor musun?</span></p>

  <p class="normal">Üniversitedeyken bunalıma girdim ama...</p>

  <p class="normal"><span class="ideitalik">– Bu bunalımın uyuşturucu ile ilgisi var mı?</span></p>

  <p class="normal">Uyuşturucunun bunalımla ilgisi var. Uyuşturucunun nedeni bunalım, bunalımın nedeni tecavüz oluyor genelde. Ya da ailemden gördüğüm hoşuma gitmeyen şiddet veya kavga.</p>

  <p class="normal"><span class="ideitalik">– Ya da psikolojik şiddet.</span></p>

  <p class="normal">Evet, olabilir. On dört yaşında başladım ben. Esrarla başladım.</p>

  <p class="normal"><span class="ideitalik">– Nasıl oldu, bir arkadaşın mı verdi uyuşturucuyu?</span></p>

  <p class="normal">Bir kitap okudum. Christiane F. Bir arkadaşımla birlikte okuduk. Kitap üzerine yorum yazmaya başladık sonra. Kız bir gün bana, bu kitabı okumak bana uyuşturucuyu deneme isteği verdi, sana da verdi mi dedi. Ben de evet dedim.</p>

  <p class="normal"><span class="ideitalik">– Christiane F.’de anlatılanlar çok korkunç şeyler değil midir? Uyuşturucunun yarattığı müthiş bir tahribat. Ona rağmen insanda nasıl böyle bir istek uyanır?</span></p>

  <p class="normal">Esasında ben o kitabı okuyup da o duyguya kapılmadım. Benimki kıskançlıktı. O kızdan o lafı duyunca kıskandım.</p>

  <p class="normal"><span class="ideitalik">– Onunla yarışma isteği mi?</span></p>

  <p class="normal">Ona evet diyebilme isteği belki sadece. Çok yakın arkadaşımdı.</p>

  <p class="normal"><span class="ideitalik">– Evet, ben de senin gibiyim, aynıyız, tamam. Bu mu?</span></p>

  <p class="normal">Belki onu diyebilme isteği. Ama evet dedim. Sonra elimize esrar geçti bir yerden.</p>

  <p class="normal"><span class="ideitalik">– Sonra sürekli bir kullanıma dönüştü, öyle mi?</span></p>

  <p class="normal">Evet, sürdü gitti. Başka uyuşturucular da denedim. Bally’yi denedim, bazı hapları denedim. Mesela kemik erimesine iyi gelen bir ilaç. Eczanede satılıyor.</p>

  <p class="normal"><span class="ideitalik">– Ama kafa yapıyor.</span></p>

  <p class="normal">Evet. Halüsinasyon görüyor insan, mayışıyor... kimisi kusturuyor... Bazen kendimi çok kötü hissediyorum. Kötü hissettiğim zamanlar, trip yaşıyorum. Bed trip. Olaylar gerçek değil. Gerçek dışı. Saçma sapan. İnsanın bünyesine çok zarar veriyor esasında. Bir keresinde hatırlıyorum, kocaman bir fare sırtıma tırmanmaya çalışıyor. Boğuşuyorum, kurtulamıyorum bir türlü. Bir arkadaşım da cadı görürdü her gece, karalar giymiş bir kadın, çok korkardı...</p>

  <p class="normal"><span class="ideitalik">– Evet, ürkütücü gerçekten. Çok yıpratıcı.</span></p>

  <p class="normal">Evet, öyle... Utanmak yanlış olur belki, ama üzülüyorum, bütün bu yaptıklarıma üzülüyorum. Bu şekilde mutlu olmuş olmama, mutlu olmaya çalışmama üzülüyorum. O yüzden çoğunu bıraktım. Esrara devam ediyorum. Annemler de biliyor zaten.</p>

  <p class="normal"><span class="ideitalik">– Bir de esrar için para bulma sorunu var değil mi?</span></p>

  <p class="normal">Kesinlikle. Okul zamanı yemek paramızı buna harcıyorduk. Yalan söyleyerek evden para istiyorduk.</p>

  <p class="normal"><span class="ideitalik">– Söyleşi yaptığım bir başka genç insan bana, müzik kanallarındaki bazı programların, sözgelimi Bakirenin Günlüğü adlı programın, genç insanları kötü yönde etkileyeceğini, zararlı olduğunu söyledi. Sen etkilenir misin böyle şeylerden?</span></p>

  <p class="normal">Yok, beni etkilemez. Ben her zaman kendi düşüncelerimle hareket etmişimdir. Biri bana eğer benim kabul etmediğim, yanlış gördüğüm bir şeyi söylese kesinlikle kabul etmem. Tepki gösteririm. Ama Pulp Fiction’ı izlediğimde, kız orada overdoz geçiriyor, bunun üzerine kokaini denedim ben. Komik aslında, Christiane F.’i okuyorsun, uyuşturucuya başlıyorsun, oysa kızın hayatı trajedi. Filmi seyrediyorsun, kız orada kriz geçiriyor, ben kokain deniyorum.</p>

  <p class="normal"><span class="ideitalik">– Burada çok ilginç bir şey var, paramparça, ürkütücü bir şey izliyorsun, çaresizlik içinde, kriz geçiriyor, dağılıyor, sonra hayatı mahvoluyor, her şey bitiyor. Bunu görmene rağmen, bundan korkmayıp içine dalıyorsun. Nasıl bir çelişkidir, ben bunu bir türlü anlayamıyorum. Tüylerim diken diken oluyor benim.</span></p>

  <p class="normal">Doğru. Kimyasallar böyle. Eroini denemedim ben. Ondan dönüş yok. Kurtuluş yok. Bir de çok pahalı bir şey.</p>

  <p class="normal"><span class="ideitalik">– Bu arada psikiyatri tedavisi görüyorsun sanırım.</span></p>

  <p class="normal">Evet, görüyorum. Ama doktorun verdiği hapları bıraktım. Üç gündür içmiyorum. Çok kötü mide bulantısı yapıyor. Anneme, tamam bunalımdayım ama hap almak istemiyorum, gerçeklerden kaçmak istemiyorum, yüzleşmek istiyorum dedim. Ve hatta kendim olmak istiyorum, kendimi yaşamak istiyorum. O ilaçlarla vücudumun kimyası değişiyor ve kendim olmuyorum, hislerim yok oluyor. Beni üzecek şeyleri bile yaşamak istiyorum. Bu üzüntüleri yaşamamdan korkuyorlar.</p>

  <p class="normal"><span class="ideitalik">– Neden?</span></p>

  <p class="normal">Nedeni şu. Ben façacıyım. Bakın... şu kolumdakiler bir gecede oldu. Yüze yakın faça var kolumda. Yurtdışındayken bir kitap okudum, kitaptaki biri faça yüzünden ölüyordu. Ben de façayla bunun olup olmayacağını merak ettim. Ölünüp ölünmeyeceğini. Sonra oturup bunun hikâyesini yazmaya başladım.</p>

  <p class="normal"><span class="ideitalik">– Jiletle yaralıyorsun kendini, öyle değil mi?</span></p>

  <p class="normal">Evet, kan bana cazip gelir hep. Makas da attım, çok derine kaçtı.</p>

  <p class="normal"><span class="ideitalik">– Peki hikâye ne oldu Nesra?</span></p>

  <p class="normal">İyiydi, başlangıcını çok beğendiler, okuyanlar hayran oldu bana... ama sonra kendimi esrara verince yaratıcılığımı kaybettim. Sonunu getiremedim. Daha sonra okuyanlar sanki bunu sen yazmamışsın gibi dediler. Büyük bir değişim olmuş sende dediler. Yaratıcılık kesinlikle kayboldu, o doğru. Ama hikâyeyi okuyup bana hayran olanlara, onlara borcum var gibi hissediyorum. Bu hikâyeyi bitirmem gerekiyormuş gibi geliyor.</p>

  <p class="normal"><span class="ideitalik">– Kolundaki dikiş izleri nedir?</span></p>

  <p class="normal">Makası sapladıktan sonra dokuz dikiş attılar koluma. Doktor, sen ihtihar etmeye çalışıyorsun değil mi diye sordu. Ben de hayır dedim, inanmadı. İkinci defa hastaneye düştüğümde de, doktorlar gene bana inanmayıp intihar etmek istiyor diye rapor verdiler.</p>

  <p class="normal"><span class="ideitalik">– Kan görmek sende nasıl bir duygu uyandırıyor?</span></p>

  <p class="normal">Kan çok güzel bir şey.</p>

  <p class="normal"><span class="ideitalik">– Ölüme mi yaşama mı yakın bir şey kan?</span></p>

  <p class="normal">Onu bilmiyorum. Kırmızı ama... çok güzel bir kırmızısı var. Estetik bir şey.</p>

  <p class="normal"><span class="ideitalik">– Bu kan akıtma meselesi, kendini acıtma isteği mi?</span></p>

  <p class="normal">Kendini acıtma isteği, evet. Kendimden nefret ettim. Kendim-den nefret etme nedenime gelince... Bir arkadaşım vardı, nefret duygusunu bilir misin dedi, ben de bilmiyorum dedim. O bir şeyden nefret ediyordu o sırada, ben de kendi içimde kıskandım onu ve ben de nefret duygusunu bilmek istiyorum dedim. Ama sonra anladım ki biliyorum ve ben kendimden nefret ediyorum.</p>

  <p class="normal"><span class="ideitalik">– Gerçekten intihar etmeyi düşündüğün oldu mu hiç?</span></p>

  <p class="normal">Bir keresinde bir gölün önünde oturuyorum ve bir şiir yazıyorum. Orası öyle güzel ki, ben büyük bir huzur içinde şiirimi yazdım, içimde intihar etme isteği var esasında, intihar etmeyi düşünüyorum ama yapmayacağım, intihar etmeyeceğim. Etmedim, çünkü polis beni durdurdu. Çünkü değil, eminim, ben o gün intihar etmeyecektim. Şu âna kadar çok kez intihar etmeye çalıştım, ama hiçbir seferinde başarılı olamadım.</p>

  <p class="normal"><span class="ideitalik">– Neden intihar etmek istediğini kendi kendine soruyor musun, sorguluyor musun bunu?</span></p>

  <p class="normal">Hayattan nefret ettiğim için. Yok olmak istediğim için. Hiçlik isteği. Yani hiç... gerçekten hiç... ben hiçbir şey istemiyorum. Kayıplara karışmak istiyorum. Ölümden sonraki hayatı, ölümden sonra yaşam varsa onu da istemiyorum. Yaşamdan, olmaktan nefret ediyorum.</p>

  <p class="normal"><span class="ideitalik">– Seni asıl rahatsız eden kendi varlığın mı?</span></p>

  <p class="normal">Her şeyden rahatsızlık duyuyorum.</p>

  <p class="normal"><span class="ideitalik">– İçinde yaşadığımız bu dünya nasıl bir yer sana göre Nesra?</span></p>

  <p class="normal">Benim yaşadıklarım olsun, başkalarının yaşadıkları olsun, ensest mesela, yaşayanlar var, açlık, yoksulluk, acımasızlık, kötü bir yer. Hayatın kendisi beni sinir ediyor.</p>

  <p class="normal"><span class="ideitalik">– Hayatı yaşanmaya değer bulmamak gibi bir şey mi bu?</span></p>

  <p class="normal">Evet. Ben zaten aşka da inanmadım.</p>

  <p class="normal"><span class="ideitalik">– Bunu konuşacağız Nesra, ama şunu sormak istiyorum, doktorlar tarafından konulan tanı nedir?</span></p>

  <p class="normal">Psikoz. Genel bir başlık mıdır bilmem, söylenen şu: Bu kız uyuşturucu kullanıyor ve psikolojik tedavi görmesi lazım. İkincisi de tecavüz tabii.</p>

  <p class="normal"><span class="ideitalik">– Anladım. Aşk konusuna dönelim o zaman. Aşka inanmıyorsun.</span></p>

  <p class="normal">İnanmadım. Çok uzun zaman inanmadım. Sevgiye de inanmadım.</p>

  <p class="normal"><span class="ideitalik">– Ailenden sevgi görmediğin için mi?</span></p>

  <p class="normal">Sevgi görmediğime inandım ben. Ama esasında annem-babam beni çok sevdi. Sadece sevgilerini yanlış şekilde ifade ettikleri zamanlar oldu. Bir de... Ben zaten dokunulmaktan da hoşlanmadım çok uzun zaman. Şu aralar rahatsız olmuyorum. Oluyorum da... vaktindeyse, yerindeyse rahatsız olmam.</p>

  <p class="normal"><span class="ideitalik">– Cinselliği nasıl yaşadığını sorabilir miyim?</span></p>

  <p class="normal">Ben üç kere tecavüze uğradım. İlk cinsel deneyimim tecavüzdü. Bir arkadaşın evindeydik. Onlar bana dediler ki, sen bize on dört yaşından önce illaki biriyle yatmak istiyorum demiştin. Biz de sana iki tane erkek getirdik. Seç beğen birisini. Böyle bir şey işte. Dememiştim dedim. Ben öyle bir şey dememiştim.</p>

  <p class="normal"><span class="ideitalik">– Kaç yaşındaydın o zaman?</span></p>

  <p class="normal">On dört yaşındaydım. Tuvalete git onunla dediler. İstemiyorum dedim. Hayır dedim ama anlatamadım. İkincisi ise bir çocukluk arkadaşım tarafından oldu. Tabii hoşuma giden cinsel ilişkilerim de oldu. Uzun süreli bir erkek arkadaşım da oldu. Onunla da çok güzel şeyler yaşadık. Fakat ben aslında ona değil, bir başkasına daha çok âşıktım. Ev arkadaşımın sevgilisiydi. Hâlâ da âşığım o çocuğa. Bazen beğendiğim, hoşlandığım tipler olsa bile her seferinde ben gene ona dönüyorum. Ve diyorum ki ben gerçek aşkı bununla yaşadım. Gerçekten âşık olduğum çocuk bu. Ama bu tecavüzden sonra kimseyle beraber olabilir miyim bilmiyorum. Uyumakta zorlanıyorum, rüyalarımda, tüm gece kâbuslar görüyorum. Rüyalarımda sanki uyanığım ve rüyalarım müthiş tuhaf.</p>

  <p class="normal"><span class="ideitalik">– Ağabeyin nasıl biridir Nesra?</span></p>

  <p class="normal">Ağabeyim çok iyi bir insandır ama çok içine kapanıktır. Üniver-sitede okuyor şimdi. İki üniversite birden okuyor.</p>

  <p class="normal"><span class="ideitalik">– İlişkiniz nasıldır onunla?</span></p>

  <p class="normal">Eskiden çok kavgalıydık. O bana ben ona vururduk. Ben onu bir kere ısırmışımdır. Diş izlerim senelerce kalmıştır etinde. O bir keresinde anneme nasıl böyle davranırsın diye beni dövmüştü. İlk defa yüzümde şiddetten iz kalmıştır o dayaktan sonra.</p>

  <p class="normal"><span class="ideitalik">– Şu anda sana müdahalede bulunuyor mu?</span></p>

  <p class="normal">Hayır. Eskiden ilişkimiz çok kötüydü. Yurtdışında okuyor. İlk üniversiteyi kazandığında, onu havaalanına bıraktığımızda ağladım. O anda fark ettim ki ağabeyimi çok seviyorum. Sonra bir daha da hiç kavga etmedik. Benden kaynaklanıyordu belki o kavgalar. Çünkü onu sevdiğimi fark edince bir daha da kavga etmedik. Belki o da değişmiştir yurtdışında, pişmanlık duymuştur, büyümüştür...</p>

  <p class="normal"><span class="ideitalik">– Sen de büyüyorsun Nesra...</span></p>

  <p class="normal">Tabii. Üç-dört yıl öncesine göre birçok düşüncem değişti. Ben bunalımdaydım, karamsardım ve intiharcıydım. Artık bunalımda değilim, pek karamsar değilim. Kendime hep gerçekçiyim derdim. Oysa karamsarlıktı. Şimdi en azından intihar etmek istemiyorum ve aşka daha fazla inanıyorum. Sevgiye daha fazla inanıyorum.</p>

  <p class="normal"><span class="ideitalik">– O kül tablasında sigarayla, sigaranın külleriyle çizmeye çalıştığın şey nedir?</span></p>

  <p class="normal">Bu bir haç. Her zaman yaptığım bir şeydir, ama Hıristiyanlığı temsil etmiyor. Ölümü temsil ediyor benim için haç. İçimden geliyor yapmak. Bunu görünce biraz irkiliyorum, çünkü intihar etmek istemiyorum. Buna rağmen ölüm sevgisi içimde hiçbir zaman dinmeyecek olan bir şey.</p>

  <p class="normal"><span class="ideitalik">– Dini inançların var mı?</span></p>

  <p class="normal">Var.</p>

  <p class="normal"><span class="ideitalik">– Bunun dışında bir gruba bağlı mısın? Mesela gotiklerle ilişkin var mı?</span></p>

  <p class="normal">Gotiğim.</p>

  <p class="normal"><span class="ideitalik">– Biraz bunu konuşalım. Gotik olmak tam olarak nedir?</span></p>

  <p class="normal">Gotiklik... başka biri nasıl anlatır bilmiyorum. Bana göre siyahı sevmek, ölümü sevmek, karamsar duygulardan, karamsar hikâyelerden hoşlanmak, acı ve hüzünle ilgili şeylerle çok iç içe olmak. Bu ister kendi hayatınızda, ister başkalarının hayatında olsun. Nihilizme de biraz bağlıyım. Bazen. Ara sıra. Acı ve hüzün dolu hikâyelere bayılırım. Siyah giymekten hoşlanırım. Elimde olsa sadece siyah giyerim. Odamı siyaha boyamak istiyorum. Bir de on sekizinci yüzyıl hoşuma gider.</p>

  <p class="normal"><span class="ideitalik">– Gotik düşünceyi nasıl öğrendin?</span></p>

  <p class="normal">Ben gotiklerle ilgili ilk keşfimi internette yaptım ve anladım ki ben zaten gotikmişim.</p>

  <p class="normal"><span class="ideitalik">– Satanizmle gotikliğin ilişkisi var mıdır? Ne kadar yakındırlar birbirlerine?</span></p>

  <p class="normal">İkisinin de karanlıkla bağdaşması. Gotik, satanist midir? Hayır. Satanist gotik midir? Hayır. İkisi de farklı şeylerdir. Ama satanizmi ben tam olarak çözemedim doğrusu.</p>

  <p class="normal"><span class="ideitalik">– Şeytana tapmak, kötülüğü yüceltmek mi?</span></p>

  <p class="normal">Böyle diyerek geçemeyiz. O çok basit bir şey. Geçenlerde kendimi satanist gibi hissettim neredeyse. Öldürmekten hoşlanmam, acı vermekten hoşlanmam ama şöyle bağdaştırdım kendimle. Kötülük yapayım, günahım olsun, günahlı olayım ve gelecek yaşam diye bir şey varsa, gelecek yaşamımda acı çekeyim. Tanrı bana kötü bir yaşam versin. Bu da gotiklikten kaynaklanıyor sanırım.</p>

  <p class="normal"><span class="ideitalik">– Gerçekten kötülük yapmak istiyor musun? Yoksa bu anlık bir öfke sonucu mu oluştu, ne dersin?</span></p>

  <p class="normal">Aslında kötülük yapmak istemiyorum, ben bu dünyada yararlı olmak istiyorum, yardım etmek istiyorum, ama başkalarına, kendime değil. Kendim acı çekmek istiyorum.</p>

  <p class="normal"><span class="ideitalik">– Başkalarını itmiyorsun, yok saymıyorsun, onlar var ve biz onlara yardım etmeliyiz, yararlı olmalıyız. Çok insanca bir düşünce bu.</span></p>

  <p class="normal">Evet. O yüzden satanist değilim. Satanizmin içinde başkalarına acı vermek olabilir.</p>

  <p class="normal"><span class="ideitalik">– Onların ikisi de esasında aynı şey diye düşünüyorum. Her şey birdir ve bir de hiçtir. Sonsuzluk esasında hiçbir şeydir. Sonsuz eşittir hiç. Filan falan. Biraz tasavvuf gibi.</span></p>

  <p class="normal">Ben tasavvufun ne olduğunu bilmiyorum. Yalnız şunu söylemek istiyorum, ben yeterince acı çekmemiş bir insan olduğum için acı çekmekten hoşlanıyorum. Belki de yeterince acı çekmiş olsaydım, gerçekten acı çekmiş olsaydım acıyı istemezdim. Belki de tek istediğim mutluluk olurdu. Eskiden yalnızca mutluluk isterdim. Belki enseste uğrasaydım, dünyadaki en kötü şey odur. Sevdiğinizin, âşık olduğunuz insanın ölümünü görmekten bile kötüdür ensest. Belki ona uğrasaydım hiçbir zaman hüzün istiyorum diyemezdim. Ben mazoşistim biraz.</p>

  <p class="normal"><span class="ideitalik">– Biraz da şair, öyle değil mi? Şiirler ve rep ritmiyle, rep metinler yazıyorsun.</span></p>

  <p class="normal">Evet. Sanatçı olmaktan başka istediğim bir şey yok. Yani tabii var. Âşık olduğum çocukla birlikte olmak. Ama bana sanatçı olma dese, ne yaparım bilmem.</p>

  <p class="normal"><span class="ideitalik">– Geleceğe ait düşlerin var mı Nesra? Sanatçı olmanın dışında.</span></p>

  <p class="normal">Var. Param olsun. Hayır işleri yapayım. Başkalarına yardım edebileyim. En önemlisi bu benim için. Bir işe yaramak.</p>
</body>
</html>
