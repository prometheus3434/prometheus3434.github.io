<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>buradamutlu</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_11"><span class="idebold">“CİNAYETİN NEDENİ ENSEST”</span></h1>

  <p class="h2baslik"><span class="idebold">Selma Saz</span></p>

  <p class="h2baslik">(23 yaşında, aksesuvar takipçisi)</p>

  <p class="normal"><span class="ideitalik">– Selma, ortak bir tanıdığımıza çok genç olmana rağmen müthiş şeyler yaşadığını söylemişsin. Bunları bana anlatmak ve bu kitap içinde yer almak istemişsin.</span></p>

  <p class="normal">Evet, gerçekten de öyle. Yirmi üç yaşındayım ama başıma bir sürü şey geldi.</p>

  <p class="normal"><span class="ideitalik">– Bildiğim kadarıyla bir konfeksiyon atölyesinde çalışıyorsun.</span></p>

  <p class="normal">Evet, çalışıyorum. Bir firmada aksesuvar takipçisiyim. Firmanın aksesuvar ihtiyaçlarını temin ediyorum.</p>

  <p class="normal"><span class="ideitalik">– Memnun musun işinden?</span></p>

  <p class="normal">Fena sayılmaz. Yorucu ama seviyorum işimi.</p>

  <p class="normal"><span class="ideitalik">– Peki, yaşadığın hayattan memnun musun?</span></p>

  <p class="normal">Değilim. Farklı bir hikâyem var benim. Hani yazılsa roman olur türünden.</p>

  <p class="normal"><span class="ideitalik">– İlginç! Nedir bu hikâye?</span></p>

  <p class="normal">Kötü şeyler yaşadım. Ayrıldığım eşim şu anda hapiste, babasını öldürdü. Bir çocuğum var ve ona bakmak zorundayım.</p>

  <p class="normal"><span class="ideitalik">– Yirmi üç yaşındasın, evlenip ayrıldın, bir çocuğun var ve babası hapiste. Bu cinayet meselesini konuşacağız elbette ama ondan önce kaç yaşında evlendiğini sormak istiyorum.</span></p>

  <p class="normal">Lise bitmişti. On sekiz yaşındaydım. Eşimle aynı lisede okuduk. Birbirimizi seviyorduk, evlenmeye karar verdik.</p>

  <p class="normal"><span class="ideitalik">– Ve evlendiniz...</span></p>

  <p class="normal">Evet. Ailelerimiz istemedi aslında. Annem-babam çok erken olduğunu, benim çok genç olduğumu, doğru bulmadıklarını söylediler.</p>

  <p class="normal"><span class="ideitalik">– Eşinin ailesi?</span></p>

  <p class="normal">Onun ailesi ise hiçbir zaman kabullenmedi beni. Aramızda zaten mezhep farkı vardı. Onlar Aleviydi. Çok eziyet ettiler bana. Özellikle annesi. Bana hep, “oğlumu benden uzaklaştırmaya çalışıyorsun” derdi. Kıskançlık gibi bir şey.</p>

  <p class="normal"><span class="ideitalik">– Kaç yıl evli kaldınız?</span></p>

  <p class="normal">Dört yıl.</p>

  <p class="normal"><span class="ideitalik">– Eşin ne iş yapıyordu?</span></p>

  <p class="normal">Bir şirkette muhasebeciydi. Evlendikten sonra ben de çalışmaya başladım.</p>

  <p class="normal"><span class="ideitalik">– Ekonomik sorunlarınız var mıydı?</span></p>

  <p class="normal">Vardı. Eşimin ailesiyle birlikte oturuyorduk bu yüzden. Ama hiç rahat değildik. Hep onların istediği gibi davranmak zorundaydık. Dilediğimiz gibi yaşayamıyorduk. Evde sürekli huzursuzluk vardı. Zaman zaman tartışıyorduk.</p>

  <p class="normal"><span class="ideitalik">– Hiç ayrı bir eve çıkmayı düşünmediniz mi?</span></p>

  <p class="normal">Düşündük ama eşimin ailesi buna asla izin vermedi. Sonra sorunlar büyümeye başladı. Eşim babasından nefret ediyordu. Çocukken babası tarafından cinsel tacize uğradığını ve bunun uzun yıllar boyunca sürdüğünü söylemişti. Annesi de biliyormuş bu durumu. Şoke olmuştum. Birlikte oturmaya başlayınca ben de onlardan nefret ettim. Bu arada eşim askere gitti. Ben de o süre içinde annemlerde kaldım.</p>

  <p class="normal"><span class="ideitalik">– Eşinin gerçeği söylediğinden hiç kuşku duymadın mı?</span></p>

  <p class="normal">Duymadım. İnsan niye böyle bir şey uydursun ki?</p>

  <p class="normal"><span class="ideitalik">– Evlendiğin için pişmanlık duyuyor muydun? Yaşıtlarının aksine gezip tozamıyorsun, eğlenemiyorsun, dilediğin gibi hareket edemiyorsun, sorumluluğun ağır, üstelik berbat bir durumun içine düşmüşsün, bir de onulmaz bir yara, ensest var...</span></p>

  <p class="normal">Zaman zaman duydum, pişman oldum ama inanın eşimi hâlâ seviyorum.</p>

  <p class="normal"><span class="ideitalik">– Sevgi mi acıma mı?</span></p>

  <p class="normal">Yok, sevgi. Çok iyi bir insandır. Ruhsal dengesizliğine rağmen çok iyidir. Aslında biz tanıştığımızda da psikoloğa gidiyor, ilaç alıyordu.</p>

  <p class="normal"><span class="ideitalik">– Bu seni ürkütmedi mi hiç?</span></p>

  <p class="normal">Hayır, nedense ürkütmedi. Belki de çok genç olduğumdandır. İnsan detaylı düşünemiyor ve çabuk karar verebiliyor gençken.</p>

  <p class="normal"><span class="ideitalik">– Şimdi de çok gençsin.</span></p>

  <p class="normal">Evet, ama bir sürü şey yaşadım.</p>

  <p class="normal"><span class="ideitalik">– Gerçekten de bir sürü ürkütücü şey yaşamışsın. Bu cinayetin nedeni nedir peki?</span></p>

  <p class="normal">Nedeni, ensest. Eşim askerden döndükten sonra, benim dışarıda olduğum bir gün, oğlumuzu babasının kucağında görüyor. Birden geçmişte olanlar canlanıyor gözünde, paniğe kapılıyor... Babam ya aynı şeyi oğluma da yaparsa diye geçiriyor aklından ve babasını vuruyor. Ben döndüğümde her şey olup bitmişti.</p>

  <p class="normal"><span class="ideitalik">– Bütün bunlar oğlunun gözü önünde oluyor değil mi? Kaç yaşında o?</span></p>

  <p class="normal">Üç yaşında. Evet, oğlum her şeyi görmüş. Onu da psikoloğa götürüyoruz. Gördüklerini anlatmaya çalışıyor. Babasının dedesini vurduğunu söylüyor. Ben bunun bir oyun olduğuna ikna etmeye çalışıyorum onu. Yani babasıyla dedesinin oynadığı bir oyun.</p>

  <p class="normal"><span class="ideitalik">– Başarılı olabiliyor musun?</span></p>

  <p class="normal">Sanırım. Aslında çok neşeli ve güçlü bir çocuk.</p>

  <p class="normal"><span class="ideitalik">– Sen güçlü müsün?</span></p>

  <p class="normal">Değildim ama artık güçlüyüm, bütün bunları yaşadıktan sonra. Çok acı çektim tabii, dengem bozuldu bir süre, ne yapacağımı bilemedim. Neyse ki çalışıyorum, ailemle birlikte otursam bile kendi başıma ayakta kalmayı öğrendim. Oğlum için çaba göstermem gerektiğini, onu büyütmek için... kendim için de. Yaşayacağımız bir hayat var. Olup bitenler olgunlaştırdı beni. Kendimi yirmi üç yaşında gibi değil de çok daha büyük ya da yaşlı hissediyorum.</p>

  <p class="normal"><span class="ideitalik">– Her şeye rağmen gelecek için planların var mı?</span></p>

  <p class="normal">Oğlum için de, kendim için de mücadele etmem gerekiyor. Mesleğimde başarılı olmak istiyorum. Para kazanmak ve biraz rahat etmek istiyorum. Artık sorunsuz bir hayat istiyorum.</p>

  <p class="normal"><span class="ideitalik">– Ya genç gibi yaşamak? Bu konuda neler düşünüyorsun?</span></p>

  <p class="normal">Genç olmak çok zormuş. Yani benim için öyle. Gene de güzel olduğunu düşünüyorum. İnsanın önünde yanlışlarını düzeltmek için zamanı olduğunu, farklı şeyler yaşayabileceğini...</p>

  <p class="normal"><span class="ideitalik">– Nedir bu farklı şeyler?</span></p>

  <p class="normal">Mutlu olabileceği şeyler tabii. Daha doğru ilişkiler, geleceği kurmak için emek sarf etmek...</p>

  <p class="normal"><span class="ideitalik">– Eşin özgür kalsa onunla yeniden birlikte yaşamak ister misin?</span></p>

  <p class="normal">Bilmiyorum... Onun için hâlâ çok üzülüyorum. Bir çocuğumuz var... ama bilmiyorum.</p>

  <p class="normal"><span class="ideitalik">– Yeni bir aşk, ilişki...</span></p>

  <p class="normal">Henüz böyle bir şey düşünemem. Her şey çok yakın bir zaman önce oldu. Hepimiz çok yaralandık. Sanmıyorum. Belki çok sonra.</p>

  <p class="normal"><span class="ideitalik">– Genç olmanın, daha az deneyim sahibi olmanın sonucu mu bütün bu olup bitenler? Mesela psikolojik tedavi gören biriyle hiç korkmadan evlenmek, cinsel tacizde bulunan bir adamla aynı evde yaşamayı kabullenmek ya da evlenir evlenmez hemen çocuk sahibi olmak gibi...</span></p>

  <p class="normal">Belki öyle belki değil, bilmiyorum. Benden çok daha büyük insanlar da benzeri şeylerle karşılaşıyorlar. Televizyonlarda izliyoruz işte. Sadece genç olmakla ilgisi yok. Ama çabuk karar vermek, erken evlenmek bir hata. Sadece sevdiğin için evlenmek de öyle.</p>

  <p class="normal"><span class="ideitalik">– Keşke annemi babamı dinleseydim dediğin oluyor mu hiç?</span></p>

  <p class="normal">Bazen. Bazen de kaderim böyleymiş diyorum. Aslında kaderci değilimdir.</p>

  <p class="normal"><span class="ideitalik">– Şu anda ailenle yaşıyorsun sanırım. Onlarla ilişkilerin nasıl?</span></p>

  <p class="normal">İyi sayılır, ama bazen çok sıkılıyorum. Çünkü annem de, babam da hâlâ çok korkuyorlar. Yeniden yanlış bir şey yaparım diye endişeleniyorlar, bu yüzden de baskı yapıyorlar bana. Evden çıkmam bile sorun oluyor. Güvensizlik gibi bir şey yani.</p>

  <p class="normal"><span class="ideitalik">– Sen kendine güveniyor musun?</span></p>

  <p class="normal">Güveniyorum, çok şey öğrendim, ama bunu aileme anlatamıyorum. Bana inanmıyorlar. Onları yanılttığımı düşünüyorlar.</p>

  <p class="normal"><span class="ideitalik">– Selma nasıl bir dünya isterdin, nasıl bir yaşam?</span></p>

  <p class="normal">Çok basit. Kötülüğün, nefretin, ensestin olmadığı, gerçek sevginin olduğu bir yer. Küçük bir çocuğun bir cinayete tanık olmayacağı, daha mutlu olabileceğimiz bir hayat. Aslına bakarsanız inancımı kaybettim. Maalesef şimdi pek çok şeye inanmıyorum.</p>

  <p class="normal"><span class="ideitalik">– Ya genç olmanın gücüne? Sen de söyledin ya, yeni bir hayat kurmak için zaman ve imkân da tanıyor gençlik dönemi, öyle değil mi?</span></p>

  <p class="normal">Evet, öyle. Hatalarınızı görebiliyorsanız eğer, belki de genç olmanın en iyi yanı bu.</p>
</body>
</html>
