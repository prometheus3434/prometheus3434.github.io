<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-14</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-14" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-13"><st c="0">ANNEMİN GÖREVLENDİRDİĞİ BİR DOST</st></p>
			<p><br /></p>
			<p><st c="33">Paçalarımdan sızarak ve arkamda ıslak izler bırakarak mezarlığın köşesine kadar sürüklendim. </st></p>
			<p><st c="127">“Ayağa kalk, hadi inlemeyi kes artık,” dedi nefes nefese Cihan.</st></p>
			<p><st c="190">“Duvar süsü ııııııh olmak istemiyorum ıııhhhh!”</st></p>
			<p><st c="238">“Asla izin vermem!” derken eriyip süzülen yanaklarını yerine yapıştırmaya çalışıyor, elleriyle yüzünü avuçluyordu. </st><st c="354">“Ama şimdi lütfen ayağa kalk!”</st></p>
			<p><st c="384">Tül eteğimin altındaki taytım bacaklarıma yapışmıştı. </st><st c="439">Titreyen bacaklarıma söz geçirmekte zorlanarak ayağa kalktım ve koşarak önümüzdeki arkadaşlarımıza yetiştik. </st></p>
			<p><st c="548">“Altına yapmışsın,”dedi Toprak sırıtarak. </st></p>
			<p><st c="590">Burnumu çeke çeke, “Hayır! </st><st c="617">Yere düştüm, su... </st><st c="636">birikmişti!” dedim kükreyerek. </st><st c="667">Yani, neredeyse kükredim diyelim. </st><st c="701">Bir yandan koşmaya devam ettik ve eve kadar hiç durmadık. </st><st c="759">Bahçe kapısından içeri adımımızı attığımızda Ayşe abla karşıladı bizi. </st></p>
			<p><st c="830">“İşte buradasınız! </st><st c="849">Bir saattir sizi arıyorum. </st><st c="876">Mila, annen çok merak etti!”</st></p>
			<p><st c="904">“Ayşe abla, aşağıya inebiliyormuşsun. </st><st c="943">Bacakların varmış yani!” </st></p>
			<p><st c="968">“Niye öyle dedin şimdi sen Toprak? </st><st c="1003">Tabii ki aşağı inebiliyorum. </st><st c="1032">Deli çocuk!” </st></p>
			<p><st c="1045">“Gördün mü Didem? </st><st c="1063">Bacakların görünmüyordu balkondan abla...”</st></p>
			<p><st c="1105">Kahkahaları, korkudan büzüşmüş kulaklarımızda çınladı. </st></p>
			<p><st c="1161">“Bacaklarım yok mu sandınız? </st><st c="1190">Sadece aşağıdan görünmüyor, beni bahçede görmediniz diye. </st><st c="1248">Ah, siz çocuklar! </st><st c="1266">Neredeydiniz, dökülün bakalım.”</st></p>
			<p><st c="1297">“Hayır hayır, ona söyleyemeyiz, gizli ajancılık bu.”</st></p>
			<p><st c="1350">“Saçmalama Toprak, Ayşe abladan söz ediyoruz. </st><st c="1397">Yaptığı kekleri hüpletirken iyiydi tabii. </st><st c="1439">Hani ablaların en kralıydı?”</st></p>
			<p><st c="1467">“O başka bir kere...”</st></p>
			<p><st c="1489">“Ona nasıl güvenebiliriz?” </st></p>
			<p><st c="1517">Sinem, Didem, Toprak ve Cihan fısır fısır konuşup duruyorlardı. </st></p>
			<p><st c="1581">“Heeey çocuklar, sakin! </st><st c="1605">Hazine avcılığı oynuyoruz derken bahçeyi delik deşik etmenize ses çıkardım mı?” </st></p>
			<p><st c="1685">“Haklı...” dedi Cihan, artık yerli yerinde duran yanaklarıyla.</st></p>
			<p><st c="1747">“Kesinlikle doğru söylüyor,” diye ekledi sevimli sırıtışıyla Didem. </st></p>
			<p><st c="1816">“İkizime katılıyorum,” dedi Sinem, az önce şeker yemiş gibi pembeleşen dudaklarıyla.</st></p>
			<p><st c="1900">“Sen bizim Ayşe ablamızsın,” dedi Toprak, çokbilmiş tavırla. </st></p>
			<p><st c="1962">Ben bir şey söylemedim. </st></p>
			<p><st c="1986">Onu her zaman balkonda görüyordum, en azından belden yukarısını. </st><st c="2051">Yürüyebildiğini bile bilmiyordum. </st><st c="2085">Nemli bacaklarımla kimseye karşı gelecek gücüm yoktu. </st></p>
			<p><st c="2139">“Ee, hadi ama, anlatmayacak mısınız?” derken koluma girmek istedi. </st></p>
			<p><st c="2206">“Sakın!” dedi Cihan. </st><st c="2227">“Kese kâğıdı paramparça oldu. </st><st c="2257">Dokunulmaktan hoşlanmaz.”</st></p>
			<p><st c="2282">“Affedersin Mila, bir an için unutmuşum. </st><st c="2324">Hadi, seni evine bırakıncaya kadar bana olan biteni anlatın.”</st></p>
			<p><st c="2385">Bahçemizde koloniler halinde karıncalar yaşıyordu ve ben o an karıncalar gibi ufacık olmak istiyor, başımı öne eğiyor, patlamamak için kendimi zor tutuyordum. </st><st c="2545">Çeşmeleri her an açabilirdim... </st></p>
			<p><st c="2577">Kapıya kadar ağır ağır yürürken her şeyi anlattılar. </st><st c="2630">Cihan beni nasıl kurtardığını anlatıp hava atıyordu. </st><st c="2683">Arada bir burnuna pıt pıt dokunuyor, “Üstelik artık yamuk bir çocuk olmama karşın,” diyordu. </st><st c="2776">Hayatımın sonuna kadar buna katlanmak zorunda kalacağımı düşünüyor, fenalıklar geçiriyordum. </st></p>
			<p><st c="2869">“Mesele anlaşılmıştır. </st><st c="2892">Bundan sonra bensiz bir yere gitmek yok. </st><st c="2933">Benden habersiz adım atmak yok. </st><st c="2965">Anlaştık mı?” Ayşe ablanın, balkondaki yarım vücutlu halinin mi, yoksa iki ayağının üstündeki halinin mi daha garip olduğuna karar veremiyordum. </st><st c="3110">Benim için ikisi de ürkütücüydü. </st></p>
			<p><st c="3143">Kapıya vardığımızda bana doğru döndü, “Annene söz verdim Mila. </st><st c="3206">Sana her zaman göz kulak olacağım, lütfen endişelenme,” diyerek boğazlanan bülbülün acı sesiyle irkildi. </st><st c="3311">“Şu zilden gerçekten nefret ediyorum.”</st></p>
			<p><st c="3349">Annem kapıyı açtı. </st></p>
			<p><st c="3369">İçimi ısıtan sıcak tarhana çorbası, çamaşır makinesinden az önce çıktığı belli olan temiz çamaşırların kokusu burnuma doldu. </st><st c="3494">İçim yuvayla doldu. </st><st c="3514">Ama hâlâ korkudan altına yapan o kız çocuğuydum. </st><st c="3563">Tabii o zamanlar duygularımı böyle açıklayamıyordum fakat o tanıdık kokuları duyunca rahatladığımı dün gibi hatırlıyorum. </st></p>
			<p><st c="3685">Sadece bakıştık, ayakkabılarımı bağcığını çözmeden topuklarımdan zorlayarak çıkarıp fırlattım, homurdanarak ve arada hıçkırarak banyonun yolunu tuttum. </st><st c="3837">Kapının önünde ne konuştular bilmiyorum. </st></p>
			<p><st c="3878">Bütün kıyafetlerimi onlarla savaşır gibi çıkarıp ters yüz ettim. </st><st c="3943">Küvetin içine oturup beklemeye başladım. </st><st c="3984">Birinin beni yıkaması gerekiyordu, şu kapı önü çekiştirme ve</st><span><st c="4044"> altına yaptılar, mezara gittiler geldiler, ortalarda görünmediler falan filan</st></span><st c="4122"> bitse iyi olacaktı. </st></p>
			<p><st c="4143">İşte, her iki çeşmem de açılmıştı. </st><st c="4178">Bir bu eksikti! </st></p>
			<p><st c="4194">Ertesi gün Melis geldi eve ve ben hiç istemeye istemeye ders yaptım. </st><st c="4263">Yine! </st><st c="4269">Pek keyifli olduğum söylenemezdi. </st><st c="4303">Böyle zamanlar beni hemen anlar, asla dersi uzatmazdı. </st><st c="4358">Şu özel eğitim denen şeyden sıkılmıştım. </st><st c="4399">Oflaya puflaya ders yaptıktan sonra elinde tepsi ile annem içeri girdi. </st><st c="4471">Bana sütümü ve kekimi verdi. </st><st c="4500">Kendileri ellerine çaylarını alıp hemen odamın kapısının önünde hakkımda konuşmaya başladılar. </st></p>
			<p><st c="4595">“Esma Hanım, bugün Mila gerçekten çok durgundu. </st><st c="4643">Keyfini yerine getirmeye çalıştım. </st><st c="4678">Kutuyla oyun oynatmaya çalıştım, onu kıracakmışım gibi davranıp yatağının üstüne koydu. </st><st c="4766">Hayvanlı animasyonlar izledik; ara ara yaptığımızda çok gülerdi, ama bugün sadece somurttu. </st><st c="4858">‘Canını sıkan bir şey mi oldu?’ diye sordum; ‘Konuşamam,’ cevabını aldım</st><span><st c="4930">.</st></span><st c="4931">” </st></p>
			<p><st c="4934">“Arkadaşlarının anlattıkları kadarını biliyorum ben de. </st><st c="4990">Mezarlığa gitmişler. </st><st c="5011">Geldiğinde üstü başı ıslaktı. </st><st c="5041">Sanırım Mila, arkadaşlarının altına yaptığını düşündüğünü sanıyor.” </st></p>
			<p><st c="5109">“Heeyy, sizi duyuyorum!” diye bağırmak istedim ama her şeyin açığa çıkmasından da garip bir rahatlama hissettim. </st></p>
			<p><st c="5222">“Bunlar çok doğal tepkiler ve gayet çocukça Esma Hanım. </st><st c="5278">Endişelenmeyin. </st><st c="5294">Lütfen ona şans verin ve size açılmasını bekleyin, olur mu? </st><st c="5354">Ne olursa olsun, ne yaparsa yapsın size güvenebileceğini bilmeli.”</st></p>
			<p><st c="5420">Ben aslında anneme güveniyor, sadece beynimdeki çantada her şey altüst olduğunda kendimi ifade edemiyordum. </st><st c="5529">Biraz sakinleşmem ve beklemem gerekiyordu. </st><st c="5572">Şu Melis ve annemin bilmediği şey yoktu doğrusu.</st></p>
			<p><st c="5620">“Dersin sonlarına doğru biraz açıldı. </st><st c="5659">Şekil ve renk kavramlarını içeren, aynı anda iki farklı özelliği barındıran ahşaplarla örüntü çalışması yaptık. </st><st c="5771">Gayet iyiydi, öyle hızlı ilerliyor ki! </st><st c="5810">Onunla gurur duyuyorum Esma Hanım.</st><span><st c="5844">”</st></span></p>
			<p><st c="5846">Sonunda! </st><st c="5855">İyi bir şeyler duymaya başlamıştım. </st></p>
			<p><span><st c="5891">“</st></span><st c="5892">Fotoğraf makinesindeki gösteri videolarını izledik. </st><st c="5944">Aylık planlarında görmüştüm ancak aklımdan çıkmış. </st><st c="5995">Orada olmak ve izlemek isterdim. </st><st c="6028">Bir dahaki sefere artık. </st><st c="6053">Parmak ucunda yürümesi ve sonuna kadar bozmadan o şekilde gitmesi gösteriyi ciddiye aldığını hissettirdi bana. </st><st c="6164">O kalabalıkta sizi de takip etmiş. </st><st c="6199">Mila çok başarılıydı.”</st></p>
			<p><span><st c="6221">“</st></span><st c="6223">Ben de kızımla gurur duyuyorum. </st><st c="6255">Ne çok şey başarıyor, değil mi Melis Hanım!</st><span><st c="6298">”</st></span></p>
			<p><st c="6300">Yediğim kek, içtiğim süt daha tatlı gelmeye başlamıştı. </st><st c="6356">Melis, şimdi tekrar ders yapalım dese kabul edebilirdim.</st></p>
			<p><st c="6412">“Mini’nin Matematik Evi’ni çalıştık. </st><st c="6450">Kendi diskime kopyaladım, size bırakıyorum. </st><st c="6494">Siz de kopyalayın, haftaya alırım. </st><st c="6529">Aynı zamanda, konuşma dosyamızla ifade edici dil gelişimine çalıştık. </st><st c="6599">Ben ona tercih sunarak çalışmaya katılmasını sağladım. </st><st c="6654">Hangi etkinliğin, hangi bölümünde çalışacağımızı o seçti. </st><st c="6712">Mevsimlere çalıştık ama yine çalışacağız. </st><st c="6754">Kolaj çalışmaları için, ‘Annemle yapacağız,’ dedi. </st><st c="6805">‘Benimle yapmak ister misin?’ dedim. </st><st c="6842">‘Hayır, annemle,’ dedi. </st><st c="6866">Sanırım sizinle bir şeyler yapmak ona daha çok keyif veriyor. </st><st c="6928">Ne güzel...”</st></p>
			<p><st c="6940">“Ben de çok keyif alıyorum kızımla bir şeyler yapmaktan. </st><st c="6998">Hemen kapıyor, bir kere göstermem yetiyor. </st><st c="7041">Ben çok şanslı bir anneyim.”</st></p>
			<p><st c="7069">Ağzımdaki lokma katılaşıp taşa dönüştü. </st><st c="7110">Boğazımın tam ortasında yemek borumu tıkadı. </st><st c="7155">Yutamıyordum. </st><st c="7169">Aslında annemin sözleri beni sevindirmişti. </st><st c="7213">Neden mutlu hissettiğim halde içimden ağlamak geliyordu? </st><st c="7270">Hemen çantamı karıştırıp bu duyguya anlam vermeye çalıştım. </st><st c="7330">Gülmek ve aynı zamanda çeşmelerimi de açmak istiyordum. </st><st c="7386">Bir şey bulamayınca, bazı şeylere anlam vermesem de olur, diyerek çantamı kapattım. </st><st c="7470">“Ben de çok şanslı bir çocuğum,” diye fısıldadım. </st><st c="7520">Kutunun içindeki güvercinlerin kanat seslerini duydum. </st></p>
			<p><span><st c="7575">“Sen çok şanslı bir kızsın! </st><st c="7603">Guuur guguk guurrr!”</st></span></p>
			<p><st c="7623">Annemleri dinlemeye devam ettim.</st></p>
			<p><st c="7656">“Sonrasında, kalemini uçak yaptı Mila ve sembolik oyun başlattı. </st><st c="7722">Ben de katıldım. </st><st c="7739">Uçak İspanya’ya gitti. </st><st c="7762">Akvaryumu gezdi. </st><st c="7779">Paz’ı ziyaret etti. </st><st c="7799">Uçağın arkasında ateş var, yanıyor, gidiyor, uçuyor. </st><st c="7852">Tıttttrrrrrr... </st><st c="7868">Sonra birlikte kutunun içinde güvercinlerle yaşadılar. </st><st c="7923">Sonsuza kadar. </st><st c="7938">Bunlar bizim için çok önemli; basit bir uçak oyunu diye düşünmeyin. </st><st c="8006">Mila’nın bilişsel yönden de geliştiğinin en büyük göstergesi. </st><st c="8068">Ayrıca dikkatimi çekti, keyfi yerine gelirse gayet güzel cümleler kuruyor. </st><st c="8143">Paz’ı bir süredir göremediğini ama güvercinleri duyduğunu söyledi. </st><st c="8210">‘Kim?’ diye sordum, ‘Hiç, arkadaşım,’ dedi. </st><st c="8254">Belki siz biliyorsunuzdur hangi arkadaşı. </st><st c="8296">İsim takmış gibi geldi bana</st><span><st c="8323">.</st></span><st c="8324">”</st></p>
			<p><st c="8326">“Adını birkaç kez duydum ama hangi arkadaşı ben de bilmiyorum.”</st></p>
			<p><st c="8389">“Derslerde sizden sık bahsediyor. </st><st c="8424">Sizi özlediğini söyledi. </st><st c="8449">Hep işe gidiyormuşsunuz. </st><st c="8474">Tabii ben biliyorum yoğun çalıştığınızı ama inanın bana, otizmli ya da değil, her çocuk annesiyle daha fazla zaman geçirmek ister. </st><st c="8605">Bütün mesele bu. </st><st c="8622">Bazı zamanlar elbette zorlanacaksınız fakat hakkını yemesin kimse benim küçük sincabımın. </st><st c="8712">Çok işler başardı. </st><st c="8731">Daha da iyi olacak. </st><st c="8751">Ama yine de ilk zamanları düşünelim. </st><st c="8788">Beş altı yaşlarındaki haline göre oldukça iyi. </st><st c="8835">Harika bir annesiniz, aynen devam! </st><st c="8870">Okuldan şikâyetler geldiğini söylemiştiniz daha önce, dik duruşunuzu bozmayın. </st><st c="8949">Mila’nın da yaşıtları gibi eğitim almaya hakkı var. </st><st c="9001">Belki de artık saklamamalısınız, kızınızı etiketlemiş olmayacaksınız. </st><st c="9071">Sınıfta bir açıklama yaparsanız, otizmin ne olduğunu, nasıl davranmaları gerektiğini anlatırsanız faydası dokunabilir. </st><st c="9190">Ya da izin verin, ben konuşayım öğretmeniyle. </st><st c="9236">Siz de en az benim kadar iyi biliyorsunuz, her altmış sekiz çocuktan birinde görülüyor otizm. </st><st c="9330">Kaçmayalım artık, bu kaçıncı okul değiştirişi! </st><st c="9377">Mila’nın düzene, alıştığı ortamlara, insanlara ihtiyacı var. </st><st c="9438">Lütfen, bu dediğimi bir düşünün. </st><st c="9471">Her şey güzel gidiyor, daha da güzel olacak, inanın bana</st><span><st c="9527">.</st></span><st c="9528">”</st></p>
			<p><st c="9530">Annem sadece, “Teşekkür ederim,” dedi. </st><st c="9569">Yerimden sessizce kalkıp tabağımı masanın üzerine koydum. </st><st c="9627">Başımı hafifçe uzatarak onlara baktım, birbirlerine sarılıyorlardı.</st></p>
			<p><st c="9694">Anneme onu sevdiğimi söyleyebilseydim daha az mı üzülürdü?</st></p>
			<p><st c="9753">Off, bu konuşmalar aklıma gelince şu çeşmeleri diyorum, bugün bile durduramıyorum...</st></p>
		</div>
	<div id="charCountTotal" value="9838"></div></body>
</html>
