<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-8</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-8" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-7"><st c="0">GECE VE PAZ</st></p>
			<p><br /></p>
			<p><st c="12">Yorganımı burnumun üstüne çektim, parmaklarımın ucu dışarıda kaldı. </st><st c="81">Her an bir ses duyacağımı düşünerek tetikte bekliyordum. </st><st c="138">İlk çıt duyulduğunda tamamen örtümün altına girebilecektim. </st><st c="198">Karanlıktan korktuğumdan, yatarken açık bıraktığım yerküre lambama gözlerimi devirerek baktım. </st><st c="293">Ara sıra yönünü çevirmeyi sevsem de Türkiye’nin olduğu taraf benim göz hizamda olurdu. </st><st c="380">Tam, bir uçağa binip haritanın üzerinde uçmaya hazırlanırken ansızın önüme bir kedi düşmüş gibi korktum, yorganın altına saklandım. </st></p>
			<p><span><st c="512">“Heey Mila, duyuyor musun? </st><st c="539">Sana sesleniyorum! </st><st c="558">Çık oradan çabuk!”</st></span></p>
			<p><st c="576">Sıcaktan hoşlanmazdım ve örtünün altı hamam gibi olmuştu, nefes almak zorlaşmıştı. </st></p>
			<p><span><st c="660">“Bizi duymuyor gibi davranamazsın! </st><st c="695">Şimdi hemen yataktan kalk ve tembel ayaklarını buraya getir! </st><st c="756">Kutuyu senin açman gerek! </st><st c="782">Bizim iznimiz yok!”</st></span></p>
			<p><st c="801">Terden alnıma yapışmış saçlarımı çekerek derin bir nefes aldım. </st><st c="866">Ağzımdan alev çıkacak, yatağımı da evimizi de yakıp küle dönüştürecekti. </st><st c="939">Annemin arkadaşı Tanrı, sadece bazı istekleri yerine getirmeyip insanları koruduğuna göre, ona yalvararak ayağa kalkabilirdim. </st></p>
			<p><st c="1066">“Lütfen kutuyu açarken beni bir lokmada yutmasına izin verme!”</st></p>
			<p><st c="1128">Önce örtüyü kaldırdım, her şey olması gerektiği yerdeydi. </st><st c="1187">Kutu dışında... </st><st c="1203">Gece lambamdan biraz uzaktaydı. </st><st c="1235">Sürekli kıpırdıyor, içeriden vurma sesleri geliyordu. </st></p>
			<p><st c="1289">Sonra ayaklarımı buz gibi zemine bıraktım. </st><st c="1332">Tanrım sana kutsal saygılarımı gönderiyorum ama belki de çocukları kutunun içine hapsetmemelisin, sen yapmadıysan da onları kurtarmalısın. </st><st c="1471">Yavaşça yürüdüm, burnumu kutuya dayadım. </st></p>
			<p><span><st c="1512">“Hadi, çabuk aç artık!”</st></span></p>
			<p><st c="1535">Ürkekçe kapağı araladım. </st><st c="1561">Odamın içi ışıkla doldu, güneş doğdu. </st></p>
			<p><span><st c="1599">“Sonunda! </st><st c="1609">Guurrr gu guk gurrr!”</st></span></p>
			<p><st c="1630">Gri güvercinler kanat çırpıyordu...</st></p>
			<p><span><st c="1666">“Yol açın, Paz’a yol açın. </st><st c="1694">Yeni arkadaşı ile tanışmak için geliyor!”</st></span></p>
			<p><st c="1735">Borazan sesi işitildi. </st><st c="1759">Annem uyanacak, kapıyı açarak bana kızacak diye endişelendim. </st><st c="1821">Saatin içindeki her iki çubuk da 10’un üstünde duruyordu. </st><st c="1879">Tabii o zamanlar sayıları ve saymayı pek bilemesem de öyle olduğunu net hatırlıyorum. </st><st c="1965">Güvercinler ağızlarına aldıkları küçük, kırmızı üçgen bayrakları sağa sola sallamaya başladılar.</st></p>
			<p><span><st c="2061">“Bıraktığımız tüyleri yastığının altında sakladığını biliyoruz Mila. </st><st c="2131">Bundan sonra </st></span><span><st c="2144">Paz ile konuşacaksın. </st><st c="2166">Yol verin,”</st></span><st c="2177"> diyerek başlarını öne eğip selam duruşa geçtiler. </st></p>
			<p><st c="2228">“Sonunda kutuyu açmaya cesaret ettin. </st><st c="2266">Ben Paz! </st><st c="2275">Senin gibi çocuklara görünürüm, yani bazen, görmek isteyenlere...”</st></p>
			<p><st c="2341">Gözlerim, geçen gece annemle gördüğümüz dolunay kadar parlak ve kocaman oldu. </st><st c="2420">Bu kadar küçük bir kutunun içine nasıl sığmışlardı?</st></p>
			<p><span><st c="2471">“Lütfen dene, benimle konuşabilirsin. </st><st c="2510">Hadi, azıcık dudaklarını aralaman yeterli.”</st></span></p>
			<p><st c="2553">“Benim gibi mi?” diyebildim, mırıldanmaya benzeyen tonlamayla. </st></p>
			<p><span><st c="2617">“Evet, senin gibi, farklı olanlarla. </st><st c="2654">Her çocuğa göre ismim değişir. </st><st c="2685">Senin için adım Paz. </st><st c="2706">Annen seni karnında taşırken kulaklıkları karnına dayar, bir İspanyol şarkısını dinletirdi bize. </st><st c="2803">Sen hatırlamazsın tabii. </st><st c="2828">Şarkının adı Paz’dı.”</st></span></p>
			<p><st c="2849">Ona bakarken aynaya bakıyor gibiydim. </st><st c="2888">Sadece saçlarımızın uzunluğu farklıydı, onunkiler kısacıktı. </st><st c="2949">Kutunun içinde ben, dışında Paz olsaydı her şeyin daha kolay olacağını aklımdan geçirdim. </st><st c="3039">Daha güvende hissedebileceğimi... </st></p>
			<p><st c="3073">“Yer... </st><st c="3081">değişelim mi?” dedim ona. </st><st c="3107">“Burası... </st><st c="3118">beni çok ürkütüyor, her şey... </st><st c="3149">çok hızlı ve karmaşık.”</st></p>
			<p><st c="3172">O anda odamın kapısı aniden açılınca yerimden fırladım. </st></p>
			<p><st c="3229">“Kızım, yatmadın mı sen hâlâ? </st><st c="3259">Konuşma sesleri duydum diyeceğim amaaa... </st><st c="3301">Üst kattan geliyor sanırım. </st><st c="3329">Hadi yat artık.”</st></p>
		</div>
	<div id="charCountTotal" value="3345"></div></body>
</html>
