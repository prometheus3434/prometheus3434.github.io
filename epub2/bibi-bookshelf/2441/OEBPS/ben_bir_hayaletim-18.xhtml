<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-18</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-18" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-17"><st c="0">ADI NESİBE KARGALI</st></p>
			<p><br /></p>
			<p><st c="19">Ertesi gün saat dokuzda buluşmak ve onu ziyaret etmek için sözleştik. </st></p>
			<p><st c="90">Odama girip kapıyı kapattım, sırtımı yaslayıp yere çömeldim. </st></p>
			<p><st c="151">Muslukları açtım, gözyaşlarım Manavgat Şelalesi gibi akıyordu. </st></p>
			<p><span><st c="214">“Beni boğmak mı niyetin? </st><st c="239">Yeter ama Mila!”</st></span><st c="255"> dedi Paz. </st></p>
			<p><st c="266">Kutunun yanına emekleyerek gittim, kapağını açtım. </st><st c="317">Güvercinler kanatlanıp odama doluştular. </st></p>
			<p><st c="358">“Kuşların,” dedim burnumu çekerek, “dışarı... </st><st c="404">çıkabiliyorlar, öyle mi?”</st></p>
			<p><span><st c="429">“Senin için...”</st></span><st c="445"> dedi Paz elini bana uzatarak. </st><span><st c="476">“Bu sondu.”</st></span></p>
			<p><st c="487">Başımı kaldırıp her şeyi bilen ama hiç konuşmayan mavi file baktım. </st><st c="556">Sanki gülümsüyordu. </st></p>
			<p><st c="576">“Yarın... </st><st c="586">ona gideceğiz,” dedim heyecanla. </st></p>
			<p><span><st c="619">“Bu kez karşı çıkmıyorum. </st><st c="645">Gidin Mila.”</st></span> </p>
			<p><st c="657">Güvercinler kutuya geri döndükten sonra kutuyu yatağıma götürdüm, sabaha kadar konuştuk. </st></p>
			<p><st c="747">Gün ışığı odama dolunca yatağımdan fırlayıp annemin odasına koştum. </st></p>
			<p><st c="815">“Ben... </st><st c="823">çok acıktım. </st><st c="836">Kalk anne.”</st></p>
			<p><st c="847">“Kızım, niye ayaktasın sabahın köründe? </st><st c="888">Bugün pazar. </st><st c="901">Yat biraz daha.”</st></p>
			<p><st c="917">“Anneee, olmaz!” diyerek başının üstüne çektiği örtüyü açtım. </st></p>
			<p><st c="980">Saçları sağa sola dağılmış şekilde, güçlükle ayağa kalkıp banyoya gitti. </st></p>
			<p><st c="1053">Mutfağa koşturup masaya oturdum. </st><st c="1086">Beklemeye başladım. </st></p>
			<p><st c="1106">Az önceki uykulu halinden eser kalmamış haliyle gülümseyerek yanıma geldi. </st><st c="1181">Parmaklarımı masada tıkır tıkır tıklatmaya başladım. </st></p>
			<p><st c="1234">“Saat... </st><st c="1243">dokuz oldu mu?”</st></p>
			<p><st c="1258">“Hayıırr, daha sekiz buçuk.”</st></p>
			<p><st c="1287">Ocağın üstüne çay ve yumurta koydu. </st><st c="1324">Arada buzdolabını açıp kapıyordu. </st></p>
			<p><st c="1358">“Şimdi?”</st></p>
			<p><st c="1366">“Beş dakika önce de cevapladığım gibi, hayır!”</st></p>
			<p><st c="1413">Masaya her zaman güvende olduğumu hissettiren kızartılmış ekmek kokularıyla dolu sepeti koydu. </st><st c="1509">Ocağa baktı.</st></p>
			<p><st c="1521">“Ya şimdi, dokuz... </st><st c="1542">oldu mu?”</st></p>
			<p><st c="1551">“Hayıııır! </st><st c="1563">Ne acelen var kızım?” </st></p>
			<p><st c="1585">Çabucak hazırladığı kahvaltıyı bitirip aşağı ineceğimi söyledim. </st><st c="1650">Dışarı çıkmak istememden memnun olduğunu, çantamda saklı duran kartlardaki gülüşü yüzüne takmasından anladım. </st><st c="1760">Saatin kaç olduğunu sormadım. </st><st c="1790">Lokmaları çiğnemeden yutarak bir kısmını ayakta ağzıma tıktım.</st></p>
			<p><st c="1852">“Ben... </st><st c="1861">çıkıyorum,” dedim ve kapıya koşturdum. </st></p>
			<p><st c="1900">“Sütünü bitirseydin kızım!”</st></p>
			<p><st c="1927">Ayakkabılarımın bağcıklarını tavşan kulağı yapacak vaktim yoktu. </st><st c="1993">Onları ayakkabının yan taraflarına sıkıştırdım, arkamdan kapıyı çarpıp soluğu bahçede aldım. </st></p>
			<p><st c="2086">Bu bahçenin dışında, okulda hayalet olabilirdim. </st><st c="2135">Ama burada, arkadaşlarımın arasında asla öyle hissetmiyordum. </st><st c="2197">Kimsenin gözüne bakmadan, </st><span><st c="2223">“G</st></span><span><st c="2225">ünaydın,”</st></span><st c="2235"> diyerek yürümeye koyuldum. </st><st c="2263">Peşimden takip ettiler. </st><st c="2287">Sırtımda bir tek süper kahraman</st><span> </span><st c="2318">yazan kırmızı pelerinim eksikti. </st><st c="2352">Çok cesur hissediyordum. </st></p>
			<p><st c="2377">B bloğun bahçeye bakan ikinci kapısından girerek merdivenleri adımladık. </st><st c="2450">Elimde, mutfaktan koştururken kaşla göz arasında yanıma aldığım reçelli ekmek duruyordu. </st><st c="2539">Arkadaşlarımınkiler de boş değildi. </st><st c="2575">Haşlanmış yumurta getiren bile vardı. </st></p>
			<p><st c="2613">Ziline bastık. </st><st c="2628">Bir daha, bir daha...</st></p>
			<p><st c="2649">Korkuyla birbirimize baktığımız sırada, kapının açılmasıyla merdivenlerin sönmüş ışığı yüzünden karanlıkta kalan yüzlerimiz aydınlandı. </st></p>
			<p><st c="2786">“Şeyy...” dedim başım önümde. </st><st c="2816">“Girebilir... </st><st c="2830">miyiz? </st><st c="2837">Kahvaltı için... </st><st c="2854">bir şeyler getirdik.” Azıcık kekelesem de kırmızı pelerinim havalara uçuyor, dalgalanıyordu. </st></p>
			<p><st c="2947">Sesini çıkarmadan ardına kadar açtığı kapısı ile bizi içeri davet etti. </st></p>
			<p><st c="3019">Ayakkabılarımızı apar topar çıkararak içeri girdik. </st><st c="3071">Daha önceden geldiğim için salonun yolunu biliyordum. </st><st c="3125">Başımla, beni takip edin, anlamında arkadaşlarıma işaret ederek salona girdik. </st></p>
			<p><st c="3204">Ben reçelli ekmeği uzattım. </st></p>
			<p><st c="3232">Toprak, haşlanmış yumurtayı.</st></p>
			<p><st c="3260">Didem, peçeteye koyduğu beyaz peyniri.</st></p>
			<p><st c="3299">Sinem, poşet içindeki üç zeytini.</st></p>
			<p><st c="3333">Cihan bir karanfili... </st></p>
			<p><st c="3357">“Şeeey... </st><st c="3367">babam dün anneme getirmişti de...”</st></p>
			<p><st c="3401">Yanımızdan ayrılarak tepsi içinde bir tabak, bardak ve sütlerle geri döndü. </st><st c="3478">Yenebilecek olanları tabağa koydu, karanfili de yarısına kadar su dolu bardağa. </st></p>
			<p><st c="3558">“Teşekkür ederim, oturun,” dedi. </st><st c="3591">“Daha önce ziyaretime gelen olmamıştı,” diye de ekledi.</st></p>
			<p><st c="3646">“Biiz... </st><st c="3656">senin cadı... </st><st c="3670">olduğunu düşünmüştük,” dedim başım önümde. </st></p>
			<p><st c="3713">Kahkahası kulaklarımda çınladı. </st></p>
			<p><st c="3745">“Kargalar yüzünden, değil mi? </st><st c="3775">Çoğu insan sevimli bulmaz onları ama ben çocukluğumdan beri beslerim. </st><st c="3845">Beslenme zamanı, gelin bakın,” diyerek sehpanın üzerindeki kavanozu aldı. </st><st c="3919">Balkon kapısını açınca içerisi gül kokularıyla doldu. </st><st c="3973">Onu takip ettik. </st><st c="3990">Avuçladığı yemleri, yere serpti. </st></p>
			<p><span><st c="4023">Gaaaak gaaak...</st></span></p>
			<p><st c="4038">Kanat çırpışları, kafeslerinden çıkan kuşların özgürlüğe uçuşlarını andırıyordu. </st><st c="4120">En azından bugün böyle ifade edebiliyorum. </st><st c="4163">O gün hissettiğim şey, tam olarak rahatlamaydı, her şey yolunda duygusuydu.</st></p>
			<p><st c="4238">Kargalar, balkona doluşup karınlarını doyurdular. </st><st c="4289">Bir süre onları izledikten sonra içeri döndük. </st></p>
			<p><st c="4336">“Hanginiz evime girdi?” diye sordu.</st></p>
			<p><st c="4371">“Ben...” dedim, kırmızı pelerinim kopmuş, parçalanmış gibi hissederek.</st></p>
			<p><st c="4442">“Çok iyi yapmışsın kızım,” diyerek ayağa kalktı, elini saçlarıma uzattı. </st></p>
			<p><st c="4516">“Sakın!” dedi Cihan. </st><st c="4537">“Yanımda kese kâğıdı yok. </st><st c="4563">Dokunulmaktan hiç hoşlanmaz.”</st></p>
			<p><st c="4592">Elini usulca çekerek koltuğuna oturdu. </st><st c="4632">“Pekâlâ,” dedi, yanaklarımızı okşayan yaşlı sesiyle. </st><st c="4685">“Ne bilmek istiyorsunuz?”</st></p>
			<p><st c="4710">“Mezarlıktakiler kim?” dedi her zamanki patavatsız haliyle Toprak. </st><st c="4778">“Onları kurbanların sanmıştık, ayin yaptığını düşünmüştük.”</st></p>
			<p><st c="4837">“Topraaaak!” dedi Didem kızarak.</st></p>
			<p><st c="4870">“Önemli değil kızım. </st><st c="4892">Doksan yaşına gelince insan her şeye alışıyor. </st><st c="4939">Anlatayım mı? </st><st c="4953">Ama sütlerinizi içeceksiniz, söz mü?”</st></p>
			<p><st c="4990">“Söz!” diye cevaplayarak bir dikişte hepsini bitirdik. </st><st c="5046">Sonunda sır perdesi aralanacaktı. </st></p>
			<p><st c="5080">“Yanımda taşıdığım valizi hatırlıyorsunuz, değil mi çocuklar?” Gidip valizi getirdi ve yere oturup sırtını koltuğa dayadı. </st><st c="5203">Çevresine doluştuk. </st><st c="5223">Daha önce gördüğüm fotoğrafları göstererek anlatmaya başladı. </st></p>
			<p><st c="5285">“Bunlar benim eşim ve çocuğum. </st><st c="5316">Bebeğimiz olmuyordu, on sene bekledik ona kavuşmak için. </st><st c="5373">Bir yavrumuz olacağını öğrendiğimiz zamanki mutluluğumuzu nasıl anlatayım! </st><st c="5448">Hep istediğim şeydi bir ailemin olması. </st><st c="5488">Oğlumuz dünyaya geldikten sonra hayatımın en güzel ve acı hatıralarına sahip olacağımı bilemezdim tabii. </st><st c="5593">Eşim, oğlum ve beslediğim kargalarla masallardaki hayatı yaşıyordum. </st><st c="5662">Bir tek yedi cücelerimiz yoktu,” diyerek gülümsedi ve gözlerindeki yaşları silerek devam etti:</st></p>
			<p><st c="5756">“Taa ki o kış gelinceye kadar... </st><st c="5790">Yüz yılın en soğuk kışı yaşanıyor diyorlardı, kar bile yağmıştı İzmir’e. </st><st c="5863">Eşim, çalıştığı fabrika iflas edince işsiz kalmıştı. </st><st c="5916">Çalışacak yer bulmakta zorlanıyordu. </st><st c="5953">Bir aile dostumuzun bulduğu iş sayesinde bulaşıkçı olarak çalışmaya başlamıştı. </st><st c="6033">Kazandığı üç beş kuruş, zorunlu giderlerimizi karşılamaya zar zor yetiyordu. </st><st c="6110">O zamanlar doğal gaz yoktu, soba ile ısınıyorduk. </st><st c="6160">Odun, kömür, o gün ne bulsak yakıyorduk. </st><st c="6201">O gece, bir yaşındaki oğlumuza kibritçi kız masalını anlatıyorduk. </st><st c="6268">Ben istemedim o masalı anlatmayı ama eşim, ‘</st><span><st c="6312">Daha bebek, üzülmez,</st></span> <span><st c="6333">merak etme!’</st></span><st c="6346"> dedi. </st><st c="6353">Bebeğimiz aramızda, yorganın altına saklanıp anlattık, anlattık... </st><st c="6420">Uykuya dalmışız. </st><st c="6437">Sabah olduğunda başımda bir ağrı ve mide bulantısı ile uyandım. </st><st c="6501">Çok uğraştım uyansınlar diye. </st><st c="6531">Uyanmadılar... </st><st c="6546">Karşı komşuya koştum, onlarda telefon vardı, ambulans çağırmalarını istedim. </st><st c="6623">Geri dönüp oğlumu kokladım, sarstım, öptüm, pencereleri açtım.”</st></p>
			<p><st c="6686">Durakladı...</st></p>
			<p><st c="6699">Onun muslukları da tıpkı benimkiler gibiydi... </st></p>
			<p><st c="6747">“Bacalar tıkanmış...” dedi hıçkırarak. </st><st c="6786">“Sobadan zehirlenmişler.”</st></p>
			<p><st c="6811">Manavgat Şelalesi, Antalya’dan buralara kadar taşmıştı, hepimiz de burnumuzu çeke çeke ağlıyorduk. </st><st c="6911">Ben, onun hakkında cadı diye konuştuğumuz için suçluluk hissediyordum. </st></p>
			<p><st c="6982">“Mezarlıkta gördükleriniz onlar. </st><st c="7015">Bu valizde de anılarımı taşıyorum, yanımdan hiç ayırmıyorum.”</st></p>
			<p><st c="7076">Sessizlik...</st></p>
			<p><st c="7089">Ona sarıldığımı hayal ettim...</st></p>
		</div>
	<div id="charCountTotal" value="7120"></div></body>
</html>
