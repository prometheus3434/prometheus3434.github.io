<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-19</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-19" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-18"><st c="0">SENİ SEVİYORUM ANNE </st></p>
			<p><br /></p>
			<p><st c="21">Mahallemizin cadısının aslında öyle olmadığını çözmemizin ardından hayatımız eski, sıradan haline dönmüştü. </st><st c="129">Nesibe nine, bize masallar anlatsın, kitaplar okusun diye sık sık onu ziyaret ediyorduk. </st><st c="218">Ona, denizyıldızlarını çizdiğim bir resmimi hediye etmiştim. </st><st c="279">Çerçeveletip duvarına asmıştı...</st></p>
			<p><st c="311">Küçüklüğümde geometrik şekillerle aram pek iyi olmasa da annem ve Melis, resme doğal bir yeteneğim olduğunu söylüyorlardı. </st><st c="435">Yaşlı insanları kaçıranlar yakalandıktan sonra, bir sene boyunca her hafta, İzmirli bir ressamdan dersler aldım. </st><st c="548">İçimden ne gelirse çiziyordum. </st></p>
			<p><st c="579">Derslere sonrasında da devam ettim tabii. </st><st c="621">Özellikle deniz canlılarını resmetmeye bayılıyordum. </st><st c="674">Hiç görmediğim balıkları, balinaları, yosunları... </st></p>
			<p><st c="725">“Sanki okyanusa açılmışsın gibi çiziyorsun,” diyordu öğretmenim. </st></p>
			<p><st c="790">“Onlar senin en değerli hazinen, eserlerin,”</st><span> </span><st c="834">diyordu annem. </st><st c="850">Sonra bir gün, on bir yaşımdayken, küçük bir kitabevinde ilk sergim gerçekleşti. </st><st c="931">Yerel gazeteler, televizyonlar büyük ilgi gösterdiler. </st><span><st c="986">Geleceğin ressamı, deha çocuk</st></span><st c="1015"> yazıyorlardı. </st><st c="1030">Ben çizmeye devam ettim, bana olan ilgi arttı. </st><st c="1077">Öğretmenim parmak kaldırmazsam zorlamıyor, arada derste yürümeme ya da pencereden kuşlara bakmama izin veriyordu. </st><st c="1191">Sonuçta uçup gidiyorlardı, sonsuza kadar camın önünde kalamazdım ya.</st></p>
			<p><st c="1259">Sürekli o rahatsız sıralarda hareket etmeden oturmak bana iyi gelmiyordu. </st><st c="1334">Ayaktaysam aklım daha iyi çalışıyor, beynimdeki çantayı daha hızlı karıştırabiliyordum. </st><st c="1422">Kartlar her an lazım olabilirdi. </st></p>
			<p><st c="1455">Annem bir gün sınıfıma geldi ve bir konuşma yaptı. </st><st c="1506">Bir öyküyle otizmin ne olduğunu, daha doğrusu ne olabileceğini anlattı. </st><st c="1578">Öykünün sonunda, “Kızım bir otizmli ve ben onu çok seviyorum. </st><st c="1640">Onunla gurur duyuyorum. </st><st c="1664">Hepimiz de birbirimizden farklıyız. </st><st c="1700">Biz bununla yaşamayı öğrendik, siz de yardımcı olur musunuz?” dedi. </st></p>
			<p><st c="1768">“Biz,” diyordu annem, “Biz...”</st></p>
			<p><st c="1798">Ben mi değişmiştim, arkadaşlarım mı, bilmiyorum. </st><st c="1848">Belki de yaptığım resimler sayesinde insanlarla aramda bir bağ kurulmuştu. </st><st c="1923">Sebebini hâlâ pek anlayamasam da annemin gelip konuşması çok işe yaramıştı. </st><st c="1999">Artık hiçbir şeyimizi saklamak zorunda değildik. </st><st c="2048">Omuzlarımdan bir yük kalkmış gibi hissettiğimi hatırlarım. </st></p>
			<p><st c="2107">Şimdi yirmi beş yaşındayım ve Üniversitenin Güzel Sanatlar Fakültesi Resim Bölümünde asistanım. </st><st c="2203">Üniversitenin en asosyal asistanı unvanı bana verildi. </st><st c="2258">Bunun için arkadaşlarım tören bile düzenlediler... </st><st c="2309">Benim pek hoşuma gitmese de aslında gerçek bir tören olmadığını ve kendi aramızda gülmek, bana takılmak için yaptıklarını az çok anladığımdan sesimi çıkarmadım. </st></p>
			<p><st c="2470">Hayaletler de sevebilir...</st></p>
			<p><st c="2496">Bugün gibi hatırlıyorum...</st></p>
			<p><st c="2523">Annemle ikimiz Seferihisar’a tatile gitmiştik... </st></p>
			<p><st c="2573">Sürekli etrafımda dönüyor, benim için annelerle ve çocuklarıyla arkadaşlıklar kuruyor, onun deyimiyle, dışa açılmam için uğraşıyordu. </st><st c="2707">Küçüklüğümden beri, “Beni sevdiğini söylediğini ne zaman duyabileceğim?” diyordu. </st><st c="2789">Ben asla yapamıyor, o üç kelimeyi ağzımdan çıkaramıyordum. </st><st c="2848">Duygularla aram hâlâ pek iyi değildir. </st></p>
			<p><st c="2887">Öğle güneşi tam tepemize yükselince onun fark etmediği bir anda gözlerine baktım.</st></p>
			<p><st c="2968">Güneş mi daha parlak, gözleri mi; karar veremedim...</st></p>
			<p><st c="3021">Şakaklarındaki beyazlar kuyruklu yıldızları andırıyordu...</st></p>
			<p><st c="3080">Şezlongdan kalkarak havuz kenarından kumsala yürüdüm.</st></p>
			<p><st c="3134">Arkamdan takip etti, hep eder. </st></p>
			<p><st c="3166">Her zaman gölgesini üzerimde hissederim...</st></p>
			<p><st c="3208">Kumsala gelince ıslak kumlara eğildim.</st></p>
			<p><st c="3247">Otizmli parmaklarımla yazmaya başladım...</st></p>
			<p><span><st c="3289">Seni seviyorum anne...</st></span></p>
		</div>
	<div id="charCountTotal" value="3312"></div></body>
</html>
