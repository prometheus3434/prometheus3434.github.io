<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-9</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-9" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-8"><st c="0">YEDİ YÜZ OTUZ GÜN</st></p>
			<p><br /></p>
			<p><st c="18">Annem tam iki senedir özel eğitime devam ettiğimizi, bunun yedi yüz otuz gün yaptığını söylüyordu. </st><st c="118">Bana sürekli, “Bu kim? </st><st c="141">Bu ne? </st><st c="148">Ne işe yarar? </st><st c="162">Bununla ne yaparsın?” gibi sorular soruyor, oynaması hiç de zevkli olmayan oyuncaklar alıyordu. </st><st c="258">Bir ipe sürekli renkli boncuklar geçirmemi istiyordu. </st><st c="312">Ben o ipe boncuk geçiriyordum, ip sanki boğazıma dolanıyordu. </st><st c="374">Çok sıkılıyordum.</st></p>
			<p><st c="391">“İnce motor becerilerini geliştirmemiz gerek kızım! </st><st c="444">İleride her şeyi tek başına yapabilmen için. </st><st c="489">Bunu sen de çok istersin, değil mi?”</st></p>
			<p><st c="525">İnce motor nedir diye çok kafa yoruyordum. </st><st c="569">Annem benimle anlaşılmaz konuşsun istemiyordum. </st><st c="617">Motorların arabalarda olduğunu biliyordum. </st><st c="660">İçimde bir yerlerde böyle bir makine vardı demek! </st><st c="710">Çalışabilmesi için onu boncuklarla beslememin gerekmesi, ayakkabılarımın bağcıklarını kendim bağlamazsam onun yerle bir olacak olması beni çok üzüyordu. </st><st c="863">Bu, kafamın karışmasına neden oluyordu. </st><st c="903">Motor dediğin arabada olurdu, belki elektrikli süpürgede. </st><st c="961">Hiç istemesem de doktorculuk oynadığım oyuncakta, bir insanda neler olması gerektiğini az çok biliyordum. </st><st c="1067">Kalp vardı, beyin, mide vardı. </st><st c="1098">Daha bir sürü şey... </st><st c="1119">Ama ince motor yoktu. </st><st c="1141">Hatta kalını bile...</st></p>
			<p><st c="1161">Hep okula gidiyordum! </st><st c="1184">Parka gitmek, top oynamak, çimenlerin üzerinde koşmak istiyordum. </st><st c="1250">Artık sorulan sorulara cevap verebiliyordum. </st><st c="1295">Mesela, “Hayır, istemiyorum,” diyebiliyordum. </st><st c="1341">Çok hızlı gelişme gösteriyormuşum. </st><st c="1376">Hızlıymışım yani. </st><st c="1394">Oysa bana göre bir kaplumbağadan farkım yoktu. </st></p>
			<p><st c="1441">Ölünceye kadar okullara, özel eğitimlere gideceğimi düşündüğüm bir sabah, oflayarak okulun servisine bindim. </st><st c="1550">Annem bindirdi yani. </st><st c="1571">İçerisi her zamanki gibi çok gürültülüydü. </st><st c="1614">Yüksek sesle, anlamadığım şeyler söyleyen şarkılar çalıyordu. </st><st c="1676">Cam kenarına oturdum. </st><st c="1698">En arkaya. </st><st c="1709">Orası benim yerimmiş.</st></p>
			<p><st c="1730">Yanımda boş koltuklar vardı ama kimsenin oturmasına izin vermiyorlardı. </st><st c="1803">Hem seviniyor hem üzülüyor, aslında arkadaşım olsun istiyordum. </st><st c="1867">Belki de tahtalarımdan biri gerçekten eksiktir diye düşünüyordum. </st><st c="1933">Kulaklarımı tıkıyordum. </st><st c="1957">“Mmmm,” diyerek ortamdaki sesi bastırmaya çalışıyordum. </st><st c="2013">Servis sallandıkça uykum geliyordu. </st><st c="2049">Sonunda uykuma yenik düşüp gözlerimi kapattım.</st></p>
			<p><st c="2095">Her şey çok sakin oldu...</st></p>
			<p><st c="2121">Yumuşak oldu...</st></p>
			<p><st c="2137">Güvenli oldu...</st></p>
			<p><st c="2153">Sonra birden gözlerimi açtım. </st><st c="2184">Serviste kimse yoktu. </st><st c="2206">Ayağa kalktım. </st><st c="2221">Kapıyı açmaya çalıştım. </st><st c="2245">Kilitliydi! </st><st c="2257">Neden beni burada tek başıma bırakmışlardı? </st><st c="2301">Aslında bir hayalet olduğuma o gün kesin olarak inandım! </st><st c="2358">Beni görmüyorlar, unutuyorlar, benimle konuşmuyorlardı. </st><st c="2414">Ağlamaya başladım, camlara vurdum, bağırdım, çığlık attım. </st><st c="2473">Çok korkuyordum. </st><st c="2490">Daha önce bir yere kilitlenmemiştim. </st><st c="2527">Bu kadar yalnız bırakılmamıştım. </st><st c="2560">Beni unutmuşlardı! </st><st c="2579">“Sonsuza kadar bu servisin içinde kalacağım,” diyor, annemi göremeden öleceğimi düşünüyordum. </st><st c="2673">Ölümün ne olduğunu pek anlamasam da gidilince asla geri dönülmeyecek bir şey olduğunu kavrayabiliyordum.</st></p>
			<p><st c="2777">Ben camlara vurup çığlık atarken okulun kapısından şoför ile öğretmenim koşarak çıktı. </st><st c="2865">Kapının kilidini açıp beni çıkardılar. </st><st c="2904">Hıçkırıklara boğulmuştum, nefes alamıyordum. </st></p>
			<p><st c="2949">“Ah, seni serviste unuttuk, çok özür dileriz kızım! </st><st c="3001">Lütfen korkma! </st><st c="3016">Ama sen de, ben buradayım, demedin ki hiç!” diye aynı şeyleri tekrarladı öğretmenim. </st></p>
			<p><st c="3101">İnsan, dişlerini fırçalamayı unutabilirdi, kalemini evde unutabilirdi! </st><st c="3172">Ama bir çocuk serviste ya da sokakta unutulabilir miydi? </st><st c="3229">Ben görünmez değildim ki! </st><st c="3255">Tahtaları eksik olanın, beni serviste unutanlar olduğunu düşündüm. </st><st c="3322">Uzun uzun konuşamıyor olabilirdim ama düşünebiliyordum. </st><st c="3378">Bir çocuğun serviste unutulmaması, üzerine kapıların kilitlenmemesi gerektiğini anlayabiliyordum. </st><st c="3476">Bunun çok korkunç olduğunu herkes bilebilir diye düşünüyordum.</st></p>
			<p><st c="3538">Sonrasında ne mi oldu? </st><st c="3562">Annem o gün aceleyle okula geldi. </st><st c="3596">Öğretmenlere, müdüre kızdı, bağırdı. </st><st c="3633">Beni o okuldan aldı. </st><st c="3654">Artık oraya gitmeyecekmişim. </st><st c="3683">İlk başlarda serviste unutulmak beni korkutmuş olsa da içimden şöyle geçirdim:</st></p>
			<p><st c="3761">Belki de ölünceye kadar okullara gitmeyeceğim.</st></p>
		</div>
	<div id="charCountTotal" value="3808"></div></body>
</html>
