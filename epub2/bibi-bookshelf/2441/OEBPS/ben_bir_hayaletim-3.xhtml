<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-3</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-3" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-2"><st c="0">PENCEREDEKİ KUŞ</st></p>
			<p><br /></p>
			<p><st c="16">Tık tık tık...</st></p>
			<p><st c="31">Ses, kollarımın üstündeki tüyleri titretiyor, içim ürperiyordu. </st><st c="96">Süzülerek derimin altına giriyor, oradan kalbime çarpıyor, annemin kalbimde bulunduğunu söylediği bam teline dokunuyordu. </st><st c="218">Cızzz diye bir ses duyuluyordu. </st><st c="250">Bam teline dokunmanın ne olduğunu, dünyanın en zeki insanı bile anlayamaz diye düşünüyordum. </st><st c="343">Bir keresinde bunu anneme sormak istedim, çünkü ne zaman kulaklarımı kapatsam gürültüden korkmuşum demektir. </st><st c="452">Ya da sinirlenmişim... </st><st c="475">Her saat başı, yuvasından çıkıp öten o kuşu da bu yüzden sevmiyordum.</st></p>
			<p><st c="544">Genellikle, düşüncelerim düz bir yol gibidir. </st><st c="591">Başını ve sonunu, hangi düşüncelerin yol aldığını rahatlıkla görebilirsiniz. </st><st c="668">Aklımdan geçenlerle ağzımdan çıkanlar hiçbir zaman aynı olmadığından şansımı denemeye karar verdim. </st><st c="768">Belki ilk kez başarabilirdim...</st></p>
			<p><st c="799">Aklımdaki soru, “Anne, bam teli ne demek?” iken, ağzımdan çıkan, “Anne... </st><st c="874">cızzz...” oldu. </st><st c="890">Yine becerememiştim. </st><st c="911">Düşüncelerimden bazısı yoldan sapmış olmalıydı. </st></p>
			<p><st c="959">“İçin mi ürperdi kızım? </st><st c="983">O cızlayan şeye bam teli denir... </st><st c="1017">Yani, bir şey seni çok kızdırdığında sabrının kalmayacağını düşünürsün ya... </st><st c="1094">Böyle bardaktan taşan su gibi olacağını düşünürsün... </st><st c="1148">Off, nasıl anlatayım ki kızım ben sana bunu? </st><st c="1193">Keşke daha önce hiç demeseydim!”</st></p>
			<p><st c="1225">Bam telinin ne olduğunu, nerede kullanmak gerektiğini çok sonra öğrendim.</st></p>
			<p><st c="1299">Tık tık tık...</st></p>
			<p><st c="1314">Ses, odacıklardan çıkıp soluk borumu rüzgâr gibi yaladı, oradan mideme kadar indi. </st><st c="1398">Midemdeki yemeklerle dans edip onları hoplattıktan sonra kulaklarıma doğru ilerledi.</st></p>
			<p><st c="1482">Tık tık tık...</st></p>
			<p><st c="1497">Orada, camın dışında gerçekten bir kuş mu vardı? </st><st c="1547">Yoksa ağaçtan sarkan dal mı vuruyordu?</st></p>
			<p><st c="1585">Sessizlik...</st></p>
			<p><st c="1598">Yapabilseydim beşe kadar saymayı becerebilirdim. </st><st c="1648">Önceki sayıları atlarsam bunu sadece ben, dolabın üstündeki mavi fil ve geçen sabah yastığımın altına sakladığım kuş tüyü bilecekti. </st><span><st c="1781">Beş!</st></span><st c="1785"> diye içimden geçirerek çıplak ayaklarımı soğuk zemine indirdim.</st></p>
			<p><st c="1849">Başımı yerden kaldırmadım. </st><st c="1877">Geriye dönüp baktığımda ayaklarımın zeminde buhar yaptığını gördüm. </st><st c="1945">Durdum öylece. </st><st c="1960">Artık ben yürümüyordum, izler yürüyordu. </st><st c="2001">Yanımdan geçerek, camın önüne kadar gidip orada durdular. </st><st c="2059">Silinmiyorlardı. </st><st c="2076">Bu bir işaret miydi? </st><st c="2097">Eğer öyleyse gözlerim, yuvalarından fırlayacak; göreceklerinden korkacağı için pılını pırtını toplayıp beni terk edecek diye düşündüm. </st><st c="2232">Çığlık attığımı düşünmüştüm ama sadece hırıltı çıkarabildim. </st><st c="2293">Yavaşça ilerleyerek başımı kaldırdım. </st><st c="2331">Gri tüylü kuşla göz göze geldik.</st></p>
			<p><st c="2363">Tık tık tık...</st></p>
			<p><st c="2378">Camı açmamı istiyordu. </st><st c="2402">Ya da içeri girmek, başka bir yaratığa dönüşüp beni yemek! </st><st c="2461">Bir kuş insanı yer mi hiç? </st></p>
			<p><st c="2488">Derin bir nefes aldım. </st><st c="2511">Pencereyi yavaşça açtım.</st></p>
			<p><st c="2535">“Guurrr gu guk gurrrr! </st><st c="2559">Bir hafta sonra bugün, gündüz saat 4.38’de Eski Ev’de bekleniyorsun. </st><st c="2628">Sık sık görüşeceğiz Mila! </st><st c="2654">Gurrr gu guk gurr!”</st></p>
			<p><st c="2673">Kendi etrafında dönüp kanat çırparak havalandı. </st><st c="2722">Ardında bir tüy bıraktı. </st><st c="2747">Daha önce camın önünde bulduklarımın aynıydı. </st><st c="2793">Çok güzel uçuyordu.</st></p>
			<p><st c="2812">“Unutma! </st><st c="2822">4.38’de... </st><st c="2833">İşaretlere kulak ver Mila! </st><st c="2860">Onlara inan!”</st></p>
			<p><st c="2873">Kuş tüyünü alıp yastığımın altına sakladım. </st><st c="2918">Tek kelime etmedim, zaten istesem de edemezdim. </st><st c="2966">Bilirsiniz ya, düşüncelerle ağızdan çıkanlar meselesi... </st><st c="3023">Anneme olan biteni anlatabilmek isterdim ama henüz bunu yapamıyordum. </st><st c="3093">Bir gün ben de konuşabilecektim. </st><st c="3126">Anneme onu sevdiğimi söyleyebilecektim.</st></p>
			<p><st c="3165">Belki de gözlerine bakıp ona sarılabilecektim...</st></p>
		</div>
	<div id="charCountTotal" value="3214"></div></body>
</html>
