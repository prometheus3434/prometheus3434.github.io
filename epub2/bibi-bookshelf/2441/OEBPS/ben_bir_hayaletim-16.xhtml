<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-16</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-16" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-15"><st c="0">O EVE GİRİYORUM</st></p>
			<p><br /></p>
			<p><st c="16">Ocaktaki yemek yanmasın diye Ayşe abla apar topar gidince top oynamaya karar verdiler. </st><st c="104">Ben sevmiyordum; başıma ya da yüzüme doğru tam gaz bir nesnenin gelebilecek olması bana göre Dünya’mıza meteor çarpması ile aynı anlama geliyordu. </st><st c="251">Mızıklandım ve çimenlerin kenarındaki taşların üzerine oturdum. </st><st c="315">Kalecinin kim olacağı yine sorun olunca yazı tura attılar. </st><st c="374">Cihan kaleci olunca o yer çekimine dayanamayan yanaklarının, bıraksalar tek başına kaleyi koruyabileceğini düşündüm.</st></p>
			<p><st c="490">Koşturmaktan kıpkırmızı kesildiklerini gördükten sonra, yokluğumun fark edilmeyeceği yeterli sürenin geçtiği düşüncesiyle ağır ağır evimin yolunu tuttum.</st></p>
			<p><st c="644">Kararım kesindi. </st><st c="662">Cadının evine gizlice girecektim. </st><st c="696">Yakalanabileceğim korkusu içimi kemiriyordu.</st></p>
			<p><span><st c="740">Aşırı yükleme, aşırı yükleme!</st></span></p>
			<p><st c="770">Annemin bütün sorularını cevapsız bırakarak doğruca odama gittim.</st></p>
			<p><st c="836">Minik kutumun pencerelerini tıklatarak iki kanadından nazikçe tutup açtım. </st></p>
			<p><st c="912">“Paz... </st><st c="920">orada mısın? </st><st c="933">Konuşmamız gerek.”</st></p>
			<p><st c="951">Güvercinlerin gugurdamalarından başka ses çıkmadı.</st></p>
			<p><st c="1002">“Paz?”</st></p>
			<p><span><st c="1009">“Buradayım Mila, seni dinliyorum.”</st></span></p>
			<p><st c="1044">Olan bitenlerin özetini geçtim.</st></p>
			<p><span><st c="1076">“Yapma! </st><st c="1085">Çok tehlikeli!”</st></span></p>
			<p><st c="1100">“Cadıyı... </st><st c="1112">bulmamız gerek Paz. </st><st c="1132">İkindi vakti... </st><st c="1148">şansımı deneyeceğim.”</st></p>
			<p><span><st c="1169">“Seni kurtaramam, kutudan ayrılamam biliyorsun.”</st></span></p>
			<p><st c="1218">“Yapmam gerek, ondan korkmadığımı kanıtlamam... </st><st c="1267">Mezarlıkta olanları anlatmıştım... </st><st c="1302">yani şu ıslanma olayını.”</st></p>
			<p><st c="1327">“</st><span><st c="1329">Tatlı Mila, her çocuğun başına gelebilir bu. </st><st c="1374">Kimse böyle bir şeye gülmez. </st><st c="1403">Bu olayı arkanda bırakmalısın.”</st></span></p>
			<p><st c="1434">“Hayır, gideceğim... </st><st c="1456">kanıtlayacağım.”</st></p>
			<p><st c="1472">“Kızıııım, gel bir iki lokma bir şeyler ye!”</st></p>
			<p><st c="1517">“Gitmem... </st><st c="1529">gerek, aç karnına gizli işlere karışılmaz. </st><st c="1572">Aramızda... </st><st c="1584">tamam mı?”</st></p>
			<p><span><st c="1594">“Yapma diyorum, dinlemiyorsun. </st><st c="1626">Bari kutuyu da yanına al.”</st></span> </p>
			<p><st c="1652">Küçük olduğu için şanslıydım.</st></p>
			<p><st c="1682">“Tamam,” diyerek kutuyu cebime sıkıştırıp mutfağa koşturdum. </st><st c="1744">Bugün Çin makarnası günüydü. </st><st c="1773">O ince çubuklarla yemeye çalışırken ince motorumun devreleri, yanma sinyalleri veriyordu.</st></p>
			<p><st c="1862">“Sakın söylenme kızım, ellerindeki kasların gelişmesi lazım.”</st></p>
			<p><st c="1924">“Anne, çatal... </st><st c="1941">Lütfen!”</st></p>
			<p><st c="1949">“Hadi devam, uğraş biraz ama.”</st></p>
			<p><st c="1980">Hayatımızı özel dersler gibi yaşadığımızı şimdi görebiliyorum. </st><st c="2044">Tabii o zamanlar sadece sinir oluyordum.</st></p>
			<p><st c="2084">Annem dışarı çıkmama izin versin diye ince, kalın ne kadar motorum varsa hepsini çalıştırdım. </st><st c="2179">Çok zorlanıyor ama etrafımdaki göletin unutulması için cadının evine gitmeye sabırsızlanıyordum. </st><st c="2276">Çubukları tek elimle tutamayınca ikisini de kullanıyor, makarnaları çiğnemeden yutuyordum. </st><st c="2367">Uzun uğraşlarla tabağımdakileri bitirdikten sonra izin isteyip bahçeye çıktım. </st><st c="2446">Kimseler yoktu.</st></p>
			<p><st c="2461">Sevdiğim o en karanlık noktaya, arada duraklayarak yürümeye başladım. </st><st c="2532">Burası sahiden de korkunç görünüyor, sarmaşıklar duvarları kaplıyor, hışırtılı acayip sesler duyuluyordu. </st><st c="2638">Ağaca yaslanmış merdiveni, ses çıkarmadan biraz ötedeki balkona dayamam gerekiyordu. </st><st c="2723">Onca çabama rağmen başaramadım ve onu yere düşürdüm. </st><st c="2776">Kopan gümbürtüyle, cadı ile birlikte artık bizi terk etmiş kargalardan geride kalan birkaçı havalandılar.</st></p>
			<p><span><st c="2881">Gaaakk gaaaakk...</st></span></p>
			<p><span><st c="2899">Aşırı yükleme, aşırı yükleme!</st></span></p>
			<p><st c="2929">Başıma kozalak düşünce dudaklarımı ellerimle kapatıp beklemeye başladım. </st><st c="3003">Etrafım birden kalabalık olacak ve yakalanacağım sanmıştım ama öyle olmadı. </st><st c="3079">Avuçlarıma bakıp kalbimi öksürmüş müyüm diye kontrol ettim. </st><st c="3139">Hâlâ korktuğumda kalbim ağzımdan çıkacak zannederim. </st><st c="3192">Yalnız olduğumu gördükten sonra, bin bir güçlükle merdiveni balkona dayadım. </st><st c="3269">Heyecandan terleyen avuçlarım kayganlaştığından doğru düzgün tutunamıyordum. </st><st c="3346">Yavaş yavaş çıktım, balkon korkuluklarına ulaşınca son kez arkamı kontrol edip tırmandım. </st><st c="3436">Tam gerideki ayağımı da içeri sokuyordum ki merdiven oldukça güçlü bir sesle bahçeye doğru süzülerek, ağacın yapraklarını sıyırıp yere düştü.</st></p>
			<p><st c="3577">Al işte, bir bu eksikti!</st></p>
			<p><span><st c="3602">Aşırı yükleme, aşırı yükleme...</st></span></p>
			<p><st c="3634">Bu gibi durumlarda ne yapılması gerektiğine ilişkin bilgiye rastlama ümidiyle çantamı altüst etmeyi düşündüm. </st><st c="3745">Ne kart, ne bilgi; hiçbir şey yoktu... </st><st c="3784">Böyle şeyler özel derste öğretilmiyordu.</st></p>
			<p><span><st c="3824">“Ben sana demedim mi? </st><st c="3847">Kaldın mı şimdi burada?” </st></span></p>
			<p><st c="3872">Paz’ın söylenmesi sinirlerimi bozduğundan kutunun kapağını sinirlice kapattım. </st><st c="3951">Zaten benim için yeterince zordu. </st><st c="3985">Olduğum yere çömelerek ağlamaya başladım. </st><st c="4027">Gözümde volkanlar patlıyor, lavlar arasında eriyerek yok oluyordum. </st><st c="4095">Geri dönemeyeceğime göre içeri girmem kaçınılmazdı. </st><st c="4147">Usulca, kapının kilitli olup olmadığını kontrol ettim. </st><st c="4202">Kol tık diye aşağı inince kapı ardına kadar açıldı. </st><st c="4254">Yavaşça tül perdeye doğru başımı uzattım, kimse görünmüyordu. </st><st c="4316">Nefesimi tutup içeri daldım.</st></p>
			<p><st c="4344">Duvarlar, eskimiş gazete sarısı; koltuklar da duman rengiydi. </st><st c="4407">Çok sevimsizdi, üstelik buram buram sarımsak kokuyordu. </st><st c="4463">Evi hızlıca kolaçan ettikten sonra, cadıya ait eşya aradım. </st><st c="4523">Yatakların altında, kovboy filmlerindeki o ünlü toz yığınları uçuşuyordu. </st><st c="4597">Dolapların ve çekmecelerin içi karman çormandı. </st><st c="4645">Kutular, peçeteler, ambalajlar, çöpler yerlere atılmıştı.</st></p>
			<p><st c="4702">Hiç böyle pis ev görmemiştim. </st><st c="4733">Karanlık, dar sokaklarda çöp tenekelerinin üzerinde pinekleyen kedilerin yaşadığı tekinsiz yerleri andırıyordu. </st><st c="4845">Ayrıca boyaları pul pul dökülen duvarlarda çiviler de, duvar süslerine ait izler de yoktu. </st><st c="4936">En uçtaki odaya gidip tek kişilik yatağın altına baktım. </st><st c="4993">Cadının çiçek desenli valizi ile burun buruna geldim.</st></p>
			<p><st c="5046">“Tanrım,” dedim, “bugün bu evden çıkmama yardım edersen söz bir daha hırsız gibi kimsenin evine girmeyeceğim.”</st></p>
			<p><st c="5157">Valizin fermuarını yavaşça açtım. </st><st c="5192">İçinden palyaço fırlayacak, boğazıma yapışacak diye korkuyordum. </st><st c="5257">Elimi daldırdım, bir tomar kâğıt, mektup ve uçları aşınmış fotoğraflar buldum. </st><st c="5336">O burnu ve koca beni nerede görsem tanırım. </st><st c="5380">Bizim cadı, uzun boylu bir adamın koluna girmişti ve bir çocuğun elini tutuyordu. </st><st c="5462">Arkalarındaki ağaçlarda kargalar çok net görülebiliyordu.</st></p>
			<p><st c="5519">Bir bir karıştırmaya devam ettim. </st><st c="5554">İçlerinden birinde, Bayan Kargalı, bir bebeği kollarıyla havaya kaldırmış, dişlerini göstererek gülüyordu. </st><st c="5661">Kimdi onlar? </st><st c="5674">Neden tek başına yaşıyordu?</st></p>
			<p><st c="5701">Tekrar elimi daldırdığımda iki küçük patik, kol düğmeleri, bebek battaniyesi, dedeminkine benzeyen yama yapılmış eski bir yelek, içinde kurumuş güller olan bir kitap ve camları yusyuvarlak gözlük buldum. </st><st c="5906">Tam mektuplara bakacakken kapı çarptı ve olduğum yerden fırladım. </st><st c="5972">Sağa sola koşturup saklanacak yer aradım. </st><st c="6014">Kendimi yatağın altına atıp gözlerimi sımsıkı kapattım, ıslaklığın beni ele geçirmesini beklemeye başladım. </st><st c="6122">Tuttum, çok sıkı tuttum...</st></p>
			<p><st c="6148">Adım sesleri tıpkı korku filmlerindeki gibiydi. </st><st c="6197">Hih hih hih hah hah hah hoh hoh hoh... </st><st c="6236">Sadece sürekli yankı yapan bu sesler eksikti.</st></p>
			<p><st c="6281">Ayaklar tam yatağın önünde durdu. </st><st c="6316">Eyvah! </st><st c="6323">Valizi çekmeyi unutmuştum. </st><st c="6350">Sağa sola bakınıp dolapları açıp kapattı.</st></p>
			<p><span><st c="6391">Gümbür gümbür dumdum dudum dumdum dudum...</st></span></p>
			<p><st c="6434">Biri şu kalbimdeki davulları sustursa iyi olacaktı.</st></p>
			<p><st c="6486">Kendime engel olamayıp kıvrandığım yerde sallanıyor, bir taraftan da cebimdeki kutuya dokunuyordum. </st></p>
			<p><st c="6587">Yatak, o ayakların sahibi tarafından gacırdayarak havaya kaldırılınca açıkta kaldım.</st></p>
			<p><st c="6671">“Sen de kimsin bacaksız? </st><st c="6697">Nasıl girdin içeri?” dedi. </st><st c="6724">Eğilip bir bacağımdan tuttu, beni salona kadar sürükledi. </st><st c="6782">Ağlamıyordum, gözlerimden şelaleler akıyordu.</st></p>
			<p><st c="6827">“Sana soruyorum! </st><st c="6845">Ne işin var burada?”</st></p>
			<p><st c="6865">Sessizlik...</st></p>
			<p><st c="6878">“Cevap versene be! </st><st c="6898">Dilini mi yuttun?”</st></p>
			<p><st c="6916">Evet, yutmuştum; üstelik sadece dilimi değil, hapı da...</st></p>
			<p><st c="6973">“Son kez soruyorum, kimsin? </st><st c="7002">Ne çalacaktın ha, bastıbacak? </st><st c="7032">Konuşmazsan senden çorba yaparım!”</st></p>
			<p><st c="7066">Benden çorba yapmalarından korktuğumdan,</st><span><st c="7107"> tadım hiç de lezzetli değildir, </st></span><st c="7140">diyecek oldum ama ağzımdan sadece, “Iıııııh,”</st><span> </span><st c="7185">çıktı...</st></p>
			<p><st c="7194">Beni tek ayağımdan hışımla yakalayıp yerlerde sürükledi. </st><st c="7252">Dış kapının olduğu girişe götürdü. </st><st c="7287">Başım kapıya çarpınca kulaklarımda metal borular yuvarlanarak birbirlerine gürültüyle çarptı. </st></p>
			<p><st c="7381">“Polisleri hiç sevmem, şanslısın seni bücür! </st><st c="7426">Yoksa kesin şikâyet ederdim. </st><st c="7455">Şimdi defol! </st><st c="7468">Bir daha değil evime girmek, karşıdaki bakkalda bile seni görürsem doğduğuna pişman ederim.”</st></p>
			<p><st c="7560">Iııııhhhhhhh...</st></p>
			<p><st c="7576">“Ne ıhlıyorsun, birkaç tahtan eksik mi yoksa senin? </st><st c="7629">Defol dedim, git! </st><st c="7647">Görünme bir daha!” </st></p>
			<p><st c="7666">Vücuduma yayılan titreme yüzünden adım atacak halim kalmamıştı.</st></p>
			<p><span><st c="7729">“Hadi Mila, ne duruyorsun. </st><st c="7757">Koş! </st><st c="7762">Koş!”</st></span></p>
			<p><st c="7767">Iııhhhhh...</st></p>
			<p><st c="7779">“Paz... </st><st c="7788">yürüyemiyorum...”</st></p>
			<p><span><st c="7805">“Lütfen, hadi önce bir adımını, sonra diğerini. </st><st c="7854">Eve gidelim, yoksa çorba mı olmak istiyorsun?” </st></span></p>
			<p><st c="7901">Adım atmaya çalıştım, sendeleyerek yere yığıldım. </st><st c="7951">Emekleyerek apartman çıkışına kadar ilerledim. </st><st c="7998">Duvara tutunarak ayağa kalktım ve aydınlığa çıktım. </st><st c="8050">Dizlerim arada bükülerek, tökezleyerek bahçeye indim.</st></p>
			<p><st c="8103">“Mila, ne yapıyorsun tek başına?” dedi Ayşe abla. </st><st c="8154">O anda sesi dünyanın en güzel çınlamasını yarattı kulağımda.</st></p>
			<p><st c="8214">Cevap verebilmeyi isterdim ama bir an önce eve gitmem gerekiyordu. </st><st c="8282">Uzaklaşmam...</st></p>
			<p><st c="8295">Annem her zaman buğulu bakan gözlerini kocaman açarak beni karşıladı. </st><st c="8366">Bir şeyler söyledi ama ne dediğini duyamadım. </st><st c="8412">Odama girince kutuyu cebimden çıkarıp masamın üzerine koydum. </st><st c="8474">Yatağımın üzerine yüzükoyun yatarak ağlamaya başladım. </st><st c="8529">Cadıdan korkmadığımı ispatlamış sayılır mıydım?</st></p>
			<p><span><st c="8576">“Düşündüğün şey bu mu yani?”</st></span><st c="8605"> dedi şaşkınlıkla Paz. </st><span><st c="8628">“Seni alıkoyabilirdi, dilenci yapabilirdi, çocuk hırsızı olabilirdi. </st><st c="8697">Yani kafana taktığın tek şey bu mu gerçekten?”</st></span></p>
			<p><st c="8743">“İspatlamam... </st><st c="8759">gerek...” Tıkalı burunla ne ağlamak ne konuşmak kolaydı.</st></p>
			<p><span><st c="8815">“Nasıl bir tehlikenin içine attın kendini, nasıl fark etmezsin?”</st></span></p>
			<p><st c="8880">Cevap vermedim... </st><st c="8899">Paz rahatça konuşabildiğim tek arkadaşımdı ve bu kez beni anlamıyordu. </st><st c="8970">İlk kez, sussun istedim.</st></p>
			<p><br /></p>
			<p><st c="8994">Kapımızın hemen üstünde beslediğimiz bülbül acı acı öttü. </st><st c="9053">Gülüşmeler ve hoş geldinizler arasında arkadaşlarımın sesini tanıyabildim. </st><st c="9128">İçeri doluştular.</st></p>
			<p><st c="9145">“Yarın mezarlığa gidiyoruz, karar verdik. </st><st c="9188">Sen de geliyorsun! </st><st c="9207">Kanıt arayacağız!”</st></p>
			<p><st c="9225">“Ben... </st><st c="9234">gelmiyorum.”</st></p>
			<p><st c="9246">“Olmaz, bu işte birlikteyiz bir kere. </st><st c="9285">Dün yeni kayıp haberi geldi. </st><st c="9314">Pervin teyzenin komşusu. </st><st c="9339">Bil bakalım yaşlı mıymış, genç miymiş?”</st></p>
			<p><st c="9378">“Yaşlı,” dedim, içimde gizli yerlere saklanmış silik sesimle. </st><st c="9441">“Ben... </st><st c="9449">o eve... </st><st c="9458">girdim,” diye ekledim. </st></p>
			<p><st c="9481">“Vay canınaaa!” dedi Cihan pembe pembe. </st><st c="9521">“Çok cesursun!”</st></p>
			<p><st c="9536">“Aklını kaçırmışsın!” dedi Didem sinirle. </st><st c="9579">“Başına kötü şeyler gelebilirdi. </st><st c="9612">Sen de kaybolabilirdin! </st><st c="9636">Bütün otistikler senin gibi aklını peynir ekmekle mi yemiş acaba?”</st></p>
			<p><st c="9702">“Otizmli,” diye düzelttim. </st><st c="9730">“Otistik... </st><st c="9742">değilim ben! </st><st c="9755">Tik değilim!” Melis’in öğrettiği ve kafama kazıdığı ilk bilgilerdendi.</st></p>
			<p><st c="9825">“Seni asla bulamayabilirdik,” diye araya girdi Sinem. </st><st c="9880">Kollarını bana sarılacakmış gibi iki yana açarak öne atıldığında geriye doğru fırlayıp yatağın en ucuna kaçtım. </st><st c="9992">Şu insanlar neden sarılmaya bu kadar meraklıydı? </st></p>
			<p><st c="10041">Toprak, “Ne buldun peki? </st><st c="10066">Ne oldu?” diyerek sandalyeye oturdu. </st><st c="10103">Parça parça ve kesik kesik, olanları anlattım.</st></p>
			<p><st c="10149">Çoğu zaman neyin tehlikeli, neyin aşırı tehlikeli olduğunu düşünemiyordum. </st><st c="10225">Hâlâ kavramakta zorlandığım olur. </st><st c="10259">Arkadaşlarım buna cesaret diyordu...</st></p>
			<p><st c="10295">Ertesi gün mezarlığı kontrol ettik. </st><st c="10332">Çiçekler kurumuş, yaprakları dökülmüştü. </st><st c="10373">Uzun süredir sulanmadığı belli oluyordu.</st></p>
			<p><st c="10413">“Buraya gelmemiş demek ki.”</st></p>
			<p><st c="10441">“Ya da gelememiş,” dedi Cihan gözlerini pörtleterek. </st><st c="10495">Ben neyin, ne zaman doğru, ne zaman yanlış olduğunu kavrayamıyorsam; Cihan da nerede, ne zaman, ne kadar gözlerini pörtletmesi gerektiğini bilmiyordu. </st><st c="10646">Garip çocuk!</st></p>
			<p><st c="10658">Çeşitli olasılıklar üzerinde durarak bahçemize kadar geldik. </st><st c="10720">Arada mesafe bıraksam da arkada durmaya, görünmemeye çalışıyordum. </st><st c="10787">O adam beni görür diye endişe ediyordum. </st><st c="10828">Söylediğimi gözlerimden anlar diye anneme de anlatamıyordum. </st><st c="10889">Paz’ı da göremiyor, susmasını istediğim için bana küsüp gittiğini düşünüyordum. </st><st c="10969">Hayatım korkunç derecede sıkıcı ve kötü gidiyordu.</st></p>
			<p><st c="11019">Son zamanlarda babamı da göremiyordum. </st><st c="11059">Annem eskiden bana sarıldığında dişlerimi sıkar, beni huzursuz eden bu davranışın geçmesi için üçe kadar sayardım. </st><st c="11174">Şimdi katlanamıyordum. </st><st c="11197">Yani o eve girdiğim günden beri hayatım altüst olmuştu:</st></p>
			<p><st c="11252">Annem, bana sarılmasına izin vermediğim için sinirleniyor, elinden oyuncağı alınan bebekler gibi çığlığı basıyor, sonra pişman olup özür diliyordu. </st><st c="11401">Bense sadece bakıyor, kartların hiçbirini yüzümde taşımıyor, tanınmaz biri oluyordum. </st><st c="11487">Eğer annemin de beyninde çantası varsa istediği onu kadar altüst edebilir ama yine de ne düşündüğümü bilemezdi. </st><st c="11599">Hem boşandıkları için onu suçluyor, ona kızıyordum.</st></p>
			<p><st c="11650">“Babamı... </st><st c="11662">çok... </st><st c="11669">özlüyorum,” diyordum. </st><st c="11691">“Senin... </st><st c="11701">yüzünden... </st><st c="11713">göremiyorum.”</st></p>
			<p><st c="11726">“Hafta sonları görüyorsun ya kızım. </st><st c="11763">İstersen arayayım, şimdiden gelsin seni alsın.”</st></p>
			<p><st c="11810">“Senin yüzünden...”</st></p>
			<p><st c="11830">Avuçları ile koyulaşan gözlerini ovalayarak başka odaya gidiyordu.</st></p>
			<p><st c="11897">Babam, “Ben istemedim boşanmayı, annen istedi,” diyordu. </st><st c="11955">“Yoksa sonsuza kadar birlikte olabilirdik.”</st></p>
			<p><st c="11998">Azıcık görüşebildiğimiz o anlarda saçlarımı okşamasına izin vermesem, onu sevdiğimi söyleyemesem de sonsuza kadar birlikte olmak düşüncesi kulağa çok hoş geliyordu. </st><st c="12164">Belki de ayrı oldukları için böyle otizmli kalıyor, değişemiyordum! </st><st c="12232">Belki birlikte olsalar iyi olurdum! </st><st c="12268">Başka çocuklar sadece okula gidiyordu, özel eğitime giden bir ben vardım. </st><st c="12342">Üçgen çizebilmek ve daha pek çok şey için okul bana asla yetmiyordu...</st></p>
			<p><st c="12412">Herkes evindeki ihtiyarını arıyor, kimse bulamıyordu. </st><st c="12467">Bazısının bir aydır ortalarda görünmediği konuşuluyordu.</st></p>
			<p><st c="12523">Dayanamayıp, “Ayşe... </st><st c="12546">ablaya söyleyelim,” dedim sitenin girişinde. </st></p>
			<p><st c="12591">“Ablaaaa! </st><st c="12601">Ayşe abla!”</st></p>
			<p><st c="12612">“Ne var? </st><st c="12622">Bir şey mi oldu?”</st></p>
			<p><st c="12639">Cihan’ın, “Aşağı iner misin lütfen!” demesiyle, onun parmak arası terlikleri ve başında bigudilerle gelmesi göz açıp kapamamıza baktı. </st></p>
			<p><st c="12775">“Dökülün bakalım, sizi başımın ayaklı belaları!”</st></p>
			<p><st c="12823">Güldüğüne göre ayaklı bela olmak iyi bir şeydi.</st></p>
			<p><st c="12871">Benim yerime anlattılar; deli cesareti dedikleri eve girme olayını.</st></p>
			<p><st c="12939">“Şüpheli,” dedim yutkunarak. </st><st c="12969">“Çantasını... </st><st c="12983">bile almamış yanına.”</st></p>
			<p><st c="13004">“Devam et,” dedi bizi o en karanlık noktaya doğru sürüklerken.</st></p>
			<p><st c="13067">“Mezarlıkta... </st><st c="13083">ayin mi yapıyordu... </st><st c="13104">gerçekten?”</st></p>
			<p><st c="13115">“Sizi şaşkınlar, tabii ki yapmıyordu. </st><st c="13154">Öyle kaptırmıştınız ki kendinizi, bozmak istemedim. </st><st c="13206">Hem sen hangi akla hizmet girdin o eve? </st><st c="13246">Beyin yerine sünger mi var kafanda? </st><st c="13282">Anneni üzüntüden perişan mı etmek istiyorsun? </st><st c="13328">Ama ben de sürekli balkonda duramam ki!”</st></p>
			<p><st c="13368">“Sensin... </st><st c="13380">sünger,” dedim sallanarak. </st></p>
			<p><st c="13407">“Tamam tamam, hadi, yaptığın yanlış hakkında sonra konuşuruz. </st><st c="13469">Abim araştırdı, Nesibe teyzenin kimsesi yokmuş. </st><st c="13517">O evdekiler de onun akrabası değil. </st><st c="13553">Mezarlıktakiler de oğlu ile eşiymiş.” </st></p>
			<p><st c="13591">Duyduklarımız karşısında, zihnimizdeki kargalarla birlikte cadı görüntüsü de kanatlanıp uçmuştu. </st><st c="13688">Sıradan, normal bir nine miydi? </st><st c="13720">Duvar süsleri de gerçek değil miydi? </st></p>
			<p><st c="13757">“Son zamanlarda kayıp olayları çoğaldı çocuklar. </st><st c="13806">Onun evine yerleşenleri takip ediyormuş emniyet birimleri. </st><st c="13865">Yani siz uzak duracaksınız bu işten, anlaşıldı mı?”</st></p>
			<p><st c="13916">“Peki, o yaşlı insanlar nereye kayboldu abla?” dedi Sinem, dudaklarını üzüntüyle bükerek. </st><st c="14007">“Neden hiç onunla konuşmadınız Ayşe abla? </st><st c="14049">Çok yalnızmış o zaman.” </st></p>
			<p><st c="14073">“Bir kere suratıma kapıyı çarpmıştı, huysuzun teki diye ün saldığı için oralı olmadım.”</st></p>
			<p><st c="14160">“Ben yaşlanınca kapımı çalın, olur mu?” dedi Toprak. </st><st c="14214">“Sizi içeri alırım mutlaka.”</st></p>
			<p><st c="14242">O anda zaman ve aslında duvar süsü yapılmayan insanlar ellerimizden kayıp gitti...</st></p>
			<p><st c="14325">Kapımızın üstündeki bülbül hep ötsün istedim...</st></p>
		</div>
	<div id="charCountTotal" value="14373"></div></body>
</html>
