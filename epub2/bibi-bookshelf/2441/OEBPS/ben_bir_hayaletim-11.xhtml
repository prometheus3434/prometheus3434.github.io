<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-11</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-11" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-10"><st c="0">ŞUNLAR OLMADI</st></p>
			<p><br /></p>
			<p><st c="14">Cihan’ın burnunu kırmamın üzerinden tam altı ay geçmişti ve bu süre içerisinde şunlar olmadı:</st></p>
			<p><st c="108">1- Paz benimle konuşmaya çalışmadı, bana seslenmedi. </st></p>
			<p><st c="162">2- Başka kimsenin burnunu kırmadım.</st></p>
			<p><st c="197">3- Adresi ezberlemedim, çünkü her an taşınabileceğimizi </st></p>
			<p><st c="254">düşünüyordum. </st><st c="268">İşin aslı, ezberleyemiyordum.</st></p>
			<p><st c="297">4- Hiç arkadaşım olmadı. </st><st c="323">Kimseyle oynamak istemedim. </st></p>
			<p><st c="351">“Kemik kıran” diye gülüştüklerini bile duydum. </st></p>
			<p><st c="398">5- Babam, annemin evine hiç gelmedi ve evde kalmadı.</st></p>
			<p><st c="450">6- Hiç etek giymedim.</st></p>
			<p><st c="472">7- Hiç kedi okşamadım. </st></p>
			<p><st c="496">8- Annemin gözlerine bakmadım.</st></p>
			<p><st c="526">9- Daha pek çok şey olmadı. </st></p>
			<p><st c="555">Cihan’ın ailesi bize dava açmadı. </st><st c="589">Annem, onları inandırmak için uzun uzun konuşmak zorunda kaldığını, bunun çok zor olduğunu söylüyordu. </st><st c="692">“Lütfen, yumruk atmazsan iyi olur,” diyordu. </st><st c="737">Kimsenin burnunu kırmamalıymışım. </st><st c="771">Oysa ben sadece bahçedeki o en karanlık noktada olmak, Cihan’ı kendimden uzaklaştırmak istemiş, herhangi bir şeyi kırmak istememiştim. </st></p>
			<p><st c="906">Annem inatla beni bahçeye çıkarmaya devam ediyordu. </st><st c="958">Bir kenara oturup çocukları izliyorduk; daha doğrusu o izliyor, ben başımı öne eğip sözde oyun saatimin bitmesini bekliyordum. </st><st c="1085">Bazen gizlice onlara bakıyor, yanlışlıkla göz göze gelirsek başımı başka tarafa çeviriyordum. </st><st c="1179">Kimi zamanlar, balkona çıkan anneler biz aşağı inince çocuklarını eve çağırıyorlardı. </st><st c="1265">Bu durum aylarca böyle devam etti.</st></p>
			<p><st c="1299">Havuzun arka tarafındaki çalılıkların arasında yavru kediyi bulduğumuzda, “Belki annesi geri döner,” dedi annem sevgiyle. </st><st c="1422">“Ona biraz süt verelim mi kızım?” Bu durumda yukarıdaki yedinci maddeyi silebilirsiniz. </st><st c="1510">Çünkü ilk kez o gün bir kediyi okşadım. </st></p>
			<p><st c="1550">Sitedekiler bizden uzak durdukları için neredeyse bir hafta ondan haberleri olmadı. </st><st c="1634">Adını Mini koyduk. </st><st c="1653">Onu elime alıp pembe burnunu kendiminkine dokundurduğumu gören çocuklar etrafıma doluştular. </st><st c="1746">Hafifçe geri çekilerek bahçe duvarına yaslandım. </st><st c="1795">Fazlaca yakın durmuyorlar, her an bir şey kıracağımdan ya da annelerinin göreceğinden çekiniyorlardı. </st><st c="1897">Ya da ben öyle olduğunu düşünüyorum.</st></p>
			<p><st c="1933">“Kedileri çok severim,” dedi Cihan. </st><st c="1970">“Babam almama izin vermiyor.”</st></p>
			<p><st c="1999">Gıkımı çıkarmadım, ilk kez, </st><span><st c="2028">belki de hayalet değilimdir,</st></span><st c="2056"> diye geçirdim içimden. </st><st c="2080">Annem biraz uzaklaşarak bizi izledi.</st></p>
			<p><st c="2116">“Okşayabilir miyiz?” dedi ikizler aynı anda.</st></p>
			<p><st c="2161">Sesimi çıkarmadan yanağımı Mini’ye değdirerek sallanmaya başladım. </st><st c="2229">İçten içe onlarla konuşmak, oynamak istiyor, bir taraftan da yine birisine zarar vermekten korkuyordum. </st><st c="2333">Yüzümü duvara, sırtımı onlara çevirip yere çömeldim. </st><st c="2386">Başım sallandıkça duvardaki sarmaşıklara dokunuyordu. </st><st c="2440">Kendi aralarında homurdanarak uzaklaştılar. </st><st c="2484">Şu kırma dökme işini nasıl affettireceğimi bilmiyordum. </st><st c="2540">Tüm kararlılığımızla bahçeye inmeye, Mini’yi besleyip sevmeye devam ettik. </st><st c="2615">Zaman geçtikçe kendimi daha güvende hissediyordum. </st><st c="2666">Bazen yanıma gelip onun tüylerini okşamak istiyorlar, ben de onlara izin veriyordum. </st><st c="2751">Bana dokunmadıkları sürece sorun yoktu. </st><st c="2791">Bizim Mini benim kedim olup çıkmıştı ve asla bahçeden ayrılmıyordu. </st><st c="2859">Duman rengi tüyleri sevildikçe parlaklaşıyordu, beni de sevseler ben de güzelleşip normal bir çocuk olur muydum?</st></p>
			<p><st c="2971">Mayıs ayı gelip de havalar güzelleşince annem doğum günümü bahçede kutlayacağımızı söyledi. </st><st c="3064">O tahta masaları nasıl olup da bulduğunu hâlâ düşünürüm. </st><st c="3121">Üzerlerinde mavi kareli örtüler, pembe çiçekler, şekerler, kekler, börekler, daha bir sürü güzel yiyecek vardı. </st><st c="3233">Ağaçların arasına gerdiği iplerden renkli küçük lambalar sarkıyor, yanıyordu. </st><st c="3311">Mini’ye de sepetten bir yuva yapmış, onu masanın en başındaki sandalyemin yanındaki tabureye koymuştu. </st></p>
			<p><st c="3414">“Tek tek kapılarını çaldım, herkesi davet ettim,” dedi annem en mutlu haliyle. </st><st c="3493">“Haftalardır eve kahve içmeye çağırmadığım komşumuz kalmadı.”</st></p>
			<p><st c="3554">İşe yaramıştı, aradan geçen onca arkadaşsız ve yalnız aylardan sonra masa dolup taşmıştı. </st><st c="3645">Bana çok yaklaşmıyorlar ama kızgın laflar da söylemiyorlardı.</st></p>
			<p><st c="3706">“Yeterince uğraşırsan ve vazgeçmezsen her şey mümkün,” diyordu annem.</st></p>
			<p><st c="3776">Masanın başında iştahla pasta yiyen çocuklara bakıyor, göz göze gelecek olursak başımı öne eğiyordum. </st><st c="3879">Kalbimden pıtır pıtır sesler geliyor, içimde mısır patlatılıyordu. </st><st c="3946">Başımı çevirip hediyelerin konduğu yere baktım. </st><st c="3994">Ambalajları parlak, simli, süslüydü. </st><st c="4031">Şu zeki ama pek de konuşkan olmayan beynimden şunlar geçti: </st><span><st c="4091">İçleri boş olsaydı yine kalbim pıtırdardı.</st></span></p>
			<p><st c="4133">O gün hayatımın en muhteşem doğum günü olarak kaldı. </st><st c="4187">Önce annemin kararlılığı ve sonra tatlı Mini sayesinde... </st><st c="4245">Konuşmasam, yüzlerine bakmasam da mutluluğum yüzümde Kuzey Yıldızı gibi parlıyordu. </st><st c="4329">En azından annem öyle söylüyordu.</st></p>
			<p><st c="4362">Bütün bunlar olup biterken özel eğitime devam ettim elbette. </st><st c="4424">Melis bana, çok zeki bir sincap olduğumu, hızlı ilerleme gösterdiğimi söylüyordu. </st><st c="4506">“Dış dünyaya açılmak için hazırsın,” diyordu. </st><st c="4552">Dış dünya neresi diye düşünüyor, iç dünyanın bile nerede olduğunu bilmiyordum. </st></p>
			<p><st c="4631">“Küçük sincabım benim, merhaba! </st><st c="4663">Neler yaptın bakalım hafta sonu?”</st></p>
			<p><st c="4696">Melis, cevap vermemi beklemeden içeri daldı, beni odamda, üzerinde mavi balıkların olduğu küçük sandalyeye oturtup, kendisininkini önüme çekerek bana yaklaştı. </st><st c="4857">Yaklaştıkça gözleri büyüyor, kirpikleri uzuyordu. </st><st c="4907">Mis gibi sabun kokuyordu; onun gibi olmak istiyor, onu şampuan reklamında gördüğüm kıza benzetiyordum. </st><st c="5010">“Pırıltı ile saçlarınız ahenkle dans edecek! </st><st c="5055">Toz, kir yapışmayacak. </st><st c="5078">Pırıltı, ailenizin şampuanı! </st><st c="5107">Pırıltı!”</st></p>
			<p><st c="5116">Melis her zaman renkli çiçekli etek giyiyordu. </st><st c="5164">Bense tayt giymeye bayılıyor, giydiğim şeyi ayağımla iteleyerek ve ayak bileklerimde biriktirerek çıkarmayı seviyordum. </st><st c="5284">Bir keresinde annem zorla bana etek giydirmişti ama ayağım takılıp düşünce dizim yara olmuştu. </st><st c="5379">Çok ağlamıştım, çünkü ben düşünce etek başıma geçti, uğraştım, çırpındım, düzeltemedim. </st><st c="5467">Burnumun ucunu bile göremediğim için sağa sola yuvarlanmaya başladım. </st><st c="5537">Annem de bir türlü beni sakinleştiremediğinden sinirlenmişti. </st><st c="5599">Ben avazım çıktığı kadar, “İstememiştim! </st><st c="5640">Etek giymek is-te-mi-yor-dummmmm!” diye bağırdım. </st><st c="5690">Annem ağlamaya başladı ama bir yandan da gülüyordu. </st><st c="5742">O gün bana aynen şunları söyledi:</st></p>
			<p><st c="5775">“Tanrım, bir etek neleri başarıyor! </st><st c="5812">Kızım, ne güzel konuştun sen! </st><st c="5842">Tövbeler tövbesi, etek giydirmem bir daha, yeter ki sen konuş!”</st></p>
			<p><st c="5905">Melis, küçük elleriyle alnına düşen saçlarını geriye doğru attı ve “Evet, seni dinliyorum tatlı Mila. </st><st c="6008">Dünya’dan Mila’ya, Dünya’dan Mila’ya. </st><st c="6046">Lütfen cevap ver,” dedi.</st></p>
			<p><st c="6070">Ona hemen cevap vermezsem hep bu oyunu oynuyor, Ay’a ayak basan ilk insanmışım gibi bana sesleniyordu. </st><st c="6174">O, uzay üssündeki görevli, ben Neil Armstrong oluyordum. </st><st c="6231">Bazen, oksijen tüpümde az hava kalmış gibi çırpınıyor ve fazladan birkaç cümle kurmaktan kurtuluyordum. </st><st c="6335">Ne zaman bu numarayı yapsam gerçekten havasız kalmışım gibi korkuyor, elini kalbimin üstüne koyuyor, sabun kokusu burnuma doluyordu. </st><st c="6468">En özel öğretmen benimkiydi ve ben onu çok seviyordum. </st><st c="6523">Ay’a ayak basan ilk insanı da ders yapmayacağımızı söylediği bir gün izletmişti. </st><st c="6604">İşte, o gün bugündür onu dikkatli dinlemediğimi düşünürse ve hemen konuşmazsam uzaycılık oyununu başlatıyordu. </st></p>
			<p><st c="6715">Kıkırdayarak anlatmaya başladım.</st></p>
			<p><st c="6747">“Sinem ve Didem... </st><st c="6767">bize geldi. </st><st c="6779">Doğum... </st><st c="6788">günümden sonra. </st><st c="6804">Onlar iki tane. </st><st c="6820">Gerçeeek! </st><st c="6830">Oynadılar.”</st></p>
			<p><st c="6841">“Sen oynadın mı onlarla küçük sincabım? </st><st c="6882">Oyuncaklarını gösterdin mi? </st><st c="6910">Hani şu en sevdiğini?”</st></p>
			<p><st c="6932">En sevdiğim oyuncak... </st><st c="6956">Nuh’un Gemisi’ni demek istiyordu. </st></p>
			<p><st c="6990">“I ıh... </st><st c="6999">Kipatlarımı gösterdim.”</st></p>
			<p><st c="7022">“Kitap, kuzucuk. </st><st c="7040">Kiiitaaaap.”</st></p>
			<p><st c="7052">“Nuh’un Gemisi’ni... </st><st c="7074">sonra Melis.”</st></p>
			<p><st c="7087">“Tamam canım, sonra. </st><st c="7109">Uzaylılar Dünya’ya gelmiş olsaydı kimi alıp götürmelerini isterdin Mila? </st><st c="7182">Arkadaşların seninle kalsın isterdin herhalde.”</st></p>
			<p><st c="7229">Bu soruyu sevmediğim biri olup olmadığını anlamak için sorduğunu şimdi anlıyorum. </st><st c="7312">Pencereye doğru bakıp düşünmeye başlamıştım. </st><st c="7357">Melis her zaman zeki olduğumu söylüyordu. </st><st c="7399">Kalabalığı sevmiyor, dokunulmaktan hoşlanmıyor olabilirdim. </st><st c="7459">Ama kimsenin uzaya gitmesini istemiyordum. </st><st c="7502">Giderlerse ve pişman olursam geri dönemezler, diye düşünüyordum. </st></p>
			<p><st c="7567">“Hmmm... </st><st c="7576">kimse götürülmesin. </st><st c="7596">Tek... </st><st c="7603">sevdiğim iki, Didem ile Sinem,” dedim.</st></p>
			<p><st c="7641">Bana doğru eğilerek elini kalbimin üstüne koydu. </st><st c="7691">Bana sarılmasını istesem de dokunulmaktan hoşlanmadığım için, böyle zamanlarda kalbime dokunmasına izin veriyordum. </st></p>
			<p><st c="7807">“Gurur duyuyorum seninle. </st><st c="7833">Ne güzel konuşuyorsun. </st><st c="7856">Sözümü dinliyorsun, değil mi küçük sincap? </st><st c="7899">Bahçeye çıkıyorsun, arkadaşlarınla oynamaya çalışıyorsun? </st><st c="7957">Sana verdiğim ödevleri yaptın mı?”</st></p>
			<p><st c="7991">Başımı evet anlamında salladım. </st><st c="8024">Ama o yetinmedi. </st><st c="8041">“Ne dediğini duyamadım?”</st></p>
			<p><st c="8065">“Evet... </st><st c="8075">hepsini de.”</st></p>
			<p><st c="8087">“Tamam o zaman, çok iyi. </st><st c="8113">Hadi bakalım, bu kadar laklak yeter. </st><st c="8150">Yani, sohbet demek istedim.”</st></p>
			<p><st c="8178">Duyguları anlamakta çoğu zaman güçlük çeksem de o anda Melis’in mutlu olduğunu görüyordum. </st><st c="8270">Bazen o da annem gibi anlamadığım şeyler söylüyordu. </st><st c="8323">Mesela, bazı çocukların duygusal zekâsının yaşlarının üstünde olduğunu... </st><st c="8397">Zekânın duygusal olduğunu bilmiyor, ne anlama geldiğini de tam anlayamıyordum. </st><st c="8476">Bana şöyle açıklıyordu:</st></p>
			<p><st c="8499">“Yaniii küçük sincap, insanlar kızgınlar mı, üzgünler mi, seviyorlar mı? </st><st c="8573">Başkalarının duygularını kendilerininkiymiş gibi hissediyorlar mı?” </st></p>
			<p><st c="8641">Sonra da insanların duygularını açıklayan kartları önüme sıralamış ve sırayla bana gülen, üzgün ve kızgın yüz yapmıştı. </st><st c="8761">Onları beynimdeki çantaya sakladım. </st><st c="8797">Bu yüzden hiç unutmuyorum. </st></p>
			<p><st c="8824">“Hadi bakalım, ders zamanı. </st><st c="8852">Bu kadar sohbet yeter. </st><st c="8875">Tekrar et. </st><st c="8886">Kedi bir hayvandır.</st><span><st c="8905">” </st></span></p>
			<p><span><st c="8908">“</st></span><st c="8909">Miyav miyav!</st><span><st c="8921">”</st></span></p>
			<p><span><st c="8923">“</st></span><st c="8924">Köpek bir hayvandır.</st><span><st c="8944">” </st></span></p>
			<p><span><st c="8947">“</st></span><st c="8948">Hav hav!</st><span><st c="8956">”</st></span></p>
			<p><st c="8958">“Kuş bir hayvandır.”</st></p>
			<p><span><st c="8978">“</st></span><st c="8980">Cik cik!</st><span><st c="8988">”</st></span></p>
			<p><st c="8990">İplere boncuk geçirmediğim sürece benim için hava hoştu. </st><st c="9047">Oyun oynuyor gibiydik. </st></p>
			<p><st c="9070">“Ördekler parmak” oyununu oynadık.</st></p>
			<p><st c="9104">Başparmağını gösterdi. </st><st c="9128">“Bu, anne ördek.</st><span><st c="9144">” </st></span></p>
			<p><st c="9147">İşaretparmağını tuttu.</st><span><st c="9169"> “</st></span><st c="9171">Bu, baba ördek.</st><span><st c="9186">”</st></span> <span> </span></p>
			<p><span><st c="9188">“</st></span><st c="9189">Bunlar da yavruları,” diyerek geri kalan parmaklarını salladı. </st><st c="9252">“Derede yüzüyorlar. </st><span><st c="9272">Vak vak</st></span><st c="9279"> diyorlar. </st><st c="9290">Bir balık görünce onu yakalayıp yiyorlar.” </st></p>
			<p><st c="9333">Çok eğlenceli geliyor, başımı öne eğip gülümsüyordum. </st></p>
			<p><span><st c="9387">“</st></span><st c="9388">Şu kâğıttaki sayıları görüyor musun?</st><span> </span><st c="9424">Birleri daire içine almanı istiyorum.”</st></p>
			<p><st c="9463">Hepsini de daire içine aldım. </st></p>
			<p><st c="9494">“Ama bir tanesi üç Mila. </st><st c="9519">O, bir mi?”</st></p>
			<p><st c="9530">“Değil,” dedim. </st><st c="9547">“Annem öyle söyledi,” diye ekledim. </st></p>
			<p><st c="9583">“İyi düşün canım.” </st></p>
			<p><st c="9602">Güldüm, hem de çok... </st><st c="9624">Doğru sayıyı bulmak artık bana kolay geliyordu. </st><st c="9672">Bilerek yanlış sayıyı daire içine almış, suçu da annemin üstüne atmıştım. </st><st c="9746">Derslerde bir süre sonra canım sıkılıyordu. </st></p>
			<p><st c="9790">“Seni şakacı sincap.”</st></p>
			<p><st c="9811">O anda odamın kapısı çaldı ve elinde keklerle annem içeri girdi. </st><st c="9877">Ben kekleri mideye indirirken annemle konuşmaya başladılar. </st></p>
			<p><st c="9937">“Mila’nın gelişiminden çok memnumum. </st><st c="9974">Giderek daha iyi oluyor. </st><st c="9999">Bugün bana şaka bile yaptı. </st><st c="10027">Bu çok hoşuma gitti Esma Hanım. </st><st c="10059">Yakında sizinle de benimle olduğu gibi, rahatça konuşmaya başlayacaktır. </st><st c="10132">Mila, çalıştığım diğer otizmli çocuklara göre daha hızlı öğreniyor. </st><st c="10200">Çok akıllı bir kız. </st><st c="10220">Siz de harika bir annesiniz. </st><st c="10249">Ne yapıyorsanız aynen devam edin</st><span><st c="10281">.”</st></span></p>
			<p><st c="10283">Onları duymadığımı sandılar. </st><st c="10313">Melis bana hiç kızmıyor; yapmamı, konuşmamı bekliyor, kimi zaman benimle oyun oynuyordu. </st><st c="10402">Elini saçlarıma götürecek gibi yapıyor, sonra vazgeçiyordu; öpecek gibi yapıyor, öpmüyordu. </st><st c="10494">Ben saçlarımı okşamış, yanağımdan öpmüş gibi hissediyordum. </st><st c="10554">Anneme söyledikleri sayesinde Dünya’yı kurtarmışım gibi hissediyordum. </st><st c="10625">Bir torba dolusu çikolata hediye edilmiş gibi seviniyordum. </st><st c="10685">Dersin başlarında çalışmak için pek hevesli olmasam da ortalarına doğru keyif alıyor, sonlara doğru yaşadığım can sıkıntısı, Melis’in güzel sözleri ile uçup gidiveriyordu. </st></p>
			<p><st c="10857">Birden içimdeki Mila bağırmak istedi. </st><st c="10895">“Melis, Melisaaa, bana sarılsana!” dedim ve elimi onun kalbinin olduğu yere koydum. </st><st c="10979">Gözleri ağzına kadar dolu bir bardak oldu ve elimin yerini değiştirdi. </st></p>
			<p><st c="11050">“Burası küçük sincap, kalp solda olur.”</st></p>
		</div>
	<div id="charCountTotal" value="11089"></div></body>
</html>
