<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-2</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-2" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-1"><st c="0">BELKİ DE BİR DENİZ FENERİYİM</st></p>
			<p><br /></p>
			<p><st c="29">Benim gibileri görmek zordur. </st><st c="60">“Ruhunla göreceksin!” Öyle demişti annem. </st><st c="102">Bunu başarabilen pek az doğrusu. </st><st c="135">Zaten görseler ne olacak ki? </st><st c="164">Fark etmez.</st></p>
			<p><st c="175">Her yerdeyiz. </st><st c="190">Çoğuz, hem de pek çok... </st></p>
			<p><st c="215">Bazen saydam olduğumu düşünürüm. </st><st c="248">Bana bakarlar, bakışları içimi delip geçer. </st><st c="292">Mesela, arkamda ağaç varsa o görünür, duvar varsa o görünür. </st><st c="353">Ben görünmem ama. </st><st c="371">Çünkü ben onlara göre yokum, yokmuşum yani. </st><st c="415">Su gibiyim. </st><st c="427">Hayır hayır, aslında ben bir hayaletim! </st><st c="467">Yani öyle olmalıyım. </st><st c="488">Yoksa niye ben yokmuşum gibi davransınlar ki?</st></p>
			<p><span><st c="533">Otizm </st></span><st c="540">kelimesini beş yaşındayken duydum ilk. </st><st c="579">O gün, annem okula götürüyordu beni. </st><st c="616">Parkın yanından geçmemizi istedi. </st><st c="650">Her zaman gittiğimiz yol orası değildi. </st><st c="690">İstemedim. </st><st c="701">Bağırdım, tepindim... </st><st c="723">Çeke çeke sürükleyerek oradan geçirdi beni. </st><st c="767">Ama o yol her zaman geçtiğimiz yol değildi ki!</st></p>
			<p><st c="813">Hiç deniz feneri gördünüz mü? </st><st c="844">Işığı ile denizi aydınlatır... </st><st c="875">Aydınlatmaz. </st><st c="888">Lambası döner çünkü. </st><st c="909">Dönen şeyleri çok severim. </st><st c="936">Fener ışığı uzaktan bakınca hem görünür hem görünmez. </st><st c="990">İşte, ben de onun gibiyim. </st><st c="1017">Belki de bir deniz feneriyim.</st></p>
			<p><st c="1046">Bazen annem de beni göremiyor diye üzülüyordum. </st><st c="1095">Okula diye evden çıkıp hastaneye varmıştık. </st><st c="1139">Neden gittiğimizi anlamamıştım. </st><st c="1171">Doktor uzun uzun ve bir sürü konuşmuştu. </st><st c="1212">Canım sıkılmıştı. </st><st c="1230">Odada oyuncaklar vardı. </st><st c="1254">Hep beni izledi. </st><st c="1271">Ben bakmadım ama! </st><st c="1289">Bakmam hiç. </st><st c="1301">Göz göze gelmek istemem. </st><st c="1326">İstesem de yapamam zaten. </st><st c="1352">Denedim, olmadı.</st></p>
			<p><st c="1368">Bana, “Oyuncak ayı nerede, gösterir misin?” diye sordu. </st><st c="1425">“İşte orada!” dedim. </st><st c="1446">Ama ağzımdan öyle çıkmamış. </st><st c="1474">“Iıııııhh!” demişim. </st><st c="1495">“Konuşamıyor!” dedi. </st><st c="1516">Beş yaşındaysan konuşursun çünkü. </st><st c="1550">Çok soru sorarlarsa kulaklarımı tıkardım. </st><st c="1592">Hâlâ yapıyorum bunu. </st><st c="1613">Gürültüyü hiç sevmem. </st><st c="1635">Kafam karışıyor o zaman. </st><st c="1660">Önüme bir kâğıt koydular. </st><st c="1686">Yanlarında şekiller vardı, sanırım aynını çizmemi istediler. </st><st c="1747">Çok güzel kareler, üçgenler çizdim. </st><st c="1783">İstemediler ama bir çocukla anne de çizdim. </st><st c="1827">İşim bitince başımı kaldırmadım. </st><st c="1860">Öne arkaya sallanarak bekledim. </st><st c="1892">Burası bizim ev gibi değildi. </st><st c="1922">Korktum, hem de çok... </st><st c="1945">Kâğıdı önümden aldılar. </st></p>
			<p><st c="1969">“Kızınız şekillerden hiçbirini çizemedi! </st><st c="2010">Sayfanın tamamını üst üste karalamış.”</st></p>
			<p><st c="2048">Ama çizmiştim, hem de çok güzel çizmiştim. </st><st c="2092">Annemle kendimi de... </st><st c="2114">Sonra daha çok konuştular. </st><st c="2141">Ben sallandıkça hızlandım. </st><st c="2168">Rahatlıyorum öyle yapınca. </st><st c="2195">Yuvarlak şeylere bayılırdım. </st><st c="2224">Kapak çevirmeyi çok severdim. </st><st c="2254">Olsaydı çevirirdim, döndürürdüm onu. </st><st c="2291">Dönerken çıkardığı “tıkırrrrr tıkır tıkır tıkk” sesi bana iyi gelirdi. </st><st c="2362">Dönmesi bitinceye kadar gözlerimi ayırmam, bakardım. </st><st c="2415">Sonra bir daha, bir daha... </st><st c="2443">Bütün gün yapabilirdim bunu! </st><st c="2472">İşte, bunu anlatıyordu annem doktora. </st><st c="2510">Ne uslu çocuksun, derlermiş önceden. </st><st c="2547">Ama öyle olmakla ilgisi yokmuş.</st></p>
			<p><st c="2578">“Dönen cisimlere ilgisi varsa, sürekli kapak çeviriyor, çamaşır makinesinin dönmesini izliyorsa bu otizmin belirtileri olabilir,” dedi doktor. </st><st c="2722">Bir de yelpazeden bahsetti. </st><st c="2750">Ellerini açıp yelpaze yaptı. </st><st c="2779">“Hafif ve ağır,” dedi. </st><st c="2802">Başparmağı ağır, serçe parmağı hafif; otizmli olan anlamına geliyormuş. </st><span><st c="2874">İnsanın parmakları ağır olur mu hiç?</st></span><st c="2910"> diye düşündüğümü bugün gibi hatırlıyorum.</st></p>
		</div>
	<div id="charCountTotal" value="2952"></div></body>
</html>
