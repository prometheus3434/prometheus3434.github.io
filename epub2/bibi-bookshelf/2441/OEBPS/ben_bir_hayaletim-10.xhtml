<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>ben_bir_hayaletim-10</title>
    <meta http-equiv="Content-Type" content="text/html; charset=utf-8" />
  

</head>
  <body id="ben_bir_hayaletim-10" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-9"><st c="0">EN KARANLIK NOKTA</st></p>
			<p><br /></p>
			<p><st c="18">Servis olayının üzerinden sekiz ay geçmişti ve biz ikinci kez taşınmıştık. </st><st c="94">Annem zaman konusunda her şeyi çorbaya çeviriyor, aklımdakileri bir kaşıkla iyice karıştırıyordu. </st><st c="192">“Ağaçlar çiçeklendiğinden beri iki ay geçti, meteor Dünya’ya çarpmadığından beri dört ay geçti (bir meteorun çarpacağı söylenmişmiş), İzmir’e bir gün kar yağar ve her yeri bembeyaz kaplarsa ancak o zaman sana tablet alırım,” gibi şeyler söylüyordu. </st><st c="441">Böyle konuşması anlaşılmaz oluyordu. </st><st c="478">Meteoru aklımda tutmak zor oluyor ve kar bir türlü yağmıyordu.</st></p>
			<p><st c="540">Annemin, boşandıktan sonra kendi odasını ve yatağını özlediğini düşünüyordum. </st><st c="619">Babamın yanına geri dönersek geceleri uyuyabileceğini ve içini çeke çeke ağlamaktan vazgeçeceğini zannediyordum. </st><st c="732">Biz otizmliler, ağlayan yüzü derslerimizde sık sık görmüşüzdür. </st><st c="796">Bunun üzgün olmak anlamına geldiğini kafamıza iyice soktuklarından, anlamak için normal olmaya hiç gerek yoktu.</st></p>
			<p><st c="907">Annem, evin içi karanlık olunca bunun bazı şeyleri saklamak için yeterli olacağını zannediyordu. </st><st c="1005">O, geceleri ağlıyordu; ben o gözyaşlarının arasında boğulacak gibi oluyordum. </st><st c="1083">Artık ağlamasın istiyordum...</st></p>
			<p><st c="1112">İki büyük apartman bahçe içinde birbirine bakıyordu. </st><st c="1166">Ortada ağaçlar, havuz ve bisikletleri koyacak yerler vardı. </st><st c="1226">Ağaçların gölgesi, kalabalığa ve oraya buraya tekmeler savurmama yol açan seslere karşı sığınabileceğim bir yer gibi duruyordu.</st></p>
			<p><st c="1353">İki, benim için kalabalık bir sayıydı. </st><st c="1393">Benim dışımda ikinci birinin varlığı ürkütüyordu.</st></p>
			<p><st c="1442">Güneşin hiç değmediği o en karanlık nokta sanki beni çağırıyordu.</st></p>
			<p><st c="1508">Bizim oturduğumuz, caddeye yakın olan apartmandı. </st><st c="1559">Annem sürekli aynı şeyleri söylüyordu:</st></p>
			<p><st c="1597">“Ne kadar sık duyarsan o kadar iyi. </st><st c="1634">Adresi ezberlemen lazım; neme lazım, çocuk hırsızları dolu etrafta. </st><st c="1702">9763 Sokak, Numara 342, Daire 4, Selviler/İzmir.”</st></p>
			<p><st c="1751">“Neme lazım” ne demek anlayamıyor, neyin lazım olduğunu çok merak ediyordum. </st><st c="1829">Sürekli tekrarlarsa adresi uzun buluyor, ezberleyemiyordum. </st><st c="1889">Zaten söyler söylemez de unutuyordum. </st><st c="1927">Çünkü ben o sırada hep camdan bakıyor, bahçede oynayan çocukları görüyordum. </st><st c="2004">Bir hayalet olsam da görülebildiğimi hayal ediyor, böylece gerçek bir insan oluyordum. </st><st c="2091">Normal bir çocuk oluyordum.</st></p>
			<p><st c="2118">Hayatımda sürekli değişiklik olmasına rağmen özel eğitime hep devam ediyordum. </st><st c="2198">Yaşamımın bu kısmında değişiklik olmuyor, her şey aynı kalıyordu.</st></p>
			<p><st c="2263">Annem, uzun süredir eğitime devam ettiğim için komşu çocuklarla tanışabileceğime inandığını söylüyor, beni bahçeye indirmeye çalışıyordu.</st></p>
			<p><st c="2401">Dün gibi hatırlıyorum, beni çekiştirip bahçeye çıkardığı sabah, hayat birden çok hızlanmıştı. </st><st c="2496">Güneş bana, “Yeterince karanlıklarda saklandın, al sana, benden kaçabileceğini mi sanıyorsun!” dercesine gözümün içine giriyordu. </st><st c="2626">O sırada, başımın üstünden teğet geçen topu yakalayan çocuk, tekrar ayağı ile vurunca top yüzüme çarptı. </st><st c="2731">Her şey öyle hızlı oldu ki...</st></p>
			<p><st c="2760">“Didem, Sinem! </st><st c="2776">Kızım! </st><st c="2783">Üşüşmeyin başına, sevmez!”</st></p>
			<p><st c="2809">“Futbol topu ağır olur bir kere akıllım, ben söylemiştim! </st><st c="2868">Onunla voleybol oynanmaz demiştim. </st><st c="2903">Al işte, bütün beyin hücreleri öldü şimdi bu kızın. </st><st c="2955">Artık o bir geri zekâlı olacak!”</st></p>
			<p><st c="2987">“Çok biliyorsan getirseydin topunu. </st><st c="3024">Nereden bileyim ben bunun pat diye ortamıza geçeceğini!”</st></p>
			<p><st c="3080">“Nefes alıyor mu sence Cihan, baksak mı?”</st></p>
			<p><st c="3122">“Oğlum, kızım çekilin diyorum, bir şey yok. </st><st c="3167">Oğlum, adın ne senin, eğilme üstüne!”</st></p>
			<p><st c="3204">Aynı kızdan iki tane görmek sinirlerimi zıplatıyordu. </st><st c="3259">Üzerime eğilip burnunu burnuma sokacak kadar yaklaşan çocuk, zaten eksik olan tahtamı da beynimden söküp çıkarıyordu.</st></p>
			<p><st c="3376">Güneş ter olup ensemden damlıyordu. </st><st c="3413">Hava sıcak oluyor, ağır oluyor, sesler ağırlaşıyordu; üstüme biniyor, başım dönüyor, dünya dönüyordu; kusmak istiyordum.</st></p>
			<p><st c="3533">“Iıııııhhhh!”</st></p>
			<p><st c="3547">Düştüğüm yerde bebek gibi kıvrılmadan önce inleyerek o sesi çıkardım ve yumruk yaptığım elimi, üzerime eğilip bana yapışmak isteyen çocuğun suratına savurdum. </st><st c="3707">“Çıt” diye bir ses çıktı; yüzüm, üstüm kan oldu. </st><st c="3756">Burnu kanıyordu. </st></p>
			<p><st c="3773">“Iıııııhhhh!”</st></p>
			<p><st c="3786">Öne arkaya sallanıyordum; annem bana dokunmuyor, geçmesini bekliyordu, ben de geçmesini bekliyordum.</st></p>
			<p><st c="3887">Ben sadece, o en karanlık noktayı istiyordum...</st></p>
		</div>
	<div id="charCountTotal" value="3935"></div></body>
</html>
