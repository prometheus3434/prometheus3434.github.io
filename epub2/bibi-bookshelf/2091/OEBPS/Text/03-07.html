<html xmlns="http://www.w3.org/1999/xhtml">
<head>
  <title>03-07.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-07.html" xml:lang="tr-TR">
    <div class="Basic-Text-Frame">
      <p class="x1--Ba-l-k-I-IK" id="toc_marker-8">Beşinci Bölüm<br/>
      ÂHİRZAMANDAKİ BÜYÜK SAVAŞLAR</p>

      <p class="a--Paragraf-I-IK-8">Âhirzamanda ortaya çıkacak bazı karışıklıklar hadis-i şeriflerde kıyamet habercisi olarak anlatılmıştır. Kıyamet öncesi yaşanacak siyasi ve toplumsal kaos yeryüzünü herc ü merc edecek ama daha sonra insanlık yeni bir sulh ve huzur dönemi yaşayacaktır. Kargaşa ve terör yeryüzü mirasçılarının ellerinin kollarının bağlı olduğu bir dönemde insanlığın üzerine bir kâbus gibi çökmüştür. Karanlık gecelerin akabinde yeni bir gün doğduğu gibi kargaşa ve anarşiden sonra yeni bir çağ açılacaktır. Âhirzamanın bir diliminde ortaya çıkan fitne ve fesadın insanların başına açtığı tehlike o kadar önemlidir ki hadislerde bu fitnelerin birçoğuna doğrudan işaret edilmiştir. Âhirzaman fitneleri tarihte görülen diğer savaş ve karışıklıklardan farklı olarak insanların yalnızca bu dünyalarını değil âhiret hayatlarını kaybetmelerine de sebep olduğu için âhirzaman fitnelerine ayrıca işaret edilmiş İslâm ümmeti onların tehlikesine karşı şefkatli Peygamber’i tarafından uyarılmıştır. Âhirzaman fitnelerinin bir özelliği de insanların çoğunu doğrudan etkileyen tesirlerinin olmasıdır.</p>

      <p class="x2--Ba-l-k-I-IK-7" id="toc_marker-8-1">1. İç Savaşların ve Anarşinin Çıkması: Fitne</p>

      <p class="a--Paragraf-I-IK-8">Fitne kelimesi hadislerde geniş anlamlı kullanılmıştır. Peygamberimiz <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu</span> <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">aleyhi ve sellem)</span> birçok şeyin fitnesinden Allah’a sığınmıştır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-1" id="footnote-228-1-backlink">1</a></span> Ancak fiten kitaplarında anlatılan fitne, toplum huzurunu bozan ihtilaflar ve kargaşalardır. Nitekim İmam Buhârî, Kitabu’l-Fiten’in ilk babına “Bir de öyle bir fitneden sakının ki o, içinizden yalnızca zulmedenlere dokunmakla kalmaz, hepinize şamil olur. Biliniz ki Allah’ın cezalandırması şiddetlidir.”<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-2" id="footnote-228-2-backlink">2</a></span> âyetini başlık olarak seçmiştir. Bu âyet-i kerîmede insanlar arasında zalim ve mazlumların tamamını içine alan içtimai fitnelerden bahsedilmiştir. Buhârî, bu âyeti Kitâbu’l-fiten’in ilk cümlesi olarak seçmek sûretiyle fitne tabiri ile içtimaî fitneleri kastettiğini baştan ortaya koymuştur.</p>

      <p class="a--Paragraf-I-IK-8">Hadislerde fitne tabiri ile birlikte toplumsal kargaşayı anlatan terimlerden birisi de “herc”tir. Peygamber Efendimiz, bir hadislerinde kıyamet kopmadan önce “herc”in çoğalacağını haber vermiştir. “Herc”in ne olduğunun sorulması üzerine “Öldürmedir.” diye izah etmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-3" id="footnote-228-3-backlink">3</a></span> Hadisin ravilerinden Ebû Musa el-Eş’arî <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(radıyallahu anh)</span> “herc”in Habeş dilinde “öldürme” anlamına geldiğini söyleyerek, “herc” kelimesinin anlamına açıklık getirmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-4" id="footnote-228-4-backlink">4</a></span> Bu takdirde hadiste kültürel ve dinî açıdan farklı insanların birlikte yaşadığı büyük şehirlerde ortaya çıkabilecek terör ve anarşinin yol açacağı tehlikeli durumlara işaret edilmiştir denilebilir. Bu hadisten fitnenin en temel özelliğinin sosyal karışıklık ve fikrî bulanıklık olduğu, böyle dönemlerde şiddetin toplumdaki karışıklığı daha da artıracağı ve derin bölünmelere yol açacağı anlaşılmaktadır. Herc’in yaygınlaştığı dönem öyle bir dönemdir ki, ölen de öldüren de cehennemdedir. Peygamber Efendimiz <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve</span> <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">sellem)</span>, “Nefsim kudret elinde olan Allah’a yemin ederim ki, katilin niçin öldürdüğünü, öldürülenin de niçin öldürüldüğünü bilmediği bir gün insanların üzerine gelip çatmadıkça dünya hayatı son bulmayacaktır.” hadislerinde bu dönemi anlatmıştır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-5" id="footnote-228-5-backlink">5</a></span></p>

      <p class="a--Paragraf-I-IK-8">Allah Resûlü’nün ümmeti hakkında en çok endişe ettiği husus, Müslümanlar arasındaki anarşi ve iç savaşlardır. Nitekim O, Cenâb-ı Hakk’a ümmetinin kendi içindeki kavgalar sebebiyle helak edilmemesi için yalvarmış ancak bir hikmete binaen Resûlü’nün diğer dualarını kabul eden Allah Teâlâ bu duasını kabul buyurmamıştır. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> bir gün Medine’deki yüksek kuleli evlerinden birisinin üzerine çıkmıştı; “Benim gördüğümü siz de görüyor musunuz? Ben sizin evlerinizin arasında yağmur gibi fitnelerin döküldüğünü görüyorum.” buyurarak, ashabını uyardı.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-6" id="footnote-228-6-backlink">6</a></span> Yağmur izlerinin toprağı kapladığı gibi fitnelerin de herkesi içine alacağını Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve</span> <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">sellem)</span> bizlere bir temsil ile anlatmıştır. Nitekim O’nun aramızdan ayrılmasından sonra Medine sokaklarında sel gibi fitneler aktı. Hz. Ömer, Hz. Osman ve Hz. Ali <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(radıyallahu anh)</span> bu fitneler neticesinde şehit edildiler.</p>

      <p class="a--Paragraf-I-IK-8">Fitne, ashâb-ı kirâm arasında da farklı anlamlarda kullanılıyordu. Hatta fitne denilince insanın dünya hayatında imtihan vesileleri olan kadın, mal ve benzeri hususlarla sınanması hatıra geliyordu. Nitekim Hz. Ömer <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(ra</span><span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">dıyallahu anh)</span>, etrafındaki insanlara fitneler hakkında bir hadis bilip bilmediklerini sormuş, bildiklerini söyleyenlere; muhtemelen siz, kişinin ailesi ve malı hakkındaki fitnelerle ilgili hadisleri duymuşsunuzdur. Bu tür fitnelere namaz ve oruç keffarettir diyerek maksadının bunlar olmadığını belirtmiş ve “Denizin dalgalanması gibi dalgalanacak fitneleri” kastettiğini söyleyince herkes susmuştur. Huzeyfe <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(radıyallahu anh)</span> kendisinin bildiğini söyleyerek, bu fitnelerin hususiyetlerini tafsilatlı bir şekilde anlatmıştır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-7" id="footnote-228-7-backlink">7</a></span> Fitnelerin denizin dalgalanması gibi dalgalanmasından maksat, kükremiş denizin dalgaları nasıl birbiri ardına gelir ve azgın deniz, içinde bulunan her şeyi boğarsa, bahse konu olan fitneler de içine çektiği kişileri yutarak felaketlerine sebep olur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-8" id="footnote-228-8-backlink">8</a></span> Ayrıca fitnelerin azgın denize benzetilmesi, bu fitnelerin bütün toplumu ilgilendireceğini göstermesi açısından manidar bir teşbihtir. Hadiste fitneler azgın dalgalara benzetilmiş, azgın dalgalarla boğuşan fertlerin kurtuluşunun ancak denizin durulmasıyla mümkün olacağına işaret edilmiştir.</p>

      <p class="a--Paragraf-I-IK-8">Hz. Ömer <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(radıyallahu anh)</span>, hayatında hep bu fitnelerin zuhurundan korkmuştur. Bir defasında mescidde kalabalık bir insan topluluğu ile otururken “Allah Resûlü’nün haber verdiği fitneleri duyup da, haber verecek biri var mı?” diye sormuştur. Kendisine fitneler hakkında bilgi verilmek istenince ben “Denizin dalgalanması gibi dalgalanacak fitneleri” soruyorum demiştir. Bunun üzerine Hz. Huzeyfe,</p>

      <p class="a--Paragraf-I-IK-8">– Yâ Ömer! Onların seninle hiçbir alâkası yok. Seninle onlar arasında kapalı bir kapı var demiştir. Hz. Ömer,</p>

      <p class="a--Paragraf-I-IK-8">– Bu kapı açılacak mı, kırılacak mı diye sormuş. Hz. Huzeyfe,</p>

      <p class="a--Paragraf-I-IK-8">– Kırılacak deyince Hz. Ömer sarsılmış, dudaklarından titrek bir sesle şu cümleler dökülmüştür</p>

      <p class="a--Paragraf-I-IK-8">– Öyleyse bu kapı, bir daha kapanmayacaktır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-9" id="footnote-228-9-backlink">9</a></span> Hz. Ömer’in vefatıyla birlikte İslâm ümmetinin birlik ve beraberliğini temin eden kapalı kapılar açılmış, fitne ve fesat alıp yürümüş ve ümmet içinde çeşitli anlayışlar, muhtelif akım ve cereyanlar zuhur etmiştir. Günü gelince denilenler aynen zuhûr etmiş. Hz. Ömer, hain bir İranlı tarafından hançerlenmiştir. Hz. Ömer’in hançerlendiği aynı gün, İslâm vahdeti de bağrından derin bir yara almış, onun vefatıyla fitneler âdeta sel olup akmış ve İslâm âlemini istilâ etmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-10" id="footnote-228-10-backlink">10</a></span></p>

      <p class="a--Paragraf-I-IK-8">Hz. Ömer’in vefatını müteakip ortaya çıkan fitneleri Allah Resûlü haber vermiş ümmetini bu fitnelere karşı uyarmıştır. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Müslümanlardan iki grup aralarında savaşmadıkça Kıyamet kopmaz. Bunlar aralarında büyük bir savaş yaparlar fakat davaları birdir.” buyurarak, Cemel ve Sıffin savaşlarına işaret etmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-11" id="footnote-228-11-backlink">11</a></span> Keza bir başka hadislerinde Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Nefsimi kudret elinde tutan Zât-ı Zülcelâl’e yemin olsun! Başınızdaki idarecinizi öldürmedikçe, kılıçlarınızı birbirinize karşı kullanmadıkça, dünyanıza kötüleriniz varis olmadıkça kıyamet kopmaz.” buyurmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-12" id="footnote-228-12-backlink">12</a></span></p>

      <p class="a--Paragraf-I-IK-8">Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve</span> <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">sellem)</span>, bir hadislerinde “Allah, bir halka azap indirince, azap hepsini etkiler, ancak kıyamet günü niyetlerine göre diriltilirler.”<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-13" id="footnote-228-13-backlink">13</a></span> buyurmuştur. Bu hadis-i şerif, ferdî günah ve hataların diğer insanlara tesir edebileceğini, bir kısım insanların yaptıkları hatalardan dolayı bütün toplumu etkileyen bir azabın indirilebileceğini hatırlatmak sûretiyle toplumsal sorumluluk bilincinin geliştirilmesine işaret etmektedir. Bu hadis-i şeriften toplumda bazı hataların yaygınlaşması ve bu hataları düzeltmek için çaba sarf eden insanların ümitsizliğe kapılmamasına işaret edilmiştir. Onlar, niyetleri ile bu fitnelerden kurtulacaklar en azından âhirette diğerleriyle birlikte sorumlu tutulmayacaklardır. Yine bu hadisten umumi felaket ve musibetlere maruz kalan bütün insanların günahkâr olmadıkları anlaşılmaktadır.</p>

      <p class="a--Paragraf-I-IK-8">Fitne, insanların toplum hayatını tehdit eden sosyal bir musibettir. Bu sebeple Peygamber Efendimiz <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> bir hadislerinde “Allah bir topluluğa azap indirince, azap hepsine gelir. Sonra herkes niyetlerine göre diriltilir.”<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-14" id="footnote-228-14-backlink">14</a></span> buyurarak, bazı azapların bütün toplumu birden etkilediğine dikkatlerimizi çekmiştir. Yine bir hadislerinde Mekke’ye saldıran bir ordunun yere batırılacağını anlatan Resûlullah <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> orduya mecburen katılmış kişilerin, yolcuların ve onlardan olmayanların da helak edileceğini ancak herkesin niyetlerine göre diriltileceğini haber vermiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-15" id="footnote-228-15-backlink">15</a></span> Bu hadis-i şerifte zalimlere verilen cezanın masumlara da isabet etmemesi için zalimlerden uzak durmak gerektiği vurgulanmış, niyetin insanları en karışık zamanlarda bile kurtaracağına işaret edilmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-16" id="footnote-228-16-backlink">16</a></span></p>

      <p class="x2--Ba-l-k-I-IK-7" id="toc_marker-8-2">3. Büyük Savaşların Vukuu</p>

      <p class="a--Paragraf-I-IK-8">Fiten ile alâkalı terimlerden birisi de “melhame” ve onun çoğulu “melâhim”dir. Bu kelime Arapça, le-ha-me (birine et yedirdi, eti kemikten ayırdı ve vücudu etlendi) kökünden türemiş mimli masdar veya ism-i mekândır. Arapçada et satılan yerlere ve kasapların çalıştıkları yerlere melhame denilmiştir. Savaş meydanlarına melhame denilmesinin sebebi ise ölen insanların cesetlerinin et yığınları gibi ortalığa yayılmasından dolayıdır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-17" id="footnote-228-17-backlink">17</a></span> Binaenaleyh melâhimin terim anlamının fitne dönemlerinde ortaya çıkan büyük olaylar ve masum insanların hunharca öldürüldüğü büyük savaşlar olduğu söylenmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-18" id="footnote-228-18-backlink">18</a></span> Nitekim kütüb-i sitte müelliflerinden İbn Mâce, melhame konusundaki hadisleri ayrı bir babda değerlendirmiş, bu babda gelecekte vuku bulacak büyük savaşlarla ilgili rivayetleri kaydetmiştir. Anılan rivayetler arasında “Büyük savaş” (el-Melhametü’l-kübrâ) tabirinin açıkça geçtiği haberler de vardır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-19" id="footnote-228-19-backlink">19</a></span> Keza kütüb-i sitte müelliflerinden Ebû Dâvud da Melhame konusunda müstakil bir bölüm açmış ve ilgili hadisleri bu bölümde bir araya getirmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-20" id="footnote-228-20-backlink">20</a></span></p>

      <p class="a--Paragraf-I-IK-8">Allah Resûlü ümmetinin kaderiyle çok alâkadar olduğundan bu gibi haberlerle onların dikkatini çekiyor ve âdetâ diyordu ki; Ümmet-i Muhammed cezalandırılmayı hak ettiğinde Allah <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(celle celâluh)</span>, onlara karşı te’dip unsuru olarak zalimleri kullanır. Evet, zalim Allah’ın kılıcıdır. Önce onunla intikam alır; sonra da döner ondan intikam alır. Yani zalim de zulmünde payidar olmaz; ancak evvela Allah <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(celle celâluh)</span> bu zalimleri Müslümanların üzerine musallat eder. Sonra da tutar onları sarsar ve yerin dibine batırır. İşte böyle bir kötü akibetten sakınmaları için, o şefkat âbidesi Allah Resûlü, ümmetini ikaz etmiş, Allah’ın gazabını celbedici hareketlerden kaçınmalarını tavsiye sadedinde başlarına gelecek bela ve musibetleri, hem de o hâdiselerin tasvirini yaparak haber vermiştir. Batı ittifakının hazırlanmış ve donatılmış bir sofraya koşuyor gibi İslâm dünyasının üzerine üşüşeceğini Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> bir hadislerinde şöyle haber vermiştir:</p>

      <p class="a--Paragraf-I-IK-8">– Ümmetler, milletler, insanların birbirlerini sofraya davet etmeleri gibi birbirlerini sizin üzerinize davet edecek ve üzerinize üşüşecekler. Birisi sordu</p>

      <p class="a--Paragraf-I-IK-8">– Bizim azlığımızdan mı? Allah Resûlü,</p>

      <p class="a--Paragraf-I-IK-8">– Hayır, aksine siz o gün çok olacaksınız. Fakat selin sürüklediği çer çöp gibi.. Allah, düşmanlarınızın kalbinden size karşı duydukları korkuyu kaldıracak ve sizin kalbinize de ‘vehn’ atacak.” dedi. Yine birisi sordu,</p>

      <p class="a--Paragraf-I-IK-8">– Ey Allah’ın Resûlü vehn nedir? Cevap verdi,</p>

      <p class="a--Paragraf-I-IK-8">– Ölüme karşı isteksizlik ve dünya sevgisi!<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-21" id="footnote-228-21-backlink">21</a></span></p>

      <p class="a--Paragraf-I-IK-8">Bu hadis-i şerif, ileride milletlerin yığın yığın üzerimize çullanacaklarını, sofrada yemeği taksim eder gibi, yeraltı-yer üstü servetlerimizi aralarında paylaşacaklarını haber vermektedir. Bütün yeraltı ve yer üstü servetlerimize el koyacak ve gözümüzün içine baka baka âdeta sofralarımızı yağmalayacaklardır. Biz, lokmayı hazırlayıp önlerine koyacağız, onlar da doymak bilmeyen bir iştiha ile önlerine konan şeyleri yutacaklar. Bütün bunlar biz o zaman selin sürüklediği çer çöp gibi olacağımızdan dolayı başımıza gelecek. Bizim mizaçlar, meşrepler, hizipler ve anlayış farklılığı ile birbirimizi yiyip bitirmemize karşılık, onlar dünyevî hasis menfaatler etrafında birleşip, bütünleştiler ve bizleri sindirdiler. Önceleri onlar bizden korkuyorlardı. Çünkü biz, onların ölümden kaçtıkları gibi ölümün üzerine gidiyor ve dünyayı küçük görüyorduk. Hâlbuki şimdi biz, ölümden kaçıyor ve dünyayı da onlardan daha çok seviyoruz. Onlar da bizim bu zaafımızı işleterek, bizi en can alıcı yerimizden vuruyorlar. İlk bakışta haçlı seferlerini hatırlatan bu hadisin, biraz daha derin düşünüldüğünde, aynı zamanda yakın bir tarihte cereyan eden hâdiselere işaret ettiği de açıkça görülecektir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-22" id="footnote-228-22-backlink">22</a></span></p>

      <p class="x3--Ba-l-k-I-IK-2" id="toc_marker-8-2-1">a. Benu Kantûra ile savaş</p>

      <p class="a--Paragraf-I-IK-8">Peygamber Efendimiz, kıyametten önce bazı büyük savaşların meydana geleceğini haber vermiştir. Peygamberimiz, ümmetini ilgilendiren önemli savaşları haber vermekle âdeta onları uyarmıştır. İslâm âlemine musallat olacak milletleri anlatırken Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Âhirzamanda, keçe ayakkabılar giyen, ablak yüzlü, küçük gözlü ve basık burunlu bir kavmin zuhur edeceğini” söylemiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-23" id="footnote-228-23-backlink">23</a></span> Bu topluluğun özelliklerini ise “küçük gözlü, yaslı burunlu, kırmızı yüzlü” şeklinde anlatmıştır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-24" id="footnote-228-24-backlink">24</a></span> Bir hadislerinde bu kavmi “Benu Kantûra” diye nitelendirir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-25" id="footnote-228-25-backlink">25</a></span> Bu hadislerde muhtemelen hicri 5. ve 6. yüzyıllarda İslâm dünyasını harab eden Moğollar anlatılmaktadır. Onların İslâm dünyasında meydana getirdiği tahribatın büyüklüğü düşünüldüğünde Peygamber Efendimiz’in bu önemli olay hakkında ümmetini uyarmasındaki hikmet daha iyi anlaşılacaktır.</p>

      <p class="x3--Ba-l-k-I-IK-2" id="toc_marker-8-2-2">b. Yahudilerle savaş</p>

      <p class="a--Paragraf-I-IK-8">Peygamberimiz <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi</span> <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">ve sellem)</span> kıyamet kopmadan önce Yahudilerle Müslümanlar arasında büyük bir savaşın çıkacağını haber vermiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-26" id="footnote-228-26-backlink">26</a></span> Bu ve benzeri hadisleri “savaşın teşviki” şeklinde anlamak doğru değildir. Muhtemelen Allah Resûlü, kendisine vahiyle bildirilen bir vakıayı bize bildirmiştir. Bu olayın gerçekleşmesinde insanların iradelerinin payı kader mevzuunda olduğu gibi “İlim maluma tâbidir.” kuralıyla açıklanabilir. Cenâb-ı Hakk ezeli ilmi ile bildiği bazı hususları Resûlü’ne bildirmiş; O da mecazî bir üslûpla gayb perdesini aralayarak insanlara geleceğe dair bazı hakikatleri haber vermiştir. Kıyametle ilgili haberleri, şunları yaparsanız Cenâb-ı Hakk size vaat ettiği kıyamet saatini getirir, kıyamet öncesi altın çağa ulaşırsınız şeklinde anlamak katiyen doğru değildir. Cenâb-ı Hakk’ın ezeli ilmi ve küllî iradesi insanların iradelerine tabi değildir. Hiçbir olayda “Siz şöyle yaparsanız Allah, böyle yapar.” diye bir zorunluluktan bahsedilemez. Âhirzamanın gelişini tamamen insan iradesine bağlamak ve insanların kıyameti hızlandıracağını iddia etmek doğru değildir. Ancak insanlar, kendi iradeleri ile âhirzamana hazırlanabilirler. Cenâb-ı Hakk gerçekleştirmek istediği olayları bir topluluğu helak edip onların yerine başkalarını getirerek tahakkuk ettirir. Nitekim bir âyet-i kerîmede “Ey iman edenler! Sizden kim dininden dönerse bilsin ki, Allah onların yerine öyle bir topluluk getirir ki, Allah onları sever, onlar da Allah’ı severler. Onlar mü’minlere karşı alçak gönüllü, kâfirlere karşı onurlu ve zorludurlar. Allah yolunda mücahede eder ve bu hususta dil uzatan hiçbir kimsenin ayıplamasından korkmazlar. İşte bu, Allah’ın öyle bir lütfudur ki dilediğine verir. Allah vâsi ve alîmdir.”<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-27" id="footnote-228-27-backlink">27</a></span> buyrulmuştur.</p>

      <p class="a--Paragraf-I-IK-8">Yahudilerle Müslümanlar arasında vuku bulacak savaşta taşların, ağaçların konuşması gibi bir takım olağanüstü hâdiselerin vuku bulacağı hadislerde haber verilmiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-28" id="footnote-228-28-backlink">28</a></span> Hadislerde anlatılan bu tip hususların bazı teknolojik gelişmelere mi, yoksa âhirzamanda meydana gelecek savaşlarda Müslümanların Bedir’de olduğu gibi bazı harikulâde ilahî inayetlere mazhar olacağına mı işaret olduğunu kesin olarak bilmek mümkün değildir. Ayrıca bu ve benzeri hadislerde her şeyin iç yüzünün ortaya çıkacağı bir zaman diliminin muhakkak geleceğinin haber verildiği de söylenebilir. Bu hadislerde insanların kendilerine sütre yaptıkları şeylerin gün gelecek sütre oldukları kişi ve grupları deşifre eden bir araç haline geleceği anlatılmış olabilir. İşte bu dönemde farklı görünen birçok kişinin gerçekte kim olduğu ortaya çıkar, şer şebekelerinin gizli maksatlarının neler olduğu anlaşılır; geçmişte olduğu gibi propoganda ve hile ile insanları aldatmak mümkün olmaz. Perdeler iner, gerçekler ortaya çıkar. Gelecekle ilgili bu tür hadislerde teknik bir gelişme, sosyal bir olay, ilahî bir inayet anlatılmış olabileceği gibi her birine birden işaret edilmiş olması da mümkündür. Bu sebeple benzeri hadislerin hakikatini Allah’a havale edip yorumda tevakkuf etmek ve bekleyip görmek en uygun olandır.</p>

      <p class="a--Paragraf-I-IK-8">Yahudilerle alâkalı âhirzaman haberlerinden birisi de şu hadistir: Ebu Hureyre’nin <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(radıyallahu anh)</span> naklettiğine göre Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> bir gün ashabına</p>

      <p class="a--Paragraf-I-IK-8">– Bir tarafı karada bir tarafı da denizde olan bir şehir işittiniz mi diye sormuştur. Onlar</p>

      <p class="a--Paragraf-I-IK-8">– Evet demişlerdir. Bunun üzerine Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span> şöyle söylemiştir:</p>

      <p class="a--Paragraf-I-IK-8">– İshak oğullarından yetmiş bin kişi bu şehre sefer tertiplemedikçe kıyamet kopmaz. Askerler şehre gelince konaklarlar. Ancak silahla savaşmazlar, tek bir ok dahi atmazlar. “Lâ ilâhe illallâhu vallâhu ekber!” derler. Bunun üzerine şehrin kara tarafı düşer. Sonra askerler ikinci kere, “Lâ ilâhe illallâhu vallâhu ekber!” derler, şehrin diğer tarafı da düşer. Sonra tekrar “Lâ ilâhe illalllâhu vallâhu ekber!” derler. Bu sefer onlara (kapılar) açılır. Oradan şehre girerler ve şehrin ganimetini toplarlar. Ganimetleri aralarında taksim ederlerken, yanlarına bir münâdi gelip: “Deccal çıktı!” diye bağırır. Askerler her şeyi bırakıp geri dönerler.”<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-29" id="footnote-228-29-backlink">29</a></span> Hadis-i şerifte İshak oğulları denilmiştir. İshak oğulları denilince Yahudiler anlaşılmaktadır. Onların kelime-i tevhid getirerek bir şehri fethetmeleri ilk anda anlaşılması ve yorumlanması zor bir durumdur. Belki gelecekte bu hadiste neye işaret edildiği daha iyi anlaşılacaktır. Her şeyin doğrusunu Allah bilir.</p>

      <p class="x3--Ba-l-k-I-IK-2" id="toc_marker-8-2-3">c. Fırat-Dicle havzasındaki savaşlar</p>

      <p class="a--Paragraf-I-IK-8">Hadis-i şeriflerde Fırat havzasındaki büyük savaşlar kıyamet habercisi olarak bildirilmiştir. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Fırat nehri altın bir dağ üzerinden açılmadıkça Kıyamet kopmaz. Onun üzerine insanlar savaşırlar. Yüz kişiden doksan dokuzu öldürülür. Onlardan her biri: ‘Ümit edilir ki kurtulan ben olurum’ diye temenni eder.” buyurmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-30" id="footnote-228-30-backlink">30</a></span> Hadisin bir rivayetinde “Fırat’ın altın bir dağ üzerinden açılması yakındır. İmdi orada kim bulunursa ondan bir şey almasın.” buyrulmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-31" id="footnote-228-31-backlink">31</a></span> Hadisin farklı rivayetlerinde Fırat nehrinin yanına savaşmak için gelenlerin, dışarıdan gelecekleri, haber verilmektedir. Fırat’ın zenginliklerinden haberdar olan bu kişiler, onları elde etmek için gelecekler, bölge insanları da bu zenginlikleri onlara bırakmak istemeyince büyük bir savaş çıkacaktır.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-32" id="footnote-228-32-backlink">32</a></span></p>

      <p class="a--Paragraf-I-IK-8">Tarihte Fırat havzasında büyük savaşlar olmuştur. Hadiste bütün bu savaşlara işaret edilmiş olması mümkündür. Ancak hadiste ileride gerçekleşmesi muhtemel bazı hâdiselerin anlatılmış olma ihtimali de vardır. Meselâ, Fırat’ın suyu, altın değerinde olacak bir devreye, mecaz yoluyla bir işaret olabileceği gibi yapılacak barajlardan elde edilecek gelirlere de “altın” sözüyle işaret olabilir. Ayrıca, Fırat’ın suyu tamamen çekilerek, altında çok büyük altın ve petrol yataklarının çıkacağı da bildirilmiş olabilir. Ayrıca, toprak çökmeleri neticesinde böyle bir madenin bulunması da mümkündür. Fakat ne olursa olsun hadiste, o bölgenin, İslâm âleminin bünyesinde, bir dinamit gibi, potansiyel bir tehlike olduğunun anlatıldığında şüphe yoktur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-33" id="footnote-228-33-backlink">33</a></span></p>

      <p class="x3--Ba-l-k-I-IK-2" id="toc_marker-8-2-4">d. Mekke-Medine’ye yönelik savaşlar</p>

      <p class="a--Paragraf-I-IK-8">Hadis-i şeriflerde Müslümanların bir ana gibi âhirzamanda yeniden Mekke ve Medine’ye sığınacağı haber verilmiştir. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, bir gün gelecek, Irak, Suriye ve Mısır zenginliklerini Müslümanlara sunmayacaklar. Müslümanlar başladıkları yere geri dönecekler, demiştir.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-34" id="footnote-228-34-backlink">34</a></span> O beldelerin Müslüman halkları kendi memleketlerinin zenginliklerinden istifade edemeyecekler. İşte o gün Hicaz bölgesi yeniden Müslümanların sığındığı bir merkez olacaktır. Nitekim Moğol istilacıları Irak ve Suriye bölgelerini ele geçirmişler ama Hicaz bölgesi tarihte hiçbir zaman istilacı güçler tarafından işgal edilememiştir. Bu husus muhtemelen gelecekte tekrarlanacak; Müslümanlar yeniden o bölgelerde gerçek manada bir dirilişin/direnişin kuvvetini bulacaklardır. Nitekim Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Beytu’l-Makdis’in imârı Yesrib’in harabıdır. Yesrib’in harâbı melhamenin (savaşın) çıkmasıdır.” buyurmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-35" id="footnote-228-35-backlink">35</a></span></p>

      <p class="a--Paragraf-I-IK-8">Muhtemelen Medine’nin İslam’ın başlangıcındaki misyonunu yeniden yerine getireceği dönem hadislerde “Medine’nin fethi” şeklinde ifade edilmiştir. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Melhame ile Medine’nin fethi arasında altı yıl vardır. Yedinci yılda Mesih-Deccâl çıkar.” buyurmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-36" id="footnote-228-36-backlink">36</a></span> Medine’nin yeniden İslâm’ın ilk günlerindeki misyon ve rolünü yerine getirmesi âhirzamanın önemli dönüm noktalarından birisidir.</p>

      <p class="a--Paragraf-I-IK-8">Mekke’nin ileride azgın bir grup tarafından yıkılacağı hadislerde anlatılmıştır. Afrikalıların, açlık ve sefalet sebebiyle etraflarındaki ülkelere saldıracağı hatta bunlardan bazılarının Kâ’be’yi tahrip etmek üzere Mekke’ye saldıracağı haber verilmiştir. Allah Resûlü <span class="x1---c-c-----s-a-s-----a-s-----r-a-----r-anh---8" style="font-size:0.82em;" xml:lang="tr-TR">(sallallahu aleyhi ve sellem)</span>, “Kâ’be’yi Habeşli zayıf bacaklı kişi(ler) tahrip edecekler.” buyurmuştur.<span class="x7--Dipnot-Ba-vurusu-8" style="font-size:0.91em;" xml:lang="tr-TR"><a class="footnote-link" href="#footnote-228-37" id="footnote-228-37-backlink">37</a></span> Bu hadiste açlık sebebiyle fakir milletlerin zenginlere açacakları savaşlar haber verilmiştir. Birçok istikbal haberinde olduğu gibi insanlık tarihinde önemli yeri olan ve çok tekrarlanan durumlar, bir örnekle temsil edilerek, bazen bu hadiste olduğu gibi en dramatik sahnelerle bildirilmiştir.</p>

      <div class="footnotes">
        <div class="footnote">
          <p class="Dipnot-Metin-8"><a class="footnote-anchor" href="#footnote-228-1-backlink" id="footnote-228-1">1</a> Mesela Peygamberimiz <span class="x1---c-c-----s-a-s-----a-s-----r-a-----r-anh---8" style="font-size:1em;" xml:lang="tr-TR">(sallallahu aleyhi ve sellem)</span> dünya fitnesinden, zenginlik fitnesinden, fakirlik fitnesinden ve kabrin fitnesinden Allah’a sığınmıştır. Bk. Buhârî, <span class="italic-dipnot-7">De’</span><span class="italic-dipnot-7">âvât</span> 37, 39; Müslim, <span class="italic-dipnot-7">Zikr</span> 76, 49.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-2-backlink" id="footnote-228-2">2</a> Enfal Sûresi, 8/25.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-3-backlink" id="footnote-228-3">3</a> Buhârî, <span class="italic-dipnot-7">Fiten</span> 5; Müslim, <span class="italic-dipnot-7">Fiten</span> 18.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-4-backlink" id="footnote-228-4">4</a> Buhârî, <span class="italic-dipnot-7">Fiten</span> 5.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-5-backlink" id="footnote-228-5">5</a> Müslim, <span class="italic-dipnot-7">Fiten</span> 56.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-6-backlink" id="footnote-228-6">6</a> Buhârî, <span class="italic-dipnot-7">Fedâilu’l-medine</span> 8; Müslim, <span class="italic-dipnot-7">Fiten</span> 9.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-7-backlink" id="footnote-228-7">7</a> Müslim, <span class="italic-dipnot-7">İmân</span> 231; Buhârî, <span class="italic-dipnot-7">Mevâkıt</span> 4.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-8-backlink" id="footnote-228-8">8</a> Dâvudoğlu, <span class="italic-dipnot-7">Sahîh-i Müslim Tercüme ve Şerhi</span>, 2/19.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-9-backlink" id="footnote-228-9">9</a> Buhârî, <span class="italic-dipnot-7">Savm</span> 3; Müslim, <span class="italic-dipnot-7">Fiten</span> 26, 27.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-10-backlink" id="footnote-228-10">10</a> Fethullah Gülen, <span class="italic-dipnot-7">Sonsuz Nur</span>, 1/125.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-11-backlink" id="footnote-228-11">11</a> Buhârî, <span class="italic-dipnot-7">Fiten</span> 24, <span class="italic-dipnot-7">Menâkıb</span> 25; Müslim, <span class="italic-dipnot-7">İman</span> 248.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-12-backlink" id="footnote-228-12">12</a> Tirmizî, <span class="italic-dipnot-7">Fiten</span> 9.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-13-backlink" id="footnote-228-13">13</a> Buhârî, <span class="italic-dipnot-7">Fiten</span> 20.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-14-backlink" id="footnote-228-14">14</a> Buhârî, <span class="italic-dipnot-7">Fiten</span> 20.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-15-backlink" id="footnote-228-15">15</a> Müslim, <span class="italic-dipnot-7">Fiten</span> 4-8; Buhârî, <span class="italic-dipnot-7">Buyû</span> 49; Hacc, 49.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-16-backlink" id="footnote-228-16">16</a> Dâvudoğlu, <span class="italic-dipnot-7">Sahih-i Müslim Tercüme ve</span> <span class="italic-dipnot-7">Şerhi</span>, 11/304.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-17-backlink" id="footnote-228-17">17</a> İbn Faris, <span class="italic-dipnot-7">Mu’cemu mekayisi’l-luga</span>, LHM mad. Bazı müsteşrikler bu kelimenin İbranice kökenli olduğunu iddia etmişlerdir. Bu konuda bilgi için bk. Macdonald, “Melahim” mad., <span class="italic-dipnot-7">İslâm</span> <span class="italic-dipnot-7">Ansiklopedisi</span>; İlyas Çelebi<span class="italic-dipnot-7">, İtikadî Açıdan Uzak ve Yakın Gelecekle İlgili</span> <span class="italic-dipnot-7">Haberler</span>, s. 17.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-18-backlink" id="footnote-228-18">18</a> Taşköprüzâde Ahmed b. Mustafa, <span class="italic-dipnot-7">Miftâhu’s</span><span class="italic-dipnot-7">-sa’âde</span> <span class="italic-dipnot-7">ve misbâhu’s-siyâde</span>, 1/364.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-19-backlink" id="footnote-228-19">19</a> İbn Mâce, <span class="italic-dipnot-7">Fiten Melâhim</span> 35.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-20-backlink" id="footnote-228-20">20</a> Kütüb-i sitte müelliflerinden Ebû Dâvud’un <span class="italic-dipnot-7">Fiten</span> bölümü <span class="italic-dipnot-7">Sünen</span>’in bazı nüshalarında “<span class="italic-dipnot-7">Kitâbu’l</span><span class="italic-dipnot-7">-fiten ve’l-melâhim</span>” (29. Kitap) şeklinde, tek bölüm, bazı nüshalarında ise iki ayrı bölüm (31. kitap) olarak zikredilmiştir. Ebû Dâvud, <span class="italic-dipnot-7">melâhim</span> bölümünde Deccâl, İbn Sayyâd ve Cessâse gibi önemli olaylara ilişkin hadisleri nakletmiştir.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-21-backlink" id="footnote-228-21">21</a> Ebu Dâvud, <span class="italic-dipnot-7">Melâhim</span> 5.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-22-backlink" id="footnote-228-22">22</a> Fethullah Gülen, <span class="italic-dipnot-7">Sonsuz Nur</span>, 1/140, 141.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-23-backlink" id="footnote-228-23">23</a> Buhârî, <span class="italic-dipnot-7">Cihad</span> 95, 96, <span class="italic-dipnot-7">Menakıb</span> 25; Müslim, <span class="italic-dipnot-7">Fiten</span> 62.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-24-backlink" id="footnote-228-24">24</a> Müslim, <span class="italic-dipnot-7">Fiten</span> 65, 66.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-25-backlink" id="footnote-228-25">25</a> Ebû Dâvud, <span class="italic-dipnot-7">Melâhim</span> 10.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-26-backlink" id="footnote-228-26">26</a> Buhârî, <span class="italic-dipnot-7">Cihad</span> 94.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-27-backlink" id="footnote-228-27">27</a> Mâide Sûresi, 5/54.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-28-backlink" id="footnote-228-28">28</a> Müslim, <span class="italic-dipnot-7">Fiten</span> 79-82.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-29-backlink" id="footnote-228-29">29</a> Müslim, <span class="italic-dipnot-7">Fiten</span> 78.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-30-backlink" id="footnote-228-30">30</a> Buhârî, <span class="italic-dipnot-7">Fiten</span> 24, Müslim, <span class="italic-dipnot-7">Fiten</span> 29</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-31-backlink" id="footnote-228-31">31</a> Müslim, <span class="italic-dipnot-7">Fiten</span> 31.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-32-backlink" id="footnote-228-32">32</a> Müslim, <span class="italic-dipnot-7">Fiten</span> 32.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-33-backlink" id="footnote-228-33">33</a> Fethullah Gülen, <span class="italic-dipnot-7">Sonsuz</span> <span class="italic-dipnot-7">Nur</span>, 1/143, 144.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-34-backlink" id="footnote-228-34">34</a> Müslim, <span class="italic-dipnot-7">Fiten</span> 33.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-35-backlink" id="footnote-228-35">35</a> Ebu Dâvud, <span class="italic-dipnot-7">Melahim</span> 3.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-36-backlink" id="footnote-228-36">36</a> Ebu Dâvud, <span class="italic-dipnot-7">Melahim</span> 4.</p>
        </div>

        <div class="footnote">
          <p class="Dipnot-Metin-8"><a class="footnote-anchor" href="#footnote-228-37-backlink" id="footnote-228-37">37</a> Müslim, <span class="italic-dipnot-7">Fiten</span> 57-59.</p>
        </div>
      </div>
    </div>
  </div>
</body>
</html>