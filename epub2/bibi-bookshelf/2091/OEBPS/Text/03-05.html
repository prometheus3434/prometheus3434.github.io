<html xmlns="http://www.w3.org/1999/xhtml">
<head>
  <title>03-05.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-05.html" xml:lang="tr-TR">
    <div class="Basic-Text-Frame">
      <p class="x1--Ba-l-k-I-IK" id="toc_marker-6">Üçüncü Bölüm<br/>
      ÂHİRZAMANDA ORTAYA ÇIKACAK BÜYÜK GÜNAHLAR</p>

      <p class="a--Paragraf-I-IK-5">Kıyamet alâmetlerinin belki de en dehşet verici olanları gelecekte mü’minlerin inançlarını ve kimliklerini kaybedeceklerini bildiren haberlerdir. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi</span> <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">ve sellem)</span>, insanların başına gelecek imandan dönme, bid’atların ortaya çıkması, günahların yaygınlaşması ve ahlâki çöküntüleri ashabına bildirdiğinde sahabîler, “Bu da mı olacak yâ Resûlallah?” diye hayretler içinde kalmışlardır. Çünkü onlar imandan sonra küfre dönmeyi ateşe atılmak gibi görüyorlardı.</p>

      <p class="a--Paragraf-I-IK-5">Allah Resûlü’nün inançsızlığın artması ve günahların yaygınlaşmasını kıyamet alâmeti olarak zikretmesi hem gelecekten haber verme hem de ümmetini uyarmak maksadıyladır. Kıyamet ile günahların yaygınlaşması arasında bağ kurulmasının hikmeti yeryüzünün yaratılışının belirli bir gayeye bağlı olduğunu anlatmak maksadıyladır. Bu gayenin gerçekleşme imkânı ortadan kalktığında yeryüzünün varlığının anlamı kaybolacak ve kıyamet vuku bulacaktır.</p>

      <p class="x2--Ba-l-k-I-IK-4" id="toc_marker-6-1">1. Cahiliye İnançlarına Geri Dönülecek</p>

      <p class="a--Paragraf-I-IK-5">İslâm’ın bütün güzellikleriyle insanlar tarafından bilinip yaşanmasından sonra bazı insanlar, İslâm’ı bırakıp başka arayışlara girecek, şeytanın onlara güzel göstermesiyle İslâm unutulup Müslümanlar farklı inaçların ve fikirlerin peşinden sürekleneceklerdir. Resûl-ü Zîşan Efendimiz gelecekte meydana gelecek bu durumu ümmetine haber vermiş, onları sapıklık ve dalâlete düşmemeleri konusunda uyarmıştır. Kıyamet gününde ümmetinden dinden dönen bazı kişilerin ne durumda olacağını bir hutbelerinde Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu</span> <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">aleyhi ve sellem)</span>, şöyle tasvir eder: “Ey insanlar! Sizler (Kıyamet günü) Allah’ın yanında yalınayak, çıplak ve sünnetsiz olarak toplanacaksınız. “Biz ilkin yaratmaya nasıl başladıysak diriltmeyi de Biz gerçekleştiririz. Bu, üzerimize aldığımız bir vaaddir. Bunu gerçekleştirecek olan da Biziz.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-1" id="footnote-228-1-backlink">1</a></span> Haberiniz olsun, o gün ümmetimden bazı kimseler getirilir ve sol tarafa alınırlar. Bunun üzerine ben,</p>

      <p class="a--Paragraf-I-IK-5">– Ey Rabbim! Bunlar ashabcıklarımdır! derim. Bana,</p>

      <p class="a--Paragraf-I-IK-5">– Bunların senden sonra neler yaptığını bilmiyorsun, denilir. Ben sâlih kul (Hz. İsâ)’nın dediği gibi “Yâ Rabbî! Ben aralarında olduğum müddetçe onları kolladım. Fakat vakta ki Sen beni aralarından tutup aldın, onları görüp denetleyen yalnız Sen kaldın. Sen gerçekten her zaman, her şeye hakkıyla şahitsin. Eğer onları cezalandırırsan, şüphe yok ki onlar Sen’in kullarındır. Onları affedersen, Sen aziz ve hakîmsin!<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-2" id="footnote-228-2-backlink">2</a></span> derim. Bunun üzerine bana,</p>

      <p class="a--Paragraf-I-IK-5">– Onlar, sen aralarından ayrıldığın günden sonra hep dinden yüz çevirdiler, denilir. Bunun üzerine Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(aleyhissalâtü vesselâm)</span>,</p>

      <p class="a--Paragraf-I-IK-5">– Rahmetten uzak olsunlar, rahmetten uzak olsunlar! diyerek onlardan uzaklaşır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-3" id="footnote-228-3-backlink">3</a></span></p>

      <p class="a--Paragraf-I-IK-5">Hak dini bırakıp İslâm öncesi sapık inançlara geri dönülmesi âhirzaman alâmetlerinin en dehşetlilerindendir. Hayat boşluk kabul etmez. İslâm inançları terk edilince onların yerine cahiliye dönemi bâtıl inaçları süslenerek yeni bir imajla Müslümanların önüne çıkarılmıştır. İslâm ülkelerinde İslâm öncesi putperest inançlara bâtıl dinî inanışlara yeniden canlılık kazandırılmaya çalışılarak İslâm’a alternatif bir din olarak Müslümanlara sunulmaya çalışılmasını Peygamber Efendimiz <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> kıyamet alâmetlerinden birisi olarak bizlere haber vermiş ve bizi bu tür tehlikeli temayüllere karşı uyarmıştır. Bir hadislerinde etrafındaki ashabına Cahiliye döneminde Kureyşlilerin tapındığı Lat ve Uzza putları hakkında “Lat ile Uzza’ya (yeniden) tapılmadıkça kıyamet kopmaz.” buyurarak, bu tehlikeye işaret etmiştir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-4" id="footnote-228-4-backlink">4</a></span></p>

      <p class="a--Paragraf-I-IK-5">Devs kabilesine mensub Hz. Ebû Hureyre’yi <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(radıyallahu anh)</span> de kendi kabilesinin ileride başına gelebilecek muhtemel tehlikelere karşı uyarmıştır. Ebû Hureyre’nin <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(radıyallahu anh)</span> rivayet ettiği bir hadiste Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, Yemen kabilelerinden Devs’in cahiliye döneminde taptığı Zulhalasa putuna âhirzamanda yeniden tapacaklarını, hatta o putun etrafında dans edip gösteri yapacaklarını veciz bir teşbihle anlatmıştır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-5" id="footnote-228-5-backlink">5</a></span></p>

      <p class="a--Paragraf-I-IK-5">Allah Resûlü günümüzü tam tasvir eden bir hadislerinde “Kur’ân bir utanma mevzûu ve İslâm da garip olmadıkça kıyamet kopmaz.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-6" id="footnote-228-6-backlink">6</a></span> Kâfir küfrünü açıkça ilan ederken, Müslüman Müslümanlığını sanki utanılacak bir şeymiş gibi utanarak, sıkılarak söyleyecektir. Onlar, kendi düşünce ve kendi neşriyatlarını otobüste, uçakta ve daha başka yerlerde açıkça reklâm etmelerine karşılık, Müslümanlar, Kur’ân’ını açıp okuyamayacaklar. Öyle bir psikolojik baskı altında kalacaklar ki, zahiren bir yasak konulmasa da o baskı altında Kur’ân yanlısı olmayı ar edip saklayacaklardır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-7" id="footnote-228-7-backlink">7</a></span></p>

      <p class="a--Paragraf-I-IK-5">İslâm’dan dönmeyi dile getiren hadislerden birisi de “İnsanların üzerine öyle bir zaman gelecek ki, o günün mü’mini, onların arasında gizlenecek, aynen, bugün münafığın sizin içinizde gizlendiği gibi.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-8" id="footnote-228-8-backlink">8</a></span> hadisidir. O devrede münafık nasıl davranıyordu? Kendisini hissettirmemek için hangi çarelere başvuruyordu; aynen mü’min de onun gibi davranacak, kendini gizleyecek, ibadetlerini gizli gizli yapacak ve bulunduğu yeri korumaya çalışacak. Yoksa onu iflah etmeyeceklerdir. Bu baskıcı şerir güçler, onu ve onun gibi olanları bağrında barındırmak istemeyecektir. İş yerleri ve devlet kademelerinin bazı kesimleri, onlara tamamen kapalı tutulacak ve onlar cemiyet içinde hor ve hakir görülecektir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-9" id="footnote-228-9-backlink">9</a></span></p>

      <p class="a--Paragraf-I-IK-5">İslâm âlemi, kendinden evvelki ümmetleri, yani Hıristiyan ve Yahudileri, adım adım, karış karış takip ve taklit edecek; hatta onlardan biri başını bir keler deliğine soksa Müslümanlar da onları aynen takip edip başlarını oraya sokacaklar. Aleyhissalâtü Vesselâm Efendimiz bu hususu, şu veciz ifadeleriyle beyan buyurmaktadırlar: “Sizden evvelkileri öyle takip ve taklit edeceksiniz ki, karış karış, kulaç kulaç onların ardından gideceksiniz. Hatta onlar başlarını bir keler deliğine soksalar siz de aynı şeyi yapacaksınız.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-10" id="footnote-228-10-backlink">10</a></span> Sahâbe “Sizden evvelkiler” cümlesinden kasd olunanın Hıristiyan ve Yahudiler mi olduğunu soruyor. Allah Resûlü: “Başka kim olabilir ki?” buyuruyorlar. Bugün bizim ve bütün İslâm dünyasının durumu meydanda.. hemen hepimiz şahsiyetini kaybetmiş ve bir kimlik bunalımıyla inlemekteyiz. Halimiz, hadisin ifadesiyle, iki sürü arasında gelip giden şaşkın koyundan farksızız. Bir zaman başka devletleri yıkan, bitiren ve tüketen bütün olumsuz şeyler, bugün, ahtapot gibi dört bir yandan bizi sarmış durumda. Biz de taklit sersemliği ile bu ölüm ağını, yenilik ve medeniyetin turnikeleri sanıyoruz. Evet, dünyanın hiçbir devrinde, hiçbir millet, bizim batıyı taklidimiz ölçüsünde, taklidi bir tutku haline getirmemiştir. Bugün batı dünyasında meydana gelen her yenilik hiç parola sorulmadan bizde aynen kabul görüyor ve kabul ediş süratinde birçok batılı ülkeyi bile geride bırakıyoruz. Hâlbuki Allah Resûlü, en küçük hususlarda ve teferruat gibi görünen meselelerde dahi onlara muhalefet ediyordu.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-11" id="footnote-228-11-backlink">11</a></span></p>

      <p class="x2--Ba-l-k-I-IK-4" id="toc_marker-6-2">2. Din Tahrif Edilecek</p>

      <p class="a--Paragraf-I-IK-5">İslâm’ın ehliyetsiz kişiler tarafından temsil edilmesi, Müslümanların siyasi ve fikri önderliğini cahillerin, dini bilmeyen ve samimi dine inanıp yaşamayan insanların üstlenmesi Kıyamet alâmetlerinden biri olarak hadislerde anlatılmıştır. Bu rivayetler bize saadet asrından sonra Müslümanlar arasından İslâm adına ortaya çıkacak bazı kişi ve grupları haber vermektedir. Bu insanların İslâm’a verdiği zarar dıştaki düşmanlardan daha şiddetli olmuştur. Ehliyetsiz kişilerin, dine hizmetin sıkıntısını çekmeyen ve her şeyi hazır bulan bazı gençlerin vereceği zarara Peygamber Efendimiz birçok hadislerinde dikkatlerimizi çekmiştir. Bir hadislerinde Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, “Ümmetimin helak olması, Kureyşli bir grup çoluk-çocuğun elleriyledir.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-12" id="footnote-228-12-backlink">12</a></span> Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> ehliyetsiz gençlerin İslâm’a verecekleri zarara dikkat çekmiştir: “Âhirzamanda yaşları küçük, akılca kıt birtakım gençler zuhûr edecek. Yaratılmışın en hayırlısının sözünü söyler, Kur’ân’ı okurlar. Onlar, okun avı delip geçtiği gibi, dinden çıkarlar. İmanları, gırtlaklarından öteye geçmez.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-13" id="footnote-228-13-backlink">13</a></span> Bu hadis-i şerifte Allah Resûlü’nün <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, âhirzamanda, dine girmeleriyle çıkmaları bir olan bazı kimseleri, avın bir tarafından girip öbür tarafından çıkan oka benzetmesi dikkat çekicidir. Bilindiği gibi ok, avın bir tarafından nasıl girmişse, kendisine bir şey takılmadan, bulaşmadan öbür tarafından da öyle çıkar. İşte “İslâm’ı kabul ettik.” deyip onunla müşerref göründüğü halde, onun ruh ve manasından hiç mi hiç istifade edemeyen kimselerin, böyle bir oka benzetilmeleri, teemmülsüz, tetkiksiz, hissiz, şuursuz câmidâne, süratle ve hiçbir şey duymadan İslâm’a girmesiyle çıkması bir bazı kimselerin hallerini ifade bakımından fevkalâde mânidârdır. Her devirde bu zihniyette insanların bulunması muhtemeldir. İslâm tarihine bakıldığında ilk olarak Haricilerin aşırı, saldırgan ve dengesiz tavırları ile hadiste tasvir edilen insanlara benzediği açıktır. Onlar İslâmiyet’in içine bir ok gibi girmişler; girdikleri gibi de hiçbir şey elde etmeden ve duymadan çıkıvermişlerdir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-14" id="footnote-228-14-backlink">14</a></span></p>

      <p class="a--Paragraf-I-IK-5">Âhirzamanda dinî emirlerin değeri azalacak. İbadetlerin dış yönlerine önem verilip gerçek maksatları ve anlamları unutulacak. Rivayetlerde mefhum olarak kıyamet alâmetlerinin dinîn ve ibadetlerin tahrif edilmesi ile ilgili olanları şöyle sıralanır: Namaz zayi edilecek, zekât yük gibi görülecek, hacc ibadeti gezinti ve ticaret maksadıyla yapılacak, İslâm’ın yalnızca adı kalacak, Kur’ân yalnızca Mushaflarda kalacak, altın yaldızlarla süslenecek ama hakkıyla okunup amel edilmeyecek, ehliyetsiz bazı gençler çıkıp insanlara dinî konularda konuşmalar yapacak, Mescidler kiliselerin süslendiği gibi süslenecek, mescidlerdeki saflar dolu olacak ama kalpler birbirine karşı soğuk, konuşulanlar farklı farklı olacak.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-15" id="footnote-228-15-backlink">15</a></span> Hadis-i şeriflerde ibadetlerin dış yönlerine önem verileceği hatta ibadethanelerin geçmişte olmadığı kadar güzel ve süslü inşa edildiği dönemlerde ibadetlerin özünün ihmal edileceği kıyamet öncesi Müslümanların karşılaşacağı bir felaket olarak haber verilmiştir. Bu felaketten kurtulmanın reçetesi de yine rivayetlerin içinde gizlidir.</p>

      <p class="x2--Ba-l-k-I-IK-4" id="toc_marker-6-3">3. İlim Azalıp Cehalet Çoğalacak</p>

      <p class="a--Paragraf-I-IK-5">Bilginin çoğalması buna mukabil ilmiyle amel eden âlimlerin azalması kıyamet alâmetlerindendir. İlmin azalması ile kastedilen ilimle amel edilmemesi, taklidin artıp gerçek müdakkik ilim adamlarının sayısının azalmasıdır. Değerli ve kıymetli bazı şeylerin sayıca çoğalmasına mukabil keyfiyetlerinin azalması kıyamet alâmetlerinin ortak özelliklerinden birisidir. Âhirzamanda her şey artacak ama keyfiyeti ve bereketi azalacaktır. Nitekim Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> bir kudsî hadiste Cenâb-ı Hakk’ın “Âhirzamanda ilmi öyle bir neşredeceğim ki, erkek de öğrenecek kadın da. Hür de öğrenecek köle de, küçük de öğrenecek büyük de.” buyurduğunu nakletmiştir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-16" id="footnote-228-16-backlink">16</a></span> Her seviyede açılan okullarda, her sınıf insan, ilmi öğrenecek ve âdetâ bu mevzuda birbirleriyle yarışır hale gelecekler. Günümüzde açılan bunca okul, kurulan bunca üniversite ve dünya çapında yaygınlaştırılan ilim ve iletişim araçlarının bu mevzuda seferber edilmesi gösteriyor ki; Allah Resûlü, Rabb’inden rivayetle söylediği bu sözünde, ilim ve bilim çağına işaret buyurmakta ve bu mevzudaki gelişmeler de O’nu doğrulamaktadır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-17" id="footnote-228-17-backlink">17</a></span></p>

      <p class="a--Paragraf-I-IK-5">Öte yandan bazı hadis-i şeriflerde âhirzamanda “ilmin azalıp cehaletin yayılacağı ve hâkim olacağı” zikredilmiştir. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, “İlmin azalması, cehaletin hâkim olması, zinanın açıktan işlenmesi, elli kadın bir erkeğin elinin altında olacak kadar kadınların sayıca çoğalıp erkeklerin azalması kıyamet alâmetlerindendir.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-18" id="footnote-228-18-backlink">18</a></span> Hadiste anılan hususlar, kıyamet alâmetlerinin toplumsal boyutuna dikkatlerimizi çekmektedir. İlmin kaldırılıp cehaletin yayılması ve hâkim olması, toplum içinde cahillerin sözünün dinlenilmesi ve insanların onların yönlendirmesi ile hareket etmesi anlamındadır. İlim ehli azalınca toplum içinde emr-i bi’l-ma’ruf nehy-i ani’l-münker (iyiliği emredip kötülükten sakındırma) ehli azalacak ve sözleri dinlenmeyecektir. Hadisin bir başka rivayetinde “İlim kaldırılır.” buyrulmuştur. Muhtemelen ilmin azalması ile bilginin azalması kastedilmemiştir. İlmin kaldırılması ile ilmiyle amel eden gerçek âlimlerin vefatı ile ilmin kaldırılması kastedilmiştir. İlim ile amelin arasının ayrılacağı, insanların bilgilerinin davranışlarına yansımayacağı ve günahı günah bildikleri halde günah işlemekten ve kötülükten sakınmayacakları anlatılmak istenmiştir. Nitekim bazı rivayetlerde Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> kendisinden sonra “Kur’ân okuduğu halde Kur’ân’ın boğazlarından aşağı geçmediği kişilerin ortaya çıkacağını” haber vermiştir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-19" id="footnote-228-19-backlink">19</a></span> Hadis-i şerifte bilgili ama ahlâksız insanların çoğalmasının toplumun bozulmasının en önemli sebeplerinden birisi olduğuna dikkat çekilmiştir. İlim ehlinin topluma örnek olarak onları ikaz etmesi gerekirken aksine ilminin kendisine faydasının olmaması toplum için en tehlikeli durumlardan birisidir.</p>

      <p class="a--Paragraf-I-IK-5">Kıyametin gerçekleşmesi ile ilim arasındaki yakın alâka birçok hadiste dile getirilmiştir. Mesela yine bir hadislerinde Resûlullah <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve</span> <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">sellem)</span>, “İleride, kişinin sabah mü’min akşam kâfir olacağı fitneler ortaya çıkacak. Ancak Allah’ın ilimle kendilerini ihya ettiği insanlar bu fitnelerden kurtulacak.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-20" id="footnote-228-20-backlink">20</a></span> Hadiste geçen “ilimle ihya edilen insanlar” ifadesi, fitnelerden kurtaracak ilmin amele yansıyan, uygulamada hayat bulan ilim olduğunu göstermektedir.</p>

      <p class="a--Paragraf-I-IK-5">İlim ile fitne ve öldürme olayları arasında doğrudan bir ilişki bulunmaktadır. İmam Buhârî, “Fitnelerin Ortaya Çıkışı” babında Müslümanlar arasında öldürme olaylarının çoğalmasını yeryüzünde cehaletin artıp ilmin kaybolmasıyla irtibatlandıran hadisleri nakletmiştir. Peygamber Efendimiz <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, “Kıyametten önce cehlin indirileceği ilmin kaldırılacağı günler vardır. İşte o günlerde herc çoğalır. Herc, öldürmedir.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-21" id="footnote-228-21-backlink">21</a></span> Bu hadis-i şerifte anlatılan ilmin kaldırılması, muhtemelen fen bilimleri ve teknik bilimlerin ortadan kalkması değildir. Hadiste “el-İlm” kelimesinin marife olarak zikredilmesi, kastedilenin bilinen bir ilim, yani din ilimleri olduğunu göstermektedir. İlmin ortadan kaldırılması, cehlin indirilmesi ifadeleri de Cenâb-ı Hakk’ın kullarının kalbine indirdiği marifetullah bilgisinin kaldırılacağına işarettir. Allah’ı bilen, âhirete inanan insanların sayısının azalması ile birlikte anarşi ve terör azacak, toplum iç kargaşa ve fitnelerle perişan olacaktır.</p>

      <p class="x2--Ba-l-k-I-IK-4" id="toc_marker-6-4">4. Dünyaya Düşkünlük Artacak</p>

      <p class="a--Paragraf-I-IK-5">Dünya zevklerine düşkünlüğün artması, dinin dünya ile değiştirilmesi kıyamet alâmetlerindendir. Nitekim Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> “Kıyamet kopmadan önce, gece karanlığının parçaları gibi fitneler olacak. (O vakit) kişi mü’min olarak sabaha erer de kâfir olarak akşama kavuşur. Mü’min olarak akşama erer, kâfir olarak sabaha kavuşur. Birçok kimseler azıcık bir dünyalık mukabilinde dinlerini satarlar.” buyurarak, âhirzaman fitnelerinde yaşanacak durumu tasvir etmiştir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-22" id="footnote-228-22-backlink">22</a></span> Dünya sevgisi Müslümanların zilletini artıracaktır. Müslüman erkekler göbek bağlayıp şişmanlayacak, insanlar heveslerinin peşinden zaman ve paralarını harcamadan çekinmeyecekler, namazlarını zayi edecekler ama şehvetlerinin peşinden koşacaklar, kötülükleri görecekler ama değiştirmeye güçleri yetmeyecektir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-23" id="footnote-228-23-backlink">23</a></span> Bu kötülüklerin ortak noktası dünya sevgisidir. İnsanlar dünyaya bağlandıkça Allah onları maksatlarının tam aksiyle cezalandıracak, aziz yaşamak istedikleri dünya hayatında zillet içinde yaşayacaklardır. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> bir hadislerinde dünya sevgisinin Müslümanları düşüreceği zilleti anlatırken “Ümmetler, milletler, insanların birbirlerini sofraya davet etmeleri gibi birbirlerini sizin üzerinize davet edecek ve üzerinize üşüşecekler.” buyurmuş; bu durumun Müslümanların azlığından dolayı değil kalplerini ‘vehn’ kapladığından dolayı olacağını söylemiş ve “vehn”i, “Ölüme karşı isteksizlik ve dünya sevgisi” olarak açıklamıştır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-24" id="footnote-228-24-backlink">24</a></span></p>

      <p class="a--Paragraf-I-IK-5">Dünya hayatını arzu etmek neticede dertsiz, tasasız sıradan insanların mutlu olduğu akıllı ve ahlâklı insanların sıkıntı çektikleri bir hayatın ortaya çıkmasına sebep olur. İşte o zaman Allah Resûlü’nün <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> “Yeryüzünde insanların en mutlusu ahmak, basit insanlar olmadıkça kıyamet kopmaz.” buyurduğu durum meydana gelir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-25" id="footnote-228-25-backlink">25</a></span> Bu durum dünya hayatına meyl etmenin bir sonucudur. Dünya zevklerini elde etmek kolaylaşır. Basit ve ahmak insanlar bu zevklere sahip olduklarında kendilerini dünyanın en mutlu insanları kabul ederler. İşte bu durum da kıyamet alâmetlerindendir. İnsanların insanlıktan tecerrüd edip hayvaniyet derekesine inmesi ile kıyamete doğru bir adım daha yaklaşılmış olur.</p>

      <p class="a--Paragraf-I-IK-5">Kıyamet alâmetlerinden birisi de şehirlerin nüfuslarının artması insanların birbirini tanımaması, yalnızca yolda karşılaştığı tanıdıklara selam verilmesi ya da insanların menfaat umdukları kişilerden başkasına selam vermemesidir. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve</span> <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">sellem)</span> bir hadislerinde “Kıyamete yakın hususi selamlaşma olur; ticaret revaç bulur. O kadar ki kadın kocasına ticarette yardımcı olur. Sıla-i rahim kesilir. Yalan yere şahitlik yapılırken hak yere şehadet ketmedilir. Kalem teşvik görür.” buyurmuşlardır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-26" id="footnote-228-26-backlink">26</a></span> Bu hadiste anlatılan hususların ortak noktası dünyevîleşmedir. Hususi selamlaşma yani bazı kişilere selam verip bazılarına vermeme, ticaretin yaygınlaşması ve önem kazanması, kadınların ticarette erkeklere yardımcı olması, akrabalık bağlarının zayıflaması, şahitlik yapmaktan insanların kaçınması ve yazarlığın başlı başına bir meslek haline gelip önemli bir gelir kaynağı olması dünyevîleşmenin sınırlarını çizmekte; günümüz dünyasını tasvir etmektedir.</p>

      <p class="a--Paragraf-I-IK-5">Âhirzamanda ticaret revaç bulacaktır. Öyle revaç bulacak ki, milyarlık, trilyonluk yatırımlar yapılacak. Sadece reklâm için milyonlar, milyarlar harcanacak. Çoğu kere kadın, ticarette reklâm aracı olarak kullanılacak. Bazen de kadın doğrudan ticaretin içine girecek ve çarşıda-pazarda, panayırda-fuarda, reklâmı kendilerinden reklâmcılar olarak dolaşacaktır. Sıla-i rahim koparılacak. Anne-baba ve yakın akraba hakları ayaklar altına alınıp çiğnenecek. Ana-baba yaşlanıp işe yaramaz hâle gelince, yani tam şefkat ve ilgiye muhtaç oldukları bir devrede, huzur evlerine gönderilecek ve bu yaşlı insanlar evlerinde yitirdikleri huzuru, orada bulmaya çalışacak.. Cenâb-ı Hakk kendinden sonra en büyük hakkı onlara vermesine rağmen, O’nun emri dinlenmeyecek ve onlara karşı, en vahşi barbarlara rahmet okutacak en küstahça muameleler reva görülecek. Yalan yere şehâdet, ortalığı saracak ve doğru şahitliğe kimse yanaşmayacak. Cemiyet, âdeta bir yalan fabrikası haline gelecek ve hayat büyük ölçüde yalan, hıyanet ve aldatma yörüngeli olacak. Kalem teşvik görecek, matbaalar harıl harıl çalışacak; gazete, dergi ve kitaplar basacak. Kitap ve yayın evleri, durmadan kitap ve ansiklopedi neşredecekler, kütüphanelerin rafları binlerce çeşit kitapla dolup taşacak. Yazmak, bir meslek haline gelecek ve yazarlık revaç bulacak.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-27" id="footnote-228-27-backlink">27</a></span> Peygamber Efendimiz bir hadislerinde “İleride bütün Arapları helak edecek bir fitne olacak; bu fitnelerde ölenler cehennemdedir. O zaman dil, kılıç darbesinden daha tesirli olacaktır.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-28" id="footnote-228-28-backlink">28</a></span> buyurarak, dil, konuşma ve yazının ileride insanlık için oynayacağı role dikkatlerimizi çekmiştir.</p>

      <p class="x2--Ba-l-k-I-IK-4" id="toc_marker-6-5">5. Ehliyet ve Emniyet Kaybolacak</p>

      <p class="a--Paragraf-I-IK-5">Önem verilmesi gereken hususların ihmal edilmesi hatta tam tersinin yapılması kıyamet alâmetlerindendir. Dinin temel esaslarından olan güven duygusunun kaybolması neticesinde toplum hayatı alt-üst olacaktır. Ticarette güven kaybolacak, emanete değer verilmeyecek, aldatma ticaretin vazgeçilmez esası kabul edilecektir. Emanetin ortadan kalkmasının en önemli unsurlarından birisi de işin ehline verilmemesi, ehliyetsiz insanların baş göz edilmesidir. Bu hususu Peygamber Efendimiz, kıyamet alâmetlerinden birisi olarak anmıştır. Birgün Allah Resûlü’nün <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem</span><span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">)</span> yanına bir bedevî geldi ve “Kıyamet ne zaman?” diye sordu. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, ashabı ile konuşmasını sürdürdü. Bizden birisi “Adamın söylediğini işitti ama söylediği söz hoşuna gitmedi.” dedi; bir diğeri ise “Hayır, onu duymadı.” dedi. Peygamber Efendimiz <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, sözünü bitirince</p>

      <p class="a--Paragraf-I-IK-5">– Kıyameti soran nerede diye sordu. Adam,</p>

      <p class="a--Paragraf-I-IK-5">– Buradayım ey Allah’ın Resûlü, dedi. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>,</p>

      <p class="a--Paragraf-I-IK-5">– Emanet zayi edildiğinde kıyameti bekle, buyurdular. Bedevi,</p>

      <p class="a--Paragraf-I-IK-5">– Emanetin zayi olması nasıldır diye sorunca,</p>

      <p class="a--Paragraf-I-IK-5">– İş, ehli olmayana verilince kıyameti bekle, buyurarak, ehliyetsizliğin toplumun her yanını sarmasının kıyamet alâmetlerinden birisi olduğunu haber vermiştir.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-29" id="footnote-228-29-backlink">29</a></span></p>

      <p class="a--Paragraf-I-IK-5">Kıyametin ne zaman kopacağını araştırmak yerine kıyamet günü için hazırlanmak önemlidir. Bu sebeple mü’minlerin kıyamet günü kendilerini zor durumda bırakacak günahlardan korunması ve fitnelere kapılmaması gerekmektedir. Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, kendisine kıyametin ne zaman kopacağını soran bir sahabiye “Falcılara inanılıp, kader yalanlandığı, emanetler yağmalandığı, insanlar sadaka almayı sevdiği ve fuhuş yaygınlaştığı zaman” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-30" id="footnote-228-30-backlink">30</a></span> Bu hadiste, toplumu kemiren hastalıklara işaret edilmiştir. Falcılığın itibar gördüğü, sadaka mallarını yemekten insanların rahatsız olmadığı, fuhuş yaygınlaştığı ve emanet mallar yağma edildiği zaman kıyamet yakınlaşmış demektir. Atalarımızdan kalmış vakıf malları da bize bırakılmış emanetlerdir. Vakıf mallarının ve benzeri kamu hukukunu ilgilendiren hakların çiğnenip yağmalanması hadiste anlatıldığı üzere âhirzaman alâmetlerindendir. Ancak burada unutulmaması gereken âhirzaman alâmetlerinin ortaya çıkması sürekli kötüye giden bir zaman dilimi içinde olduğumuzu göstermez. Âhirzamanın bazı dönemlerinde insanların dinden, ahlâktan ve insanlıktan ne kadar uzaklaşacağını gösterir. Bu kötülüklerin ıslahı da âhirzaman ıslahatçılarının vazifelerinin ne kadar önemli olduğuna işaret eder.</p>

      <p class="x2--Ba-l-k-I-IK-4" id="toc_marker-6-6">6. Büyük Günahlar Yaygınlaşacak</p>

      <p class="a--Paragraf-I-IK-5">Âhirzamanda ortaya çıkan bazı günahların kıyamet alâmeti olarak nitelendirilmesi günahlara karşı insanları uyarmak maksadıyladır. Allah Resûlü’nün <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem</span><span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">)</span> belirli bazı günahların kıyamet alâmeti olduğunu söylemesi, onlara dikkatimizi çekerek benzerlerine karşı da uyanık olmamız gerektiğini vurgulamak içindir. Âhirzamanda günahlar öyle artar ve yaygınlaşır ki, sanki bu dönemin en temel özelliği büyük günahların hepsinin açıktan ve hiç utanılmadan işlendiği bir dönem olmasıdır. Bir hadislerinde Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem</span><span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">)</span> âhirzamanda günahların yaygınlaşmasını şöyle anlatır: “Ganimet, yalnızca bazı kişiler arasında dolaşır; emanet ganimet gibi görülür; zekât ceza kabul edilir; erkekler hanımlarına boyun eğer, annelerine eziyet eder; arkadaşlarına yakınlık gösterir, babalarından uzak durur; mescidlerde yüksek sesle konuşmalar yapılır; en fâsık, en günahkâr kişiler toplumları yönetir, şeref yoksunları başa geçer; bir insana zararından korkulduğu için değer verilir; şarkıcı kadınlar ve çalgı âletleri yaygınlaşır ve itibar görür; çeşit çeşit içkiler içilir; o gün yaşayan insanlar atalarına, geçmiş salih insanlara söver. İşte o zaman kırmızı bir rüzgârın çıkmasını, (büyük) zelzeleleri, yerin dibine batmaları, insanların hayvan haline dönüşmesini, gökten taş yağmasını bekleyin.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-31" id="footnote-228-31-backlink">31</a></span></p>

      <p class="a--Paragraf-I-IK-5">Hadiste “içkiler içilir.” buyurulmaktadır ki, yine burada kastedilen toplum içinde hiç kimsenin ayıplamasından sakınmadan içki içilmesinin yaygınlaşmasıdır. Günahların toplum içinde açıkça işleneceği ve yayılacağı hatta günahın ve günahkârların topluma hâkim olacağı haber verilmiştir. Bu dönemde günahlardan uzak duranlar ayıplanır, günah işleyen kişiler baş-göz edilir onların reklâmı yapılır, övgüler düzülür. Günahın ve kötülüklerin çoğalması ve serbestçe işlenmesi kıyamet alâmetlerindendir. Bir gün Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span> uykusundan, “Lâ ilâhe illallah! Yaklaşan kötülükten vay Arabın haline. Bugün Ye’cûc ve Me’cûc’ün seddinden şu kadarı açıldı.” buyurarak uyanmış ve başparmağı ile şehadet parmağını halka yaparak seddin ne kadar aralandığını eliyle göstermiştir. Yanında hazır bulunan hanımı Zeyneb binti Cahş <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(radıyallahu anhâ)</span>, “Ey Allah’ın Resûlü! Aramızda Salih insanlar varken biz helak olur muyuz?” diye sormuş; Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, “Evet, günah ve kötülükler çoğaldığı zaman” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-32" id="footnote-228-32-backlink">32</a></span></p>

      <p class="a--Paragraf-I-IK-5">Bir gün, faiz sistemi alabildiğine yaygınlaşacak ve bizzat faiz yemeyene dahi onun tozu toprağı bulaşacaktır. İşte günümüzün en büyük illetlerinden biri olan ve her gün o korkunç buutlarıyla daha da yaygınlaşan bu maraza, Allah Resûlü şu hadisleriyle işaret buyurmaktadır: “İnsanlar üzerine öyle günler gelecek ki, faiz yemeyen hiç kimse kalmayacak. Yemeyene dahi tozu toprağı bulaşacak.”<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-33" id="footnote-228-33-backlink">33</a></span> Hadiste iki hususa dikkat çekiliyor: Birincisi: Devletin bütün parası, faiz çanağı içinde kaynadığından, bankalarla, banka olmayan müesseseler müşterek hareket ettiğinden; insan ne kadar hassas davranırsa davransın, muhakkak hayatı kuşatan bu bulaşıcı illetten nasibini alacaktır. Yani onun üzerine de bir şeyler sıçrayacaktır. Ancak bu durumda insan, sadece niyetiyle kurtulabilecek ve niyeti, onun sığınağı olacaktır. İkincisi: Arapça’da toza toprağa bulanmanın ayrı bir manası daha vardır. Bir kısım kimseler, faiz yiyecekler, yemeyenler de onun tozuna toprağına maruz kalacaklardır. Kapitalist zümre, faizle servetlerini nemalandırıp, inkişaf ettirirken, proletarya sınıfını da aynı seviyede sefilleştirecek ve bu iki sınıf arasındaki amansız bir mücadele, cemiyeti toza toprağa, yani kargaşaya boğacak ve birgün herkesi rahatsız edecek seviyeye ulaşacaktır. Zannediyorum bunların hepsi olmuştur ve olmaktadır. Günümüz insanı her iki yönüyle de hadisin işaret ettiği bu hususları bütün çirkinliğiyle müşahede etmektedir. Ve yine günümüzde artık, faize -dolaylı ve direkt- bulaşmayan bir ticarî kuruluş yok gibidir. Dünya çapında bütün ticaret, bu anlayışın çarkları arasında dönüp durmaktadır ve bütün dünyada faiz muamelesi tıpkı bir mal mübadelesi, bir para alış verişi gibi kabul edilmektedir. İki Cihan Serveri, günümüz insanının maruz kaldığı faiz krizine çok önceden ümmetinin dikkatini çekmiş ve uyanık davranmalarını, faiz bataklığına düşmemelerini tembih etmişti ama, gel gör ki, bugün bütün İslâm âlemi gırtlağına kadar faiz bataklığı içinde çırpınıp durmaktadır.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-34" id="footnote-228-34-backlink">34</a></span></p>

      <p class="x2--Ba-l-k-I-IK-4" id="toc_marker-6-7">7. Ölüm Temenni Edilecek</p>

      <p class="a--Paragraf-I-IK-5">Âhirzamanda fitnelerin artması üzerine insanlar kabirlerin yanından geçerken, ölülere imrenecek, ölmüş olmayı temenni edecektir. Ebu Hureyre’den <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(radıyallahu anh)</span> rivayetle Allah Resûlü <span class="x1---c-c-----s-a-s-----a-s-----r-a-----r-anh---5" style="font-size:0.82em;" xml:lang="tr-TR">(sallallahu aleyhi ve sellem)</span>, “Kıyamet, kişi bir kabrin yanından geçerken keşke ben onun yerinde olsaydım diye temenni etmedikçe kopmayacaktır.” buyurmuştur.<span class="x7--Dipnot-Ba-vurusu-5" style="font-size:0.91em;" xml:lang="tr-TR"><a class="footnote-link" href="#footnote-228-35" id="footnote-228-35-backlink">35</a></span> İnsanlar, dinlerine duydukları özlem ve din gayreti ile değil başlarına gelen belalardan dolayı geçmişe özlem duyacaklardır. Geçmişe duyulan özlem, dinî önderlere ve salih insanların zamanına yetişme arzusuyla olduğunda kuşkusuz olumlu neticeleri olan bir özlemdir. Ancak çekilen maddi sıkıntıların insanları geçmişe ölesiye bir özlem duymalarına sebep olmasını, âhirzamanda Müslümanların karşılaşacakları sıkıntılara bir işaret olarak yorumlamak mümkündür.</p>

      <div class="footnotes">
        <div class="footnote">
          <p class="Dipnot-Metin-5"><a class="footnote-anchor" href="#footnote-228-1-backlink" id="footnote-228-1">1</a> Enbiya Sûresi, 21/104.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-2-backlink" id="footnote-228-2">2</a> Mâide Sûresi, 5/117-118.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-3-backlink" id="footnote-228-3">3</a> Buhârî, <span class="italic-dipnot-4">Rikak</span> 45, Enbiya 8, 44; Müslim, <span class="italic-dipnot-4">Cennet</span> 57; Tirmizî, <span class="italic-dipnot-4">Kıyamet</span> 4.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-4-backlink" id="footnote-228-4">4</a> Müslim, <span class="italic-dipnot-4">Fiten</span> 52.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-5-backlink" id="footnote-228-5">5</a> Müslim, <span class="italic-dipnot-4">Fiten</span> 51.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-6-backlink" id="footnote-228-6">6</a> Ali el-Müttekî, <span class="italic-dipnot-4">Kenzu’l-ummâl</span>, 14/244.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-7-backlink" id="footnote-228-7">7</a> Fethullah Gülen, <span class="italic-dipnot-4">Sonsuz Nur</span>, 1/148.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-8-backlink" id="footnote-228-8">8</a> Ali el-Müttekî, <span class="italic-dipnot-4">Kenzu’l-</span><span class="italic-dipnot-4">ummâl</span>, 11/176.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-9-backlink" id="footnote-228-9">9</a> Fethullah Gülen, <span class="italic-dipnot-4">Sonsuz Nur</span>, 1/152.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-10-backlink" id="footnote-228-10">10</a> Müslim, <span class="italic-dipnot-4">İlim</span> 6; Buhârî, <span class="italic-dipnot-4">Enbiya</span> 50.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-11-backlink" id="footnote-228-11">11</a> Fethullah Gülen, <span class="italic-dipnot-4">Sonsuz Nur</span>, 1/153, 154.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-12-backlink" id="footnote-228-12">12</a> Buharî, <span class="italic-dipnot-4">Fiten</span> 3; <span class="italic-dipnot-4">Menâkıb</span> 25.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-13-backlink" id="footnote-228-13">13</a> Buhâri, <span class="italic-dipnot-4">Fedâilü’l-kur’ân</span> 36; <span class="italic-dipnot-4">Menâkıb</span> 25; <span class="italic-dipnot-4">İstitâbe</span> 6; Müslim, <span class="italic-dipnot-4">Zekât</span> 154.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-14-backlink" id="footnote-228-14">14</a> Fethullah Gülen, <span class="italic-dipnot-4">Prizma</span>, 4/200, 201</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-15-backlink" id="footnote-228-15">15</a> Suyutî, <span class="italic-dipnot-4">ed-Dürru’l-mensûr</span>, 7/474.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-16-backlink" id="footnote-228-16">16</a> Darimî, <span class="italic-dipnot-4">Mukaddime</span> 27.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-17-backlink" id="footnote-228-17">17</a> Fethullah Gülen, <span class="italic-dipnot-4">Sonsuz Nur</span>, 1/147.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-18-backlink" id="footnote-228-18">18</a> Buhârî, <span class="italic-dipnot-4">İlim</span> 21.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-19-backlink" id="footnote-228-19">19</a> Müslim, <span class="italic-dipnot-4">Zekât</span> 49.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-20-backlink" id="footnote-228-20">20</a> İbn Mâce, <span class="italic-dipnot-4">Fiten</span> 9.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-21-backlink" id="footnote-228-21">21</a> Buhârî, <span class="italic-dipnot-4">Fiten</span> 5.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-22-backlink" id="footnote-228-22">22</a> Tirmizî, <span class="italic-dipnot-4">Fiten</span> 30.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-23-backlink" id="footnote-228-23">23</a> Suyutî, <span class="italic-dipnot-4">ed-Dürru’l-mensûr</span>, 7/474.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-24-backlink" id="footnote-228-24">24</a> Ebu Dâvud, <span class="italic-dipnot-4">Melâhim</span> 5.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-25-backlink" id="footnote-228-25">25</a> Tirmizî, <span class="italic-dipnot-4">Fiten</span> 37.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-26-backlink" id="footnote-228-26">26</a> Ahmed b. Hanbel, 1/407; Hâkim, <span class="italic-dipnot-4">el-Müstedrek</span>, 4/98, 446.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-27-backlink" id="footnote-228-27">27</a> Fethullah Gülen, <span class="italic-dipnot-4">Sonsuz</span> <span class="italic-dipnot-4">Nur</span>, 1/145, 146.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-28-backlink" id="footnote-228-28">28</a> Tirmizî, <span class="italic-dipnot-4">Fiten</span> 16.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-29-backlink" id="footnote-228-29">29</a> Buhârî, <span class="italic-dipnot-4">İlim</span> 2.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-30-backlink" id="footnote-228-30">30</a> Bezzâr, <span class="italic-dipnot-4">Müsned</span>, 2/145-146.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-31-backlink" id="footnote-228-31">31</a> Tirmizî, <span class="italic-dipnot-4">Fiten</span> 39.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-32-backlink" id="footnote-228-32">32</a> Müslim, <span class="italic-dipnot-4">Fiten</span> 1, 2.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-33-backlink" id="footnote-228-33">33</a> İbn Mâce, <span class="italic-dipnot-4">Ticaret</span> 58; Ahmed b. Hanbel, 2/494.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-34-backlink" id="footnote-228-34">34</a> Fethullah Gülen, <span class="italic-dipnot-4">Sonsuz Nur,</span> 1/150, 151.</p>
        </div>

        <div class="footnote">
          <p class="Dipnot-Metin-5"><a class="footnote-anchor" href="#footnote-228-35-backlink" id="footnote-228-35">35</a> Müslim, <span class="italic-dipnot-4">Fiten</span> 53.</p>
        </div>
      </div>
    </div>
  </div>
</body>
</html>