<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 class="sigil_not_in_toc" id="calibre_pb_5"><a id="bookmark11"></a>&nbsp;</h2>

  <h2 class="sigil_not_in_toc">&nbsp;</h2>

  <h1 id="sigil_toc_id_12">ÜÇÜNCÜ BÖLÜM</h1>

  <p>&nbsp;</p>

  <p>Böylece, bir kez daha, avucumun içine almaya çalıştım aşkımı. Ama sakin bir mutluluğa gereksinim var mıydı acaba? Marceline'in bana verdiği ve bana gösterdiği mutluluk, kendini yorgun hissetmeyen insanın dinlenmesi gibi bir şeydi. — Fakat onun yorgun olduğunu ve&nbsp;aşkıma gereksinim duyduğunu anlayınca, onu bağrıma&nbsp;bastım ve sanki benim buna gereksinim varmış gibi davrandım. Acısını hissediyordum dayanılmaz bir biçimde;&nbsp;onu bu acıdan kurtarmak için seviyordum.</p>

  <p>Ah! Coşkulu ihtimamlar, sevecen uykusuz geceler! Başkalarının eylemlerini aşırıya götürerek inançlarını</p>

  <p>canlandırması gibi, ben de aşkımı geliştirdim. Ve size söylediğim üzere, Marceline kendini topluyordu umuduna kapılarak. Büyük bir gençlik vardı hâlâ onda; bende de büyük umutlar olduğunu sanıyordu. — Yeni bir halayına çıkarcasına Paris'ten kaçtık. Fakat gezimizin&nbsp;benüz ilk gününde sağlığı bozulmaya başladı; Neuchâtel'de durmak zorunda kaldık.</p>

  <p>Yeşil kıyıları olan bu gölü ne çok sevdim! Alpler ile hiç ilgisi olmayan ve sularının bir bataklığın suları gibi&nbsp;iyice toprağa karıştığı ve kamışlar arasında süzüldüğü&nbsp;bu gölü. „Çok konforlu bir otelde göle bakan bir oda bulabildim Marceline için; bütün gün yanından hiç ayrılmadım.</p>

  <p>Sağlığı çok az iyi olduğundan, hemen ertesi gün Lausanne’dan bir doktor getirttim. Hiç gereği olmamasına karşın, karımın ailesinde başka verem olayı bilip bilmediğimi öğrenmek istedi ısrarla. Evet, diye yanıtladım;&nbsp;oysa böyle bir olay bilmiyordum; ama. benim de az kalsın veremden ölme noktasına geldiğimi ve beni tedavi etmeden önce Marceline’in asla hasta olmadığını söylemek&nbsp;hoşuma gitmiyordu. Ben her şeyi damar tıkanıklığına&nbsp;bağladım, ancak doktor bunda raslantısal bir nedenden&nbsp;başka birşey görmek istemedi ve hastalığın çok öncelere&nbsp;uzandığını belirtti. Bize, Marceline'i iyileştireceğini&nbsp;söylediği yüksek Alpler’in açık havasını ısrarla salık&nbsp;verdi; ve benim arzum bütün kışı Engadine'de geçirmek&nbsp;olduğu için, Marceline yolculuğa katlanabilecek kadar&nbsp;iyileşir iyileşmez yeniden yola koyulduk.</p>

  <p>Yol boyuncaki her duyguyu sanki birer olaymış gibi anımsıyorum. Hava açık ve soğuktu; en kalın kürklerimizi yanımıza almıştık... Coire'da otelin bitip tükenmez gürültüsü, hemen hemen bütün gece uyutmadı bizi.&nbsp;Yorulduğumu hissetmeyeceğim beyaz bir geceden neşeyle&nbsp;yararlanabilirdim, ama Marceline... Ve eğer karım bu&nbsp;gürültüye karşın uyuyabilseydi, bu denli sinirlenmeyecektim bu gürültüye. Uykuya öylesine gereksinimi vardı&nbsp;ki! — Ertesi gün şafaktan önce yola koyulduk; Coire'ın&nbsp;yolcu arabasındaki yerlerimizi önceden ayırtmıştık; at&nbsp;değiştirme yerlerinin iyi düzenlenmiş olması, Saint-Moritz'e bir günde varılmasını sağlıyordu.</p>

  <p>Tiefenkasten, le Julier, Samaden .... hepsini animsiyorum saati saatine; havanın yepyeni niteliğini ve sertliğini; atların çıngıraklarının sesini; açlığımı; öğlen-leyin küçük kır lokantısmın önünde verilen molayı; çorbanın içine kırdığım çiğ yumurtayla kara ekmeği ve&nbsp;buruk şarabın soğukluğunu, — Bu kaba-saba yemekler,&nbsp;Marceline için hiç de uygun değildi; yolculuk için yanımıza almayı akıl ettiğim birkaç kuru bisküviden başka&nbsp;hemen hiçbir şey yiyemedi. — Gözlerimin önüne geliyor&nbsp;günün batışı, ormanların yamaçlarına doğru gölgelerin</p>

  <p>hızla yükselişi; sonra bir mola daha. Hava daha canlı ve daha sert oluyor gittikçe. Araba durunca, herkes içine</p>

  <p>gömülüyor gecenin ve de berrak sessizliğin; berrak... evet başka sözcük yok bunun için. En küçük bir gürültü, yetkin niteliğini ve bütün sesliliğini kazanıyor bu acayip&nbsp;saydamlıkta. Yeniden yola çıkıyoruz gecenin içinde.&nbsp;Marcel ne öksürüyor... Of! Dinmeyecek mi öksürüğü?&nbsp;Süse posta arabasını anımsıyorum yine. Bundan daha&nbsp;iyi öksürüyordum gibi geliyor bana: Çok fazla güç harcıyor. ..Ne kadar da zayıf ve değişmiş görünüyor; bu haliyle karanlıkta zor tanırım onu. Beti benzi atmış iyicene! Burun delikleri böyle iki kara delik olarak mı görünürdü önceleri? — Of! Korkunç öksürüyor. Hastalığımda bana göstermiş olduğu ilgilerin en açık sonucu&nbsp;bu. Duygudaşlıktan nefret ediyorum; her türlü bulaşma&nbsp;bunun içinde saklı; insan yalnızca güçlülerle duygudaşlıkta bulunmalı. — Of! Gerçekten dayanamıyor artık!&nbsp;Bir an önce varsak!.. Ne yapıyor?.. Mendilini alıyor; dudaklarına götürüyor; arkasını dönüyor... Korkunç! O da&nbsp;mı kan tüküreyecek yoksa? — Şiddetle elinden çekip&nbsp;alıyorum mendili. Fenerin loş ışığında bakıyorum ... Bir&nbsp;şey yok. Fakat kaygımı çok belli ettim; Marceline hüzünle gülümsemeye çalışıyor ve mırıldanıyor:</p>

  <p>- Hayır, henüz değil.</p>

  <p>Sonunda varıyoruz. Tam zamanında gelmişiz; Marceline güçlükle ayakta durabiliyor. Bizim için hazırlanmış olan odalardan hoşnut kalmıyorum; geceyi bu odalarda&nbsp;geçirip yarın değiştireceğiz. Hiçbir şey bana bu kadar&nbsp;güzel ve ucuz görünmemiştir. Kış mevsimi henüz başlamamış olduğundan, bu büyük otel hemen hemen bomboş;&nbsp;istediğimi seçebilirim. Geniş, aydınlık ve sade döşenmiş&nbsp;iki odayı tutuyorum; odalara bitişik büyük bir salon&nbsp;dışarıya doğru çıkık geniş bir pencereyle son buluyor, buradan hem iğrenç mavi göl. hem de yamaçları ya çok&nbsp;ağaçlıklı ya da çok çıplak olan ne idüğü belirsiz yalçın bir tepe görülebiliyor. Yemek servisini burada yapacaklar. Bu otel dairesi çok pahalı, ama ne önemi var ki! Doğru artık dersim yok ama. La Moriniere'i sattırıyorum. Sonrasını göreceğiz nasıl olsa... Zaten paraya ne&nbsp;gereksinim var? Bütün bunlara ne gereksinim var?...&nbsp;Güçlüyüm artık... Tam bir servet değişimi, insanı tam bir&nbsp;sağlık değişimi kadar eğitmelidir, diye düşünüyorum...&nbsp;Marceline'in konfora gereksinimi var; zayıf o... Ah!&nbsp;Onun için o kadar çok şey harcamak istiyorum, o kadar&nbsp;ki .... Bu konfordan hem nefret ediyor, hemde zevk&nbsp;alıyordum. Nefsime düşkünlüğümü onun içinde yıkıyor,&nbsp;temizliyor, sonra da serseri olmasını istiyordum.</p>

  <p>Bu arada Marceline iyiye doğru gidiyordu ve sürekli ilgim başarılı oluyordu. Yemek yemekte güçlük çektiğinden, iştahını açmak için en güzel, en çekici yemekleri ısmarlıyordum; en iyi şarapları içiyorduk. Hergün bir başkasını denediğimiz bu yabancı bağların şarapları&nbsp;beni öylesine eğlendiriyordu ki, Marceline'in de bundan&nbsp;çok hoşlandığını düşünüyordum. Bunlar buruk Ren&nbsp;şaraplarıydı, başdöndürücü erdemiyle içimi dolduran&nbsp;şurubumsu Tokay'lardı. Acayip bir Barbagrisca'yı anımsıyorum, tek bir şişesi kalmış olduğundan çok farklı lezzetinin diğer şişelerinde de bulunup bulunmadığım öğrenemedim .</p>

  <p>Hergün arabayla dolaşmaya çıkıyorduk; sonra kar yağınca, boynumuza kadar kürklere bürünüp kızakla çıkmaya başladık. Yüzüm ateş ateş, iştahlı, sonra da uyku dolu olarak dönüyordum. — Bununla birlikte, her türlü çalışmadan vazgeçmiş değildim ve söylemek zorunda olduğumu hissettiğim şeyler üzerinde hergün düşüncelere dalacak bir saatten fazla bir zaman buluyordum.&nbsp;Artık tarih, sözkonusu bile değildi; uzun zamandır tarihsel çalışmalarım, beni ancak bir psikolojik araştırma&nbsp;aracı olarak ilgilendiriyordu. Geçmişte karışık benzerlikler gördüğümü sandığım zaman, geçmişe yeniden nasıl dört elle sarılabildiğimi söylemiştim; ölüleri sıkıştırmak gücüyle onlardan yaşam hakkında birkaç gizli bilgi elde ettiğimi ileri sürme cesareti göstermiştim...&nbsp;Şimdi genç Athalaric’in kendisi benimle konuşmak için mezarından kalkabilirdi; artık dinlemiyordum geçmişi.</p>

  <p>— Ve eski bir yanıt nasıl tatmin edebilirdi benim bu yeni sorunumu: — İnsan daha ne yapabilir? İşte bence öğrenilmesi gereken buydu. İnsanın bu zamana kadar söyledikleri, söyleyebileceklerinin hepsi midir? Kendinde&nbsp;bilmediği hiçbir şey yok mu? Söylediklerini tekrarlamaktan başka birşey kalmıyor mu geriye?... Ve bende,&nbsp;kültürlerin, edeplerin, ahlâkların. örttükleri, gizledikleri, boğdukları dokunulmamış zenginliklerin karışık&nbsp;duygusu büyüyordu günden güne.</p>

  <p>O zamanlar bir tür bilinmeyen buluşlar için doğmuşum gibi geliyordu bana; karanlık araştırmama acayip bir tutkuyla bağlıydım ve böyle bir araştırma içinde araştırmacının, kendinden kültürü, edebi ve ahlâkı söküp atmak zorunda olduğunu biliyordum.</p>

  <p>Başkalarında ancak en vahşi belirtilerden tat almaya alışmış, herhangi bir zorlamanın bu belirtileri bastırmasından üzüntü duymaya başlamıştım. Neredeyse dürüstlükte, kısıtlamalardan, uzlaşmalardan ya da korkudan başka bir şey görmüyordum. Dürüstlüğü güç elde edilen birşey olarak sevmek hoşuma giderdi; ama göreneklerimiz ona bir sözleşmenin karşılıklı ve bayağı şeklini vermişti. İsviçre'de konforun bir parçasıdır o. Marceline’in ona gereksinimi olduğunu anlıyordum; ama yine de düşüncelerimin yeni akışını ondan gizlemiyordum. Henüz Neuchâtel'de, duvarlardan ve yüzlerden taşan bu&nbsp;dürüstlüğü övmeye kalkışınca:</p>

  <p>- Benimki fazlasıyla yetiyor bana, diyerek aldım sözü elime; dürüst insanlardan iğreniyorum. Onlardan&nbsp;korkacak birşeyim olmadığı gibi öğreneceğim birşey de&nbsp;yok. Ve zaten onlarında söyleyecekleri hiçbir şey yok... Dürüst İsviçre halkı! Sağlıklı olmak onun hiçbir işine yaramıyor..., cinayetsiz, tarihsiz, edebiyatsız, sanatsız..,&nbsp;güçlü bir gül fidanı, dikensiz, çiçeksiz...</p>

  <p>Bu dürüst ülke çok sıktı beni, önceden biliyordum böyle olacağını, fakat iki ayın sonunda bu sıkıntı bir tür&nbsp;öfkeye dönüşünce buradan çekip gitmekten başka bir şey&nbsp;düşünemez oldum.</p>

  <p>Ocak ayının ortasındaydık. Marceline iyiye, hatta çok iyiye doğru gidiyordu: Onu yavaş yavaş yıpratan sürekli ateşin arkası kesilmiş, daha taze bir kanla yanakları yeniden renklenmişti: kendi isteğiyle yürüşlere çıkmaya başlamıştı az da olsa; önceden olduğu gibi sürekli yorgun değildi artık. Bu canlandırıcı havadan beklenen faydanın bütünüyle elde edildiğine, şimdi iyileşmesini tamamlayacak ılık bir ilkbaharın hüküm sürdüğü İtalya'ya inmenin çok iyi olacağına karımı ikna etmekte pek güçlük çekmedim — ve özellikle de bu yüksek&nbsp;yerlerden bıkmış olan kendimi.</p>

  <p>Oysa şimdi, aylaklığım içinde, iğrenilen geçmiş yeniden canlanıyor, hepsinden de öte bu anılar gözümün önünden gitmiyor. Kızakla hızlı gezintiler; kuru havanın neşeyle yüzü kamçılayışı, karların ezilip sıçrayışı, iştahın açılması; — sis içinde kararsız yürüyüş, seslerin acayip duyarlılığı, nesnelerin apansızın belirişi; — her tarafı sımsıkı kapalı salonda kitap okumalar, pencereden manzara seyredişler, buz kesmiş manzara; — karın acınası beklenişi; — dış dünyanın yitişi, düşüncelerin şehvetle içe kapanışı... Ah! hâlâ orada, karaçamlarla çevrili, kaybolmuş bu küçük temiz gölde onunla buz üzerinde kaymak, yalnızca ikimiz; sonra da akşam onunla birlikte dönmek...</p>

  <p>İtalya’ya doğru bu iniş, bir düşüşün bütün baş dönmelerini verdi bana. Hava güzeldi. Daha ılık ve daha yoğun bir havanın içine girdikçe, dorukların sert ağaçları, karaçamlar ile sıradan çamlar, yerlerini yumuşak bir incelik ve çekicilikle dopdolu bir bitki örtüsüne bırakıyorlardı. Yaşam için soyutlamayı terkediyor gibiydim ve kış içinde olmamıza karşın her yandan hoş kokular&nbsp;duyuyordum sanki. Uzun zamandır gölgelere gülmüştük&nbsp;yalnızca. Yoksun oluşum başımı döndürüyordu ve başkalarının şaraptan sarhoş olmaları gibi ben de bu susuzluktan sarhoş oluyordum. Yaşamımı tasarruf edişim&nbsp;hayran olunacak bir şeydi; bu hoşgörülü ve umut veren&nbsp;toprakların eşiğinde bütün isteklerim kabarıyordu.&nbsp;Büyük bir aşk birikimi içimi dolduruyor, bazen etimin&nbsp;derinliklerinden başıma doğru hücum ediyor ve düşüncelerimi baştan çıkartıyordu.</p>

  <p>Bu ilkbahar yanılsaması pek az sürdü. Ani yükseklik değişimi beni bir an aldatabilmişti, fakat birkaç gün&nbsp;kaldığımız korunmalı göl kıyılarını, Bellagio'yu, Cöme'&nbsp;yi terkeder etmez yeniden kışı ve yağmuru buluverdik. Engadine'de kolaylıkla katlanmış olduğumuz, ama artık&nbsp;yükseklerdeki gibi kuru ve yumuşak değil de nemli ve&nbsp;tatsız olan soğuk bizi rahatsız etmeye başladı. Marceline&nbsp;öksürmeye koyuldu yeniden. Bunun üzerine, soğuktan&nbsp;kaçmak için daha güneye indik; Floransa’ya gitmek için&nbsp;Milano'yu, Roma'ya gitmek için Floransa'yı ve kış yağmuru altında tanıdığım en iç karartıcı kent olan Napoli'ye gitmek için de Roma'yı terkettik. Adını bilmediğim&nbsp;bir sıkıntıyı da sürüklüyordum içimde. Sıcağın yoksunluğunda konfora benzer bir şey aramak için Roma’ya gerin geldik. Monte Pincio'da çok geniş, ama yeri çok iyi olan bir apartman dairesi kiraladık. Floransa’da da otellerden hoşnut kalmayıp Viale dei Colli üzerinde harika bir villayı üç aylığına kiralamıştık. Bir başkası hep orada&nbsp;yaşamayı isterdi... Biz ise yirmi gün bile kalmadık. Ancak her yeni konaklayışımızda, yerleşme işine sanki yeniden gitmeyecekmişiz gibi özen gösteriyordum. Çok güçlü bir şeytan dürtüklüyordu beni. Buna bir de sekiz bavuldan daha az bir eşya taşımadığımızı ekleyin. Hele bir&nbsp;tanesi yalnızca kitaplarla tıka basa doluydu ve ben bunu&nbsp;bütün gezi boyunca bir kere bile açmadım.</p>

  <p>Marceline’in harcamalarımızla ilgilenmesine ve bunları kısmaya kalkışmasına razı olmuyordum. Harcamalarımız çok fazlaydı, elbette bunu biliyordum ve bu böyle süremezdi. La Moriniere’den gelecek paraya güvenmiyordum artık; çiftlik hiçbir şey getirmiyordu ve Bocage&nbsp;alıcı bulamadığını yazıyordu. Fakat geleceğe yönelik&nbsp;düşünceler, benim daha fazla harcamama yol açıyorlardı. Of! Bu kadar çok paraya ne gereksinim olacaktı,&nbsp;tek başıma kalınca!... diye düşünüyordum ve kaygılı bir&nbsp;beklenti içinde Marceline'in narin yaşamının servetimden daha çabuk eridiğini gözlemliyordum.</p>

  <p>Her ne kadar bütün yumuşaklığıyla benim üzerime dayanıyorsa da, bu alelacele yer değiştirmeler onu yoruyordu; ama onu en çok yoran şey, ki bunu kendime itiraf&nbsp;etmeye şimdi cesaret ediyorum, düşüncemden duyduğu&nbsp;korkuydu.</p>

  <p>- &nbsp;&nbsp;&nbsp;İyice kavrıyorum, dedi bir gün bana, çok iyi anlıyorum doktrininizi — çünkü şimdi bir doktrin bu. Güzel&nbsp;belki — sonra alçak sesle ekledi ügünce: Fakat zayıfları&nbsp;ortadan kaldırıyor.</p>

  <p>- &nbsp;&nbsp;&nbsp;Öyle gerekiyor da ondan, diye yanıtladım istemeye&nbsp;istemeye.</p>

  <p>O zaman, kaba sözümün dehşeti altında bu ince varlığın kendi üstüne kıvrıldığını ve ürperdiğini hisseder gibi oldum. Ah! Marceline'i sevmediğimi düşüneceksiniz&nbsp;belki de. Onu bütün kalbimle sevdiğime yemin ederim.&nbsp;Hiç bu kadar güzel olmamış ve bana bir kadar güzel&nbsp;görünmemişti. Hastalık hatlarını inceltmiş ve sanki onları aydınlatmıştı. Artık onu hemen hemen hiç yalnız&nbsp;bırakmıyor, sürekli özen gösteriyor, koruyor, gece ve&nbsp;gündüz her an yanında oluyordum. Çok hafif bir uykusu vardı, ama ben uykumun daha da hafif olmasına çalışıyordum; başında durup uyumasını izliyordum ve ilk uyanan da ben oluyordum. Bazen bir saatliğine ondan ayrılıp kırda ya da sokaklarda tek başıma yürümek istediğimde, bilmem hangi aşk kaygısı ile sıkıntı endişesi hemen yanına çağlıyorlardı beni; bazen de irademi elime alıyor, bu etkiye karşı köpürüyor ve kendi kendime: Sana yaraşan da bu değil mi, sahte büyük insan! diyordum ve karımın yanındaki yokluğumu uzatmaya zorluyordum kendimi; ama o zaman kollarını çiçeklerle,&nbsp;turfanda bahçe çiçekleriyle ya da sera çiçeklertyle dolu&nbsp;olarak eve dönüyordum... Evet, söyledim size; candan seviyordum onu. Fakat bunu nasıl ifade etmeli... Kendime&nbsp;olan saygım azaldıkça, onu daha fazla yüceltiyordum; —&nbsp;ve insanın içinde birbirine düşman ne kadar tutkunun&nbsp;ve ne kadar düşüncenin bulunduğunu kim söyleyebilir&nbsp;ki?...</p>

  <p>Uzun zamandır kötü havaların arkası kesilmişti; mevsim ilerliyordu ve ansızın badem ağaçlan çiçek açtı.&nbsp;— Martın ilk günüydü. Sabahleyin İspanya Meydanına&nbsp;iniyorum. Köylüler kırlarda beyaz dal bırakmamışlar ve&nbsp;satıcıların sepetleri badem ağacı çiçekleriyle dopdolu.&nbsp;Hayranlığım o kadar fazla ki, bunlardan kocaman bir&nbsp;demet satın alıyorum. Demeti üç adam birlikte taşıyor.&nbsp;Bütün bu ilkbaharla eve dönüyorum. Dallar kapılara&nbsp;takılıyor, taç yaprakları halının üzerine kar taneleri&nbsp;gibi yağıyor. Dalları her yere, bütün vazolara yerleştiriyorum; Marceline'in şu anda bulunmadığı salonu&nbsp;bembeyaz kılıyorum. Şimdiden neşesinden sevinç duyuyorum... Geldiğini işitiyorum. İşte. Kapıyı açıyor. Sendeliyor... Hıçkırarak ağlamaya başlıyor.</p>

  <p>- &nbsp;&nbsp;&nbsp;Neyin var? Benim zavallı Marceline'im.</p>

  <p>Yanına koşuyor, sevecenlikle okşuyorum onu. O zaman, gözyaşları için özür dilercesine:</p>

  <p>- &nbsp;&nbsp;&nbsp;Bu çiçeklerin kokusu beni hasta ediyor, diyor...</p>

  <p>Ve bu, ipince, belli belirsiz bir bal kokuşuydu... Hiç birşey söylemeden, öfkeli, gözlerim kararmış bir halde bu suçsuz körpe dallan alıyor, kırıp atıyorum. — Of! Daha şimdiden bu kadarcık ilkbahara bile katlanamıyorsa!...</p>

  <p>Zaman zaman düşünürüm bu gözyaşlarını ve şimdi zannedersem, ölüme mahkum olduğunu hissederek göremeyeceği ilkbaharlara ağlıyordu. —Ayrıca güçlüler&nbsp;için güçlü sevinçler ve güçlü sevinçlerin yaralayacağı zayıflar için ise zayıf sevinçler olduğunu sanıyorum. En önemsiz bir haz başını döndürüyordu onun; biraz daha fazla parıltıya ise katlanamıyordu. Onun mutluluk diye&nbsp;adlandırdığına ben dinlenme diyordum ve ben ne dinlenmek istiyor, ne de dinlenebiliyordum.</p>

  <p>Dört gün sonra Sorrente'ye hareket ettik. Orada da daha fazla sıcaklık bulamamaktan düş kırıklığına uğradım. Her şey soğuktan titriyor gibiydi. Ardı arkası gelmeyen rüzgâr Marceline'i çok yoruyordu. Bir önceki gezimizde kaldığımız otelde kalmak istemiştik; aynı odayı tuttuk... Donuk gökyüzü altında düş kırıklığı yaratan bu manzaraya ve içinde aşkımız dolaştığı zamanlar bize&nbsp;çok sevimli görünen otelin iç karartıcı bahçesine şaşkınlıkla bakıyorduk.</p>

  <p>Bize iklimini övdükleri Palermo’ya deniz yoluyla gitmeye karar verdik; gemiye bineceğimiz Napoli’ye geri' geldik ve biraz bekledik burada. Fakat hiç olmazsa Napoli’de canım sıkılmıyordu. Napoli, geçmişin kendisini kabul ettirmeye kalkışmadığı canlı bir kenttir.</p>

  <p>Günün hemen hemen her anında Marceline'in yanında oluyordum. Geceleyin yorgun olduğundan erken yatıyordu; başında kalıp uyumasını izliyor, bazen ben de yatıyordum, sonra düzenli soluklarından uyuduğunu anlayınca gürültü çıkarmadan kalkıyor, karanlıkla yeniden giyiniyordum; bir hırsız gibi dışarıya sızıyordum usulca.</p>

  <p>Dışarıdayım! Oh! Sevinçten hay kırabilirdim. Ne yapacağım? Bilmiyorum. Gündüzün karanlık olan gökyüzü bulutlardan kurtarmış kendini; hemen hemen yusyuvarlak olan bir ay parlıyordu. Öylesine yürüyordum, amaçsız, isteksiz, endişesiz. Yeni bir gözle bakıyordum herşeye; kulaklarımı dikmiş her gürültüye dikkat ediyor, gecenin nemini içime çekiyor, çeşitli nesnelere dokunuyor, dolaşıp duruyordum.</p>

  <p>Napoli’de kaldığımız son akşam, bu serseriliği sabaha kadar uzattım. Döndüğümde Marceline'i gözyaşları içinde buldum. Bana söylediğine göre, birden uyanmış ve benim orada olmadığımı görünce korkmuştu. Onu sakinleştirdim, elimden geldiğince yokluğumun nedenini açıkladım ve bir daha yanından hiç ayrılmayacağıma söz verdim. — Fakat daha Palermo'daki ilk gece dayanamayıp dışarıya çıktım Portakal ağaçlarının ilk çiçekleri açmıştı, en hafif bir esinti bile kokularını getiriyordu...</p>

  <p>Palermo'da ancak beş gün kaldık; sonra yolumuzu değiştirerek ikimizin de yeniden görmek istediği Taormine'ye geldik. Köyün dağda epey yüksek bir yerde tünediğini söylemiştim: gar deniz kıyısındadır. Bizi otele bırakan araba beni hemen gara götürecek ve ben de oradan bavullarımızı alacaktım. Arabacıyla konuşmak&nbsp;için arabanın içinde ayakta duruyordum. Arabacı, Katanya'dan, Theocrite'in bir dizesi gibi güzel, bir meyva&nbsp;gibi parlak, kokulu ve istek uyandıran ufak tefek bir Sicilyalıydı. Uzaklaşan Marceline'e bakarak:</p>

  <p>—Com’e bella la Signora!<a id="footnote7"></a><sup>(Bayan ne kadar da güzel)</sup> dedi hoş bir sesle.</p>

  <p>—Anche tu sel bello, ragazzo<a id="footnote8"></a><sup>(Sen de güzelsin çocuk.)</sup>, diye yanıtladım; ona doğru eğilmiş olduğumdan kendimi daha fazla tutamadım ve kendime doğru çekip öpüverdim onu. Gülerek izin&nbsp;verdi öpülmesine.</p>

  <p>—I Francesi sono tutti amanti<a id="footnote9"></a><sup>(Fransızların hepsi aşıktır.)</sup>, dedi.</p>

  <p>—Ma non tutti gli Italiani amati<sup>(Ama İtalyanların hepsi aşık olunan değildir.)</sup>, diye devam ettim hemen gülerek... Bundan sonraki günler aradım onu. ama görmeyi başaramadım.</p>

  <p>Siraküza'ya gitmek için Taormine'den ayrıldık. Adım adım ilk gezimizi yeniden yapıyor, aşkımızın başlangıcına doğru çıkıyorduk. Ve yine ilk gezimizde benim&nbsp;günden güne iyileşmeye doğru yürüyüşüm gibi, güneye&nbsp;doğru ilerledikçe Marceline’in durumu da günden güne&nbsp;kötüleşiyordu.</p>

  <p>Nasıl bir yanılgıyla, nasıl bir kör inatla, nasıl bir kasıtlı delilikle kendimi ve özellikle de Marceline! onun&nbsp;daha fazla ışıkla sıcağa gereksinimi olduğuna ikna etmeye çalıştım, Biskra'daki nekâhat dönemimin anısından yararlandım... Oysa hava ılınmıştı; Palermo&nbsp;körfezi sakindi ve Marceline bundan hoşlanıyordu. Orada. Marceline belki de... Fakat isteğimi seçmekte, arzumu belirlemekte özgür müydüm acaba?</p>

  <p>Siraküza'da denizin durumu ile gemilerin düzensiz seferi bizi sekiz gün beklemeye zorladı. Marceline’in yanında geçirmediğim anları eski limanda geçiriyordum. Ey Siraküza'nın küçük limanı! Ekşimiş şarap kokuları, çamurlu daracık sokaklar, içinde sarhoş hamalların, serserilerin, gemicilerin yuvarlandığı pis kokulu barakalar. En berbat insanlar topluluğu benim için hoş bir arkadaş grubuydu. Ve bütün bedenimle lezzetine vardığım dillerini anlayıp anlamamamın hiçbir önemi&nbsp;yoktu. Tutkunun hoyratlığı, benim gözümde, sağlığın,&nbsp;sağlamlığın aldatıcı bir görüntüsü haline geliyordu. Ve&nbsp;haklıydım sefil yaşamlarının bende bıraktığı lezzeti onların olamayacağını söylemekte... Ah! Ben de onlarla&nbsp;masa altlarında yuvarlanmak ve ancak sabahın kederli&nbsp;ürperişiyle uyanmak isterdim. Onların yanında, lüks&nbsp;yaşama, rahata, kendimi çevrelediğim şeylere, yepyeni&nbsp;sağlığımın gereksiz kıldığı bu korunmaya ve bedeni yaşamın tehlikeli dokunuşundan sakınmak için alınan&nbsp;bütün bu önlemlere karşı duyduğum nefreti daha da şiddetlendiriyordum. Bu insanların limanın dışındaki yaşamlarım tasarlıyordum kafamın içinde. Onları daha&nbsp;uzaklara kadar izlemek ve sarhoşluklarının içine işlemek isterdim... Sonra birden Marceline geldi aklıma.</p>

  <p>Şu anda ne yapıyordu acaba? Acı çekiyor, ağlıyordu belki de... Ayağa fırladım hemen; koşuyordum; sanki&nbsp;kapısında "Buraya yoksullar giremez" diye yazan otele&nbsp;dönüyordum.</p>

  <p>Marceline hep aynı şekilde karşılardı beni; kınayan ya da kuşku belirten tek bir kelime söylemeksizin ve her&nbsp;şeye karşın gülümsemeye çalışarak. — Yemeklerimizi&nbsp;yalnız yiyorduk; bu sıradan otelin hazırlayabildiği en&nbsp;iyi yemekleri getirtiyordum ona. Yemek sırasında da&nbsp;düşünüyordum: Bir parça ekmek, biraz peynir, bir rezene&nbsp;kökü onlara yetiyor ve onlar gibi benim için de yeterli&nbsp;olacaktır. Belki de orada, hemen yakınımda, aç olan ve&nbsp;şu kadarcık yiyeceği bile bulamayan insanlar var... Ve&nbsp;işte benim masamda onları üç gün boyunca tıka basa&nbsp;doyuracak kadar yiyecek! Duvarları delmek, bu insanların sofra başına üşüşmelerini sağlamak İsterdim...&nbsp;Çünkü açlıktan acı çekildiğini hissetmek korkunç bir azap oluyordu benim için. Ve yeniden eski limana gidiyor, ceplerime doldurduğum bozuk paralan gelişigüzel&nbsp;saçıyordum.</p>

  <p>İnsanın yoksulluğu bir köledir: karnını doyurmak için zevk almadığı bir işi kabul eder o; neşeli olmayan&nbsp;her işi acınası bir şeydir diye düşünüyordum ve bir&nbsp;çoğunun dinlenmesini ben ödüyordum. "Artık çalışma;&nbsp;sıkıyor bu seni” diyordum. Onsuz hiçbir yeniliğin, hiçbir&nbsp;erdemsizliğin, hiçbir sanatın gelişemeyeceği bu dinlenmeyi düşlüyordum her biri için.</p>

  <p>Marceline düşüncem hakkında yanılmıyordu; eski limandan döndüğümde, çevremde ne denli kederli insanlar bulunduğunu ondan saklamadım. — Her şey insanın içindedir. Marceline, ısrarla keşfetmeye çalıştığım şeyi sezinlemişti; ve onun her kişi için icat ettiği erdemlere çoğu kez kendisinin de inanmasını eleştirdiğimde, bana:</p>

  <p>- Siz, ancak onlara birkaç erdemsizlik yaptırdığınız zaman memnunsunuz, diyor. Bakışımızın, herbirinde, o&nbsp;kişinin önem verdiği noktayı geliştirdiğini, abarttığını&nbsp;ve onu olmasını istediğimiz hale bizim getirdiğimizi anlamıyor musunuz?</p>

  <p>Haklı olmamasını isterdim, ama her kişide en berbat eğilimin bana en içten olanı gibi göründüğünü kabul etmem gerekiyordu. — Dahası, içtenlik dediğim neydi ki?</p>

  <p>Sonunda Siraküza'dan ayrıldık. Güneyin anısı ve arzusu kafama saplanıp kalmıştı. Deniz üzerinde Marceline daha iyiceydi... Denizin rengi gözlerimin önüne geliyor. Öylesine sakin ki deniz, sanki geminin dümensuyu hiç silinmeyecekmiş gibi. Süzülen damlaların sesini. su seslerini işitiyorum; güvertenin yıkanışı ve tahtaların üzerinde yıkayıcıların çıplak ayaklarının şakırtısı. Bembeyaz Malta'yi görüyorum yeniden; Tunus'a yanaşmayı... Ne kadar değiştim!</p>

  <p>Hava sıcak, güzel. Her şey harika. Ah! Her cümlede bütün bir şehvet haşatının süzülmesini isterdim burada... Şimdi öyküme yaşamımda olmamış bir düzen vermeye çalışacağım boşu boşuna.</p>

  <p>Uzun süredir, olduğum kişi haline nasıl geldiğimi anlatmaya çalıştım size. Of! Kafamı bir katlanılmaz mantıktan bir kurtarabilsem! Kendimde soylu olan hiçbirşey hissetmiyorum.</p>

  <p>Tunus. Güçlü olmaktan çok bol bir ışık. Gölgeler hâlâ ışıkla dopdolu. Hava bile, içinde her şeyin yıkandığı, içine dalınıp yüzüldüğü bir ışık akımına benziyor. Bu şehvet ülkesi arzuyu yatıştırmıyor, fakat tatmin ediyor ve her tatmin arzuyu daha da artırıyor.</p>

  <p>Sanat yapıtlarının dinlencede olduğu ülke. Güzelliği ancak bir nesnede kopya edilmiş ve tümüyle yorumlanmış olduğu zaman tanıyabilen kişilerden tiksinirim. Arap halkının, sanatını görmesi, şarkıya dökmesi ve günbegün hovardaca kullanması gibi harika bir yanı vardı; sanatını asla tesbit edip dondurmaz ve onu hiç bir yapıtta mumy'alamaz. Bu, büyük sanatçıların olmayışının hem nedeni, hem de sonucudur... Ben, büyük&nbsp;sanatçıların, en doğal şeylere güzellik hakkım vermeye&nbsp;cesaret edip, sonra da onları görenlere "Bunun güzel olduğunu nasıl olmuş da bu zamana kadar anlamamışım. .. “ dedirten insanlar olduğuna inatıdım hep.</p>

  <p>Henüz tanımadığım ve Marceline'siz gittiğim Kairouan'da gece çok güzeldi. Otele uyumaya gideceğim zaman, açık havada küçük bir kahvenin hasırları üstünde yatmış bir grup Arabın bulunduğunu anımsadım. Bende&nbsp;orada onların yanında uyumaya kalkıştım. Her tarafım&nbsp;bitlenmiş olarak döndüm.</p>

  <p>Deniz kıyısının nemli sıcağı Marceline'i çok zayıflattığından, bize gerekenin bir an önce Biskra’ya gitmek olduğuna ikna ettim onu. Nisan ayının başındaydık.</p>

  <p>Bu yolculuk çok uzundur. İlk gün hiç mola vermeden Konstantin'e varıyoruz; ikinci gün Marceline çok yorgun&nbsp;ve ancak El Kantara’ya kadar gidebiliyoruz. — Orada ay&nbsp;ışığından daha hoş ve daha serin bir gölge aradık ve bulduk: Gece. Bitmez tükenmez bir içki gibiydi; bize doğru&nbsp;akıp geliyordu. Oturduğumuz bayırdan ise tutuşmuş ova&nbsp;görünüyordu. Marceline uyuyamıyor o gece; sessizliğin acayipliği ile en küçük bir gürültü endişelendiriyor onu. Biraz ateşi olmasından kaygılanıyorum. Yatağında kıpırdanıp durduğunu işitiyorum. Ertesi gün daha da solgun görünüyor bana. Yola çıkıyoruz yeniden.</p>

  <p>Biskra. Anlatmak istediğim yer orası işte.. Evet; işte park, kanape... İyileşme döneminin ilk günlerinde oturduğum kanapeyi tanıyorum. Ne okuyordum orada?... Homeros; o zamandan beri kapağını açmadım bir daha —&nbsp;İşte gidip kabuğuna dokunduğum ağaç. Ne kadar da zayıfmışım o zaman!... Evet, işte çocuklar... Hayır; hiçbirini&nbsp;tanımıyorum. Marceline ne kadar ciddi! Benim gibi o da&nbsp;değişmiş. Neden öksürüyor bu güzel havada? — İşte otel.&nbsp;İşte odalarımız, taraçalarımız. Ne düşünüyor Marceline?&nbsp;Tek kelime söylemedi bana. Odasına girer girmez yatağa&nbsp;uzanıyor boylu boyunca; epey yorgun ve biraz uyumak istediğini söylüyor. Çıkıyorum.</p>

  <p>Çocukları tanımıyorum, ama çocuklar tanıyorlar beni. Geldiğimi öğrenmişler, hepsi üşüşüyorlar başıma.&nbsp;Bunların onlar olması mümkün mü? Tam bir düş kırıklığı! Neler olmuş böyle? Felaket büyümüşler. Topu topuna iki yıldan biraz fazla bir sürede, — olanaksız birşey&nbsp;bu... Acaba ne gibi yorgunluklar, kötü alışkanlıklar,&nbsp;tembellikler, bir zamanlar gençliğin parladığı bu yüzleri&nbsp;bu denli çirkinleştirmiş? Hangi iğrenç işler bu güzel bedenleri bu kadar çabuk yıpratmış? Sanki kasıtlı birşey&nbsp;var bu çöküşte... Sorular soruyorum. Bachir bir kahvede&nbsp;bulaşıkçılık yapıyor; Ashour yol için çakıltaşları kırarak güçlükle birkaç kuruş kazanıyor; Hammatar bir&nbsp;gözünü kaybetmiş. Kim düşünebilirdi böyle birşeyi? Sadeck uslanmış; pazarda ekmek satan ağabeyine yardım&nbsp;ediyor; aptallaşmış gibi. Agib babasının yanında kasaplığa başlamış; şişmanlıyor; çirkin ve zengin düşük&nbsp;sınıftaki arkadaşlarıyla konuşmak istemiyor artık...&nbsp;Saygın meslekler insanı ne kadarda aptallaştırıyor!&nbsp;Kendi aramızda nefret ettiğim şeyleri onlar arasında da&nbsp;mı bulacağım yoksa? — Ya Boubaker? — Evlenmiş. Onbeş&nbsp;yaşında bile değil. Saçmalık bu. — Yo hayır, akşam yine&nbsp;gördüm onu. Açıklıyor: Evliliği gösteriş içinmiş. Sanırım. rezil uçarının biri. Fakat içki içiyor, bozulup biçimsizleşiyor... Sonuçta geriye kalan bu mu? İşte yaşamın yaptığı şeyler! — Dayanılmaz üzüntümün büyük bir&nbsp;bölümünün yeniden görmeye geldiğim bu çocuklardan&nbsp;kaynaklandığını hissediyorum. — Menalque'ın hakkı&nbsp;varmış; Anılar mutsuzluğun icat ettiği şeylerdir.</p>

  <p>Peki ya Moktir? — Ah! O hapisten yeni çıkmış. Saklanıyor. Ötekiler artık onunla görüşmek istemiyorlar. Görmek isterim onu. İçlerinde en güzeli oydu; o damı beni düş kırıklığına uğratacak?... Buluyorlar onu. Bana&nbsp;getiriyorlar. Hayır! Bozulup çökmemiş o. Hatta anılanındaki görüntüsü bile bu kadar muhteşem değildi. Gücü&nbsp;ve güzelliği mükemmel... Beni tanıyınca gülüyor.</p>

  <p>- &nbsp;&nbsp;&nbsp;Hapiste olmadan önce ne yapıyordun?</p>

  <p>- &nbsp;&nbsp;&nbsp;Hiç.</p>

  <p>- &nbsp;&nbsp;&nbsp;Çalıyor muydun?</p>

  <p>Reddediyor.</p>

  <p>- &nbsp;&nbsp;&nbsp;Şimdi ne yapıyorsun?</p>

  <p>Gülüyor</p>

  <p>- &nbsp;&nbsp;&nbsp;Eh, peki Moktir! Yapacak bir işin yoksa, bizimle&nbsp;birlikte Touggourt’a gelirsin. — Ve Touggourt'a gitme arzusu duyuyorum birden.</p>

  <p>Marceline iyi değil; neler oluyor ona, bilmiyorum. O akşam otele döndüğümde, tek kelime söylemeksizin kucağıma atılıyor, gözleri kapalı. Sıyrılan giysisi zayıflamış kolunu ortaya koyuyor. Uzun zaman onu okşuyor&nbsp;ve sallıyorum kucağımda, tıpkı uyutulmak istenen bir&nbsp;çocuk gibi. Aşktan, kaygıdan ya da hastalık ateşinden&nbsp;mi titriyor böyle? Ah! Belki de iş işten geçmiş değil&nbsp;henüz... Durduramayacak mıyım acaba kendimi? — Değerimin ne olduğunu aradım ve buldum: En berbat durumda bir tür inatçılık. — Fakat nasıl oldu da Marceline'e yarın Touggourt'a gideceğimizi söyleyebildim.</p>

  <p>Şu anda yandaki odada uyuyor. Epeydir yükselmiş olan ayışığı, taraçayı dolduruyor şimdi. Biraz ürkünç bir parlaklık bu. İnsanın kendini ondan gizlemesi olanaksız. Odamın beyaz döşeme fayansları var ve bu parlaklık bunların üzerinde görünüyor özellikle. Işık dalgaları ardına kadar açık pencereden içeriye giriyor. Odadaki parlaklığı ve kapının çizdiği gölgeyi görüyorum. İki&nbsp;yıl önce uyumaktan vazgeçerek kalktığım zaman, ay,&nbsp;evet tam şimdi ilerlediği yerden daha ileriye kadar girmişti. Omuzumu bu kapının kanadına dayamış, hurma&nbsp;ağaçlarının hareketsizliğini seyretmiştim... O akşam&nbsp;hangi sözü okumuştum?... Ah! Evet; İsa'nın Pierre'e&nbsp;söylediği sözcükleri: "Şimdi sen kendine bağımlısın ve&nbsp;istediğin yere gidersin..." Nereye gidiyorum? Nereye gitmek istiyorum?... Size, bu gezi sırasında, bir gün yalnız&nbsp;başıma Napoli'den Poestum’a gittiğimi söylemedim... Of!&nbsp;Bu taşların önünde ağlayacaktım az kalsın! Eski güzellik, basit, yetkin, sevimli ve terkedilmiş görünüyordu.&nbsp;Hissediyorum, sanat benden kaçıyor. Yerini neye bırakmak için acaba? Önceleri olduğu gibi sevimli bir uyum&nbsp;değil artık bu... Hizmet ettiğim karanlık tanrının kim&nbsp;olduğunu bilmiyorum. Ey yeni Tanrı! Yeni ırkları, beklenmedik güzellik biçimlerini tanımak olanağı verin&nbsp;bana.</p>

  <p>Ertesi gün, şafakta, posta arabası alıp götürüyor bizi. Moktir bizimle birlikte. Moktir bir kral kadar mutlu.</p>

  <p>Chegga; Kefeldorh': M'reyer... Bitip tükenmeyen sıkıcı yol üzerinde daha da sıkıcı olan konaklamalar. Oysa,&nbsp;itiraf etmeliyim ki bu vahaların daha sevimli olduklarını sanırdım. Fakat taştan ve kumdan başka birşey&nbsp;yok; ayrıca acayip bir biçimde çiçek açmış bir kaç bodur&nbsp;çalı; bazen de gizli bir kaynağın beslediği birkaç hurma&nbsp;ağacı müsveddesi... Artık vahaya çölü yeğliyorum..., bu&nbsp;öldürücü onur ile hoşgörüsüz görkemin ülkesini. Orada&nbsp;insanın çabası çirkin ve zavallı görünüyor. Şimdi bütün&nbsp;diğer yerler sıkıyor beni.</p>

  <p>- İnsanî olmayanı seviyorsunuz, diyor Marceline. Ama o da kendisine ne şekilde ve nasıl bir doymazlıkla&nbsp;bakıyor!</p>

  <p>İkinci gün hava biraz bozuyor; yani rüzgâr çıkıyor ve ufkun rengi karanyor. Marceline rahatsız; solunan kum,&nbsp;boğazını yakıp gıcıklıyor; çok bol ışık gözlerini yoruyor;&nbsp;bu düşman manzara da onu yoruyor. — Fakat şimdi çok&nbsp;geç geri dönmek için. Birkaç saat sonra Touggourt'ta olacağız.</p>

  <p>Henüz çok yakın olmasına karşın, yolculuğun bu son bölümünü pek İyi anımsamıyorum. Şu anda, ikinci&nbsp;günde gördüğüm manzaraları ve Touggourt'a gelir gelmez&nbsp;yaptıklarımı gözümün önünde canlandırmam olanaksız. Fakat hâlâ anımsadığım şey ne denli sabırsız ve&nbsp;aceleci olduğumdu.</p>

  <p>Sabahleyin hava çok soğuktu. Akşama doğru güçlü bir samyeli esmeye başlıyor. — Yolculuktan bitkin düşen&nbsp;Marceline'in varmamızla yatması bir oldu. Az çok konforlu bir otel bulacağımızı ummuştum; odamız berbattı;&nbsp;kum, güneş ve sinekler her şeyi renksizleştirmiş, kirletmiş ve soldurmuştu. Şafaktan beri hemen hemen hiçbir&nbsp;şey yemediğimizden, hemen yemeği hazırlattırıyorum;&nbsp;ama her şey Marceline’e kötü görünüyor ve onu birşeyler&nbsp;alıştırmaya ikna edemiyorum. Çay yapmak için gerekli&nbsp;şeyleri getirmiştik yanımızda. Bu basit işle uğraşıyorum.&nbsp;Akşam yemeği için birkaç kuru çörek ile ülkenin tuzlu&nbsp;suyunun iğrenç bir tat verdiği bu çayla yetiniyoruz.</p>

  <p>Son bir erdemlilik gösterisiyle akşama kadar onun yanında kalıyorum. Ve birden bütün gücümün tükenmiş&nbsp;olduğunu hissediyorum. Ey küllenmiş şeylerin tadı! Ey&nbsp;bıkkınlık! İnsanüstü çabanın hüznü! Ona bakmaya bile&nbsp;pek cesaret edemiyorum; gözlerimin, bakışını arayacak&nbsp;yerde, rezilcesine burnunun siyah deliklerine takılıp kalacağım çok iyi biliyorum; ızdıraplı yüzünün ifadesi berbat. Bana bakmıyor o da. Sıkıntısını hissediyorum. Sanki ona dokunuyormuşcasına. Çok öksürüyor; sonra uyuyor. Zaman zaman ani bir ürpertiyle sarsılıyor.</p>

  <p>Gece kötü geçebilir ve daha geç olmadan, kime başvurabileceğimi öğrenmek istiyorum. Dışarı çıkıyorum. Otel kapısının önünde, Touggourt Meydanı, sokaklar,&nbsp;hatta hava bile, onları görenin ben olmadığıma beni&nbsp;inandıracak derecede acayip. — Kısa bir süre sonra içeri&nbsp;giriyorum. Marceline sakin bir şekilde uyuyor. Boşu boşuna korkmuşum; bu acayip ülkede, her yandan tehlike geleceğini sanıyor insan; çok saçma. Ve içim rahat etmiş olarak yeniden çıkıyorum.</p>

  <p>Meydanda acayip bir gece canlılığı, sessiz bir gidiş-geliş; beyaz bumous'ların gizlice kayıp gidişi. Rüzgâr acayip müzik parçalarını yırtıyor zaman zaman ve onları bir yerlerden taşıyıp getiriyor. Bana doğru gelen biri&nbsp;var... Moktir bu. Beni beklediğini söylüyor, çıkacağımı&nbsp;düşünmüş. Gülüyor. Touggourt'u iyi tanıyor, buraya sık&nbsp;sık gelirmiş ve beni nereye götüreceğini de biliyor. Kendimi onun yönetimine bırakıyorum.</p>

  <p>Gecenin içinden yürüyüp bir Arap kahvesine giriyoruz; müzik buradan geliyormuş. Arap kadınları dans ediyorlar — tabii bu tekdüze ayak sürtmesine dans denebilirse. — İçlerinden biri elimden tutuyor, ben de izliyorum onu; Moktir'in metresiymiş; Moktir de yanımızda...&nbsp;Üçümüz birlikte, tek mobilyası bir yatak olan dar ve&nbsp;uzun bir odaya giriyoruz... Üstüne oturulan çok alçak bir&nbsp;yatak. Odaya kapatılmış beyaz bir tavşan ürküyor önce,&nbsp;sonra alışıyor ve gelip Moktir'in avucundan bir şeyler&nbsp;yiyiyor. Kahve getiriyorlar bize. Sonra, Moktir tavşanla&nbsp;oynarken kadın kendisine doğru çekiyor beni ve ben de&nbsp;tıpkı insanın kendisini uykuya bırakması gibi bırakıyorum kendimi ona...</p>

  <p>Ah! Burasını atlayabilir ya da susabilirdim — ama gerçekten uzaklaşırsa bu öykünün benim için ne önemi&nbsp;olabilir?...</p>

  <p>Moktir geceyi orada geçireceğinden otele yalnız dönüyorum. Epey geç olmuş. Kurak bir sirocco<a id="footnote11"></a><a id="footnote12"></a> esiyor; kumla yüklü ve gece olmasına karşın ateş gibi kavurucu bir&nbsp;rüzgar. Üç dört adım sonra terden sırılsıklamım; fakat&nbsp;birden otele dönmekte acele ediyorum ve hemen hemen koşarak dönüyorum. — Belki uyanmıştır. A Belki ihtiyacı vardır bana... Hayır; odasının penceresi karanlık. Kapıyı açmak için bir an bekliyorum; yavaşça karanlığa giriyorum. — Bu gürültü de ne? ... Öksürüğünü duymuyorum... Işığı yakıyorum.</p>

  <p>Marceline yatağın içine oturmuş eğreti bir biçimde; yatağın parmaklıklarına yapışmış olan zayıf kollarından biri dik durmasını sağlıyor; çarşafları, elleri,&nbsp;gömleği kan içinde; bütün yüzü kana bulanmış; gözleri&nbsp;dehşetle büyümüş; herhangi bir ölüm çığlığı bile suskunluğu kadar korkutamazdı beni. — Kanter içinde olan&nbsp;yüzünde iğrenç bir öpücük konduracak küçük bir yer&nbsp;arıyorum; terinin tadı dudağımda kalıyor. Alnını, yanaklarım yıkayıp temizliyorum... Yatağın yanında, ayağımın altında sert birşey: Eğiliyorum ve yerden, bir zamanlar Paris'te ısrarla istediği ve şimdi yere düşürdüğü&nbsp;küçük tespihi alıyorum; açık eline koyuyorum, ama eli&nbsp;birden eğiliyor ve tespihi yine düşürüyor. — Ne yapacağımı bilemiyorum: Yardım çağırmayı isterdim... Eli&nbsp;umutsuzca yakama yapışıyor, beni tutuyor; ah! Kendisini terketmek istediğimi mi sanıyor? Bana:</p>

  <p>- Of! Biraz daha bekleyebilirsin, diyor. Konuşmak istediğimi görünce: "Hiç bir şey söyleme bana, iyiyim" diye ekliyor. — Yeniden tespihi alıyorum yerden; eline koyuyorum, ama yine bırakıyor — ne desem? Düşürüyor. Yanında diz çöküyor ve elini göğsümde sıkıyorum.</p>

  <p>Yarı yastıkta, yarı omuzumda kendini koyuveriyor, biraz uyur gibi görünüyor, ama gözleri iyice açık kalıyor.</p>

  <p>Bir saat sonra doğruluyor; eli ellerimden sıyrılıyor ve gömleğini kavrayıp dantellerini yırtıyor. Nefes alamıyor. — Sabaha karşı yeni bir kan kusması...</p>

  <p>&nbsp;</p>

  <p>Öyküm burada sona eriyor. Daha başka ne ekleyebilirim ki? — Touggourt Fransız mezarlığı berbattır, yarısı kumlar tarafından yutulmuştur... Bende kalan çok aziradenin tümünü, onu bu üzüntülü yerden kurtarmak için kullandım. El Kantara'da yatıyor, sevdiği özel bir&nbsp;bahçenin gölgeliğinde. Bunun üzerinden hemen hemen&nbsp;üç ay geçti yalnızca. Bu üç ay, bu olayı on yıl uzaklaştırdı&nbsp;benden.</p>

  <p>&nbsp;</p>

  <p>Michel uzun süre suskun kaldı. Bizde susuyorduk, her birimiz acayip bir huzursuzluk içinde. Ne yazık ki,&nbsp;öyküsünü anlatmakla Michel davranışını daha meşru&nbsp;kılmış gibi görünüyordu bize. Ağır ağır yaptığı açıklamada davranışının neresini kınayacağımızı bilmemek,&nbsp;bizi neredeyse onun suç ortağı haline getiriyordu. Bu&nbsp;olayın içine biz de girmiştik sanki. Bu öyküyü, sesinde&nbsp;hiçbir titreme olmaksızın, herhangi bir heyecanın kendisini rahatsız ettiğini belirten bir harekette, bir anlatım değişikliğinde bulunmaksızın tamamladı; ya bize&nbsp;heyecanlı görünmemek için kinikçe bir gurura bürünmüş, ya bir tür sıkılganlıkla gözyaşlarının bizde heyecan yaratmasından çekinmiş ya da heyecanlanmamıştı.&nbsp;Şimdi bile, onda ne ölçüde gurur, güç, katılık ya da sıkılganlık olduğunu saptayamıyorum. — Bir süre sonra&nbsp;yeniden konuşmaya başladı:</p>

  <p>Beni korkutan, itiraf ederim, epey genç oluşum. Bazen, gerçek yaşamım henüz başlamamış gibi geliyor bana. Şimdi beni buradan söküp alınız ve bana var olma&nbsp;nedenleri veriniz. Kendi başıma bulamıyorum bunları.&nbsp;Kurtuldum belki; fakat bunun ne önemi var? Bu işsiz&nbsp;güçsüz özgürlükten rahatsız oluyorum. İnanın bana, kabul ederseniz cinayet diye adlandıracağım bu davranışımdan yorulmuş olduğum için değil, — fakat hakkımın&nbsp;ötesine geçmediğimi kendime kanıtlamak zorundayım.</p>

  <p>Beni ilk tanıdığınız dönemde kesin değişmez bir düşünce yapısına sahiptim ve gerçek insanları yapanın da bu olduğunu biliyorum; artık ona sahip değilim. Ama nedeninin bu iklim olduğunu sanıyorum. Hiçbir şey düşünceyi, gökyüzü maviliğinin bu sürekliliği kadar bezginliğe sürükleyemez. Burada, şehvet arzuyu öylesine yakından izliyor ki, her türlü araştırma olanaksız oluyor. Görkem ve ölümle çevrili olarak, mutluluğu çok fazla elimin altında ve insanın kendini mutluluğa bırakışını ise çok fazla tekdüze buluyorum. Gündüzlerin sıkıcı&nbsp;uzunluğunu ve dayanılmaz boşluğunu aldatmak için&nbsp;öğlenleri yatıp uyuyorum.</p>

  <p>Bakın, şurada gölgede ıslanmaya bıraktığım beyaz çakıl taşlarım var, sonra onları alıp uzun süre avucumun içinde tutuyorum, rahatlatıcı serinlikleri yok oluncaya kadar. O zaman yeniden başlıyorum, çakılları değiş tererek, soğuklukları kaybolmuş olanları yine ıslanmaya bırakarak. Böylece zaman geçiyor ve akşam oluyor... Söküp alın beni buradan; kendi başıma yapamıyorum bunu. İrademde kırılmış birşeyler var; hatta El&nbsp;Kantara’dan uzaklaşacak gücü bile nereden bulduğumu&nbsp;bilmiyorum. Bazen, ortadan kaldırdığım şeyin intikam&nbsp;almasından korkuyorum. Sıfırdan başlamak isterim.&nbsp;Servetimin geri kalanından kurtulmak isterim; görüyorsunuz, duvarlar hâlâ servetle kaplı... Pek az birşeyle&nbsp;yaşıyorum burada. Yarı Fransız bir hanım biraz yemek&nbsp;hazırlıyor bana. Gelirken kaçırttığınız çocuk, birkaç kuruş ve okşama karşılığında yemekleri getiriyor her sabah akşam. Yabancılar karşısında vahşileşen bu çocuk, benimle çok yumuşak ve bana bir köpek gibi sadık. Bir&nbsp;Ouled-Nail olan kız kardeşi, her kış Konstantin'e gidip&nbsp;önüne gelene bedenini satar. Çok güzeldir ve ilk haftalar&nbsp;bazı geceleri yanımda geçirmesine izin veriyordum. Fakat bir sabah, kardeşi, küçük Ali, bizi birlikte yatarken&nbsp;yakaladı. Çok öfkelendi ve gelmek istemedi beş gün boyunca. Oysa kız kardeşinin nasıl ve neyle yaşadığını bilmiyor değil; önceleri bundan hiç de rahatsızlık belirtmeyen bir şekilde söz ederdi... Acaba kıskanıyor muydu? — Neyse, sonuçta bu maskara amacına ulaştı; çünkü bir&nbsp; bakıma can sıkıntısından, bir bakıma da Ali’yi kaybetmek korkusuyla, o olaydan sonra bu kızı bir daha evde&nbsp;alıkoymadım. Kızmadı buna; fakat ne zaman onunla&nbsp;karşılaşsam gülüyor ve çocuğu kendisine tercih edişimle&nbsp;alay ediyor. Beni burada tutanın özellikle Ali olduğunu&nbsp;ileri sürüyor. Kızın biraz hakkı var belki de...</p>

  <p>&nbsp;</p>
</body>
</html>
