<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
</head>

<body>
  <h2 class="sigil_not_in_toc" id="calibre_pb_3"><a id="bookmark7"></a>&nbsp;</h2>

  <h2 id="sigil_toc_id_6">VII</h2>

  <p>&nbsp;</p>

  <p>Böylece, bütün etkinliklerimi, bütün çalışmalarımı, değişmiş ahlâkımdan kaynaklanan, ancak bana şimdiden bir hazırlık aşaması, bir araç gibi görünüp kesinlikle doyum sağlamayan beden eğitimine indirgemiştim&nbsp;yalnızca.</p>

  <p>Size belki gülünç gelecek olan, fakat varlığımın içten değişimini dışarıya yansıtmaya beni zorlayan gereksinimi çocuksu saflığıyla açığa vurduğu için, söyleyeceğim&nbsp;bir başka olay daha oldu; Amalfi'de sakalımı ve bıyığımı kestirttim.</p>

  <p>O güne değin uzun sakallıydım, saçlarım ise kısacıktı. Farklı bir saç-sakal biçimine sahip olabileceğim hiç aklıma gelmemişti nedense. Kayalarda çırılçıplak soyunduğum ilk gün, sakalımdan rahatsızlık duydum birdenbire; sanki üzerimden çıkarıp atamadığım son giysiydi o; yapaylık hissediyordum onda: özenle, sivri değil&nbsp;de, köşeli olarak düzenlenmiş biçimi, birden bana çok&nbsp;çirkin ve gülünç göründü. Otel odasına döner dönmez, aynaya baktım ve kendimi beğenmedim; eski evraklar üzerinde çalışan bir memuru andınyordum, her zaman olduğu gibi. Öğle yemeğinden hemen sonra, Amalfi'ye indim kararlı olarak. Kent çok küçüktü: Meydandaki sıradan küçük bir berber dükkânıyla yetinmek zorunda&nbsp;kaldım. Pazardı o gün; dükkân ağzına kadar doluydu;&nbsp;çok fazla beklemem gerekti; fakat hiçbir şey, insanı kuşkuya düşüren usturalar, sararmış traş fırçaları, dükkândaki kokular, berberin sözleri, geriye adım atmaya zorlayamadılar beni. Makas darbeleri altında sakalım yere&nbsp;düşerken, yüzümdeki maskeyi çıkartıyormuşum gibiydi.&nbsp;Her neyse! Herşey bitip de kendime baktığımda, beni saran ve elimden geldiğince bastırdığım heyecan, sevinç&nbsp;değil, korkuydu. Bu duyguyu tartışmıyorum, saptıyorum.&nbsp;Yüzümün hatlarını epey güzel buldum... Hayır, bu korku,&nbsp;düşüncemin bütün çıplaklığıyla göründüğünü sanmamdan ve düşüncemin birdenbire bana korkunç görünmesinden kaynaklanıyordu.</p>

  <p>Buna karşılık, saçlarımı uzatmaya koyuldum.</p>

  <p>İşte, henüz yolunu bulamamış yeni varlığımın yapmayı becerdiği şey bu. Ondan beni bile şaşırtacak birçok eylemin doğacağını düşünüyordum; fakat çok sonra, çok&nbsp;sonra, diyordum kendi kendime, varlık iyice oluştuğu&nbsp;zaman: Bunu beklerken yaşamak zorunda olduğumdan,&nbsp;Descartes gibi geçici bir davranış tarzı uygulamaya koyuldum. Marceline aldanabilirdi böylece. Doğrusu, bakışlarımdaki değişiklik ve özellikle sakalsız göründüğüm gün yüz hatlarımdaki yeni ifade, endişelendirmişlerdi belki onu, fakat beni iyi göremeyecek kadar çok seviyordu artık: ayrıca olabildiğince rahatlamasını da sağladım. Önemli olan, beni tanımasının kafasını allak bullak etmemesiydi; yeni kişiliğimi bakışlarından kaçırmak için gizlemek zorundaydım.</p>

  <p>Zaten Marceline'in sevdiği, evlendiği insan bu "yeni varlığım" değildi. Bu varlığı saklamaya kendimi isteklendirmek için, sık sık kendi kendime tekrarlıyordum&nbsp;bu sözü. Böylece, geçmişe sadık ve bağlı kalmak amacıyla, ona kendimden verdiğim görüntü gün geçtikçe daha&nbsp;uyduruk oluyordu.</p>

  <p>Bekleyiş içindeyken Marceline ile olan ilişkilerim, her ne kadar artan büyük bir aşkla gün geçtikçe daha&nbsp;coşkulu oluyorlarsa da, aynı kalmaya devam ediyorlardı. İki yüzlülüğüm (eğer düşüncemi yargılarından korumak gereksinimi bu şekilde adlandırılabilirse), iki&nbsp;yüzlülüğüm bile bu aşkı artırıyordu. Demek istediğim, bu&nbsp;oyun benim sürekli olarak Marceline’le ilgilenmeme&nbsp;neden oluyordu. Belki bu yalana zorlanma bana biraz&nbsp;pahalıya maloldu ilk önceleri: fakat kısa zamanda, en&nbsp;berbat olarak kabul edilen şeylerin (içlerinden birini&nbsp;söylemek gerekirse, yalanın) yapılmadıkları sürece yapılmalarının güç olduğunu, ama herbirini yeniden yapmanın çok çabuk, kolay, eğlenceli, zevkli olduğunu ve kısa sürede doğal gibi göründüğünü anladım. Böylece, ilk&nbsp;hoşnutsuzluğu ortadan kaldırılmış her şeyde olduğu gibi,&nbsp;tanımadığım yeteneklerimle oynadığını oyuna benzer&nbsp;bir şekilde bu iki yüzlülüğümden bile haz duymaya,&nbsp;onunla ilgilenmeye başladım. Her gün daha zengin ve daha dolu bir yaşam içinde, daha hoş bir mutluluğa doğru&nbsp;ilerliyordum artık.</p>

  <p>&nbsp;</p>

  <h2 id="sigil_toc_id_7">VIII</h2>

  <p>&nbsp;</p>

  <p>Ravello'dan Sorrente'ye giden yol öylesine güzeldir ki. o sabah yeryüzünde bundan daha güzel bir şey görmemeyi istiyordum. Sıcak yalçın kayalar, bol hava, güzel&nbsp;kokular, pırıl pırıl bir gökyüzü, bütün bunlar beni yaşamanın tapılası çekiciliğiyle dolduruyor ve içimde hafif bir sevinçten başka birşey hissedemeyecek derecede&nbsp;bana yeterli oluyorlardı; anılar ya da pişmanlıklar,&nbsp;umut ya da istek, gelecek ve geçmiş suskunluk içindeydiler; bu anın getirip götürdüklerinden başka birşey değildi yaşam. — Ey bedensel sevinç! diye haykırdım; kaslarımın güvenli ritmi! Sağlık!...</p>

  <p>Sabahleyin, adımlarının benimkileri yavaşlattığı gibi, çok sakin sevinciyle benim sevincimi de hafifleten Marceline'den önce, erkenden yola çıkmıştım. Marceline, öğle yemeği yiyeceğimiz Positano'ya arabayla gelip bana katılacaktı.</p>

  <p>Positano’ya yaklaşırken, acayip bir şarkıya bastonumla eşlik ederken bir tekerlek gürültüsüyle arkama döndüm birden. Bu noktada yar boyunca uzanan yoldaki&nbsp;bir dönemeç nedeniyle ilk önce hiçbir şey göremedim;&nbsp;sonra birden bir araba belirdi, başıboş gidiyormuşcasına; Marceline’in arabasıydı bu. Arabacı avazı çıktığı&nbsp;kadar şarkı söylüyor, ellerini kollarını oynatıyor, koltuğunda ayağa kalkıyor, şaşkına dönen atı vahşice kamçılıyordu. Tam bir hödük! Kendimi yolun kenarına atabilecek kadar bir zaman bırakarak hızla geçti önümden,&nbsp;haykırışıma aldırmadı bile... Arkasından fırladım, ama&nbsp;araba fazla hızlı gidiyordu. Marceline’in hem arabadan&nbsp;atlamasından hem de onun içinde kalmasından korkuyordum; atın bir sıçrayışı Marceline’i denize yuvarlayabilirdi... Ansızın at kapaklandı. Marceline inip kaçmak istedi; fakat ben yanına varmıştım bile. Arabacı beni&nbsp;görür görmez rezil küfürler etmeye başladı. Bu adama çok kızmıştım; daha ilk küfründe üzerine atıldım ve şiddetle oturduğu koltuktan kaldırıp aşağıya attım. Onunla birlikte ben de yerde yuvarlanıyordum, fakat üstünlüğümü yitirmedim; düşüşünden şaşırmış gibiydi ve beni&nbsp;ısırmaya kalkıştığını gördüğümde suratının ortasına&nbsp;yapıştırdığım yumrukla iyicene sersemleşti. Yine de bırakmadım onu, dizimle göğsünü ezerek kollarının hareket etmesini engelledim; Yumruğumun daha da çirkinleştirdiği iğrenç yüzüne bakıyordum; tükürüyor, salyası akıyor, yüzü kanıyor, küfür ediyordu. Ah, iğrenç yaratık! Doğru! Boğazlanmaya lâyıktı — ve belki de yapardım&nbsp;bunu... En azından yapabileceğimi hissettim ve sanırım&nbsp;polis düşüncesi engelledi yalnızca beni.</p>

  <p>Kudurmuş adamı pek kolay olmasa da sımsıkı bağladım. Tutup bir torba gibi arabanın içine attım.</p>

  <p>Ah! Ardından nasıl göz göze geldik, nasıl öpüştük! Tehlike büyük değildi; ama büyük güç sarf etmek zorunda kalmıştım ve bu da Marceline'i korumak içindi. Birden, yaşamımı onun için verebileceğim, hem de sevinçle verebileceğim sanısına kapıldım... At doğrulmuştu. Arabanın arkasını sarhoşa bırakarak ikimiz de arabacı koltuğuna oturduk ve iyi kötü sürerek ilk önce Positano'ya, sonra da Sorrente'ye varabildik.</p>

  <p>O gece Marceline'e sahip oldum ilk kez.</p>

  <p>Aşk işlerinde toy olduğumu iyice anladınız mı, yoksa bir kez daha söyleyeyim mi bunu? Gerdek gecemiz, güzelliğini aşkta yeni oluşuma borçluydu belki de... Çünkü&nbsp;bugün de anımsadığım kadarıyla bana öyle geliyor ki, bu&nbsp;ilk gece eşsiz bir geceydi; aşkın beklenişi ve şaşkınlığı&nbsp;arzuların şehvetini öylesine artırıyor, büyük bir aşkın kendisini ortaya koymasına tek bir gece öylesine yetiyor ve belleğim bana yalnızca o geceyi anımsatmakta o kadar çok diretiyor ki. Bir anın gülümseyişi kadar bir sürede ruhlarımız birbiriyle kaynaştı... Fakat, kanımca, aşkın tek ve eşsiz bir noktası vardır ve daha sonraları ruh, ah! boşu boşuna aşmaya uğraşır onu ; mutluluğunu diriltmek için sarf ettiği çaba tüketir kendisini; mutluluğun anısı kadar mutluluğu engelleyen başka bir şey&nbsp;yoktur. Ne yazık! Anımsıyorum o geceyi hâlâ...</p>

  <p>Otelimiz kentin dışında, çiçek ve meyva bahçeleriyle çevriliydi; odamız çok geniş bir balkonla devam ediyor,&nbsp;balkona da ağaç dallan sarkıyordu. Ardına kadar açık&nbsp;pencereden şafak süzülüyordu içeriye özgürce. Yavaşça&nbsp;doğruldum ve Marceline'in üzerine eğildim sevgiyle. Uyuyordu ; uyurken gülüyor gibiydi. Daha güçlü olduğumdan&nbsp;bana çok narin göründü ve inceliği dayanıksızlık içeriyormuş gibi geldi. Kafamda karmakarışık düşünceler&nbsp;cirit atmaya başladı. Kendisi için her şey olduğumu&nbsp;söylemesinin yalan olmadığını düşündüm; sonra birden:&nbsp;"Neşelenmesi için ne yapıyorum ki? Hemen hemen her-gün, gün boyu yalnız bırakıyorum onu; her şeyi benden&nbsp;bekliyor ve ben onu savsaklıyorum!... Ah! Zavallı, zavallı Marceline!..." Gözlerim dolu dolu oldu. Geçmişteki&nbsp;zayıflığımda bir özür nedeni aradım boşu boşuna; artık,&nbsp;sürekli bakıma ve bencilliğe ihtiyacım vardı sanki? Ben.&nbsp;ondan daha güçlü değil miydim şimdi?...</p>

  <p>Gülümseme yanaklarını terketmişti: şafak, herşeyi aydınlatmasına karşın, birdenbire onu üzgün ve solgun&nbsp;gösterdi bana; — belki de sabahın yaklaşımı kasvete sürüklüyordu beni: "Bir gün gelecek ben de sana bakmak zorunda kalacak mıyım? Senin için kaygılanacak mıyım, Marceline?" diye haykırdım içimden. Titriyordum; ve aşktan, merhametten, sevgiden bitkin bir halde, öpücüklerin en yumuşak, en sevecen ve en aşk dolu olanını&nbsp;kapalı gözlerinin arasına kondurdum yavaşça.</p>

  <p><b>&nbsp;</b></p>

  <p><b>&nbsp;</b></p>

  <h2 id="sigil_toc_id_8">IX</h2>

  <p>&nbsp;</p>

  <p>Sorrente’de yaşadığımız birkaç gün güleç ve çok sakin geçti. Daha önce böylesine bir rahatlık, böylesine bir mutluluk tatmış mıydım acaba? Bundan sonra da benzerlerini tadabilecek miyim?... Marceline'in yanındaydım sürekli olarak; kendimden çok onunla ilgileniyor ve&nbsp;önceki günlerde susmaktan aldığım zevki şimdi onunla&nbsp;konuşmakta buluyordum.</p>

  <p>Başlangıçta, beni tümüyle doyuma ulaştırdığına inandığım göçebe yaşamımızdan yalnızca gelip geçici bir durum olarak hoşlandığını hissettiğimde şaşırmıştım; ama bu yaşam bana da başıboş görünüverdi birden; onun&nbsp;çok kısa sürede bitmesini kabullendim ve ilk kez düzelmiş sağlığımın bana sağladığı işsizlikten doğan bir çalışma arzusu duydum — ciddi bir şekilde dönmekten söz ettim; Marceline'in gösterdiği sevinçten onun da epeydir bunu düşünmekte olduğunu anladım.</p>

  <p>Ancak, yeniden başlamayı düşündüğüm birkaç tarih çalışması, artık bana aynı tadı vermiyordu. Söyledim&nbsp;size: Hastalığımdan beri, geçmişin soyut ve donuk bilgisi&nbsp;anlamsız geliyordu bana: bir zamanlar, filolojik araştırmalarla ilgilendimse, örneğin Latin dilinin bozulmasında Gotik etkinin payını belirlemeye önem verdimse,&nbsp;Theodoric, Cassiodore, Amalasonthe gibi büyük kişileri&nbsp;ve onların hayranlık uyandıran tutkularını savsaklayıp, tanımamazlıktan gelip, onların yalnızca yaşamlarının simgeleri ve kalıntılarıyla coştumsa; şimdi aynı simgeler ve bütün filoloji, vahşi bir büyüklük ve bir soyluluk gibi görünen şeyleri iyice kavramamı sağlayan bir&nbsp;araçtan başka bir şey değildi benim için. Bu dönemle&nbsp;daha fazla ilgilenmeye, belli bir süre Got İmparatorluğu'&nbsp;nun son yıllarıyla kendimi sınırlandırmaya ve bu imparatorluğun ölüm döşeği olan Ravenna'dan da gezimiz&nbsp;sırasında yararlanmaya karar verdim.</p>

  <p>Fakat, itiraf etmeliyim ki, ilgimi en çok çeken genç kral Athalaric’in kişiliğiydi. Gotlar tarafından gizliden&nbsp;gizliye tahrik edilmiş bu onbeş yaşındaki çocuğun, annesi Amalasonthe'a başkaldırışını, Latin eğitimine karşı çıkışını, sırtındaki sıkıcı koşumu atan bir beygir gibi bu&nbsp;kültürü silkeleyip atışını, uygarlık dışındaki Gotların&nbsp;toplumunu bilge ve yaşlı Cassiodore’unkine yeğleyişini&nbsp;ve tümüyle sefahattan boğulmuş, çürümüş bir biçimde on&nbsp;sekiz yaşında ölmek için yaşıtı olan hırçın gözdeleriyle&nbsp;birlikte şiddet ve şehvet dolu çılgınca bir yaşamı birkaç yıl tattığını gözlerimin önünde canlandırıyordum. Daha vahşi ve daha ilkel bir duruma doğru yönelen bu acınası&nbsp;atılımda, Marceline’in gülümseyerek "benim krizim" diye adlandırdığı birşeyler buluyordum. Krizime hiç olmazsa ruhumu uygulayacak bir düzenleme arıyordum,&nbsp;ne de olsa bedenim bunun içinde değildi artık ve Athalaric'in korkunç ölümünden bir ders alınması gerektiğine&nbsp;inandırmava calışıyordum kendimi elimden geldiğince.</p>

  <p>Onbeş gün kalacağımız Ravenna’dan önce Roma ile Floransa'yı şöyle bir görecek ve sonra Venedik ile Verona'ya uğramadan gezimizi Paris’te sona erdirecek bir biçimde kısa kesecektik. Marceline'le gelecek hakkında&nbsp;konuşmaktan yepyeni bir haz duyuyordum; yazın ne yapacağımız konusunda bir çeşit kararsızlık sürüyordu hâlâ; ikimiz de gezilerden yorgun, yeniden yollara düşmek&nbsp;istemiyorduk; incelemelerim için tam bir dinginlik arzu&nbsp;ediyordum ve yemyeşil Normandiya'da Lisieux ile Pont-l'Evêque arasındaki malikâne geldi aklımıza; — bir zamanlar anneme ait olan bu malikânede çocukluğumun&nbsp;birkaç yazını annemle birlikte geçirmiş, fakat ölümünden sonra bir daha hiç uğramamıştım oraya. Babam,&nbsp;malikânenin yönetimini ve bakımını şimdi epey yaşlı&nbsp;olan bir kâhyaya bırakmıştı; kâhya, çiftlik gelirinden&nbsp;kendine ait olanı ayırıyor, geri kalanı düzenli bir biçimde bize yolluyordu. Akarsularla bölünmüş bir bahçe içindeki bu çok büyük ve çok güzel ev, pek hoş anılar bırakmıştı bende; La Morinière deniliyordu oraya; orada oturmanın çok iyi olacağı kanısındaydım.</p>

  <p>Önümüzdeki kışı Roma'da geçirmekten söz ediyordum — ama bu kez çalışmak için, yoksa gezmek için değil...&nbsp;Fakat kısa sürede tepetaklak oluverdi bu tasarı: Uzun zamandır bizi Napoli’de bekleyen kabarık postanın içindeki mektuplardan biri. Collège de France'ta boş bulunan&nbsp;bir kürsüye aday olarak birçok kez adımın dile getirildiğini haber veriyordu bana. Bu, yalnızca bir vekillikti,&nbsp;fakat gelecekte bana daha büyük bir özgürlük de sağlayacaktı kesinlikle; bu bilgiyi veren dostum, kabul etmem durumunda yapılacak bir kaç basit girişimi açıklıyor, — ve kabul etmem için ısrar ediyordu. Önce, bunu bir kölelik şeklinde algılayıp duraksadım; sonra, Cassiodore hakkındaki çalışmalarımı bir ders olarak ortaya koymanın ilginç olabileceğini düşündüm... Sonuçta, bu haberin Marceline”i sevindireceği düşüncesi, bu yönde karar almaya yöneltti beni. Kararımı verir vermez de, bu işte yarar gördüm yalnızca.</p>

  <p>Roma ile Florensa'nın bilimsel çevrelerinde babamın çeşitli ilişkileri bulunduğu kişilerle ben de yazışmaya&nbsp;koyuldum. Bu kişiler, Ravenna ve diğer yerlerde yapmak istediğim araştırmalar için her türlü bilgiyi yolladılar bana; çalışmaktan başka bir şey düşünmüyordum. Marceline, binbir türlü tatlı ve ince ilgiyle çalışmalarımı kolaylaştırmak için büyük çaba gösteriyordu.</p>

  <p>Gezimizin bu son bölümü süresince mutluluğumuz öylesine eşsiz, öylesine sakindi ki anlatamam. İnsanların en güzel yapıtları inadına acı vericidir. Ne olacak bu mutluluğun öyküsü? Mutluluğu hazırlayan, sonra da&nbsp;onu yıkan hiçbir şey anlatılamaz. Ve ben mutluluğu&nbsp;hazırlayan her şeyi söyledim şimdi size.</p>

  <p><b><i>&nbsp;</i></b></p>

  <p>&nbsp;</p>
</body>
</html>
