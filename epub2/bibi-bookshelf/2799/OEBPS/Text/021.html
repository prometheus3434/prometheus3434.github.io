<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>15</title>
</head>

<body>
  <h1 class="h11">15</h1>

  <p class="p7">Zamanı gelmişti.</p>

  <p class="p7">Siyah Audi'den inerken Silas kendini güçlü hissediyordu. Üstünden kaçan cüppesi, gece esintisiyle hışırdıyordu. Havada değişim rüzgârları esiyor. Önündeki işin kuvvetten çok incelik gerektirdiğini biliyordu, bu yüzden silahını arabada bırakmıştı. On üç mermi alan Heckler Koch 40'ı ona Öğretmen vermişti.</p>

  <p class="p7">Tanrı&rsquo;nın evinde ölüm silahına yer yoktur.</p>

  <p class="p7">Bu saatte büyük kilisenin önündeki meydan bomboştu. Saint-Sulpice' in bittiği yerde görülebilen tek canlı, gece gezinen turistlere satılık mallarını gösteren ergenlik çağındaki fahişelerdi. Kemale ermiş vücutları Silas'ın beline tanıdık bir ihtiras yayıyordu. İçgüdüsel olarak kasılan uylukları, kancalı keçe kemerinin etine batmasına neden oldu.</p>

  <p class="p7">İhtirası bir anda sönmüştü. Silas on yıldır kendini tüm cinsel zevklerden, hatta kendi kendine yaptıklarından bile uzak tutuyordu. Tarîk emrediyordu, Opus Dei'nin izinden gitmek için çok fazla fedakârlıkta bulunduğunu biliyordu ama karşılığında çok daha fazlasını almıştı. Müebbet bekârlık yemini ve tüm şahsi menfaatlerden feragat etmek büyük fedakârlık sayılmazdı. İçinden çıktığı yoksulluk ve hapishanede katı cinsel vahşetler düşünüldüğünde, müebbet bekârlık tahammül edilebilir bedeldi.</p>

  <p class="p7">Tutuklanıp, gemi ile Andorra'daki hapishaneye gönderildiğinden beri ilk kez Fransa'ya geri dönen Silas anavatanının, kurtarılmış ruhun&rsquo;nun vahşi anıları canlandırarak, kendisini sınadığını hissedebiliyordu.</p>

  <p class="p7">Yeniden doğdun,&nbsp;diye hatırlattı kendine. Tanrı'ya bugün sunduğu hizmet bir cinayet günahını gerektirmişti ve Silas biliyordu ki bu, sonsuza kadar kalbinde sessizce taşıması gereken bir fedakârlıktı.</p>

  <p class="p7">İnancının ölçüsü,katlanabildiğin acılardır,&nbsp;demişti ona Öğretmen. Silas acılara yabancı değildi ve kendini, ona verilen vazifelerin daha yüksek bir makamca emredildiğini söyleyen Öğretmen'e ispat edebilmek için sabırsızlık duyuyordu.</p>

  <p class="p7">Kilise girişine doğru ilerleyen Silas, "&nbsp;Hago la obra de Dios,&nbsp;"<a id="a12"></a><a href="../Text/notes.html#a66">{12}</a> diye fısıldadı.</p>

  <p class="p7">Devasa kapının gölgesinde duraksayıp, derin bir nefes aldı. Yapmak üzere olduğu işi ve kendisini içeride gerçekten neyin beklediğini o ana dek fark etmemişti.</p>

  <p class="p7">Kilit taşı. Bizi son hedefimize götürecek.</p>

  <p class="p7">Hayalet beyazı yumruğunu kaldırdı ve kapıya üç kez vurdu.</p>

  <p class="p7">Dakikalar sonra, devasa ana kapının sürgüleri hareket etmeye başladı.</p>

  <p class="p7">&nbsp;</p>
</body>
</html>
