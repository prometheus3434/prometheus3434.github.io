<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>47</title>
</head>

<body>
  <h1 class="h11">47</h1>

  <p class="p7">Zırhlı kamyonun loş yük kasasında yolculuk yapmak, hücrenin içinde müebbet hapse götürülmek gibi bir histi. Langdon kapalı yerlerde gelip kendisini vuran o tanıdık heyecan duygusuyla boğuşuyordu.&nbsp;Vernet&nbsp;bizi şehirden güvenli bir mesafeye götüreceğini söyledi. Nereye? Ne kadar uzağa?</p>

  <p class="p7">Langdon'ın bacakları yerde bağdaş kurup oturmaktan uyuştuğundan, vücudunun alt kısmında kan dolaşımım sağlayacak yeni bir pozisyon aldı. Kollarıyla bankadan aldıkları garip hazineye sıkı sıkı sarılmıştı.</p>

  <p class="p7">Sophie, "Sanırım artık otoyola çıktık," dedi.</p>

  <p class="p7">Aynı şeyi Langdon da hissetmişti. Kamyon, rampanın sonundaki cesaret kırıcı duraklamanın ardından sola dönmüş, bir iki dakika sonra sağa sapmıştı. Şimdi ise son süratle gidiyor gibiydi. Altlarındaki kurşun geçirmez lastikler yumuşak asfalt üzerinde vızıldıyordu. Dikkatini zorla kollarında tuttuğu gül ağacından kutuya vermeye çalışan Langdon kıymetli bohçasını yere bıraktı, ceketini açtı ve içinden kutuyu çıkararak kendine çekti. Sophie yan yana oturacakları şekilde pozisyonunu değiştirmiş"' Langdon birden kendilerini, yılbaşı ağacının altında birbirine sokulmuş! iki çocuk gibi hissetti.</p>

  <p class="p7">Gül ağacı kutunun sıcak renkleriyle tezat oluşturacak soluk bir ağaçtan, muhtemelen dişbudaktan yapılmış olan gül işlemesi, loş ışıkta belirgin biçimde parlıyordu.&nbsp;Gül.&nbsp;Gizli cemiyetler gibi pek çok ordu ve din bu sembol üstüne kurulmuştu.&nbsp;Rozenkruzlar. Gül Haçı Şövalyeleri.</p>

  <p class="p7">Sophie, "Devam et," dedi. "Aç şunu."</p>

  <p class="p7">Langdon derin bir nefes aldı. Elini kapağa uzatırken, hayranlık uyandırıcı ağaç oymasına son bir kez daha baktı ve sonra kancayı açarak kapağı kaldırdı ve içindeki nesneyi ortaya çıkardı.</p>

  <p class="p7">Langdon bu kutunun içinde bulabilecekleri nesneye dair pek çok fantezi kurmuştu ama bütün tahminleri yanlış çıkmıştı. Kutunun yumuşak koyu kırmızı ipek iç yüzeyinin üstüne yerleştirilen nesne, Langdon'ın anlayabileceği türden bir şey değildi.</p>

  <p class="p7">Cilalı beyaz mermerden oyulmuş, tenis topu kutusu büyüklüğünde tas bir silindirdi. Bununla birlikte tek bir gövdeden oluşmak yerine, taş silindir pek çok parçadan oluşuyor gibiydi. Amerikan şekerli çöreği büyüklüğündeki altı mermer yuvarlak, ince bir pirinç karkas üzerine yerleştirilip bir araya getirilmişti. Boru şeklindeki bir kaleydeskopa benziyordu. Silindirin her iki ucu da, içi görülmeyecek şekilde mermer bir kapakla örtülmüştü. İçindeki sıvı sesini duyan Langdon silindirin içinin oyuk olduğunu tahmin etti.</p>

  <p class="p7">Tüpün etrafındaki oymalar da ilk bakışta, silindirin gizemli yapısı kadar Langdon'ın dikkatini çekmişti.</p>

  <p class="p7">Altı diskin her birine, diğerinden farklı harfler kazınmıştı... tüm alfabe. Üzerinde harfler bulunan silindir Langdon'a çocukluğunda en sevdiği oyuncağını hatırlatmıştı... farklı kelimeler türetmek için çevrilebilen harf tabletleri takılı bir sopa.</p>

  <p class="p7">Sophie, "Etkileyici, öyle değil mi?" diye fısıldadı.</p>

  <p class="p7">Langdon başını kaldırıp ona baktı. "Bilmiyorum. Bu da ne böyle?"</p>

  <p class="p7">Şimdi gözleri parlayan Sophie idi. "Büyükbabam hobi olarak bunları yapardı. Leonardo da Vinci tarafından icat edildiler."</p>

  <p class="p7">Sophie loş ışıkta bile Langdon'ın gözlerindeki şaşkınlığı görebiliyordu.</p>

  <p class="p7">Silindire yeniden bakan Langdon, "Da Vinci mi?" diye mırıldandı. Evet. Buna&nbsp;kripteks&nbsp;deniyor.</p>

  <p class="p7">Büyükbabamın anlattığına göre planları da Vinci'nin gizli günlüklerinden birinde bulunmuş."</p>

  <p class="p7">"Ne işe yarıyor?"</p>

  <p class="p7">Sophie, o gece olanlar düşünüldüğünde cevabın ilginç bir anlam içerdi» biliyordu. "Bu bir kasa," dedi.</p>

  <p class="p7">"Gizli bilgileri saklamak için."</p>

  <p class="p7">Langdon&rsquo;ın gözleri daha da büyüdü.</p>

  <p class="p7">Sophie, büyükbabasının en sevdiği hobisinin Da Vinci'nin icatlarının modellerini yapmak olduğunu açıkladı. Ahşap ve maden atölyesinde saatler geçiren yetenekli bir zanaatkar olan Jacques Sauniére, ünlü ustaların taklitlerini yapmaktan hoşlanırdı... çeşitli emaye işleriyle Fabergé Yumurtaları ve Leonardo da Vinci'nin sanattan çok pratik çalışmaları.</p>

  <p class="p7">Da Vinci'nin günlüklerine şöyle bir bakmak bile, neden dehasıyla olduğu kadar başladığı işi bilinmemekle ünlü olduğunu anlamaya yeterdi. Da Vinci asla yapmadığı yüzlerce icadın modelini çizmişti.</p>

  <p class="p7">Jacques Sauniére'in en büyük uğraşı, Da Vinci'nin çapraşık icatlarını hayata geçirmekti... saatler, su pompaları, kripteksler ve hatta şimdi gururla masasının üstünde duran eklemli ortaçağ Fransız şövalyesi.</p>

  <p class="p7">Anatomi ve vücut hareketi çalışmalarının bir ürünü olarak Da Vinci'nin 1495 yılında tasarladığı robot şövalyenin iç mekanizması, yanlışsız eklemler ve tendonlar içeriyordu. Ayrıca dik oturabilecek, kollarını açabilecek, bükülebilir boynu üzerindeki başını oynatabilecek ve anatomik yapısı doğru bir çeneyi açıp kapayabilecek şekilde tasarlanmıştı. Sophie daima bu zırhlı şövalyenin, büyükbabasının yaptığı en güzel nesne olduğunu düşünmüştü... bu gül ağacı kutunun içindeki kripteksi görene kadar.</p>

  <p class="p7">Sophie, "Küçükken bana bunlardan bir tane yapmıştı," dedi. "Ama bu kadar süslüsünü ve büyüğünü hiç görmedim."</p>

  <p class="p7">Langdon gözlerini kutudan ayırmıyordu. "Ben hiç kripteks diye bir şey duymadım."</p>

  <p class="p7">Sophie şaşırmamıştı. Leonardo'nun üretmediği icatlarının üstünde hiçbir zaman çalışılmamış ya da onlara isim verilmemişti.&nbsp;Kripteks&nbsp;terimi büyükbabasının uydurduğu bir kelime olmalıydı. Parşömen kâğıtları ya da&nbsp;kodeks&nbsp;üstüne yazılı bilgiyi saklamak için kriptoloji bilimini kullanan bu alet için uygun bir terimdi.</p>

  <p class="p7">Sophie pek sık bahsedilmese de, Da Vinci'nin bir&nbsp;kriptoloji&nbsp;öncüsü olduğunu biliyordu. Sophie'nin üniversitedeki öğretmenleri, veri saklamak için bilgisayarda şifreleme yöntemlerini anlatırlarken, Zimmerman ve Schneier gibi çağdaş kriptografları övmüşler fakat asırlar önce ilk şifreleme biçimlerini icat etmiş olan Leonardo'dan bahsetmemişlerdi. Bunu Sophie'ye anlatan kişi elbette büyükbabası olmuştu.</p>

  <p class="p7">Zırhlı kamyon otoyolda gürleyerek ilerlerken Sophie, Langdon'a kripteksin uzun mesafelere güvenli mesajlar göndermek için Da Vinci'nin bulduğu çözüm olduğunu açıkladı. Telefonların ve e-postaların o olmadığı bir dönemde, insanların uzaktaki birilerine özel bilgi göndermek için yazı yazmaktan ve taşıyan kişiye güvenmekten başka çaresi yoktu. Ne yazık ki ulak, mektupta değerli bir bilgi olduğundan kuşkulandığında mektubu yerine ulaştırmak yerine içindeki bilgiyi rakiplere satarak daha çok para kazanabileceğini düşünürdü.</p>

  <p class="p7">Tarihteki pek çok büyük zekâ, bilginin korunması için kriptolojik çözümler üretmişlerdi: Jül Sezar, Sezar Kutusu adlı bir şifreli yazım tekniği geliştirmişti; İskoç Kraliçesi Mary, icat ettiği sırası değiştirilmiş şifrelerle hapisten gizli bildiriler göndermişti; ve dâhi Arap bilim adamı Ebu Yusuf İsmail al-Kindi sırlarını, zekice tasarladığı çok alfabeli bir şifreleme sistemi sayesinde korumuştu.</p>

  <p class="p7">Bununla birlikte Da Vinci&nbsp;mekanik&nbsp;bir çözüm üretmek için matematikten ve kriptolojiden uzak durmuştu. Kripteks. Mektupları, haritaları, şemaları ve akla gelebilecek her şeyi güvenlikle saklayabilecek bir muhafaza. Bilgi kripteksin içine yerleştirildikten sonra, ancak doğru parolayı bilen kişi ona erişebilirdi.</p>

  <p class="p7">Sophie disklerin üstündeki harfleri göstererek, "Bir parolaya ihtiyacımız var," dedi. "Bir kripteksin çalışma sistemi bisiklet kilitlerine benzer. Numaralar doğru sırayı oluşturacak şekilde dizildiğinde kilit açılır.</p>

  <p class="p7">Bu kriptekste ise beş harf var. Doğru sıra dizildiğinde içerdeki dişler yerine oturur ve silindir ayrılır."</p>

  <p class="p7">"Peki içinde ne olur?"</p>

  <p class="p7">"Silindir açıldıktan sonra ortadaki boş bölmeye ulaşabilirsin. Orada da genellikle gizli kalmasını istediğin bilginin yazılı olduğu kâğıt rulosu bulunur."</p>

  <p class="p7">Langdon inanmıyormuş gibi görünüyordu. "Ve büyükbaban küçükken sana bunlardan yaptı, öyle mi?"</p>

  <p class="p7">"Daha ufaklarından, evet. Doğum günlerimde birkaç kez bana kripto verip bir bilmece sormuştu.</p>

  <p class="p7">Bilmecenin cevabı kripteksin parolası olurdu. Cevabı bulduktan sonra açıp doğum günü kartımı alırdım."</p>

  <p class="p7">"Bir kart için fazla uğraştırıcı."</p>

  <p class="p7">&ldquo;Hayır, kartlarda genellikle başka bir bilmece ya da ipucu yazılı olurdu. Büyükbabam evin içinde hazine avı oynamaya bayılırdı, gerçek hediyeme giden ipucu zincirleri. Her hazine avı, ödülümü alacağımı temin eden bir karakter ve erdem sınavıydı. Ve sınavlar asla kolay olmazdı."</p>

  <p class="p7">Tekrar alete bakan Langdon hâlâ şüpheli görünüyordu. Peki, ama niye ortadan ikiye ayırmıyorsun ki?</p>

  <p class="p7">Ya da kırmıyorsun? Metal hassas görünüyor, ayrıca mermer de yumuşak bîr kaya."</p>

  <p class="p7">Sophie gülümsedi. "Çünkü Da Vinci bundan çok daha akıllıydı. Kripteks herhangi bir şekilde zorlanarak açılacak olursa, içindeki bilgi kendi kendini yok edecek şekilde tasarlamıştı. İzle." Sophie kutuya uzanarak, dikkatle silindiri çıkardı. "İçeri konulacak olan bilgi ilk önce papirüs kâğıdına yazılır."</p>

  <p class="p7">'Tirşeye değil mi?"</p>

  <p class="p7">Sophie başını iki yana salladı. "Papirüs. O günlerde koyun tirşesin daha sık kullanıldığını ve daha dayanıklı olduğunu biliyorum ama mutlaka papirüs olması gerekiyordu. Ne kadar ince olursa o kadar iyi."</p>

  <p class="p7">"Tamam."</p>

  <p class="p7">"Papirüs, kripteksin içindeki bölmeye yerleştirilmeden önce, kırılgan cam bir şişenin etrafına sarılırdı."</p>

  <p class="p7">Sophie parmağıyla kriptekse hafifçe vurunca içindeki sıvıdan ses geldi. "İçi sıvı dolu bir şişe."</p>

  <p class="p7">"Ne sıvısı?"</p>

  <p class="p7">Sophie gülümsedi. "Sirke."</p>

  <p class="p7">Langdon kısa bir süre duraksadıktan sonra başını salladı. "Dâhice."</p>

  <p class="p7">Sirke ve papirüs,&nbsp;diye düşündü Sophie. Herhangi biri kripteksi zorla açmaya kalkıştığı takdirde cam şişe kırılacak ve sirke çabucak papirüsü eritecekti. Gizli mesaja ulaşan kişinin elinde bir topak kâğıt hamurundan başka bir şey olmayacaktı.</p>

  <p class="p7">Sophie, "Anlayacağın gibi," dedi. "İçindeki bilgiyi öğrenmenin tek yolu beş harfli şifreyi bulmak."</p>

  <p class="p7">Aklından çabucak değişimleri hesapladı. "On iki milyondan fazla ihtimal var."</p>

  <p class="p7">Aklından yaklaşık on iki milyon soru geçiyormuş gibi görünen Langdon, "Sen öyle diyorsan öyledir," dedi. "İçinde nasıl bir bilgi olduğunu tahmin ediyorsun?"</p>

  <p class="p7">"Her ne ise, büyükbabamın çok gizli bir sır olarak saklamak istediği ortada." Kutunun kapağını kapatıp, üstündeki beş yapraklı gül oyması bakarak duraksadı. Onu rahatsız eden bir şey vardı. "Sen gülün Kâse kullanılan bir sembol olduğunu mu söylemiştin?"</p>

  <p class="p7">"Kesinlikle. Tarikat sembollerinde gül ve Kâse aynı anlama gelirler Sophie kaşlarını çattı. "Bu çok garip, çünkü büyükbabam bana her zaman gülün gizlilik anlamına geldiğini söylerdi. Evdeyken gizli bir telefon görüşmesi yaptığında benim odasına girmemi istemediği zamanla kapısına bir gül asardı. Benim de aynını yapmamı söylerdi."&nbsp;&ldquo;Tatlım, demişti büyükbabası,&nbsp;birbirimize kapılan kilitlemek yerine, rahatsız edilmek istemediğimiz zamanlarda kapımıza bir gül&nbsp;la fleur des secrets asabiliriz. Bu şekilde birbirimize saygı duyup güvenmeyi öğrenebiliriz. Gül&nbsp;asmak eski bir Roma geleneğidir.&rdquo;</p>

  <p class="p7">"Sub rosa," dedi Langdon. "Romalılar, toplantılarının gizli olduğunu için gül asarlardı. Böylece toplantıya katılanlar gülün altında -&nbsp;ya da sub rosa- konuşulanların sır olarak kalması gerektiğini bilirlerdi."</p>

  <p class="p7">Langdon çabucak, tarikatın gülü Kâse sembolü olarak kullanmasının tek nedeninin sadece gizlilik düşüncesinden kaynaklanmadığını açıkladı. En eski gül türlerinden biri olan&nbsp;rosa rugosanın&nbsp;, aynı Venüs yıldızı gibi beş yaprağa ve beşgen bir simetriye sahip olması güle,&nbsp;kadınlıkla&nbsp;güçlü ikonografik bağlar sağlıyordu. Bununla birlikte gülün "doğru yön" ve yol bulmak kavramlarıyla çok yalan bağları vardı. Pusula gülü, aynı Gül Çizgisi gibi, seferilere haritalardaki boylamlara bakarak yön bulmakta yardımcı oluyordu.</p>

  <p class="p7">Bu yüzden dişi kadeh ve gizli gerçeğe götüren yıldız anlamındaki gül, pek çok açıdan gizlilik, kadınlık ve yön tayini Kâse'yi tanımlayan bir sembol olarak kabul edilmişti.</p>

  <p class="p7">Langdon açıklamasını bitirdiğinde, yüz ifadesi birden dondu.</p>

  <p class="p7">"Robert? İyi misin?"</p>

  <p class="p7">Gözlerini gül ağacı kutuya dikmişti. Yüzündeki korkulu şaşkınlık ifadesiyle, "&nbsp;Sub... rosa,&nbsp;" diye mırıldandı. "Olamaz."</p>

  <p class="p7">"Ne?"</p>

  <p class="p7">Langdon gözlerini yavaşça yukarı kaldırdı. "Gül işaretinin altında," diye fısıldadı. "Bu kripteks...</p>

  <p class="p7">Sanırım bunun ne olduğunu biliyorum."</p>

  <p class="p7">&nbsp;</p>
</body>
</html>
