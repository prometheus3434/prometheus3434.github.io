<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>54</title>
</head>

<body>
  <h1 class="h11">54</h1>

  <p class="p7">Langdon ile Sophie zırhlı kamyonu, kenarında kavak ağaçlarının dizildiği kavisli yoldan eve doğru sürerlerken, Sophie kaslarının gevşediğini hissetmeye başlamıştı bile. Yoldan çıkmış olmak rahatlatıcıydı, ayrıca iyi huylu yabancının sahip olduğu bu özel malikâneden daha güvenli bir yer aklına gelmiyordu.</p>

  <p class="p7">Geniş araba yoluna saptıklarında, Chateau Villette sağ taraflarında belirmişti. Üç katlı ve en azından altmış metre yüksekliğindeki yapının gri taş cephesi, dışarıdaki spot ışıklarıyla aydınlatılıyordu. Mükemmel bakımlı bahçeleriyle, cam gibi parıldayan durgun gölet kaba cepheyle yan yana duruyordu.</p>

  <p class="p7">İçerideki ışıklar yanmaya başlamıştı.</p>

  <p class="p7">Langdon ön kapıya kadar sürmek yerine, aracı yeşillikler arasındaki parka çekti. "Yoldan fark edilmeye gerek yok," dedi. "Ya da Leigh'i neden zırhlı bir araçla geldiğimiz konusunda meraklandırmaya."</p>

  <p class="p7">Sophie başını salladı. "Kripteksi ne yapacağız? Burada bırakamayacağımız ortada ama Leigh görürse, ne olduğunu bilmek isteyecektir."</p>

  <p class="p7">Arabadan inerken ceketini çıkaran Langdon, "Endişelenme," dedi. Tüvit ceketini kutunun etrafında sararak, bebeği kucaklar gibi kolunun altına aldı.</p>

  <p class="p7">Sophie kuşkulu görünüyordu. "Anlaşılır."</p>

  <p class="p7">Teabing kapıyı asla kendisi açmaz; salona konuğundan sonra girmeyi tercih eder. O bize katılmadan önce bunu saklayacak bir yer bulurum.&rdquo; Langdon duraksadı. "Aslında, onunla tanışmadan önce seni uyarayım. Sir Leigh'in, diğer insanların biraz... garip bulduğu bir espri anlayışı vardır."</p>

  <p class="p7">Sophie bu gece artık onu başka bir şeyin şaşırtabileceğini sanmıyordu.</p>

  <p class="p7">Ana girişe giden patika çakıl taşlarıyla döşenmişti. Kıvrılarak, greyfurt büyüklüğünde pirinç bir kapı tokmağı olan, meşe ve kiraz ağacından yapılmış kapıya doğru gidiyordu. Sophie tokmağa uzandığı sırada içeriden açıldı.</p>

  <p class="p7">Üstüne henüz geçirdiği belli olan beyaz kravatıyla smokinindeki son düzeltmeleri yapan, resmi ve zarif bir uşak karşılarında duruyordu. Elli yaşlarında görünüyordu ve zarif bir çehresi vardı. Yüzündeki sert ifade orada bulunmalarına hiç memnun olmadığını şüpheye yer bırakmayacak kadar iyi anlatıyordu.</p>

  <p class="p7">Ağır Fransız aksanıyla, "Sir Leigh birazdan aşağıda olacak," dedi, "Giyiniyor. Ziyaretçilerinin karşısına gecelikle çıkmaktan hoşlanmaz. Ceketinizi alabilir miyim?" Langdon'ın kollarındaki sarmalanmış tüvit cekete doğru uzandı.</p>

  <p class="p7">Teşekkürler, ben rahatım."</p>

  <p class="p7">"Elbette öylesiniz. Buradan lütfen."</p>

  <p class="p7">Uşak onları lüks mermer antreden geçirerek, püsküllü Victoryan abajurların hafifçe aydınlattığı, ince bir zevkle döşenmiş kabul salonuna götürdü. İçeride pipo tütünü, çay yapraklan, sıcak İspanyol şarabı ve taş yapının kendine has kokusunun bileşiminden oluşan bir çeşit saray kokusu hâkimdi. Arka duvardaki pırıltılı iki zırhlı elbisenin ortasında, öküz çevirmeye yetecek büyüklükte bir şömine duruyordu. Şömineye doğru yürüyen uşak çömelerek, önceden yerleştirilmiş meşe kütükleriyle çıraların üstüne bir kibrit attı.</p>

  <p class="p7">Ateş hemen yanmaya başlamıştı.</p>

  <p class="p7">Adam ayağa kalkarak ceketim düzeltti. "Efendim kendinizi evinizde hissetmenizi istedi." Bunu söyledikten sonra Sophie ile Langdon'ı yalnız bırakarak, odadan ayrıldı.</p>

  <p class="p7">Sophie şöminenin yanındaki hangi antikaya oturacağına karar vermeye çalışıyordu... kadife Rönesans divan mı, rustik kartal pençesi ayak salıncaklı sandalye mi, yoksa Bizans mabedinden alınmış gibi görünen taş sıralara mı?</p>

  <p class="p7">Kripteksi ceketinden çıkaran Langdon kadife divanın yanma giderek, tahta kutuyu görünmeyecek şekilde altına itti. Ardından ceketini silkeleyerek yeniden giydi, klapalarını düzeltti ve sakladığı hazinenin üstüne otururken Sophie'ye gülümsedi.</p>

  <p class="p7">Divana,&nbsp;diye düşünen Sophie, Langdon'ın yanına geçti.</p>

  <p class="p7">Sophie büyüyen alevlere bakıp, sıcağın keyfini çıkarırken, büyükbabasının bu odaya bayılacağını düşündü. Koyu lambri kaplı duvarlarda eski ustaların tabloları asılıydı. Sophie bunlardan birinin, büyükbabasının en sevdiği ikinci ressam olan Poussin'e ait olduğunu fark etmişti. Şöminenin üstündeki örtünün üzerinde, İsis'in kaymaktaşından yapılmış bir büstü odayı seyrediyordu.</p>

  <p class="p7">Mısır tanrıçasının altındaki şöminenin içinde, ayaklık olarak kullanılan iki taş gargoyle<a id="a32"></a><a href="../Text/notes.html#a105">{32}</a> tehditkâr boğazlarını göstermek için ağızlarını açmışlardı. Sophie küçüklüğünde gargoyle'lerden hep korkmuştu; ta ki yağmurlu bir günde büyükbabası onu Notre Dame Katedrali'nin tepesine çıkartana kadar. Ağızlarından yağmur suyu püskürten gargoyle oluklarını göstererek, "Prenses, bak ne kadar aptal yaratıklar," demişti.</p>

  <p class="p7">"Boğazlarından gelen komik sesi duyuyor musun?" Boğazlarından gelen gurultulu sesi duyan Sophie gülümseyerek başını sallamıştı. Büyükbabası, ona, "&nbsp;Gargara yapıyorlar,&nbsp;" demişti. "&nbsp;Gargaracı!&nbsp;Bu aptal</p>

  <p class="p7">'gargoyle' ismini bu yüzden almışlar." Sophie bir daha onlardan korkmamıştı.</p>

  <p class="p7">Acı cinayet gerçeği aklına yeniden geldiğinde, bu tatlı hatıra Sophie'yi hüzünlendirdi.&nbsp;Grand-pére&nbsp;gitti.</p>

  <p class="p7">Divanın altındaki kripteksi gözünde canlandırırken, Teabing'in onun nasıl açılacağını bilip bilmediğini merak etti.&nbsp;Hatta acaba ona sormalı mıyız?&nbsp;Büyükbabası son sözleriyle ona Robert Langdon'ı bulmasını tembihlemişti. Başka birini karıştırmaktan İÇ bahsetmemişti. Robert'ın takdirine güvenmeye karar veren Sophie,saklanacak bir yere ihtiyacımız vardı,&nbsp;diye düşündü.</p>

  <p class="p7">Arkalarından gelen bir ses, "Sir Robert," diye seslendi. "Bakıyorum bir bayanla seyahat ediyorsun."</p>

  <p class="p7">Langdon ayağa kalktı. Sophie de peşinden dikildi. Ses, ikinci katın karanlıklarına kıvrılarak çıkan bir merdivenin tepesinden gelmişti. Basamağın en üstündeki kişi karanlıklar arasında hareket ederken sadece silueti seçiliyordu.</p>

  <p class="p7">Langdon, "İyi geceler," diye seslendi. "Sir Leigh, size Sophie Neveu'yu takdim edeyim."</p>

  <p class="p7">"Şeref duyarım." Teabing ışığa çıkmıştı.</p>

  <p class="p7">"Bizi kabul ettiğiniz için teşekkür ederim," diyen Sophie, artık adamın metal bacak süspansiyonları ve koltuk değneği kullandığını görebiliyordu. Her seferinde bir basamak iniyordu. "Hayli geç olduğunun farkındayım."</p>

  <p class="p7">"O kadar geç ki hayatım, artık erken sayılır." Güldü. "&nbsp;Amerikalı mısınız?&nbsp;"</p>

  <p class="p7">Sophie başını iki yana salladı. "&nbsp;Parisienne.&nbsp;"</p>

  <p class="p7">"İngilizceniz fevkalade."</p>

  <p class="p7">'Teşekkür ederim. Royal Holloway'de okudum."</p>

  <p class="p7">"Bu her şeyi açıklıyor." Teabing topallayarak aşağı iniyordu, "Belki Robert size Oxford yollarını aşındırdığımı söylemiştir." Langdon'a şeytani bir gülümsemeyle baktı. "Ama garanti olsun diye Harvard'a da başvurmuştum."</p>

  <p class="p7">Basamakların sonuna inen ev sahibi, Sir Elton John'dan daha fazla şövalye gibi görünmüyordu.</p>

  <p class="p7">Şişman ve kırmızı yüzlü Sir Leigh Teabing'in kızıl gür saçları ve konuşurken parıldayan neşeli ela gözleri vardı. Pilili bir pantolonla, yeleğinin altına bol bir ipek gömlek giymişti. Bacağındaki alüminyum desteklere rağmen, bilinçli bir çaba göstererek değil de sanki gerçekten soylu olduğu için taşıdığı bir asalet vardı.</p>

  <p class="p7">Teabing, Langdon'ın yanına giderek elini uzattı. "Robert, kilo vermişsin."</p>

  <p class="p7">Langdon sırıttı. "Sen de almışsın."</p>

  <p class="p7">Tombul göbeğine hafifçe vuran Teabing, bir kahkaha patlattı. "&nbsp;Touché.&nbsp;Son günlerdeki tek bedeni zevkim mutfak." Daha sonra Sophie'ye dönerek, elini yavaşça kaldırdı, başını hafifçe eğerek nefesini usulca parmaklarına verdi ve gözlerinin içine baktı. "Leydim."</p>

  <p class="p7">Zamanda geçiş mi yaptığını yoksa tımarhaneye mi geldiğini kestiremeyen Sophie, Langdon'a baktı.</p>

  <p class="p7">Kapıyı açan uşak, elinde çay tepsisiyle içeri girerek, şöminenin önündeki masaya yerleştirdi.</p>

  <p class="p7">Teabing, "Bu Rémy Legaludec," dedi. "Uşağım."</p>

  <p class="p7">Zayıf uşak resmi bir baş hareketiyle yeniden odadan ayrıldı.</p>

  <p class="p7">Teabing çaresiz bir hastalıktan bahsediyormuş gibi, "Rémy&nbsp;Lyon'lu,&nbsp;" dedi. "Ama çok güzel soslar yapıyor."</p>

  <p class="p7">Langdon şaşırmışa benziyordu. "Ben İngiliz çalışanlar getirteceğini sanmıştım."</p>

  <p class="p7">"Tanrı aşkına, hayır! Fransız vergi memurlarından sonra, isteyeceğim kişi İngiliz bir aşçı." Sophie'ye baktı. "&nbsp;Özür dilerim,Mademoiselle Neveu. Fransızlara duyduğum hoşnutsuzluk, emin olun politikacılar ve futbolcularla sınırlı. Hükümetiniz paramı çalıyor ve futbol takımınız bizi küçük düşürdü."</p>

  <p class="p7">Sophie, ona yumuşak bir ifadeyle gülümsedi.</p>

  <p class="p7">Bir süre Sophie'ye bakan Teabing, daha sonra Langdon'a döndü. "Bir şeyler olmuş. Her ikiniz de sarsılmışa benziyorsunuz."</p>

  <p class="p7">Langdon başını salladı. "Çok ilginç bir gece geçirdik Leigh."</p>

  <p class="p7">"Hiç şüphem yok. Kâse'den bahsederek, gecenin bir yarısı haber vermeden kapıma geliyorsunuz.</p>

  <p class="p7">Söylesene, bu gerçekten Kâse'yle mi ilgili, yoksa gece yarısı beni ayağa kaldırabilecek tek şey olduğunu bildiğin için mi bu yalanı kullandın?"</p>

  <p class="p7">Koltuğun altındaki kripteksi gözünde canlandıran Sophie,&nbsp;her ikisi de,&nbsp;diye düşündü.</p>

  <p class="p7">Langdon, "Leigh," dedi. "Seninle Sion Tarikatı hakkında konuşmak istiyoruz."</p>

  <p class="p7">Teabing'in gür kaşları yay gibi olmuştu. "Koruyucular. Demek gerçekten Kâse hakkındaymış. Bilgi getirdiğinizi söylememiş miydiniz? Yeni bir şeyler mi var Robert?"</p>

  <p class="p7">"Olabilir. Pek emin değiliz. Önce senden bilgi edinebilirsek, belki fikrimiz daha iyi oluşur."</p>

  <p class="p7">Teabing parmağını salladı. "Seni kurnaz Amerikalı. Karşılıklı bir oyun demek. Pekâlâ.</p>

  <p class="p7">Hizmetinizdeyim. Size ne anlatabilirim?"</p>

  <p class="p7">Langdon içini çekti. "Bayan Neveu'ya Kutsal Kâse'nin gerçek tabiatını anlatma nezaketinde bulunursun diye düşünmüştüm."</p>

  <p class="p7">Teabing şaşırmışa benziyordu. "&nbsp;Bilmiyor mu?&nbsp;"</p>

  <p class="p7">Langdon başını salladı.</p>

  <p class="p7">Teabing'in yüzündeki gülümseme gittikçe yayılıyordu. "Robert, bana bir&nbsp;bakire mi&nbsp;getirdin?"</p>

  <p class="p7">Sophie'ye kaçamak bir bakış atan Langdon yüzünü buruşturdu "&nbsp;Bakire,&nbsp;Kâse hayranlarının, gerçek Kâse hikâyesini hiç duymayanlar için kullandıkları bir terimdir."</p>

  <p class="p7">Teabing hevesle Sophie'ye döndü. "Ne kadar biliyorsun, hayatım?&rdquo;</p>

  <p class="p7">Sophie çabucak Langdon'ın kendisine açıklamış olduklarının kısa bir özetini verdi... Sion Tarikatı, Tapınak Şövalyeleri, Sangreal Belgeleri pek çoklarının bir kadeh değil... çok daha güçlü bir şey olduğunu iddia ettiği Kutsal Kâse.</p>

  <p class="p7">"B&nbsp;u kadar mı?&nbsp;" Teabing, Langdon'a ayıplayan bir bakış fırlattı. "Robert, senin centilmen olduğunu sanıyordum. Onu en zevkli kısmından mahrum bırakmışsın!"</p>

  <p class="p7">"Biliyorum, düşündüm de belki sen ve ben..." Langdon yakışıksız mecazın yeterince uzadığını fark etmişti.</p>

  <p class="p7">Teabing ise çoktan Sophie'yi pırıltılı bakışlarının etkisi altına almıştı. "Sen bir Kâse bakiresisin hayatım.</p>

  <p class="p7">Ve inan bana, ilk tecrübeni asla unutmayacaksın."</p>

  <p class="p7">&nbsp;</p>
</body>
</html>
