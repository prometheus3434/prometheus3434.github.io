<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>57</title>
</head>

<body>
  <h1 class="h11">57</h1>

  <p class="p7">Zürih Emanet Bankası'nın dışındaki barikatta duran Teğmen Collet Fache'nin bir arama emriyle gelmesinin neden bu kadar uzun sürdüğünü merak ediyordu. Bankacıların bir şey sakladığı belli oluyordu.</p>

  <p class="p7">Langdon ile Neveu'nun daha önce geldiğini ve doğru hesap numarasını bilmedikleri için geri çevrildiklerini iddia etmişlerdi.</p>

  <p class="p7">Peki o zaman neden içeri girip bakmamıza izin vermiyorlar?</p>

  <p class="p7">Sonunda Collet'nin cep telefonu çaldı. Arama Louvre'daki komuta merkezinden yapılıyordu. Collet,</p>

  <p class="p7">"Hâlâ arama emri çıkaramadınız mı?" diye sordu.</p>

  <p class="p7">Ajan, ona, "Bankayı unut," dedi. "Yeni bir ipucu aldık. Langdon ile Neveu'nun saklandığı yeri tam olarak tespit ettik."</p>

  <p class="p7">Collet kendini arabasının kaportasına sertçe bırakarak oturdu. "Şaka yapıyorsun."</p>

  <p class="p7">"Banliyöde bir adres aldım. Versailles yakınlarında."</p>

  <p class="p7">"Yüzbaşı Fache biliyor mu?"</p>

  <p class="p7">"Henüz bilmiyor. Önemli bir telefon görüşmesi yapıyor."</p>

  <p class="p7">"Yola çıkıyorum. Müsait olduğunda beni aramasını sağla." Collet adresi alarak arabasına atladı.</p>

  <p class="p7">Bankadan uzaklaşırken, Langdon&rsquo;ın bulunduğu yeri DCPJ'ye&nbsp;kimin&nbsp;ihbar ettiğini sormayı unuttuğunu fark etti. Önemli de değildi. Collet şüpheciliğinin ve eski kırdığı potların bedelini ödeme şansına sahip oluyordu.</p>

  <p class="p7">Meslek hayatının en önemli tutuklamasını gerçekleştirmek üzereydi.</p>

  <p class="p7">Collet kendisine eşlik eden diğer beş arabaya telsizle bildiri yaptı. "Siren çalmayın. Langdon geldiğimizi anlamamalı."</p>

  <p class="p7">Siyah bir Audi, kırk kilometre ilerideki bir taşra yolunda kenara çekmiş ve bir tarlanın kenarında gölgeler arasına park etmişti. Silas dışarı çıkarak, önünde duran muazzam yapıyı çevreleyen demir parmaklıklara göz gezdirdi. Uzaktaki şatoya giden, ay ışığının vurduğu eğime baktı.</p>

  <p class="p7">Aşağı katın tüm ışıkları yanıyordu.&nbsp;Bu saat için pek de alışıldık değil,&nbsp;diye düşünen Silas gülümsedi.</p>

  <p class="p7">Öğretmen'in ona verdiği bilginin doğruluğu ortadaydı.&nbsp;Bu evden kilit taşını almadan çıkmayacağım,&nbsp;diye ant içti. Piskoposu ve Öğretmen'i yüzüstü bırakmayacağım.</p>

  <p class="p7">Heckler Koch'undaki on üç mermilik şarjörünü kontrol ettikten sonra, parmaklıkların arasından iterek çimenlik araziye düşürdü. Ardından, parmaklıkları üst kısmından kavrayarak kendini yukarı çekti ve diğer tarafa atladı.&nbsp;Keçe&nbsp;kemerinin verdiği acıyı dikkate almayan Silas silahını kavrayarak çimenli yokuştan yukarı uzun yürüyüşüne başladı.</p>

  <p class="p7">&nbsp;</p>
</body>
</html>
