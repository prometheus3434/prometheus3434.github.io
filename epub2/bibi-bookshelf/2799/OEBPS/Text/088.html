<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>82</title>
</head>

<body>
  <h1 class="h11">82</h1>

  <p class="p7">Limuzinin arkasında Teabing'e bakan Langdon, "Fleet Caddesi mi?' diye sordu.&nbsp;Mezar Fleet&nbsp;Caddesi'nde mi?&nbsp;O ana kadar Leigh "şövalyenin mezarını" bulacaklarını düşündüğü yer hakkında oldukça kurnaz davranmıştı. Şiire göre bu mezar küçük kripteksi açmak için gerekli olan şifreyi verecekti.</p>

  <p class="p7">Teabing sırıtarak Sophie'ye döndü. "Bayan Neveu, Harvard'lı çocuğun şiire bir daha bakmasına izin verir misiniz?"</p>

  <p class="p7">Sophie cebini karıştırarak, tirşeye sarılı siyah kripteksi çıkardı. Gül ağacı kutuyla büyük kripteksi hep birlikte uçağın ufak kasasında bırakmaya ve yanlarında çok daha küçük ve taşınabilir boyutlarda olan siyah kripteksi getirmeye karar vermişlerdi. Sophie tirşeyi açarak, sayfayı Langdon'a uzattı.</p>

  <p class="p7">Langdon şiiri uçaktayken defalarca okumuş olmasına rağmen, tam olarak nereden bahsettiğini anlayamamıştı. Şimdi kelimeleri yeniden yavaşça ve dikkatle okurken, beş heceli ritimlerin anlam çıkartmasına yardımcı olmasını diliyordu.</p>

  <p class="p7">Papa şövalye gömmüş Londra'da.</p>

  <p class="p7">Kutsal gazap cevap ölmüş ona.</p>

  <p class="p7">Ara, küreyi kabre aitti.</p>

  <p class="p7">Güldü teni doluydu göbeği.</p>

  <p class="p7">Lisan oldukça basit görünüyordu. Londra'da gömülü bir şövalye vardı. Kiliseyi kızdıracak bir şey yapmıştı. Bu şövalyenin mezarında olması gereken küre kayıptı. Şiirin son mısraları ise&nbsp;-Güldü teni,&nbsp;doluydu göbeği-&nbsp;kesinlikle İsa'nın tohumlarını taşıyan Magdalalı Meryem'e atıfta Sunuyordu.</p>

  <p class="p7">Mısranın açık diline rağmen Langdon hâlâ bu şövalyenin&nbsp;kim&nbsp;olduğunu veya nereye gömüldüğünü çıkartamıyordu. Ayrıca mezarın yerini buldukları anda kayıp olan bir başka şeyi aramaları gerekecekti.</p>

  <p class="p7">Ara küreyi kabre aitti?</p>

  <p class="p7">Teabing çaresizlik içinde, "Hiç fikrin yok mu?" diye sorarken, Langdon Kraliyet Tarihçisi'nin bir cevap bulduğunu hissedebiliyordu. "Bayan</p>

  <p class="p7">Neveu?"</p>

  <p class="p7">Sophie başını hayır anlamında salladı.</p>

  <p class="p7">Teabing, "Siz ikiniz ben olmasam ne yapacaktınız?" dedi. "Pekâlâ, size yardım edeceğim. Gerçekten çok kolay. İlk dize anahtar. Okur musunuz lütfen?"</p>

  <p class="p7">Langdon yüksek sesle okudu. "Papa şövalye gömmüş Londra'da."</p>

  <p class="p7">"Kesinlikle.&nbsp;Papa'nın&nbsp;gömdüğü bir şövalye." Langdon'a baktı. "Bu sana ne ifade ediyor?"</p>

  <p class="p7">Langdon omuzlarını silktî. "Papa'nın gömdüğü bir şövalye mi? Cenazesini Papa'nın kaldırdığı bir şövalye."</p>

  <p class="p7">Teabing yüksek sesle güldü. "Oh, bu çok komik. Her zaman iyimsersindir Robert. İkinci dizeye bak.</p>

  <p class="p7">Bu şövalye belli ki kilisenin kutsal gazabını çekecek bir şey yapmış. Tekrar düşün. Kilise ile Tapınak Şövalyeleri arasındaki bağı düşün. Papa'nın gömdüğü bir şövalye mi?"</p>

  <p class="p7">Sophie, "Papa'nın&nbsp;öldürdüğü&nbsp;bir şövalye mi?" diye sordu.</p>

  <p class="p7">Teabing gülümseyerek onun dizine hafifçe vurdu. "Aferin tatlım. Papa'nın gömdüğü bir şövalye. Ya da öldürdüğü."</p>

  <p class="p7">Langdon 1307'deki dillere destan Tapınakçı avını -şanssız on üçüncü Cuma- düşündü. Papa Clement yüzlerce Tapmak Şövalyesi'ni öldürüp gömmüştü. "Ama papalar tarafından öldürülen sonsuz şövalye mezarı olmalı,"</p>

  <p class="p7">Teabing, "Aha! Hiç de öyle değil!" dedi. "Pek çokları o anda yakıldı çoğu tören yapılmadan Tiber Nehri'ne atıldılar. Ama bu şiir bir&nbsp;mezardan&nbsp;bahsediyor. Londra'daki bir mezardan. Ve Londra'da gömülü çok az şövalye var." Işık çakmasını beklermiş gibi Langdon'a baktı. Sonunda öfkelenmişti "Robert, Tanrı aşkına! Tarikatın askeri kolu tarafından Londra&rsquo;da inşa edilen kilise... Tapmak Şövalyeleri'nin yaptığı!"</p>

  <p class="p7">"Mabet Kilisesi mi?" Langdon kesik kesik nefes aldı. "Mezarlığı mı var?"</p>

  <p class="p7">"Görüp görebileceğin en korkutucu on mezar."</p>

  <p class="p7">Langdon, tarikat araştırması yaparken pek çok kereler ismine rastladıysa da, daha önce Mabet Kilisesi'ni hiç ziyaret etmemişti. Bir zamanlar Birleşik Krallık'taki tüm tapınakçı/tarikat faaliyetlerinin merkezi ola Mabet Kilisesi'ne Tapınak Şövalyeleri, Süleyman Mabedi'nin ve Roma'da sahip oldukları nüfuzu borçlu oldukları Sangreal Belgeleri'nin onuruna bu ismi vermişlerdi. Şövalyelerin Mabet Kilisesi'nin alışılmadık ortamında garip ve gizli ayinler gerçekleştirdiklerine dair pek çok hikâye anlatılırdı. "Mabet Kilisesi Fleet Caddesi'nde mi?"</p>

  <p class="p7">"Aslına bakarsan Fleet Caddesi'nden sapılan Inner Temple Lane'de." Teabing haylaz bir çocuk gibi davranıyordu. "Yerini söylemeden önce biraz terlediğini görmek istedim."</p>

  <p class="p7">'Teşekkürler."</p>

  <p class="p7">"İkiniz de daha önce oraya hiç gitmediniz mi?"</p>

  <p class="p7">Sophie ile Langdon başlarını salladılar.</p>

  <p class="p7">Teabing, "Şaşırmadım," dedi. "Kilise büyük binaların arkasında kalır. Oradaki varlığını birkaç kişi bilir.</p>

  <p class="p7">Issız eski bir yer. Mimarisi pagan stilindedir."</p>

  <p class="p7">Sophie şaşırdı. "Pagan mı?"</p>

  <p class="p7">"Pagan abidesidir," dedi. "Kilisenin şekli yuvarlaktır. Tapınakçılar geleneksel Hıristiyan haç temeline aldırış etmeden, kiliseyi güneşin şerefine mükemmel bir daire biçiminde inşa ettiler." Kaşları şeytani bir ifadeyle yukarı kalkmıştı. "Roma'dakilerin canını çok fazla sıkacak bir mesele değildi. Stonehenge'i Londra'nın merkezinde yeniden diriltmiş olmalılar."</p>

  <p class="p7">Sophie, Teabing'e baktı. "Peki şiirin geri kalanı?"</p>

  <p class="p7">Tarihçinin neşeli havası bozulmuştu. "O kadar emin değilim Şaşırtmalı. On mezarın her birini dikkatle incelemeliyiz. Şans yüzümüze gülse, içlerinden birinin kayıp küresi gözümüze çarpacaktır."</p>

  <p class="p7">Langdon gerçeğe ne kadar yaklaştıklarını fark etmişti. Eğer küre şifreyi açıklayacaksa, ikinci kripteksi açabileceklerdi. İçinde ne bulacaklarını tahmin etmeye çalıştı.</p>

  <p class="p7">Langdon yeniden şiire göz attı. Başlangıçta var olan çapraz kelime bulmacalarına benziyordu.</p>

  <p class="p7">Kâse'den bahseden beş harfli bir kelime mi?&nbsp;Uçaktayken zaten muhtemel şifreleri denemişlerdi</p>

  <p class="p7">-KADEH, EVLAT, GÜNEŞ, VENÜS, MARIA, JESUS, SARAH- ama silindir açılmamıştı.&nbsp;Çok&nbsp;bilindiktiler.&nbsp;Gülün döllenmiş rahmini anlatan beş harfli başka bir telime olmalıydı. Leigh Teabing gibi bir uzmanı bile zorlaması, Langdon&rsquo;a bunun bilindik bir Kâse kelimesi olmadığının işaretini veriyordu.</p>

  <p class="p7">Rémy omzunun üstünden, "Sir Leigh?" diye seslendi. Aradaki bölme açık olduğundan dikiz aynasından onları seyrediyordu. "Fleet Caddesi'nin Blackfriars Köprüsü yakınlarında olduğunu mu söylemiştiniz?"</p>

  <p class="p7">"Evet, Victoria Embankment'tan dön."</p>

  <p class="p7">"Üzgünüm. Nerede olduğundan emin değilim. Genelde sadece hastaneye gidiyoruz."</p>

  <p class="p7">Langdon ve Sophie'ye bakarken gözlerini deviren Teabing homurdandı. "Yemin ederim bazen çocuk bakıcılığı yaptığımı hissediyorum. Bir saniye lütfen. Kendinize içecek ya da atıştıracak bir şeyler alın."</p>

  <p class="p7">Açık bölmeden Rémy ile konuşabilmek için yanlarından ayrılarak, ön tarafa gitti.</p>

  <p class="p7">Sophie, Langdon'a dönerek alçak sesle konuşmaya başladı. "Robert, İngiltere'de olduğumuzu kimse bilmiyor."</p>

  <p class="p7">Langdon, onun haklı olduğunu fark etmişti. Kent polisi Fache'ye uçağın boş olduğunu söyleyince Fache, onların hâlâ Fransa'da olduğunu düşünecekti.&nbsp;Görünmez olduk.&nbsp;Leigh'in küçük aldatmacası onlara bolca vakit kazandırmıştı.</p>

  <p class="p7">Sophie, "Fache kolay vazgeçmeyecektir," dedi. "Bu tutuklamaya çok hevesli."</p>

  <p class="p7">Langdon aklına Fache'yi getirmemeye çalışıyordu. Sophie bu iş bittikten sonra Langdon'ı temize çıkarmak için elinden geleni yapacağına söz vermişti, ama Langdon buna gerek kalmamasından korkuyordu.&nbsp;Fache bu planın bir parçası olabilir.&nbsp;Adli polisin Kutsal Kâse meselesiyle işi olacağını aklı almasa da Langdon bu gecenin, Fache'nin suç ortağı olabileceğini gözardı edemeyecek kadar fazla tesadüfle dolu olduğunu düşüldü.&nbsp;Fache dindar biri, ayrıca bu cinayetleri benim üstüme yıkmaya&nbsp;kararlı.&nbsp;Ayrıca bir de Sophie, Fache'nin bu tutuklamaya fazlasıyla hevesli olduğunu söylemişti. Her şeyin ötesinde Langdon aleyhinde sağlam deliller vardı. Louvre'da yerde ve Sauniére'in not defterinde isminin yazmasının yanı sıra şimdi bir de yazdığı kitap konusunda yalan söylemiş ve kaçmıştı.&nbsp;Sophie'nin teklifi&nbsp;üzerine.</p>

  <p class="p7">Elini onun bacağına koyan Sophie, "Robert, seni bunca derdin içine karıştırdığım için üzgünüm," dedi.</p>

  <p class="p7">"Ama burada olmana seviniyorum,"'</p>

  <p class="p7">İltifatında romantik olmaktan çok pragmatik bir hava vardı, Ama Langdon aralarında beklenmedik bir çekim oluştuğunu hissediyor Yorgun bir yüzle gülümsedi. "Uyuyabildiğim zamanlar çok daha eğlenceli oluyorum."</p>

  <p class="p7">Sophie bir süre sessiz kaldı. "Büyükbabam sana güvenmemi istedi Bir kez olsun onu dinlediğime memnunum."</p>

  <p class="p7">"Büyükbaban beni tanımıyordu bile."</p>

  <p class="p7">"Öyle bile olsa, onun isteyebileceği her şeyi yaptığını düşünmekten kendimi alamıyorum. Kilit taşını bulmama yardım ettin, Sangreal'i açıkladın, bodrum katındaki ayini anlattın." Durdu. "Bu gece kendimi büyükbabama bir şekilde geçen yıllardan daha yakın hissediyorum. Eminim buna sevinirdi."</p>

  <p class="p7">Artık ufuktaki Londra manzarası seher vaktinin aydınlığıyla belirginleşmeye başlamıştı. Bir zamanlar Big Ben ile Tower Köprüsü'nün hâkim olduğu manzara şimdi Milenyum Kubbesi'ni selamlıyordu... yüz elli metre yüksekliğindeki ultramodern, dev Ferris dönme dolabından, şehrin nefes kesici manzarasını görmek mümkündü. Langdon bir kez binmeyi denemişti ama "kapsüller" ona mühürlü lahitleri hatırlattığından ayaklarını karada tutmayı ve manzaraya Thames Nehri'nin kıyısından bakmayı tercih etmişti.</p>

  <p class="p7">Langdon bilinin dizini sıkarak onu geri çektiğini hissetti. Sophie yeşil gözleri ona bakıyordu. Kendisiyle konuştuğunu fark etti. "Eğer bulursak Sangreal Belgeleri'yle ne yapmamız gerektiğini düşünüyorsun?&rdquo; diye fısıldadı.</p>

  <p class="p7">Langdon, "Benim ne düşündüğüm önemsiz," dedi. "Büyükbaban kripteksi sana verdi ve içgüdülerin büyükbabanın ne yapmanı istediğini söylüyorsa onu yapacaksın."</p>

  <p class="p7">"Ben senin fikrini soruyorum. Araştırma kitabında büyükbabamın güvenini uyandıracak bir şey yazdığın ortada. Seninle özel olarak görüşmek istemişti. Bunu çok nadir yapar."</p>

  <p class="p7">"Belki de bana her şeyi yanlış anladığımı anlatacaktı."</p>

  <p class="p7">"Fikirlerinden hoşlanmadıysa neden seni bulmamı istesin? Kitabında Sangreal Belgeleri'nin açıklanması gerektiğini mi söylüyordun yoksa gizin devam edilmesini mi?"</p>

  <p class="p7">"İkisini de yazmadım. Araştırmam kutsal dişi sembolleriyle ilgiliydi... Tarih boyunca yapılan ikonografilerin izini sürdüm. Kesinlikle ne Kâse&rsquo;nin saklandığı yerle ilgili, ne de açıklanıp açıklanmamasıyla ilgili bir yorumda bulunmadım."</p>

  <p class="p7">"Ama bu konuda bir kitap yazıyorsun, demek ki bilginin paylaşılması gerektiğini düşünüyorsun."</p>

  <p class="p7">"İsa'nın farklı bir hikâyesi olduğunu teorik açıdan tartışmakla diğeri arasında dağlar kadar fark var..."</p>

  <p class="p7">"Diğeri ne?"</p>

  <p class="p7">"Dünyaya Yeni Ahit'in sahte olduğunu gösterecek binlerce eski belgeyi bilimsel ispat diye sunmak."</p>

  <p class="p7">"Ama bana Yeni Ahit'in insan ürünü olduğunu söylemiştin?" Langdon gülümsedi. "Sophie, dünyadaki&nbsp;her&nbsp;türlü inanç insan ürünüdür.&nbsp;İnancın&nbsp;tanımı budur.,, doğru olduğunu düşündüğümüz ve ispatlayamadığımız şeyi kabul etmek. Eski Mısırlılardan modern kiliseye kadar her dinde Tanrı mecazlarla, alegoriyle ve abartıyla anlatılır. Mecazlar aklımızın almadığını anlamasına yardım eder. Sorunlar kendi mecazlarımıza kelime anlamıyla inanmaya başladığımız zaman ortaya çıkar."</p>

  <p class="p7">"Yani Sangreal Belgeleri'nin sonsuza kadar saklı tutulmasından yanasın, öyle mi?"</p>

  <p class="p7">"Ben bir tarihçiyim. Belgelerin yok edilmesine karşıyım ve ayrıca din alimlerinin İsa Mesih'in olağanüstü hayatı hakkında daha fazla bilgi sahibi olduğunu görmek isterim."'</p>

  <p class="p7">"Sorduğum soruya her şekilde karşı geliyorsun."</p>

  <p class="p7">"Öyle mi yapıyorum? İncil, dünyadaki milyonlarca insan için bir rehber niteliğindedir. Aynı şekilde Kuran, Tevrat ve Pali, Kanon diğer dindeki insanlara rehberlik ederler. Eğer sen ve ben İslam inancıyla, Yahudi inancıyla, Budist inancıyla ve pagan inancıyla çelişen belgeler bulsaydık, bunu yapmalı mıydık?</p>

  <p class="p7">Budistlere bayrak sallayıp, Buda'nın aslında nilüfer çiçeğinden doğmadığına dair kanıtlarımız olduğunu söylemeli miydik? Ya da İsa'nın&nbsp;kelimeanlamında&nbsp;bir bakireden doğmadığını? Dinlerini layıkıyla anlayanlar, bu hikâyelerin mecaz olduğunu zaten anlarlar."</p>

  <p class="p7">Sophie kuşkuyla bakıyordu. "Ama benim dindar Hıristiyan arkadaşlarım kesinlikle İsa'nın suda yürüdüğüne,&nbsp;gerçektensuyu şaraba dönüştürdüğüne ve gerçek bir bakireden doğduğuna inanıyorlar."</p>

  <p class="p7">Langdon, "Kesinlikle bundan bahsediyorum," dedi. "Dindeki alegoriler gerçeğin bir parçası oldular.</p>

  <p class="p7">Ve bu gerçeğe inanarak yaşamak milyonlarca insanın hayatla mücadele edip, daha iyi insanlar olmalarına yardımcı oluyor."</p>

  <p class="p7">"Ama inandıkları gerçek yalan."</p>

  <p class="p7">Langdon kendi kendine güldü. "Şifreleri çözmesine yardımcı olduğu için hayali&nbsp;&lsquo;i&rsquo;&nbsp;sayısına inanan matematikçi bir kriptograftan daha fazla değil.&rdquo;</p>

  <p class="p7">Sophie kaşlarını çattı. "Bu hiç de adil değil."</p>

  <p class="p7">Aradan biraz zaman geçti.</p>

  <p class="p7">Langdon, "Ne sormuştun?" dedi.</p>

  <p class="p7">"Hatırlayamıyorum."</p>

  <p class="p7">Langdon gülümsedi. "Her seferinde işe yarar."</p>

  <p class="p7">&nbsp;</p>
</body>
</html>
