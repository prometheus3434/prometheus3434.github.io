<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>27</title>
</head>

<body>
  <h1 class="h11">27</h1>

  <p class="p7">Sauniére'in masasında oturan Teğmen Collet, duyduklarına inanamadığından, telefonu kulağına iyice bastırıyordu.Fache'yi doğru mu duydum?&nbsp;"Bir kalıp sabun mu? Ama Langdon'ın GPS noktacığından nasıl haberi olmuş olabilir?"</p>

  <p class="p7">Fache, "Sophie Neveu," diye karşılık verdi. "O söyledi."</p>

  <p class="p7">"Ne! Neden?"</p>

  <p class="p7">"İyi soru ama az önce onun ispiyonladığını kanıtlayacak bir kayıt dinledim."</p>

  <p class="p7">Collet söyleyecek kelime bulamıyordu. Neveu ne düşünüyordu? Fache'nin elinde Sophie'nin bir DCPJ operasyonuna mani olduğuna dair kanıt vardı. Sophie Neveu kovulmakla kalmayacak, aynı zamanda hapse atılacaktı. "Ama yüzbaşım... peki o zaman Langdon şimdi nerede?"</p>

  <p class="p7">"Orada hiç yangın alarmı çaldı mı?"</p>

  <p class="p7">"Hayır efendim."</p>

  <p class="p7">"Büyük Galeri kapısının altından geçen kimse de olmadı değil mi?"</p>

  <p class="p7">"Hayır. Kapıda Louvre güvenlik görevlisi duruyor. Sizin emrettiğiniz gibi."</p>

  <p class="p7">"Peki, o zaman Langdon hâlâ Büyük Galeri'de olmalı."</p>

  <p class="p7">"İçerde mi? Ama ne yapıyor ki?"</p>

  <p class="p7">"Louvre güvenlik görevlisi silahlı mı?"</p>

  <p class="p7">"Evet efendim. Kıdemli bir memur."</p>

  <p class="p7">Fache, "Onu içeri gönderin," diye emretti. "Adamlarımı birkaç dakikadan önce o bölgeye gönderemem ve Langdon'ın kaçmasını istemiyorum.&rdquo; Fache durdu. "Ayrıca görevliye Sophie Neveu'nun da onunla birlikte olacağını haber versen iyi olur."</p>

  <p class="p7">"Ajan Neveu'nun gittiğini sanıyorum."</p>

  <p class="p7">"Onun gittiğini tam olarak gördün mü?"</p>

  <p class="p7">"Hayır efendim, ama..."</p>

  <p class="p7">"İyi, oradaki kimse de gittiğini görmedi. Sadece içeri girdiğini gördüler."</p>

  <p class="p7">Collet, Sophie Neveu'nun cesareti karşısında küçük dilini yutmuştu.&nbsp;O hâlâ binanın içinde mi?</p>

  <p class="p7">Fache, "Bu işi hallet," diye emretti. "Oraya geldiğimde Langdon ile Neveu'yu namlunun ucunda istiyorum."</p>

  <p class="p7">Römorklu kamyon uzaklaşırken, Yüzbaşı Fache adamlarını topladı. Robert Langdon çetin ceviz çıkmıştı ve şimdi Ajan Neveu, ona yardım ediyordu. Onu yakalamak düşündüğünden daha zor olabilirdi.</p>

  <p class="p7">Fache işi şansa bırakmamaya kararlıydı.</p>

  <p class="p7">Kesin emirler vererek, adamlarının yarısının Louvre'a geri gitmelerini istedi. Diğer yarıyı, Langdon&rsquo;ın Paris'te sığınacağı tek olası limanı beklemeye gidecekti.</p>

  <p class="p7">&nbsp;</p>
</body>
</html>
