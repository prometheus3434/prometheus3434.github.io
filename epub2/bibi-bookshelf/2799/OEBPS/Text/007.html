<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>1</title>
</head>

<body>
  <h1 class="h11">1</h1>

  <p class="p7">Robert Langdon yavaşça uyandı.</p>

  <p class="p7">Karanlıkta bir telefon çalıyordu, tiz ve tanıdık gelmeyen bir zil sesiydi. Başucundaki lambaya doğru uzanıp açtı. Gözlerini kısarak etrafa baktığında, XVI. Louis tarzı mobilyalarla döşenmiş, duvarlarında el boyaması freskler ve maundan yapılmış devasa bir yatak bulunan, lüks bir Rönesans yatak odası gördü.</p>

  <p class="p7">Hangi cehennemdeyim?</p>

  <p class="p7">Şifoniyerin üstünde duran koyu kırmızı bornozun üstünde, HOTEL RITZ PARİS etiketi vardı.</p>

  <p class="p7">Sis perdesi yavaşça kalkmaya başlamıştı.</p>

  <p class="p7">Langdon ahizeyi kaldırdı. "Alo?"</p>

  <p class="p7">Bir erkek sesi, "Bay Langdon?" dedi. "Umarım sizi uyandırmamışımdır."</p>

  <p class="p7">Langdon sersemlemiş bir halde başucundaki saate baktı. 00.32'yi gösteriyordu. Yalnızca bir saattir uyuyordu ama kendini ölü gibi hissediyordu.</p>

  <p class="p7">"Resepsiyondan arıyorum efendim. Rahatsız ettiğim için özür dilerim, fakat bir ziyaretçiniz var. Acil olduğu konusunda ısrar ediyor."</p>

  <p class="p7">Langdon hâlâ kendine gelememişti.&nbsp;Bir ziyaretçi mi?&nbsp;Bakışları, komodinin üstündeki buruşuk el ilanına sabitlendi.</p>

  <p class="p7">PARİS AMERİKAN ÜNİVERSİTESİ</p>

  <p class="p7">İftiharla sunar!</p>

  <p class="p7">HARVARD ÜNİVERSİTESİ, DİNİ SİMGEBİLİM PROFESÖRÜ</p>

  <p class="p7">ROBERT LANGDON ile BİR AKŞAM</p>

  <p class="p7">Langdon inledi. Bu akşamki seminer Chartres Katedrali taşları arasına saklanmış bazı pagan sembolleri ile ilgili bir dia gösterisi seyirciler arasındaki bazı muhafazakâr tipleri kızdırmış olmalıydı.</p>

  <p class="p7">Herhalde koyu dindar bir alim, biraz kavga etmek için onu kaldığı yere kadar takip etmişti.</p>

  <p class="p7">Langdon, "Üzgünüm," dedi. "Ama çok yorgunum ve..."</p>

  <p class="p7">Ses tonunu alçaltıp, fısıldayarak konuşan resepsiyon görevlisi, "Fakat efendim," diye ısrar etti.</p>

  <p class="p7">"Ziyaretçiniz önemli bir adam." '</p>

  <p class="p7">Langdon biraz duraksadı. Dini tablolar ve simgebilim kültü hakkında yazdığı kitaplar onu sanat dünyasında istemese de ünlü biri haline getirmişti. Üstelik geçen yıl Vatikan'da karıştığı ve genişçe haber yapılan hadise, ününü yüzlerce kez artırmıştı. O günden beri kapısına dayanan kendini beğenmiş tarihçilerle, sanat meraklılarının arkası kesilmiyordu.</p>

  <p class="p7">Nezaketi elden bırakmamaya özen gösteren Langdon, "Rica etsem," dedi. "Bu kişinin ismini ve telefon numarasını alıp salı günü Paris'ten ayrılmadan önce kendisini arayacağımı söyleyebilir misiniz? Teşekkür ederim." Resepsiyon görevlisi itiraz edemeden telefonu kapattı.</p>

  <p class="p7">Artık yatakta oturan Langdon, kapağında IŞIKLAR ŞEHRİNDE BEBEKLER GİBİ UYUYUN.</p>

  <p class="p7">PARİS RITZ'DE UYKU, diyerek övünen&nbsp;Misafir İlişkileri Broşürü&nbsp;'ne kaşlarını çatarak baktı. Arkasını dönüp, odanın diğer ucundaki boy aynasına yorgun gözlerle baktı. Karşısında ona bakan adam -saçları dağılmış ve bitkin- bir yabancıydı.</p>

  <p class="p7">Tatile ihtiyacın var Robert.</p>

  <p class="p7">Geçen yıl ondan çok şey götürmüştü ama aynaların bunu ispat etmesi hoşuna gitmiyordu. Genelde sert bakan gözleri bu gece bulanık ve içine çökmüş görünüyordu. Kirli sakalı çenesini ve gamzeli yanaklarını örtmüştü. Şakaklarındaki griler artmaya, simsiyah saçlarının içlerine sokulmaya başlamıştı.</p>

  <p class="p7">Bayan meslektaşları, gri saçların bilim adamı görüntüsünü vurguladığı hususunda ısrar etseler de, Langdon durumu çok daha iyi anlıyordu.</p>

  <p class="p7">Boston Magazine beni böyle bir görseydi.</p>

  <p class="p7">Geçen ay&nbsp;Boston Magazine&nbsp;, Langdon'ı mahcup ederek onun ismini, en fazla merak uyandıran on kişi arasında yazmıştı... ne işe yaradığı anlaşılmaz bu onur onu, Harvard'lı meslektaşlarının attığı taşların hedefi haline getirmişti. Bu gece, evden dört bin beş yüz kilometre uzakta, bu paye onu kendi verdiği seminerde avlamak üzere yeniden yüzeye çıkmıştı.</p>

  <p class="p7">Paris Amerikan Üniversitesi'nin, Dauphine Salonu'ndaki ev sahibesi, "Bayanlar baylar..." diye duyurmuştu. "Bu akşamki konuğumuzun tanıtılmaya ihtiyacı yok. Kendisi sayısız kitabın yazandır:&nbsp;Gizli&nbsp;Mezheplerin Sembolojileri, Illuminati Sanatı, İdeogramların Kaybolan Dili ve Dini İkonoloji&nbsp;kitaplarının yazarı olduğunu söylediğimde abartmış sayılmam. Pek çoğunuz sınıflarda onun yazdığı kitapları okuyorsunuz."</p>

  <p class="p7">Kalabalıktaki öğrenciler hararetle başlarını salladılar.</p>

  <p class="p7">"Bu gece kendisini etkileyici özgeçmişini anlatarak tanıtmayı planlamıştım. Ama..." Muzip bakışlarını sahnede oturan Langdon'a çevirmişti. "Dinleyicilerden biri az önce bana çok daha fazlasını verdi...&nbsp;ilginç bir tanıtıma ne dersiniz?"</p>

  <p class="p7">Boston Magazine'in bir kopyasını elinde tutuyordu.</p>

  <p class="p7">Langdon korkuyla irkilmişti.&nbsp;Bunu hangi cehennemden buldu?</p>

  <p class="p7">Ev sahibesi budala makaleden seçtiği pasajları okudukça, Langdon sandalyesinde biraz daha büzülüyordu. Otuz saniye sonra kalabalık sırıtmaya başlamıştı ve kadının susmaya niyeti yoktu. "Ayrıca Bay Langdon'ın, geçen yıl Vatikan'daki kardinaller meclisinde aldığı alışılmadık rol konusunda konuşmayı reddetmesi ona merak sayacında daha büyük puanlar kazandırıyor." Ev sahibesi kalabalığı kışkırtıyordu.</p>

  <p class="p7">"Daha fazlasını duymak ister misiniz?"</p>

  <p class="p7">Kalabalık alkışladı.</p>

  <p class="p7">Kadın yeniden makaleye daldığında, Langdon adeta yalvarıyordu.&nbsp;Biri onu durdursun&nbsp;. "Bazı genç onur konuklarımız gibi yakışıklı ve seksi olmasa da, kırklı yaşlarındaki bu akademisyende bilimsel çekicilikten daha fazlası var. Onun büyüleyiciliği, bayan meslektaşlarının 'kulaklara çikolata' diye nitelendirdiği, alçak ve bariton sesinde yatıyor."</p>

  <p class="p7">Salon kahkahaya boğulmuştu.</p>

  <p class="p7">Langdon gülümsemek için kendini zorladı. Bundan sonra ne olacağını biliyordu "Harris tüviti giyen Harrison Ford" ile ilgili saçma sapan bir dize ve o akşam Harris tüvitiyle, balıkçıyaka Burberry'sini giymenin sakıncası olmayacağı sonucuna varmış olduğundan, müdahale etmeye karar vermişti.</p>

  <p class="p7">Langdon zamansız bir anda ayağa kalkıp, onu podyumun kenarına iterken, "Teşekkürler Monique," dedi. "Gerçekten de&nbsp;Boston Magazine&nbsp;'in uydurma hikâyeler yazmakta üstüne yok." Utangaç bir tavırla içini çekerek dinleyicilere döndü. "O makaleyi kimin getirdiğini öğrenebilirsem, konsolosluktan sınırdışı etmesini isteyeceğim."</p>

  <p class="p7">Kalabalık gülmüştü.</p>

  <p class="p7">"Pekâlâ, arkadaşlar hepinizin bildiği gibi, bu akşam sembollerin gücü hakkında konuşmak için buradayım..."</p>

  <p class="p7">Langdon'ın otel odasında çalan telefonunun sesi, bir kez daha sessizliği bölmüştü.</p>

  <p class="p7">Kulaklarına inanamayarak homurdandı ve telefonu açtı. "Evet?"</p>

  <p class="p7">Tahmin ettiği gibi, arayan resepsiyon görevlisiydi. "Bay Langdon, tekrar özür dilerim. Misafirinizin şu an odanıza doğru gelmekte olduğunu bildirmek için aradım. Sizi uyarmam gerektiğini düşündüm."</p>

  <p class="p7">Langdon artık iyice ayılmıştı. "&nbsp;Odama&nbsp;birini mi gönderdin?"</p>

  <p class="p7">"Özür dilerim efendim, ama böyle bir adam... onu durduracak yetkim yok."</p>

  <p class="p7">"Bu adam tam olarak kim?"</p>

  <p class="p7">Ama resepsiyon görevlisi telefonu kapatmıştı.</p>

  <p class="p7">Hemen ardından Langdon'ın kapısında güçlü bir yumruk sesi duyuldu.</p>

  <p class="p7">Ayak parmaklarının sabun köpüğü gibi yumuşak halıya gömüldüğünü hisseden Langdon yataktan güçlükle kalktı. Otel bornozuna sarınıp, kapıya gitti. "Kim o?"</p>

  <p class="p7">"Bay Langdon? Sizinle konuşmam gerekiyor." Adamın aksanlı bir İngilizcesi vardı. Sesi tiz ve otoriterdi. "İsmim Teğmen Jerome Collet. Adli Polis Merkezi'nden."</p>

  <p class="p7">Langdon duraksadı.&nbsp;Adli polis mi?&nbsp;DCPJ, ABD'deki FBI'ın dengiydi.</p>

  <p class="p7">Langdon zincirini çıkarmadan kapıyı birkaç santim araladı. Karşısında durmuş ona bakan yüz, ince ve temizdi. Son derece zayıf olan bu adam, resmi görünüşlü mavi bir üniforma giyiyordu.</p>

  <p class="p7">Ajan, "İçeri girebilir miyim?" diye sordu.</p>

  <p class="p7">Yabancının feri sönmüş gözleri kendisine bakarken Langdon ne yapacağına karar veremedi. "Ne hakkındaydı?"</p>

  <p class="p7">"&nbsp;Yüzbaşım, özel bir meselede sizin uzmanlığınıza başvurmak istiyor."</p>

  <p class="p7">"Şimdi mi?" Langdon ağzından çıkacaklara hâkim oldu. "Saat gece yarısını geçti."</p>

  <p class="p7">"Bu gece Louvre Müzesi müdürüyle randevunuz olduğu doğru mu?"</p>

  <p class="p7">Langdon birden kaygılandı. O ve saygın Müze Müdürü Jacques Sauniére, Langdon&rsquo;ın o akşamki seminerinden sonra buluşmayı planlamışlar, ama Sauniére randevuya gelmemişti. "Evet. Bunu nasıl bildiniz?"</p>

  <p class="p7">"Randevu defterinde isminize rastladık."</p>

  <p class="p7">"Umarım her şey yolundadır."</p>

  <p class="p7">Ajan derin bir iç çekti ve kapının dar aralığından Polaroid fotoğrafı uzattı.</p>

  <p class="p7">Langdon fotoğrafı görünce, tüm vücudu kaskatı kesildi.</p>

  <p class="p7">Langdon tuhaf resme bakarken, ilk başta duyduğu tiksinme ve şok, yerini gittikçe büyüyen bir öfkeye bırakıyordu. "Kim böyle bir şey yapmış olabilir?"</p>

  <p class="p7">"Simgebilim konusundaki bilginiz ve onunla buluşma planınızı göz önünde bulundurarak, bu soruyu yanıtlamamıza sizin yardımcı olacağınızı ümit ediyorduk."</p>

  <p class="p7">Langdon resimden gözlerini ayırmıyordu. Duyduğu dehşete şimdi bir de korku eklenmişti. Dehşet verici ve son derece garip fotoğraf, huzurunu bozan bir déjâ vu hissi veriyordu. Bir yıl kadar önce Langdon'ın e!ine bir cesedin fotoğrafı geçmiş ve kendisinden benzeri bir yardım istenmişti. Yirmi dört saat sonra, Vatikan şehrinde neredeyse hayatını kaybediyordu. Bu fotoğraf tamamıyla farklıydı ama yine de senaryodaki bir şey rahatsızlık verecek derecede tanıdık geliyordu.</p>

  <p class="p7">Ajan saatine baktı. "&nbsp;Yüzbaşım&nbsp;bekliyor efendim."</p>

  <p class="p7">Langdon, onu güçlükle duymuştu. Gözleri hâlâ resme dikilmiş duruyordu. "Buradaki sembol ve vücudunun o kadar tuhaf..."</p>

  <p class="p7">Ajan, "Duruşu mu?" diye sordu.</p>

  <p class="p7">Langdon başını salladı. Kafasını kaldırırken ürperdiğini hissetti. "Bunu yapacak kişiyi hayal edemiyorum."</p>

  <p class="p7">Ajan serinkanlı görünüyordu. "Anlamıyorsunuz Bay Langdon. Bu fotoğrafta gördüklerinizi..."</p>

  <p class="p7">Duraksadı. "Bay Sauniére kendi yaptı."</p>

  <p class="p7">&nbsp;</p>
</body>
</html>
