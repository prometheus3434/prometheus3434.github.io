<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>23</title>
</head>

<body>
  <h1 class="h11">23</h1>

  <p class="p7">Sophie nefes nefese, Devlet Salonu'nun -&nbsp;Mona Lisa'nın bulunduğu oda- geniş tahta kapılarının önüne varmıştı. İçeri girmeden önce, koridorun iki metre kadar ötesinde, büyükbabasının cesedinin spot ışığı altında yattığı yere doğru gönülsüz bir bakış attı.</p>

  <p class="p7">Duyduğu vicdan azabı öylesine şiddetli ve aniydi ki, suçluluk duygusuna derin bir üzüntü eşlik ediyordu. Bu adam son on yıl içinde onu defalarca aramış, ama Sophie hiçbir şey yapmamıştı, gönderdiği mektuplarla paketleri açmadan bir çekmeceye tıkmış ve onu görmek için harcadığı çabaları geri çevirmişti.&nbsp;Bana yalan söyledi! Korkunç sırlar sakladı!Ne yapmam gerekiyordu?&nbsp;Ve işte böylece onu hayatından çıkarmıştı. Tamamen.</p>

  <p class="p7">Artık büyükbabası ölmüştü ve onunla mezarından konuşuyordu.</p>

  <p class="p7">Mona Lisa.</p>

  <p class="p7">Büyük tahta kapılara uzanıp itti. Kapı gıcırdayarak açıldı. Bir süre için kapı eşiğinde duran Sophie önündeki büyük dörtgen odaya göz gezdirdi. Burası da hafif bir kırmızı ışıkla aydınlatılmıştı. Devlet Salonu müzenin en nadir&nbsp;culs-de-sac&rsquo;larından<a id="a19"></a><a href="../Text/notes.html#a80">{19}</a> biriydi. Büyük Galeri'nin ortasında bulunan ve çıkışı olmayan tek oda. Odanın tek girişi olan bu kapı, karşı duvardaki dört buçuk metrelik dev bir Boticelli'ye bakıyordu.</p>

  <p class="p7">Bunun altında, parke zeminin ortasına, Louvre'un en değerli hazinelerini hayranca izleyen ziyaretçilerin bacaklarını uzatıp dinlenebilmeleri için çok büyük sekizgen bir divan yerleştirilmişti.</p>

  <p class="p7">Sophie içeri girmeden önce bir şeyi yanına almayı unuttuğunu biliyordu.&nbsp;Siyah ışık.&nbsp;Koridordan, uzaktaki ışıkların altında yatan ve etrafı elektronik cihazlarla çevrili büyükbabasına baktı. Eğer buraya bir şev yazmışsa, bunu mutlaka filigran kalemiyle yazmış olmalıydı.</p>

  <p class="p7">Derin bir nefes alan Sophie bol ışıkla aydınlatılmış cinayet mahalline koşuşturdu. Büyükbabasına bakamıyordu, dikkatini sadece teknik bölümün kullandığı cihazlara vermişti. Küçük bir kızılötesi fener bularak süveterinin cebine attı ve koridordan aceleyle Devlet Salonu'nun açık kapılarına geri koştu.</p>

  <p class="p7">Sophie köşeyi dönerek, eşiğe adımını atmıştı. Ama onun girişini odanın içinden kendisine doğru gelen beklenmedik ayak sesleri karşıladı.&nbsp;Burada biri var!&nbsp;Kırmızı sisin içinde birden hayaletimsi bir figür belirmişti. Sophie sıçrayarak geri çekildi.</p>

  <p class="p7">"İşte buradasın!" Langdon'ın silueti Sophie'nin önüne çıktığında, boğuk fısıltısı duyulmuştu.</p>

  <p class="p7">Sophie'nin içi sadece kısa bir süre için rahatlamıştı. "Robert, sana buradan çıkmanı söylemiştim! Eğer Fache..."</p>

  <p class="p7">"Neredeydin?"</p>

  <p class="p7">"Siyah ışık bulmam gerekiyordu," diye fısıldarken, eliyle havaya kaldırmıştı. "Eğer büyükbabam bana bir mesaj bıraktıysa..."</p>

  <p class="p7">"Sophie, dinle." Langdon mavi gözlerini ona dikmiş nefesini tutuyordu. "P.S. harfleri... sana başka bir şey ifade ediyor mu? Herhangi bir şey?"</p>

  <p class="p7">Seslerinin koridorda yankılanmasından endişe eden Sophie, onu Devlet Salonu'ndan içeri çekip devasa çift kapıyı sessizce kapattı ve içeriden kilitledi. "Sana söylemiştim, Prenses Sophie'nin ilk harfleri."</p>

  <p class="p7">"Biliyorum, ama başka bir yerde daha gördün mü? Büyükbaban P.S. harflerini başka bir şekilde kullanmış mıydı? Monogram olarak kullanmış ya da şahsi eşyalarının üstüne yazmış olabilir mi?"</p>

  <p class="p7">Bu soru Sophie'yi şaşırtmıştı.&nbsp;Robert bunu nasıl bilebilir?&nbsp;Sophie, gerçekten de P.S. harflerini daha önce bir çeşit monogramda görmüştü. Dokuzuncu yaşgününden bir gün önceydi. Doğum günü hediyelerini bulmalı için gizlice evi arıyordu. O zamanlar bile kendisinden saklanan sırlardan hoşlanmazdı.&nbsp;Bu yıl&nbsp;Grand-pére bana ne aldı?&nbsp;Rafları ve çekmecelerin içini aramıştı.&nbsp;Bana istediğim bebeği aldı mı?</p>

  <p class="p7">Nereye saklamış olabilir?</p>

  <p class="p7">Tüm evi arayıp, hiçbir şey bulamayan Sophie, büyükbabasının yatak odasına gizlice girme cesaretini göstermişti. Onun odaya girmesi yasaktı ama büyükbabası aşağıdaki kanepede uyuyordu.</p>

  <p class="p7">Bir göz atıp çıkacağım!</p>

  <p class="p7">Gıcırdayan parkenin üstünde parmaklarının ucuna basarak dedesinin gardırobuna gitmiş ve elbiselerinin arkasındaki rafları aramıştı. Hiçbir şey yoktu Ardından yatağın altına baktı. Hâlâ bir şey yoktu. Çalışma masasının yanına gitmiş ve çekmeceleri teker teker açarak, dikkatlice karıştırmaya başlamıştı.&nbsp;Buralarda benim için bir şey olmalı!&nbsp;Son çekmeceye geldiğinde hâlâ oyuncak bebeğe dair bir ize rastlayamamıştı. Keyifsiz bir şekilde son çekmeceyi açtı ve büyükbabasının giydiğini hiç görmediği siyah kıyafetleri bir kenara itti. Çekmecenin arka tarafında parlayan altın gözüne iliştiğinde çekmeceyi kapatmak üzereydi. Köstekli bir cep saatine benziyordu, ama büyükbabasının bunlardan kullanmadığını biliyordu. Ne olduğunu anlamaya çalışırken kalbi hızla çarpıyordu.</p>

  <p class="p7">Bir kolye!</p>

  <p class="p7">Sophie zinciri dikkatle çekmeceden çıkardı. Ucundan sarkan harika altın anahtarı gördüğünde çok şaşırmıştı. Ağırdı ve parlıyordu. Büyülenmiş bir halde yukarı kaldırdı. Daha önce gördüğü anahtarlara hiç benzemiyordu. Genellikle anahtarlar yassı ve çentikli olurdu ama bunun her tarafı kabarcıklı üçgen bir gövdesi vardı. Büyük altın başı haç biçimindeydi ama normal bir haça benzemiyordu. Artı işareti gibi, eşit uzunlukta kollan vardı. Haçın ortasına garip bir sembol yerleştirilmişti -çiçeğe benzer bir desenle iç içe geçmiş iki harf.</p>

  <p class="p7">Harfleri okuyup, kaşlarını çatarken, "P.S.," diye fısıldadı.&nbsp;Bu ne olabilirdi ki&nbsp;?</p>

  <p class="p7">"Sophie?" Büyükbabasının sesi kapı eşiğinden gelmişti.</p>

  <p class="p7">İrkilerek dönerken anahtar yere düşmüş ve yüksek bir ses çıkarmıştı. Büyükbabasının yüzüne bakmaya korkarak, gözlerini yerdeki anahtara dikmişti. Başını kaldırıp, "Ben... doğum günü hediyemi arıyordum," derken onun güvenine ihanet ettiğini biliyordu.</p>

  <p class="p7">Büyükbabası, sonsuzluk kadar uzun gelen bir süre boyunca eşikte durmuştu. Sonunda sıkıntıyla uzun bir nefes almıştı. "Anahtarı yerden al Sophie."</p>

  <p class="p7">Sophie anahtarı tekrar eline almıştı.</p>

  <p class="p7">Büyükbabası içeri girmişti. "Sophie, başkalarının özel hayatına saygı göstermelisin." Nazik bir şekilde çömelip anahtarı ondan almıştı. "Bu anahtar çok özeldir. Eğer onu kaybetseydin..."</p>

  <p class="p7">Büyükbabasının yumuşak sesi onun kendini daha da kötü hissetmesine neden olmuştu. "Üzgünüm&nbsp;Grand-pére.Gerçekten üzgünüm." Durmuştu. "Bunun doğum günüm için bir kolye olduğunu sanmıştım."</p>

  <p class="p7">Büyükbabası, ona bir süre baktı. "Bunu bir kez daha söyleyeceğim Sophie, çünkü önemli.</p>

  <p class="p7">Başkalarının özeline saygı duymayı öğrenmelisin'</p>

  <p class="p7">"Evet&nbsp;Grand-pére&nbsp;."</p>

  <p class="p7">"Bunu başka zaman konuşuruz. Şimdi bahçenin temizlenmesi gerekiyor."</p>

  <p class="p7">Sophie aceleyle günlük işinin basma koşmuştu.</p>

  <p class="p7">Ertesi sabah Sophie, büyükbabasından hiçbir doğum günü hediyesi almamıştı. Yaptığından sonra almayı beklemiyordu. Ama büyükbabası gün boyunca onu tebrik bile etmemişti. O gece üzgün bir ruh haliyle yatağına girmişti. Ama yatağa girdiğinde, yastığının üstünde onu bekleyen bir kart bulmuştu. Kartın üstünde basit bir bilmece yazıyordu. Bilmeceyi henüz çözmeden gülümsemeye başlamıştı.&nbsp;Bunun ne&nbsp;olduğunu biliyorum!&nbsp;Büyükbabası aynını onun için son yılbaşı sabahı yapmıştı.</p>

  <p class="p7">Bir define avı!</p>

  <p class="p7">Çözene kadar bilmeceyi azimle okumuştu. Cevap, onu evin başka bir bölümüne götürüyordu, orada da başka bir kart ve başka bir bilmece bulmuştu. Bu bilmeceyi de çözerek, bir sonraki karta koşmuştu.</p>

  <p class="p7">Evin içinde çılgınca ileri geri koşuşturuyor, bir ipucundan diğerine geçiyordu. Son bulduğu ipucu onu doğruca kendi yatak odasına yöneltmişti. Sophie merdivenleri atlayarak çıkmış, yatak odasından içeri dalmış ve sonunda durmuştu. Odanın ortasında, gidonuna kurdele bağlanmış kırmızı bir bisiklet duruyordu. Sevinçle çığlık atmıştı.</p>

  <p class="p7">Odanın köşesinden gülümseyen büyükbabası, "Oyuncak bebek istediğini biliyorum," demişti. "Bundan daha çok hoşlanacağını düşündüm.</p>

  <p class="p7">Ertesi gün büyükbabası patikada yanından koşarak, ona nasıl bisiklete binileceğini öğretmişti. Sophie çimenlerin arasına dalıp dengesini kaybedince ikisi birden otların üstüne yuvarlanmış ve gülmüşlerdi.</p>

  <p class="p7">Sophie, onu kucaklayarak, "&nbsp;Grand-pére," demişti. "Anahtar için gerçekten özür dilerim."</p>

  <p class="p7">"Biliyorum tatlım. Affedildin. Sana kızgın kalamam. Büyükbabalar torunlar daima birbirlerini bağışlarlar."</p>

  <p class="p7">Sophie sormaması gerektiğini biliyor ama kendini tutamıyordu. "O neyi açıyor? Daha önce hiç öyle bir anahtar görmedim. Çok güzeldi."</p>

  <p class="p7">Büyükbabası bir süre sessiz kalmıştı. Sophie, onun nasıl cevap vereceğini düşündüğünü anlayabiliyordu.&nbsp;Grand-péreasla yalan söylemez.&nbsp;"Sonunda, "Bir kutuyu açıyor," demişti. "Orada pek çok sır saklıyorum."</p>

  <p class="p7">Sophie suratını asmıştı. "Sırlardan nefret ediyorum!"</p>

  <p class="p7">"Biliyorum, ama bunlar önemli sırlar. Ve bir gün sen de onlara benim kadar saygı göstermeyi öğreneceksin."</p>

  <p class="p7">"Anahtarın üstünde harfler ve bir çiçek gördüm."</p>

  <p class="p7">"Evet, o benim en sevdiğim çiçek. Adı Fleur-de-lis. Bahçede onlardan var. Beyaz olanlar. İngilizcede bu çiçeklere zambak deniyor."</p>

  <p class="p7">"Onları biliyorum!&nbsp;Benim de&nbsp;en sevdiğim çiçekler!"</p>

  <p class="p7">"O zaman seninle bir anlaşma yapacağım." Büyükbabasının kaşları, ona her nasihat verişinde olduğu gibi iyice yukarı kalkmıştı. "Eğer anahtarımı sır olarak saklayabilirsen ve bu konuda ne benimle, ne de bir başkasıyla bir daha&nbsp;aslakonuşmazsan bir gün onu sana veririm."</p>

  <p class="p7">Sophie kulaklarına inanamamıştı. "&nbsp;Verecek misin?&nbsp;"</p>

  <p class="p7">"Söz veriyorum. Zamanı geldiğinde anahtar senin olacak. Üstünde senin ismin yazıyor,"</p>

  <p class="p7">Sophie kaşlarını çattı. "Hayır yazmıyor. P.S. yazıyor. Benim ismim P.S. değil!"</p>

  <p class="p7">Büyükbabası sesini alçaltarak, kimsenin duymadığına emin olmak istiyormuş gibi etrafa bakmıştı.</p>

  <p class="p7">"Peki Sophie, P.S.'in bir şifre olduğunu bilmen gerekiyor. Bunlar senin isminin gizli başharfleri."</p>

  <p class="p7">Gözleri büyümüştü. "Benim gizli başharflerim mi var?"</p>

  <p class="p7">"Elbette. Torunların&nbsp;her zaman&nbsp;sadece büyükbabalarının bildiği gizli başharfleri vardır."</p>

  <p class="p7">Büyükbabası onu gıdıkladı. "&nbsp;Prenses Sophie.&nbsp;" Sophie kıkırdamıştı. "Ben prenses değilim!"</p>

  <p class="p7">Büyükbabası göz kırpmıştı. "Benim için öylesin." O günden sonra bir daha asla anahtar hakkında konuşmamışlardı. Ve ismi Prenses Sophie olmuştu.</p>

  <p class="p7">Sophie, Devlet Salonu'nda sessizce durmuş, kaybının acısına katlanıyordu.</p>

  <p class="p7">Ona garip bir şekilde bakan Langdon, "Başharfler," diye fısıldadı "Onları görmüş muydun?"</p>

  <p class="p7">Sophie müzenin koridorlarında fısıldayan büyükbabasının sesini duyar gibi oldu.&nbsp;Bu anahtar&nbsp;hakkında asla konuşma Sophie. Ne benimle, ne de bir başkasıyla.&nbsp;Bağışlama konusunda büyükbabasına karşılık veremediğini biliyor ve güvenini yeniden sarsıp sarsmayacağını düşünüyordu.&nbsp;P.S.</p>

  <p class="p7">Robert Langdon'ı bul.&nbsp;Büyükbabası Langdon'ın yardım etmesini istemişti, Sophie başını evet anlamında salladı. "Evet daha önce P.S. harflerini bir kez görmüştüm. Çok küçükken."</p>

  <p class="p7">"Nerede?"</p>

  <p class="p7">Sophie tereddüt etti. "Onun için çok önemli olan bir şeyin üstünde."</p>

  <p class="p7">Langdon gözlerini onunkilere dikmişti. "Sophie bu çok önemli. Bana harflerin yanında bir sembol olup olmadığını söyleyebilir misin? Mesela bir&nbsp;fleur-de-lis&nbsp;olabilir mi?"</p>

  <p class="p7">Sophie hayretten geriye doğru sendeler gibi oldu. "Ama... bunu nereden biliyor olabilirsin?"</p>

  <p class="p7">Langdon rahat bir nefes alıp, sesini alçalttı. "Büyükbabanın gizli bir cemiyet üyesi olduğundan emin gibiyim. Çok eski bir gizli kardeşlik."</p>

  <p class="p7">Sophie karnında bir şeyin düğümlendiğini hissetti. O da bundan emindi. On yıl süresince, bu dehşet verici gerçeği teyit eden olayı unutmaya çalışmıştı. Akla gelmeyecek bir olaya tanık olmuştu.</p>

  <p class="p7">Bağışlanamazdı.</p>

  <p class="p7">Langdon, "Fleur-de-lis," dedi. "P.S. harfleri ile bir araya geldiğinde, kardeşliğin resmi armasını meydana getirir. Onların logosunu."</p>

  <p class="p7">"Sen bunu nereden biliyorsun?" Sophie içinden, Langdon'ın da bir üye olduğunu söylememesi için dua ediyordu.</p>

  <p class="p7">"Bu grup hakkında bir kitap yazmıştım," derken sesi heyecandan titriyordu. "Gizli cemiyetlerin sembollerini araştırmak benim uzmanlık alanım. Kendilerine&nbsp;Prieuré de Sion&nbsp;-Sion Tarikatı- diyorlar.</p>

  <p class="p7">Merkezleri burada Fransa'da ve tüm Avrupa'da çok güçlü üyeleri var. Aslına bakarsan, dünyadaki en eski gizli cemiyetlerden biri."</p>

  <p class="p7">Sophie daha önce onlar hakkında hiçbir şey duymamıştı.</p>

  <p class="p7">Langdon artık hızla konuşuyordu. 'Tarikatın üyeleri arasında tarihin kültürlü isimleri vardı: Boticelli, Sir Isaac Newton, Victor Hugo gibi adamlar" Durdu, ardından akademik coşkuyla, "Ve Leonardo da Vinci," dedi.</p>

  <p class="p7">Sophie, ona bakıyordu. "Da Vinci gizli bir cemiyet üyesi miydi?"</p>

  <p class="p7">"Da Vinci, kardeşliğin Büyük Üstat'ı olarak 1510 ile 1519 yılları arasında tarikata başkanlık etti. Bu da büyükbabanın Leonardo'nun çalışmalarına yönelik tutkusunu açıklayabilir. İkisi arasında tarihi bir kardeşlik bağı var. Ve her şey, tanrıça ikonolojisi, paganizm, dişi ilahlar ve kiliseyi küçük görmeye olan meraklarını mükemmel bir biçimde açıklıyor. Tarikatın tarih boyunca kutsal dişilere karşı büyük bir saygı gösterdiğine dair pek çok vesika var."</p>

  <p class="p7">"Bana bu topluluğun tanrıçalara tapan bir çeşit pagan mezhebi olduğunu mu söylüyorsun?"</p>

  <p class="p7">"Daha çok tanrıçalara tapan pagan mezhebi olduklarını söylüyorum. Ama daha da önemlisi, çok eski bir sırrın muhafızları olarak bilinirler. Bu da onları tahmin edilemeyecek kadar güçlü kılar."</p>

  <p class="p7">Langdon'ın gözlerindeki inanca rağmen, Sophie kesinlikle inanmayan bir ifade takınmıştı.&nbsp;Gizli bir&nbsp;pagan mezhebi mi? Leonardo da Vinci'nin başkanlık ettiği bir mezhep mi?&nbsp;Kulağa tamamıyla saçma geliyordu. Ve unutmaya çalıştığı halde, zihni on yıl geriye gitmeye çalışıyordu -yanlışlıkla büyükbabasını bastığı ve hâlâ kabul edemediği o olaya şahit olduğu geceye. Açıklaması bu olabilir miydi?</p>

  <p class="p7">Langdon, "Yaşayan tarikat üyelerinin kimlikleri son derece gizli tutulur,' dedi. "Ama çocukken gördüğün P.S. ve fleur-de-lis bunun kanıtıydı. Bu sadece tarikatla ilgili olabilir."</p>

  <p class="p7">Sophie artık Langdon'ın, büyükbabası hakkında daha önce tahmin ettiğinden çok daha fazlasını bildiğini anlıyordu. Bu Amerikalının onunla paylaşması gereken çok şey olduğu belliydi ama burası yeri değildi. "Seni yakalamalarına izin veremem Robert. Konuşmamız gereken çok şey var. Gitmen gerek!"</p>

  <p class="p7">Langdon, onun sesini ancak belli belirsiz bir mırıltı olarak duyabiliyordu. Hiçbir yere gitmeyecekti.</p>

  <p class="p7">Şimdi başka bir yerde kaybolmuştu. Eski sırların yüzeye çıktığı bir yerde. Unutulmuş tarihin gölgelerden sıyrıldığı bir yerde.</p>

  <p class="p7">Langdon suyun altında hareket ediyormuş gibi yavaşça başını çevirdi ve kırmızı sisin arasından&nbsp;Mona&nbsp;Lisa&nbsp;'ya baktı.</p>

  <p class="p7">Fleur-de-lis... Lisa çiçeği... Mona Lisa.</p>

  <p class="p7">Hepsi birbirinin içine girmişti, Sion Tarikatı ile Leonardo da Vinci'nin en derin sırlarını aktaran sessiz bir senfoni gibiydi.</p>

  <p class="p7">Birkaç kilometre ötede, Les Invalides'in ardındaki nehir kenarında çift römorklu kamyonun silah zoruyla durdurulan şoförü şaşkınlıktan ağzı bir karış açık, adli polis şefinin bir kalıp sabunu hırsla Seine Nehri'ni kabarmış sularına fırlatmasını seyrediyordu.</p>

  <p class="p7">&nbsp;</p>
</body>
</html>
