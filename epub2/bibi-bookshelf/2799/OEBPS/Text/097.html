<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>91</title>
</head>

<body>
  <h1 class="h11">91</h1>

  <p class="p7">Silas Mabet Kilisesi'nin yanında park edilen Jaguar limuzinin içinde oturuyordu. Rémy'nin bagajda buldukları iplerle Teabing'i bağlayıp, arka tarafa tıkıştırmasını beklerken, kilit taşını tutan elleri terlemişti.</p>

  <p class="p7">Sonunda Rémy limuzinin arkasından inerek etrafında dolaşmış ve Silas'ın yanındaki şoför koltuğuna oturmuştu.</p>

  <p class="p7">Silas, "Güvenli mi?" diye sordu.</p>

  <p class="p7">Üstündeki yağmur damlalarını silkeleyen ve omzunun üstünden arka taraftaki gölgeler arasında iki büklüm yatan Leigh Teabing'e göz atan Rémy kıkırdayarak güldü. "Hiçbir yere gidecek hali yok."</p>

  <p class="p7">Teabing'in boğuk haykırışlarını duyan Silas, Rémy'nin yapışkanlı bandın bir kısmını ağzını kapamak için kullandığını anladı.</p>

  <p class="p7">Rémy omzunun üstünden Teabing'e, "&nbsp;Ferme ta guele!&nbsp;<a id="a41"></a><a href="../Text/notes.html#a123">{41}</a> diye bağırdı. Rémy karışık kontrol paneline uzanarak bir düğmeye bastı. Arkalarındaki ışık geçirmeyen bölme yukarı kalkarak iki bölümü birbirinden ayırdı. Teabing artık görünmüyor ve sesi duyulmuyordu. Remy, Silas'a baktı. "Onun inleyen namelerini yeterince dinledim."</p>

  <p class="p7">Dakikalar sonra, Jaguar limuzin sokaklarda hızla yol kat ederken, Silas'ın cep telefonu çaldı.</p>

  <p class="p7">Öğretmen.&nbsp;Heyecanla telefona cevap verdi. "Alo?"</p>

  <p class="p7">Öğretmen, tanıdık Fransız aksanıyla, "Silas," dedi. "Sesini duymak beni rahatlattı. Bu, güvenlikte olduğunuz anlamına geliyor."</p>

  <p class="p7">Silas da Öğretmen'in sesini duyduğu için rahatlamıştı. Aradan saatler geçmişti ve operasyon garip bir boyut kazanmıştı. Şimdi sonunda her şey yeniden normale dönmüş gibiydi. "Kilit taşı bende."</p>

  <p class="p7">Öğretmen, ona, "Bu harika bir haber," dedi. "Rémy seninle birlikte mi?"</p>

  <p class="p7">Silas, Öğretmen'in Remy'nin ismini kullanmasına şaşırmıştı. "Evet. Beni Rémy kurtardı."</p>

  <p class="p7">"Aynen ona emrettiğim gibi. Yalnız senin bu kadar uzun süre bağlı kalmana üzüldüm."</p>

  <p class="p7">"Fiziksel rahatsızlıkların önemi yok. Önemli olan kilit taşının bizde olması."</p>

  <p class="p7">"Evet. Hemen bana gönderilmesi gerek. Zaman çok önemli."</p>

  <p class="p7">Silas sonunda Öğretmen'le yüz yüze gelmek için sabırsızlanıyordu. "Evet efendim, şeref duyarım."</p>

  <p class="p7">"Silas, onu hana&nbsp;Rémy'nin&nbsp;getirmesini istiyorum."</p>

  <p class="p7">Rémy mi?&nbsp;Silas hayal kırıklığına uğramıştı. Öğretmen için yaptığı bunca şeyden sonra, ödülü ona kendisinin vereceğini zannediyordu.&nbsp;Öğretmen Rémy'yi mi tercih ediyor?</p>

  <p class="p7">Öğretmen, "Hayal kırıklığını anlayabiliyorum," dedi. "Ama ne yapmak istediğimi tam olarak anlayamadığını görüyorum." Sesini alçaltarak fısıltıyla konuşmaya başladı. "Kilit taşını&nbsp;senin&nbsp;-bir suçlu yerine kendini Tanrı'ya adamış biri olarak- getirmeni çok daha fazla isteyeceğime inanmalısın ama Rémy'nin icabına bakılması lazım. Emirlerime itaatsizlik etti ve tüm çabalarımızı tehlikeye atacak büyük bir hata yaptı."</p>

  <p class="p7">Tüyleri ürperen Silas, Rémy'ye göz attı. Teabing'i kaçırmak, planın bir parçası değildi ve onunla ne yapmaları gerektiği yeni bir sorun doğurmuştu,</p>

  <p class="p7">Öğretmen, "Sen ve ben kendimizi Tanrı&rsquo;ya adamışız," diye fısıldadı, hedefimizden ayrılamayız."</p>

  <p class="p7">Telefon hattında uğursuz bir sessizlik oldu. &ldquo;İşte sadece bu sebepten ötürü, kilit taşını bana Remy'nin getirmesini istiyorum. Anlıyor musun?"</p>

  <p class="p7">Silas, Öğretmen'in sesindeki öfkeyi sezmiş ve daha anlayışlı olmayışına şaşırmıştı.&nbsp;Yüzünü göstermekten kaçınamazdı,&nbsp;diye düşündü.&nbsp;Rémy yapması gerekeni yaptı. Kilit taşını kurtardı.&nbsp;Silas,</p>

  <p class="p7">"Anlıyorum," diyebildi.</p>

  <p class="p7">"Güzel. Kendi güvenliğin için, sokaklarda dolaşma. Polis yakında limuzini aramaya başlar ve yakalanmanı istemiyorum. Opus Dei'nin Londra'da bir konuk evi var, öyle değil mi?"</p>

  <p class="p7">"Elbette var."</p>

  <p class="p7">"Peki seni oraya kabul ederler mi?"</p>

  <p class="p7">"Kardeş olarak kabul ederler."</p>

  <p class="p7">"O halde oraya git ve ortalarda görünme. Kilit taşını elime geçirdiğimde ve yeni sorunumla ilgilenmeye başladığımda seni arayacağım."</p>

  <p class="p7">"Londra'da mısınız?"</p>

  <p class="p7">"Söylediklerimi yap, her şey yoluna girecek."</p>

  <p class="p7">"Peki efendim."</p>

  <p class="p7">Öğretmen şimdi yapması gerekenlerden üzüntü duyuyormuş gibi içini çekti. "Rémy ile konuşmamın vakti geldi."</p>

  <p class="p7">Rémy Legaludec'in hayatındaki son telefon konuşması olabileceğini hisseden Silas, telefonu ona uzattı.</p>

  <p class="p7">Rémy telefonu alırken, bu zavallı keşişin kendisini bekleyen kaderden haberi olmadığını biliyordu.</p>

  <p class="p7">Öğretmen'in amacına hizmet etmişti.</p>

  <p class="p7">Öğretmen seni kullandı Silas.</p>

  <p class="p7">Ve senin piskoposun bir piyondu.</p>

  <p class="p7">Rémy yine de Öğretmen'in ikna gücüne hayrandı. Piskopos Aringarosa her şeye inanmıştı. Kendi hırsı gözlerini kör etmişti.&nbsp;Aringarosa o kadar hırslıydı ki, her şeye inandı.&nbsp;Rémy, Öğretmen&rsquo;den pek fazla hoşlanmasa da, adamın güvenini kazandığı ve ona yardımcı olduğu için kendisiyle gurur duyuyordu.</p>

  <p class="p7">Maaşımı alnımın teriyle kazandım.</p>

  <p class="p7">Öğretmen, "Dikkatle dinle," dedi. "Silas'ı Opus Dei konuk evine götür ve birkaç sokak ötede bırak.</p>

  <p class="p7">Oradan St. James Parkı'na git. Parlamentonun ve Big Ben'in yanında. Limuzini Horse Guard Parade'de bırakabilirsin. Orada konuşuruz."</p>

  <p class="p7">Bu sözlerin ardından bağlantı kesildi.</p>

  <p class="p7">&nbsp;</p>
</body>
</html>
