<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>67</title>
</head>

<body>
  <h1 class="h11">67</h1>

  <p class="p7">Java Black Pearl modeli, dört çekerli Range Rover'ın düz vitesi dayanıklı polipropilen farları, bir sürü arka far ayarı ve sağ tarafta direksiyonu vardı.</p>

  <p class="p7">Langdon aracı kullanmadığına memnundu.</p>

  <p class="p7">Teabing'in uşağı Rémy, efendisinden aldığı emirler üzerine, Château Villette'nin arkasındaki ay ışığının aydınlattığı arazide, aracı oldukça etkileyici bir ustalıkla idare ediyordu. Farlarını açmadan bir tepeciğin üstünden geçmişti ve şimdi araziden uzaklaşarak uzun bir yokuştan aşağı iniyordu. Uzaklardaki orman siluetine doğru gidiyor gibiydi.</p>

  <p class="p7">Kilit taşına iyice sarılan Langdon yolcu koltuğunda arkasını dönerek, Sophie ile Teabing'e göz attı, Sophie kaygılı bir sesle, "Başın nasıl Robert?" diye sordu.</p>

  <p class="p7">Langdon acıyla gülümsemeye çalıştı. "Daha iyi, teşekkürler." Ağrıdan ölüyordu.</p>

  <p class="p7">Sophie'nin yanında oturan Teabing, omzunun üstünden koltuğun arasındaki bagaj bölmesinde bağlı yatan keşişe baktı. Kucağında keşişin tabancasıyla oturan Teabing, eski bir fotoğrafta avının başında poz veren safariye çıkmış bir İngiliz&rsquo;e benziyordu.</p>

  <p class="p7">Yıllardır ilk kez eğleniyormuş gibi sırıtan Teabing, "Bu gece çıkıp gelmene çok sevindim Robert," dedi.</p>

  <p class="p7">"Seni bu işe karıştırdığım için üzgünüm Leigh."</p>

  <p class="p7">"Oh, lütfen, hayatım boyunca bu işe karışmak için bekledim." Teabing Langdon&rsquo;ın arkasındaki ön camdan uzun çitlerin gölgesine baktı. omzuna hafifçe dokundu. "Unutma fren ışığı istemiyorum. Çok ihtiyaç duyarsan el frenini kullan. Ormanın içine kadar girmek istiyorum. Evden bizi görecekleri şekilde bir riske girmemize gerek yok."</p>

  <p class="p7">Rémy yokuş aşağı inerken, Range Rover'ı çitlerin arasındaki bir boşluktan geçirmişti. Araç yalpalayarak üzerinde çimenlerin bittiği patikaya vardığında, önlerindeki ağaçlar ay ışığını kesti.</p>

  <p class="p7">Önlerindeki herhangi bir şeyi seçmeye çalışan Langdon,&nbsp;hiçbir şey göremiyorum&nbsp;, diye düşündü.</p>

  <p class="p7">Etraf simsiyahtı. Aracın sol tarafına ağaç dallan sürttüğünde Rémy diğer tarafa doğru manevra yaptı.</p>

  <p class="p7">Direksiyonu olabildiğince düz tutarak otuz metre kadar ilerledi.</p>

  <p class="p7">Teabing, "Harika iş çıkarıyorsun Rémy," dedi. "Yeterince uzaklaştık sanırım. Robert şuradaki havalandırmanın altındaki küçük mavi düğmeye basabilir misin? Görebiliyor musun?"</p>

  <p class="p7">Langdon düğmeyi bularak bastı.</p>

  <p class="p7">Yolun üstüne yayılan zayıf san ışık demeti, patikanın her iki tarafındaki çalılıkları görünür kılmıştı.</p>

  <p class="p7">Langdon sis farlarını yaktıklarını fark etti. Yolu görebilecekleri kadar ışık sağlamakla birlikte, ormanın yeterince içine girdikleri için bu farlarla uzaktan görünmeyeceklerdi.</p>

  <p class="p7">Teabing mutlu bir edayla, "Ee, Rémy," dedi. "Farları açtık. Artık hayatımız sana emanet."</p>

  <p class="p7">Sophie, "Nereye gidiyoruz?" diye sordu.</p>

  <p class="p7">Teabing, "Bu yol, ormanda yaklaşık üç kilometre kadar devam eder," dedi. "Arazinin ortasından geçer ve kuzeye doğru kavis çizer. Suya saplanmaz veya yolu kapayan ağaç kütüklerine çarpmazsak, beşinci otoyola sağ salim çıkarız."</p>

  <p class="p7">Sağ salim. Langdon başka şeyler düşünmeye çalıştı. Gözlerini, kilit tahta kutusunun içinde güvenle durduğu kucağına çevirdi. Kapaktaki gül kabartması yerine takılmıştı. Zihni karmakarışık olduğu halde, Langdon kabartmayı yeniden çıkartıp, altındaki oyma yazıyı incelemek için sabırsızlanıyordu. Teabing, elini omzuna koyduğunda kapaktaki kakmayı kaldırmak üzereydi.</p>

  <p class="p7">Teabing, "Sabırlı ol Robert," dedi. "Zıplayıp duruyoruz ve üstelik ışık yok. Dua edelim de bir şeyleri kırmayalım. Aydınlıktayken o lisanı tanımadıysan, karanlıkta daha iyisini yapamazsın. İstersen şimdi tek parça halinde buradan uzaklaşmaya konsantre olalım. Yakında bu iş için yeterince vakit bulacaksın."</p>

  <p class="p7">Langdon, onun haklı olduğunu biliyordu. Başını bir kez sallayarak kapağı kilitledi.</p>

  <p class="p7">Arka tarafta bağlarından kurtulmaya çalışan keşiş, inliyordu. Son aniden tekmelemeye başladı.</p>

  <p class="p7">Arkasını dönen Teabing, silahı koltuğun üstünden ona doğrulttu. "Şikâyetinizin nedenini anlayamıyorum bayım. Evime izinsiz girip, sevgili dostumun kafasına kötü bir darbe indirdin. Aslında seni hemen cesedini ormanda çürümeye terk edebilirim."</p>

  <p class="p7">Keşiş sesini kesmişti.</p>

  <p class="p7">Langdon, "Onu yanımızda götürmemiz gerektiğine emin misin?" diye sordu.</p>

  <p class="p7">Teabing, "Katiyetle eminim," diye sesini yükseltti. "Cinayetten aranıyorsun Robert. Bu hergele senin özgürlük biletin. Polis seni yakalamayı peşinden evime gelecek kadar çok istiyor."</p>

  <p class="p7">Sophie, "Benim hatam," dedi. "Büyük ihtimalle zırhlı aracın ileticisi vardı."</p>

  <p class="p7">Teabing, "Konu bu değil," dedi. "Polisin sizi bulmasına şaşırmıyorum, Opus Dei'nin bulmasına şaşırdım. Bana anlattıklarınızdan sonra, bu adamın adli poliste ya da Zürih Emanet Bankası&rsquo;nda bir bağlantısı yoksa, evime kadar sizi nasıl takip ettiğini anlayamıyorum."</p>

  <p class="p7">Langdon bunu biraz düşündü. Bezu Fache bu geceki cinayet için bir günah keçisi bulmaya kesinlikle kararlıydı. Vernet ise onlara aniden düşman olmuştu. Langdon&rsquo;ın dört cinayetle suçlandığını bildiği düşünülürse, bankacının fikrini değiştirmesi anlaşılır bir şeydi.</p>

  <p class="p7">Teabing, "Bu keşiş yalnız çalışmıyor Robert," dedi. "Ve tüm bunların arkasında&nbsp;kim&nbsp;olduğunu öğrenene kadar her ikiniz de tehlikedesiniz. İyi haberse dostum, şimdi güç senin elinde. Arkamdaki canavar bu bilgiye sahip ve ipler her kimin elindeyse, şu anda fazlasıyla gergin olmalı."</p>

  <p class="p7">Yola alışmaya başlayan Rémy hızını arttırıyordu. Bir çeşit su birikintisinin içinden geçtikten sonra, hafif bir rampa aşıp, yeniden inmeye başladılar.</p>

  <p class="p7">"Robert bana şu telefonu uzatabilir misin acaba?" Teabing ön konsoldaki telefonu işaret ediyordu.</p>

  <p class="p7">Teabing bir numara çevirdi ve açılması için uzun süre bekledi. "Richard? Seni uyandırdım mı? Elbette uyandırdım. Aptal bir soruydu. Üzgünüm. Ufak bir sorunum var. Kendimi pek iyi hissetmiyorum. Tedavim için Rémy ile birlikte Isles'a gitmemiz gerekiyor. Şey, doğrusunu istersen, hemen. Bu kadar geç haber verdiğim için üzgünüm. Elizabeth'i yirmi dakika içinde hazırlayabilir misin? Biliyorum, elinden geleni yap.</p>

  <p class="p7">Görüşürüz." Telefonu kapattı.</p>

  <p class="p7">Langdon, "Elizabeth mi?" dedi.</p>

  <p class="p7">"Uçağım. Ona verdiğim parayla kraliçenin fidyesi ödenirdi."</p>

  <p class="p7">Langdon arkasını dönüp ona baktı.</p>

  <p class="p7">Teabing, "Ne?" diye hayret etti, "Adli polis peşinizdeyken Fransa'da kalmayı düşünemezsiniz. Londra çok daha emniyetli."</p>

  <p class="p7">Sophie de Teabing'e dönmüştü. "Ülkeden ayrılmamız gerektiğini mı düşünüyorsunuz?"</p>

  <p class="p7">"Dostlarım, medeni dünyada, Fransa'da olduğundan çok daha fazla sözüm geçer. Bununla birlikte, Kâse'nin Büyük Britanya'da olduğum inanılıyor. Kilit taşını açabilirsek, eminim doğru yerde olduğumuzu gösterecek bir harita bulacağız."</p>

  <p class="p7">Sophie, "Bize yardım etmekle," dedi. "Büyük bir tehlikeye atılıyorsunuz. Fransız polisinde dostunuz kalmayacak."</p>

  <p class="p7">Teabing yüzünü buruşturdu. "Fransa'yla işim bitti. Buraya kilit taşını bulmak için taşınmıştım. O iş artık halloldu. Bundan sonra Château Villette'yi bile görüp görmemek umurumda değil."</p>

  <p class="p7">Sophie kuşkuyla sordu. "Havaalanı güvenliğinden nasıl geçeceğiz?"</p>

  <p class="p7">Teabing kıkır kıkır güldü. "Ben Le Bourget'den havalanıyorum -buradan fazla uzak olmayan özel bir hava sahasıdır. Fransız doktorlar beni sinirlendiriyor, bu yüzden tedavi görmek için on beş günde bir İngiltere'ye uçuyorum. Her iki tarafta da bazı imtiyaz hakları için ödeme yapıyorum. Uçağa bindikten sonra, ABD Büyükelçiliğinden biriyle görüşüp görüşmeyeceğinize karar verirsiniz."</p>

  <p class="p7">Langdon aniden büyükelçilikle hiçbir şekilde görüşmek istemediğin fark etti. Düşünebildiği tek şey kilit taşı, yazılar ve sonunda Kâse'ye ulaşıp ulaşamayacaklarıydı. Teabing'in İngiltere konusunda haklı olabileceğini düşündü. Gerçekten de en yeni efsanelerde Kâse'nin Birleşik Krallık&rsquo;ta olduğu anlatılıyordu.</p>

  <p class="p7">Hatta Kral Arthur efsanesindeki Kâse zengini Avalon Adası'nın bile İngiltere, Glastonbury'den başka bir yer olmadığına inanılıyordu. Kâse her nerede olursa olsun, Langdon bir gün onu şahsen göreceğini hiç tahmin etmemişti.&nbsp;Sangreal Belgeleri. İsa Mesih'in gerçek hikâyesi. Magdalalı Meryem 'in mezarı&nbsp;.</p>

  <p class="p7">Bir an için, o gece kendini bir çeşit alacakaranlık kuşağına düşmüş gibi hissetti... sanki gerçek dünyanın erişemeyeceği bir baloncuğun içindeydi.</p>

  <p class="p7">Rémy, "Efendim?" dedi. "Gerçekten İngiltere'ye bir daha dönmemek üzere gitmeye kararlı mısınız?"</p>

  <p class="p7">Teabing, onu, "Rémy endişelenmene gerek yok," diye telkin etti "Kraliçenin ülkesine dönmem, zevklerimden vazgeçip hayatımın geri kalanını ziyan edeceğim anlamına gelmiyor. Kısa süre içinde yanımda temelli kalacağını tahmin ediyorum. Devonshire'da muhteşem bir villa satın almayı planlıyorum, bütün eşyalarını getirtiriz. Macera olacak Rémy. Kesinlikle bir macera!"</p>

  <p class="p7">Langdon gülümsemesine engel olamadı. Teabing, İngiltere'ye yapacağı zaferli dönüşün planlarını yaparken, Langdon kendini onun bulaşıcı heveslerine kaptırmıştı.</p>

  <p class="p7">Camdan dışarı boş gözlerle bakarak, sis farlarının zayıf sarı ışığında geçip giden ağaçları seyretti.</p>

  <p class="p7">Ağaç dallarının yaladığı yan ayna içeri dönmüştü. Langdon arka koltukta sessizce oturan Sophie'nin yansımasını gördü. Onu uzun süre seyrettikten sonra beklenmedik bir memnuniyet duydu. Gece boyunca yaşadığı sıkıntılara rağmen, Langdon böyle hoş bir arkadaş bulmuş olduğuna minnettardı.</p>

  <p class="p7">Sophie dakikalar sonra, Langdon'ın gözlerini üzerinde aniden hissetmiş gibi öne doğru eğilerek elini onun omzuna koydu ve sıvazladı. "İyi misin?"</p>

  <p class="p7">Langdon, "Evet," dedi. "Bir şekilde."</p>

  <p class="p7">Sophie koltuğuna geri yaslandığında, Langdon, onun dudaklarında belli belirsiz bir gülümseme gördü.</p>

  <p class="p7">Sonra kendisinin de sırıttığının farkına vardı.</p>

  <p class="p7">Range Rover'ın arkasına tıkıştırılmış olan Silas güçlükle nefes alıyordu. Kolları arkadan bağlanmıştı, ayak bileklerine kadar çamaşır ipi ve yapışkanlı bantla sarılmıştı. Yoldaki her sarsıntı, çarpık duran omuzların da şiddetli ağrılara sebep oluyordu. Onu tutsak alanlar en azından&nbsp;keçe&nbsp;kemerini çıkartmışlardı.</p>

  <p class="p7">Yapışkanlı bant yüzünden ağzından nefes alamadığı için iki büklüm kıvrıldığı bagaj bölümündeki tozları içine çekerek ancak burnundan soluyabiliyordu. Öksürmeye başladı.</p>

  <p class="p7">Fransız şoför kaygılı bir sesle, "Sanırım boğuluyor," dedi.</p>

  <p class="p7">Silas'a koltuk değneğiyle vurmuş olan İngiliz, dönüp koltuğun üzenden çatık kaşlarıyla Silas'a baktı.</p>

  <p class="p7">"İngilizler insanın medeniyetini dostlarına gösterdiği merhametle değil, düşmanlarına gösterdiği merhametle ölçtüğü için şanslısın." İngiliz eğilip, Silas'ın ağzındaki yapışkanlı bandı tuttu. Hızlı bir hareketle, yerinden çıkardı.</p>

  <p class="p7">Silas dudaklarının yandığını hissetti ama ciğerlerine dolan hava Tanrı&rsquo;nın lütfü gibiydi.</p>

  <p class="p7">İngiliz adam, "Kim için çalışıyorsun?" diye sordu.</p>

  <p class="p7">Silas, kadının tekmelediği çenesindeki acıyla, "Tanrı'nın işini yapıyorum," diye tersledi.</p>

  <p class="p7">Adam, "Sen Opus Dei'densin," dedi. Bu bir soru değildi.</p>

  <p class="p7">"Kim olduğum hakkında hiçbir şey bilmiyorsun."</p>

  <p class="p7">"Opus Dei kilit taşını neden istiyor?"</p>

  <p class="p7">Silas'ın cevap vermeye hiç niyeti yoktu. Kilit taşı Kutsal Kâse'ye götüren bağdı, Kutsal Kâse ise yazgıyı korumanın anahtarı.</p>

  <p class="p7">Ben Tanrı'nın işini yapıyorum. Tarîk tehlikede.</p>

  <p class="p7">Şimdi Range Rover'da bağlarıyla mücadeleden Silas, Öğretmen'le piskoposun ümitlerini boşa çıkarmış olmaktan korkuyordu. Onlarla temas kurmasının ve korkunç gelişmeleri anlatmasının imkânı yoktu.&nbsp;Kilit taşı beni tutsak alan kişilerde! Kâseye bizden önce ulaşacaklar!&nbsp;Silas karanlıkta dua etti.</p>

  <p class="p7">Hissettiği acının yakarışlarını arttırmasına izin verdi.</p>

  <p class="p7">Bir mucize Tanrım. Bir mucizeye ihtiyacım var.&nbsp;Silas saatler sonra bir mucizeye tanık olacağını bilmiyordu.</p>

  <p class="p7">"Robert?" Sophie hâlâ onu seyrediyordu. "Yüzünde komik bir ifade belirdi."</p>

  <p class="p7">Dönüp ona bakan Langdon, çenesini sıkmış olduğunu ve kalbinin hızla çarptığını fark etti. Aklına inanılmaz bir fikir gelmişti.&nbsp;Açıklaması gerçekten bu kadar basit olabilir mi?&nbsp;"Cep telefonunu kullanmam gerek Sophie"</p>

  <p class="p7">"Şimdi mi?"</p>

  <p class="p7">"Sanırım bir şey buldum."</p>

  <p class="p7">"Ne?"</p>

  <p class="p7">"Sana birazdan anlatacağım. Telefonuna ihtiyacım var."</p>

  <p class="p7">Sophie endişeli görünüyordu. "Fache görüşmeleri dinliyor olabilir. Her ihtimale karşı bir dakikadan kısa tut." Ona telefonu verdi.</p>

  <p class="p7">"Amerika'yı nasıl arayacağım?"</p>

  <p class="p7">"Ödemeli araman gerekecek. Benim hattım denizaşırı aramalara kapalı."</p>

  <p class="p7">Langdon sonraki altmış saniyenin gece boyunca aklını meşgul eden soruyu cevaplayabileceğinin bilinciyle sıfırı tuşladı.</p>

  <p class="p7">&nbsp;</p>
</body>
</html>
