<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>39</title>
</head>

<body>
  <h1 class="h11">39</h1>

  <p class="p7">Rue la Bruyere'deki taş binanın boş odası pek çok kedere şahit olduğu halde Silas solgun bedeninin o an çektiği ıstıraba eşdeğer bir acı düşünemiyordu.&nbsp;Kandırıldım. Her şeyi kaybettik.</p>

  <p class="p7">Silas tuzağa düşmüştü. Kardeşler, gerçek sırlarını açıklamak yerine ölmeyi tercih ederek yalan söylemişlerdi. Silas'ın Öğretmen'i aramaya mecali yoktu. Silas kilit taşının saklı olduğu yeri bilen dört kişiyi öldürmekle kalmamış, Saint-Sulpice'deki rahibeyi de öldürmüştü.&nbsp;O, Tanrı&rsquo;ya karşı geliyordu! Opus&nbsp;Dei'yi küçük görüyordu!</p>

  <p class="p7">Düşünmeden işlenmiş bir cinayet, kadının ölümü işleri haddinden fazla karıştıracaktı. Silas'ın Saint-Sulpice'e girmesini sağlayan telefonu Piskopos Aringarosa açmıştı; rahibenin öldürüldüğünü keşfettiğinde başrahip neler düşünecekti? Silas, onu yatağına yatırdığı halde, başındaki yara izi belirgindi.</p>

  <p class="p7">Silas yerdeki kırık karoları da yerine koymaya çalışmıştı ama verdiği bu hasar da fazlasıyla belli oluyordu.</p>

  <p class="p7">Oraya birinin gittiğini anlayacaklardı.</p>

  <p class="p7">Buradaki işi bittiğinde Silas, Opus Dei'de saklanmayı planlıyordu.&nbsp;Piskopos Aringarosa beni korur.</p>

  <p class="p7">Silas, onu Opus Dei'nin New York merkezinin duvarları arasında meditasyon yapıp ve dua ederek geçireceği hayattan daha fazla mutlu edecek bir yaşam düşünemiyordu. Bir daha dışarı adımını atmayacaktı. İhtiyaç duyacağı her şey o mabette bulunacaktı.&nbsp;Beni kimse özlemeyecek.&nbsp;Ne yazık ki Silas, Piskopos Aringarosa gibi bir adamın bu kadar kolay unutulmayacağını biliyordu.</p>

  <p class="p7">Piskoposu tehlikeye attım.&nbsp;Silas dalgın gözlerle yere bakarken, kendi hayatına kıymayı düşünüyordu.</p>

  <p class="p7">Her şeyden önce... İspanya'daki o küçük kilisede onu eğitip, bir amaç edindirerek Silas'a hayat veren Aringarosa idi.</p>

  <p class="p7">Aringarosa, ona, "Dostum," demişti. "Sen bir Albino olarak doğdu Başkalarının seni bunun için ayıplamasına izin verme. Bunun seni ne kadar özel kıldığını anlamıyor musun? Nuh'un da bir Albino olduğunu farkında değil misin?"</p>

  <p class="p7">"Geminin Nuh'u mu?" Silas bunu daha önce hiç duymamıştı.</p>

  <p class="p7">Aringarosa gülümsüyordu. "Evet, Geminin Nuh'u. Bir Albino'ydu Senin gibi, onun da teni melekler kadar beyazdı. Bunu iyi düşün. Nuh dünyadaki hayatı kurtardı. Sen büyük işler yapmak için dünyaya geldin Silas. Rab, seni bir neden için özgür bıraktı. Çağrıyı duydun. İşini yapman için Rabbi'n sana ihtiyacı var."</p>

  <p class="p7">Silas zaman geçtikçe kendine farklı bir açıdan bakmayı öğrenmişti.&nbsp;Ben safım. Beyazım. Güzelim.</p>

  <p class="p7">Bir melek gibi.</p>

  <p class="p7">Ama o anda konuttaki odasında, babasının geçmişten gelen hayal kırıklığına uğramış fısıldayan sesini duydu.</p>

  <p class="p7">Tu es un désastre. Un spectre.<a id="a30"></a><a href="../Text/notes.html#a101">{30}</a></p>

  <p class="p7">Silas tahta zeminde diz çökerek bağışlanmak için dua etti. Ardından, cüppesini çıkararak bir kez daha kendini cezalandırmaya başladı.</p>

  <p class="p7">&nbsp;</p>
</body>
</html>
