<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>85</title>
</head>

<body>
  <h1 class="h11">85</h1>

  <p class="p7">Ara, küreyi kabre aitti.</p>

  <p class="p7">Mabet Kilisesi'ndeki her bir şövalye, başı taş bir yastığın üstünde, artüstü yatıyordu. Sophie bir ürperti hissetti. Şiirde bahsi geçen "küre", ona büyükbabasının bodrum katındaki akşam gördüğü sahneleri hatırlatıyordu.</p>

  <p class="p7">Hieros Gamos. Küreler.</p>

  <p class="p7">Sophie aynı ayinin bu mabette de uygulanıp uygulanmadığını düşündü. Daire şeklindeki oda, böylesi bir pagan ayini için özel yapılmış gibiydi. Ortadaki çıplak alanın etrafından taş bir oturma sırası geçiyordu.</p>

  <p class="p7">Robert'ın da söylediği gibi&nbsp;yuvarlak bir tiyatro.&nbsp;Bu mekânın akşamları, ellerinde mumlarla ilahiler söyleyen ve odanın ortasındaki "kutsal birleşmeye" şahit olan maskeli insanlarla dolu olduğunu hayal etti.</p>

  <p class="p7">Bu sahneleri aklından uzaklaştırmaya çalışarak, Langdon ve Teabing'le birlikte ilk grup şövalyelerin yanma gitti. Teabing titiz bir inceleme yapmaları gerektiği konusunda ısrar etmiş olsa da Sophie sabırsızlanarak onların önüne geçti ve sol taraftaki beş şövalyeye doğru yürüdü.</p>

  <p class="p7">Bu ilk lahitleri inceleyerek aralarındaki benzerlikleri ve farklılıkları gözlemledi. Şövalyelerin hepsi sırtüstü yatıyordu, ama üçünün bacakları dümdüz uzatılmışken, diğer ikisi bacak bacak üstüne atmıştı. Bu garipliğin kayıp küreyle ilgisi yok gibi görünüyordu. Sophie giysilerini incelediğe, şövalyelerden ikisinin zırhları üstüne tunik, diğer üçünün ise bileklerine kadar uzanan pelerinler giydiğini fark etti. Bunun da hiçbir faydası dokunmayacaktı. Sophie dikkatini geri kalan tek farklılığa verdi ellerin duruşu. İki şövalye kılıçlarını tutmuştu, ikisi dua ediyordu, birinin ise kolları yanındaydı. Ellere uzun süre baktıktan sonra, kayıp küreye dair hiç bir ipucuna rastlayamayan Sophie, omuzlarını silkti.</p>

  <p class="p7">Süveterinin cebindeki kripteksin ağırlığını hissederek Langdon Teabing'e baktı. Hâlâ üçüncü şövalyenin başında duran adamlar yavaş ilerliyor, fakat onlar da çaresiz görünüyorlardı. Beklemeye tahammül edemeden, ikinci grup şövalyenin yanına gitti. Açık alanda karşı taraf doğru yürürken, defalarca okuduğu şiiri içinden tekrar etti.</p>

  <p class="p7">Papa şövalye gömmüş Londra'da.</p>

  <p class="p7">Kutsal gazap cevap olmuş ona.</p>

  <p class="p7">Ara, küreyi kabre aitti.</p>

  <p class="p7">Güldü teni, doluydu göbeği.</p>

  <p class="p7">Sophie ikinci grup şövalyelerin yanına geldiğinde, bu ikinci grubun ilkiyle aynı olduğunu fark etti.</p>

  <p class="p7">Hepsi zırhları ve kılıçlarıyla, farklı pozisyonlarda yatıyorlardı.</p>

  <p class="p7">Onuncu ve sonuncu lahit hariç.</p>

  <p class="p7">Hemen yanına koşturarak, dikkatle baktı.</p>

  <p class="p7">Yastık yok. Zırh yok. Tunik yok. Kılıç yok.</p>

  <p class="p7">"Robert? Leigh?" diye seslenirken, sesi boş odada yankılanıyordu. "Burada eksik bir şeyler var."</p>

  <p class="p7">Adamların her ikisi de başlarını kaldırarak, Sophie'nin yanına gitmek için diğer tarafa doğru yürümeye başladılar.</p>

  <p class="p7">Teabing heyecanla, "Bir küre mi?" diye sordu. Aceleyle yürürken metal koltuk değnekleri tempolu bir ses çıkarıyordu. "Bir küre mi kayıp?"</p>

  <p class="p7">Onuncu lahite bakarken yüzünü buruşturan Sophie, 'Tam olarak değil," dedi. "Şövalye tamamıyla kayıp."</p>

  <p class="p7">Yanına gelen iki adam hayretle onuncu lahde baktılar. Açıkta yatan bir şövalye yerine bu lahitte, mühürlü taş bir tabut vardı. Üstte bir kapalı olan bu tabut, ayaklara doğru inceliyor, yukarı çıktıkça genişliyordu.</p>

  <p class="p7">Langdon, "Bu şövalye neden gösterilmemiş?" diye sordu.</p>

  <p class="p7">Çenesine hafifçe vuran Teabing, "Büyüleyici," dedi. "Bu garip örneği unutmuştum. Buraya geleli yıllar oluyor."</p>

  <p class="p7">Sophie, "Bu tabut," dedi. "Diğer dokuz lahitle aynı zamanda ve aynı heykeltıraş tarafından ovulmuş gibi görünüyor. Peki açıkta bırakılmak yerine bu şövalye neden bir tabuta konulmuş?"</p>

  <p class="p7">Teabing başını iki yana salladı. "Bu kilisenin gizemlerinden biri. Bildiğim kadarıyla kimse buna açıklama getiremedi."</p>

  <p class="p7">Yüzünde rahatsız olmuş bir ifadeyle içeri giren papaz yardımcısı genç "Merhaba?" diye seslendi.</p>

  <p class="p7">"Kabalık gibi görünüyorsa beni bağışlayın ama külleri dağıtmak istediğinizi söylemiştiniz, fakat siz tur atıyorsunuz"</p>

  <p class="p7">Gence bakıp kaşlarını çatan Teabing, Langdon'a döndü. "Bay Wren, anlaşılan ailenizin hayırseverliği size eskisi kadar vakit tanımıyor, belki külleri bir an evvel serpiştirip gitsek iyi olur." Teabing, Sophie'ye döndü. Bayan Wren?"</p>

  <p class="p7">Sophie tirşeye sarılı kripteksi cebinden çıkararak rolünü oynadı.</p>

  <p class="p7">Teabing, gence dönerek, "O halde,&rdquo; dedi. "Şimdi bizi biraz yalnız bırakır mısırı?"</p>

  <p class="p7">Papaz yardımcısı genç yerinden kıpırdamadı. Langdon'ı dikkatle inceliyordu. "Yüzünüz tanıdık geliyor."</p>

  <p class="p7">Teabing öfkelendi. "Belki de Bay Wren buraya her yıl geldiği içindir!"</p>

  <p class="p7">Belki de geçen yılki Vatikan olayında Langdon'ı televizyonda görmüştür, diye endişelendi Sophie.</p>

  <p class="p7">Genç, "Ben Bay Wren ile hiç karşılaşmadım," diye ısrar etti.</p>

  <p class="p7">Langdon nezaketle, "Yanılıyorsunuz," dedi. "Geçen yıl ayaküstü karşılaşmıştık. Peder Knowles bizi resmen tanıştıramadı ama içeri girdiğimizde yüzünüzü hatırladım. Davetsiz geldiğimizin farkındayım ama bize birkaç dakika daha izin verebilirsiniz. Bu lahitlere külleri serpiştirmek için o kadar uzun bir yoldan geldim ki." Langdon cümleleri Teabing'e özgü bir inandırıcılıkla seslendirmişti.</p>

  <p class="p7">Papaz yardımcısı gencin yüzünde daha da şüpheli bir ifade belirmişti. "Bunlar&nbsp;lahit&nbsp;değil."</p>

  <p class="p7">Langdon, "Affedersin anlamadım?" dedi.</p>

  <p class="p7">Teabing, "Elbette onlar birer lahit," diyerek karşı çıktı. "Neden bahsediyorsun sen?"</p>

  <p class="p7">Papaz yardımcısı genç başını iki yana salladı. "Lahitlerde ceset olur. Bunlar anıt taşı. Gerçek kişilerin anısına yapılmış taşlar. Bu figürlerin altında ceset yok." Teabing, "Bu bir mezar," dedi.</p>

  <p class="p7">"Sadece modası geçmiş tarih kitaplarında öyle. 1950'de öyle bir olmadığı ispat edilene kadar bunun bir mezar olduğuna inanılıyordu.&rdquo; Langdon'a döndü. "Ve bunu Bay Wren'in&nbsp;bileceğini&nbsp;tahmin ediyordu Gerçeği kendi ailesi ortaya çıkardığına göre..."</p>

  <p class="p7">Rahatsızlık verici bir sessizlik hâkim oldu.</p>

  <p class="p7">Antreden gelen kapı çarpması sesi, sükûneti bozdu.</p>

  <p class="p7">Teabing, "Peder Knowles olmalı," dedi. "Gidip baksan iyi olmaz mı?"</p>

  <p class="p7">Papaz yardımcısı kuşkulu göründüğü halde, antreye geri dönerek Langdon, Sophie ve Teabing'i yeni bir hüzünle baş başa bıraktı.</p>

  <p class="p7">Langdon, "Leigh," diye fısıldadı. "Ceset yok mu? Neden bahsediyor?"</p>

  <p class="p7">Teabing'in canı sıkılmış gibiydi. "Bilmiyorum. Hep düşündüm ki... burası&nbsp;mutlaka&nbsp;o yer olmalı. Neden bahsettiğini bildiğini sanmıyorum. Hiç anlamı yok!"</p>

  <p class="p7">Langdon, "Şiiri yeniden görebilir miyim?" dedi.</p>

  <p class="p7">Sophie kripteksi cebinden çıkararak, dikkatlice ona uzattı.</p>

  <p class="p7">Langdon tirşeyi açarak, kripteksi elinde tutarken şiiri inceledi. "Evet, şiir kesinlikle bir mezardan bahsediyor. Anıttan değil."</p>

  <p class="p7">Teabing, "Şiir yanlış olabilir mi?" diye sordu. "Jacques Sauniére de benim yaptığım hataya düşmüş olabilir mi?"</p>

  <p class="p7">Biraz düşünen Langdon başını iki yana salladı. "Leigh, kendin söyledin. Bu kiliseyi Tapınakçılar inşa etti, tarikatın askeri kolu. İçimden bir ses, eğer burada gömülmüş şövalyeler varsa, tarikatın Büyük Üstat'ının bunu bileceğini söylüyor."</p>

  <p class="p7">Teabing iyice sersemlemiş gibiydi. "Ama burası mükemmel." Şöva1yelere doğru döndü. "Bir şeyi atlıyor olmalıyız."</p>

  <p class="p7">Antreye giren papaz yardımcısı genç, boş olduğunu görerek : "Peder Knowles?" Girişi iyice görebilmek için biraz daha ilerlerken,&nbsp;kapıyı duyduğuma eminim,&nbsp;diye düşünüyordu.</p>

  <p class="p7">Kapının yanındaki smokinli adam başını kaşıyor ve yolunu şaşırmış gibi görünüyordu. Diğerlerini içeri alırken kapıyı kilitlemeyi unuttuğunu fark eden genç kendi kendine kızmıştı. Şimdi de görünüşünden bir yerini aradığı belli olan gülünç adam, sokaktan geçerken elini kolunu sallayarak gelmişti. Bir sütunun yanından geçerken, "Üzgünüm," diye seslendi. "Kapalıyız."</p>

  <p class="p7">Arkasından gelen kumaş hışırtısını duyup, tam dönmek üzereyken başı geriye doğru çekildi ve güçlü bir el ağzını kapatarak, çığlığını bastırdı Gencin ağzındaki el kar beyazıydı ve alkol kokuyordu.</p>

  <p class="p7">Smokinli adam serinkanlılıkla çektiği küçük tabancayı doğrudan gencin alnına nişan aldı.</p>

  <p class="p7">Papaz yardımcısı genç kasıklarının ısındığını hissedince, altını ıslattığını fark etti.</p>

  <p class="p7">Smokinli adam, "Dikkatle dinle," dedi. "Bu kiliseden sessizce çıkacak ve koşarak uzaklaşacaksın.</p>

  <p class="p7">Durup oyalanmak yok. Anlaşıldı mı?"</p>

  <p class="p7">Genç ağzında bir el varken elinden gelen en iyi şekilde başını salladı.</p>

  <p class="p7">"Eğer polisi ararsan..." Smokinli adam silahı etine bastırdı. "Seni bulurum."</p>

  <p class="p7">Gencin bundan sonra hatırladığı tek şey, bacaklarında derman kalmayıncaya kadar hiç durmadan dışarıdaki avluya koştuğuydu.</p>

  <p class="p7">&nbsp;</p>
</body>
</html>
