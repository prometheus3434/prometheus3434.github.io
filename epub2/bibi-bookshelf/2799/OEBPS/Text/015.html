<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>9</title>
</head>

<body>
  <h1 class="h11">9</h1>

  <p class="p7">Bezu Fache, Bay Langdon ile yapacağı görüşmenin kesilmemesini garantiye almak için cep telefonunu kapattı. Ancak ne yazık ki, iki yönlü telsiz özellikleriyle donatılmış pahalı bir model olduğundan, verdiği emirlere rağmen ajanlarından biri tarafından kendisini takip etmekte kullanılıyordu.</p>

  <p class="p7">"&nbsp;Yüzbaşı?&nbsp;" Telefon kısa mesafeli telsiz gibi cızırdadı.</p>

  <p class="p7">Fache dişlerinin nefretle birbirine kilitlendiğini hissetti. Collet'nin bu katil zanlısının soruşturmasını bölmesine neden olacak kadar önemli bir şey hayal edemiyordu, özellikle de şu kritik noktada.</p>

  <p class="p7">Langdon'a özür dileyen sakin bir bakış fırlattı. "Bir saniye lütfen." Telefonu kemerinden çıkardı ve telsiz frekansı düğmesine bastı. "Evet?"</p>

  <p class="p7">"&nbsp;Capitaine, un agent du Département de Cryptographic est arrivé.&nbsp;"<a id="a6"></a><a href="../Text/notes.html#a54">{6}</a></p>

  <p class="p7">Fache'nin öfkesi bir anda geçmişti. Bir kriptograf mı? Yanlış zamanlamaya rağmen bu iyi bir haberdi.</p>

  <p class="p7">Yerdeki şifreli metni bulduktan sonra Fache, Sauniére'in anlatmaya çalıştıklarını birinin söylemesi umuduyla, cinayet mahallinin fotoğraflarını Kriptografi Birimi'ne göndermişti. Bir şifre çözücü gelmişse, bu, büyük olasılıkla birilerinin Sauniére'in mesajını çözdüğü anlamına geliyordu.</p>

  <p class="p7">Fache ses tonuyla söylediklerinin harfiyen anlaşılmamasına olanak sağlayarak, "Şu anda meşgulüm," dedi. "Kriptografa komuta merkezinde beklemesini söyleyin. Adamla işim bittikten sonra konuşurum."</p>

  <p class="p7">Ses, "Bayan," diye düzeltti. "Ajan Neveu gelmiş."</p>

  <p class="p7">Fache her geçen dakika bu aramadan daha az memnun oluyordu. Sophie Neveu, DCPJ'nin en büyük hatalarından biriydi. İngiltere'deki Royal Holloway'de kriptografi okuyan Paris'li genç deşifreci Sophie Neveu, iki yıl önce bakanlığın polis güçlerine daha fazla kadın eleman alma girişimiyle, zorla Fache'nin başına yıkılmıştı. Fache bakanlığın politik düzelmelere girişmesinin birimi zayıflattığını öne sürüyordu.</p>

  <p class="p7">Kadınlar polis işi için yeterli fiziksel güce sahip olmamakla birlikte, getirişi olmayan mevcudiyetleri sahadaki erkeklerin dikkatini dağıtarak tehlikeye atıyordu. Fache'nin korkusuysa, Sophie Neveu'nun hepsinden fazla dikkat dağıtmasıydı.</p>

  <p class="p7">Otuz iki yaşındaydı ve inatçı bir azimle ilerliyordu. İngiltere'nin kriptolojik metodunu şevkle desteklemesi, kendi üstündeki Fransız kriptograflarını çileden çıkarıyordu. Fache'ye en ağır geleni ise orta yaşlı erkeklerle dolu bir çalışma yerinde, çekici genç bir kadının gözleri işten alıkoyup kendi üzerine çekeceği evrensel gerçeğiydi.</p>

  <p class="p7">Telsizdeki adam, "Ajan Neveu sizinle hemen konuşmak konusunda ısrar ediyor yüzbaşı. Onu durdurmaya çalıştım ama galeriye doğru yola çıktı bile," dedi.</p>

  <p class="p7">Fache duyduklarına inanamayarak tiksintiyle irkildi. "Kabul edilemez! Çok açık belirtmiştim..."</p>

  <p class="p7">Robert Langdon kısa bir süre için Bezu Fache'nin felç geçirdiğin sandı. Yüzbaşı çenesi kapanıp gözleri yerinden fırladığında cümlesinin ortasındaydı. İleri atılan bakışları, Langdon'ın omzunun üstündeki bir şeye sabitlenmiş gibiydi. Langdon ne olduğunu görmek için arkasını dönemeden, bir kadının ahenkli sesini duydu.</p>

  <p class="p7">"&nbsp;Excusez-moi, messieurs.&nbsp;"<a id="a7"></a><a href="../Text/notes.html#a56">{7}</a></p>

  <p class="p7">Langdon döndüğünde genç bir kadının yaklaştığını gördü. Uzun akıcı adımlarla koridordan onlara doğru yürüyordu... yürüyüşünde akıldan çıkmayan bir kesinlik vardı. Siyah taytının üstüne diz boyuna uzanan krem rengi süveter giyen, otuz yaşlarında çekici bir kadındı. Omzuna dökülen kızıl sık saçları, yüzünün sıcaklığını çerçeveliyordu. Harvard'ın yurt odalarındaki duvarları süsleyen para avcısı sıska sarışınların aksine, bilakis sağlıklı kadının sade bir güzelliği ve güven duygusunu yansıtan kendine özgü bir havası vardı.</p>

  <p class="p7">Langdon'ın şaşkın bakışları altında kadın doğruca onun yanına gelerek elini nazikçe uzattı. "Bay Langdon, ben DCPJ'nin kriptoloji biriminden Ajan Neveu." Kelimeler dudaklarının arasından Anglo-Franko aksanıyla yuvarlanıyordu. "Tanıştığımıza memnun oldum."</p>

  <p class="p7">Langdon, onun yumuşak elini, avucunun içine aldı ve bir an için kadının güçlü bakışlarına hapsolduğunu sandı. Zeki ve berrak, zeytin yeşili gözlere sahipti.</p>

  <p class="p7">Sinirle derin bir nefes alan Fache'nin paylamaya başlayacağı anlaşılıyordu.</p>

  <p class="p7">Hızla dönerek ondan önce davranan kadın, "Yüzbaşı," dedi. "Soruşturmayı böldüğüm için mazur görün ama..."</p>

  <p class="p7">Fache, "&nbsp;Ce n'estpas le moment!&nbsp;"<a id="a8"></a><a href="../Text/notes.html#a57">{8}</a> diye kükredi.</p>

  <p class="p7">"Size telefonla ulaşmaya çalıştım." Sophie, Langdon'a nezaket göstererek sözlerine İngilizce devam etti. "Ama cep telefonunuz kapalıydı."</p>

  <p class="p7">Fache, "Bilerek kapattım," diye tısladı. "Bay Langdon'la görüşüyorum,"</p>

  <p class="p7">Heyecansız bir tonla, "Sayıları deşifre ettim," dedi.</p>

  <p class="p7">Langdon kalbinin heyecanla çarptığını hissetti. Ş&nbsp;ifreyi mi çözmüş?</p>

  <p class="p7">Fache nasıl davranacağını bilemiyor gibi duruyordu.</p>

  <p class="p7">Sophie, "İzah etmeden önce," dedi. "Bay Langdon'a acil bir mesajım var."</p>

  <p class="p7">Fache'nin ifadesi derin bir kaygıya dönüşmüştü. "Bay Langdon'a mı?"</p>

  <p class="p7">Başını sallayıp, Langdon'a döndü. "ABD Büyükelçiliği'yle temas kurmanız gerekiyor Bay Langdon.</p>

  <p class="p7">Size Birleşik Devletler'den bir mesaj varmış."</p>

  <p class="p7">Langdon şaşırarak tepki vermişti, şifreden dolayı duyduğu heyecan yerini ani bir endişeye bırakıyordu.&nbsp;Birleşik Devletler'den bir mesaj mı?&nbsp;Ona kimin ulaşmak isteyebileceğini tahmin etmeye çalıştı. Paris'te bulunduğunu sadece birkaç iş arkadaşı biliyordu.</p>

  <p class="p7">Fache geniş çenesini duyduğu haberle sıkmıştı. Kuşkulu bir sesle "ABD Büyükelçiliği mi?" diye sordu.</p>

  <p class="p7">"Bay Langdon'ı&nbsp;burada&nbsp;bulacaklarını nereden biliyorlardı?"</p>

  <p class="p7">Sophie omuzlarını silkti. "Görünüşe bakılırsa Bay Langdon'ın otelini aramışlar ve resepsiyon memuru onlara Bay Langdon'ın bir DCPJ ajanı tarafından götürüldüğünü söylemiş."</p>

  <p class="p7">Fache'nin canı sıkılmış gibi görünüyordu. "Ve sonra büyükelçilik DCPJ&nbsp;kriptoloji&nbsp;birimiyle mi temasa geçti?"</p>

  <p class="p7">Sophie donuk bir sesle, "Hayır efendim," dedi. "Sizinle görüşmeci için DCPJ santralını aradığımda, Bay Langdon'ı bekleyen bir mesaj olduğunu söylediler ve size ulaşırsam bu mesajı iletmemi istediler."</p>

  <p class="p7">Aklı karıştığı belli olan Fache kaşlarını çattı. Konuşmak için ağzını açtığı sırada, Sophie yeniden Langdon'a dönmüştü.</p>

  <p class="p7">Cebinden küçük bir kâğıt çıkararak, "Bay Langdon," dedi, "Büyükelçiliğinizin mesaj servis numarası burada yazıyor. Mümkün olduğunca çabuk aramanızı istediler." Manidar bir bakışla kâğıdı ona uzattı.</p>

  <p class="p7">"Ben şifreyi Yüzbaşı Fache'ye açıklarken, sizin bu görüşmeyi yapmanız gerekiyor."</p>

  <p class="p7">Langdon kâğıdı inceledi. Üzerinde Paris'teki bir telefon numarasıyla dahili hattı yazıyordu.</p>

  <p class="p7">'Teşekkürler," derken biraz tedirginlik hissediyordu. "Nereden telefon edebilirim?"</p>

  <p class="p7">Sophie süveterinin cebinden telefonunu çıkartmaya başladığı sırada Fache, onu eliyle savuşturdu.</p>

  <p class="p7">Artık patlamak üzere olan Vezüv Yanardağı'na benziyordu. Gözlerini Sophie'den ayırmadan kendi cep telefonunu çıkarıp uzattı. "Bu hat güvenlidir Bay Langdon. Kullanabilirsiniz."</p>

  <p class="p7">Langdon, Fache'nin genç kadına duyduğu öfkeyi anlamakta güçlük çekiyordu. Rahatsız olduğu halde yüzbaşının telefonunu aldı. Fache derhal Sophie'yi kolundan tutup uzaklaştırarak, onu sessiz biçimde azarlamaya başladı. Yüzbaşıdan gittikçe daha da az hoşlanan Langdon, tuhaf sohbete arkasını dönerek, cep telefonunu açtı. Sophie'nin ona verdiği kâğıda bakarak numarayı çevirdi.</p>

  <p class="p7">Telefon çalmaya başlamıştı.</p>

  <p class="p7">Bir kez çaldı... iki kez çaldı... üç kez çaldı...</p>

  <p class="p7">Sonunda bağlantı sağlanmıştı.</p>

  <p class="p7">Langdon büyükelçilik santralının cevap vereceğini tahmin ediyordu, bunun yerine kendini bir telesekreter aletini dinlerken buldu. Kayıttaki sesin tanıdık gelmesi garipti. Bu ses Sophie Neveu'ya aitti.</p>

  <p class="p7">Kadın sesi, "&nbsp;Bonjour, vous étes bien chez Sophie Neveu,&nbsp;"<a id="a9"></a><a href="../Text/notes.html#a60">{9}</a> dedi. "&nbsp;Je suis absente pour le moment,&nbsp;majs...&nbsp;"<a id="a10"></a><a href="../Text/notes.html#a62">{10}</a></p>

  <p class="p7">Langdon şaşkınlık içinde Sophie'ye döndü. "Affedersiniz Bayan Neveu. Sanırım bana verdiğiniz..."</p>

  <p class="p7">Sophie sanki Langdon'ın şaşkınlığını bekliyormuş gibi hemen atılarak, "Hayır, doğru numara," dedi.</p>

  <p class="p7">"Büyükelçiliğin otomatik mesaj sistemi var. Mesajınızı dinlemek için ulaşım şifrenizi girmeniz gerek."</p>

  <p class="p7">Langdon gözlerini dikmiş bakıyordu. "Ama..."</p>

  <p class="p7">"Size verdiğim kâğıttaki üç basamaklı numara."</p>

  <p class="p7">Langdon garip yanlışlığı açıklamak için ağzını açtı ama Sophie, ona susmasını söyleyen çok kısa bir bakış fırlattı. Yeşil gözleri kristal kadar berrak bir mesaj iletmişti.</p>

  <p class="p7">Soru sorma. Sadece yap.</p>

  <p class="p7">Sersemleyen Langdon, kâğıttaki dahili numarayı tuşladı: 454.</p>

  <p class="p7">Sophie'nin bıraktığı mesaj birden kesildi ve Langdon elektronik bir sesin Fransızca: "Bir yeni mesajınız var," dediğini duydu. Görünüşe bakılırsa 454 Sophie'nin evden uzaktayken mesajlarını dinlemek için kullandığı ulaşım numarasıydı.</p>

  <p class="p7">Ben bu kadının mesajlarını mı dinleyeceğim?</p>

  <p class="p7">Langdon artık bandın döndüğünü duyabiliyordu. Sonunda durdu ve makine devreye girdi. Langdon mesajı dinlemeye başlamıştı. Hattaki ses yine Sophie'ye aitti.</p>

  <p class="p7">Mesaj, korkak bir fısıltıyla, "Bay Langdon," diye başlıyordu. "Bu mesaja tepki vermeyin. Sakince dinleyin. Şu anda tehlikedesiniz. Verdiğim talimatlara harfiyen uyun."</p>

  <p class="p7">&nbsp;</p>
</body>
</html>
