<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>88</title>
</head>

<body>
  <h1 class="h11">88</h1>

  <p class="p7">Langdon, Sophie ile birlikte Temple metrosundaki turnikelerden atlayıp, tünellerin ve peronların oluşturduğu labirentin derinliklerine ilerlerken kendini son derece bitkin hissediyordu. Korkunç bir vicdan azabı duyuyordu.</p>

  <p class="p7">Leigh'i bu işe bulaştırdım ve şimdi o büyük tehlikede.</p>

  <p class="p7">Rémy'nin işin içinde olması şok edici olmakla beraber mantıklıydı. Kâse'nin peşindeki her kimse, içeriden birini yanına almıştı.&nbsp;Benimle aynı sebepten ötürü Teabing'in peşine düştüler.&nbsp;Kâse bilgisine sahip olan kişiler tarih boyunca, hırsızları ve benzeri alimlerine kendilerine çeken birer mıknatıs olmuşlardı.</p>

  <p class="p7">Teabing'in işin başından beri hedef olması yüzünden Langdon kendini suçlu hissetmemeliydi. Ama buna engel olamıyordu.&nbsp;Leigh'i bulup ona yardım etmeliyiz. Hemen.</p>

  <p class="p7">Langdon batı bölümüne ve oradan Circle Line peronuna giden Sophie'yi takip etti. Sophie, Rémy'nin aksi yöndeki ihtarlarına rağmen polisi aramak için ankesörlü bir telefona doğru koştu. Langdon pişmanlıkla yakındaki bir banka oturdu.</p>

  <p class="p7">Sophie numaralan tuşlarken, "Leigh'e yardımcı olmanın en iyi yolu," dedi. "Londra yetkililerini hemen işe karıştırmak. Güven bana."</p>

  <p class="p7">Langdon ilk başta bu fikri onaylamamıştı ama planlan geliştikçe, Sophie'nin düşüncesi mantıklı gelmeye başlamıştı. Teabing o an için güvendeydi. Rémy ile diğerleri şövalyenin mezarının yerini bilseler bile, küreyle ilgili şifreyi çözmek için Teabing'in yardımına ihtiyaç duyabilirlerdi. Langdon, Kâse haritası bulunduktan sonra olacaklardan endişe ediyordu.&nbsp;Leigh onlara ayak bağı olacak.</p>

  <p class="p7">Langdon'ın Leigh'e yardım etmesinin ya da kilit taşını bir daha görmesinin bir yolu varsa, öncelikle mezarı bulması şarttı.Ne yazık ki, Rémy benden çok daha önde.</p>

  <p class="p7">Rémy'yi yavaşlatmak Sophie'nin vazifesi olacaktı.</p>

  <p class="p7">Mezarı bulmak ise Langdon'ın.</p>

  <p class="p7">Sophie, Londra polisini Rémy ile Silas'ın kanun kaçakları olduğuna inandırarak, peşlerine düşmelerini ya da daha iyisi onları yakalamalarını sağlayacaktı. Langdon'ın planı ise henüz belirsizdi, dini bilgilerle ilgin geniş bir elektronik veri bankasına sahip olmasıyla ünlü King's College'a gitmeyi düşünüyordu. Langdon bu yerin&nbsp;en iyi araştırma aracı&nbsp;olduğunu duymuştu.&nbsp;Dini tarihle ilgili herhangi bir soruya anında&nbsp;cevap alınabiliyor&nbsp;. Veri bankasında "Papa'nın gömdüğü şövalyeyle" ilgili neler bulacağını tahmin etmeye çalıştı.</p>

  <p class="p7">Trenin bir an önce gelmesini dileyerek ayağa kalkıp yürümeye başladı.</p>

  <p class="p7">Sophie'nin ankesörlü telefondan yaptığı arama sonunda Londra polisine bağlanmıştı.</p>

  <p class="p7">Santral memuru, "Snow Hill Birimi," diye açtı. "Çağrınızı nasıl yönlendirebilirim?"</p>

  <p class="p7">"Bir kaçırma olayını bildireceğim." Sophie kısa ve özlü konuşmayı iyi biliyordu.</p>

  <p class="p7">"İsminiz lütfen?"</p>

  <p class="p7">Sophie duraksadı. "Fransız Adli Polisi'nden Ajan Sophie Neveu."</p>

  <p class="p7">Rütbesi istenen etkiyi yaratmıştı. "Hemen efendim. Sizi bir dedektifle görüştüreceğim."</p>

  <p class="p7">Telefon bağlanırken Sophie, polisin Teabing'i kaçıranlarla ilgili vereceği tarife inanıp inanmayacağını merak ediyordu.&nbsp;Smokinli bir adam.&nbsp;Bir şüpheli daha basit nasıl tespit edebilirdi ki? Rémy kıyafetlerini değiştirse bile, yanında bir Albino vardı.&nbsp;Fark etmemek imkânsız.&nbsp;Bunun dışında, yanlarında bir rehine vardı ve toplu taşıma araçlarını kullanamazlardı. Londra'da kaç tane Jaguar limuzin olabileceğini düşündü.</p>

  <p class="p7">Sophie'nin dedektife bağlanması sonsuza dek sürecek gibiydi.&nbsp;Hadisene!&nbsp;Hattın, başka bir numaraya aktarılıyormuş gibi bipleyip cızırdadığını duyabiliyordu.</p>

  <p class="p7">On beş saniye geçti.</p>

  <p class="p7">Sonunda hattın ucunda bir adam konuşuyordu. "Ajan Neveu?"</p>

  <p class="p7">Hayrete düşen Sophie, sevimsiz ses tonunu hemen tanımıştı.</p>

  <p class="p7">Bezu Fache, "Ajan Neveu," dedi. "Hangi cehennemdesin?"</p>

  <p class="p7">Sophie söyleyecek kelime bulamıyordu. Sophie aradığında santral memuruna kendisine haber vermesini tembihlediği anlaşılıyordu.</p>

  <p class="p7">Fache onunla Fransızca konuşarak, "Dinle," dedi. "Bu akşam korkunç bir hata yaptım. Robert Langdon masum. Ona yönelik tüm suçlamalar düştü. Buna rağmen her ikiniz de tehlikedesiniz. Buraya gelmeniz gerekiyor."</p>

  <p class="p7">Sophie'nin ağzı açık kalmıştı. Nasıl cevap vermesi gerektiğini bilmiyordu. Fache kolay özür dileyen biri değildi.</p>

  <p class="p7">Fache, "Jacques Sauniére'in," dedi. "Büyükbaban olduğunu bana söylemedin. Geçen akşam içinde bulunduğun duygusal gerilimi göz önünde bulundurarak, emirlere itaatsizlik etmene ses çıkarmayacağım.</p>

  <p class="p7">Buna rağmen şu anda senin ve Langdon'ın sığınmak için en yakın Londra polis karakoluna gitmeniz gerekiyor."</p>

  <p class="p7">Londra'da olduğumu biliyor mu?Fache başka ne biliyor?&nbsp;Sophie arka fondan gelen matkap ya da delgi makinesine benzer sesler duydu. Ayrıca telefon hattında tuhaf bir bip sesi çıkmıştı. "Bu numarayı bulmaya mı çalışıyorsunuz yüzbaşı?"</p>

  <p class="p7">Şimdi Fache'nin sesi sert çıkıyordu. "Sizinle işbirliği yapmamız gerek Ajan Neveu. Her ikimizin de kaybedecek çok şeyi var. Buna hasar kontrolü denir. Dün akşam yargılamamda hataya düştüm ve bu hata Amerikalı bir profesörle DCPJ kriptografının ölümüne sebep olursa kariyerim sona erer."</p>

  <p class="p7">Tren hafif bir uğultu çıkartarak yaklaşırken istasyona ılık bir rüzgâr dolmuştu. Sophie o trene binmeye kesinlikle kararlıydı. Langdon'ın da aynı düşüncede olduğu belliydi; kendini toparlayarak Sophie'ye doğru yürümeye başlamıştı.</p>

  <p class="p7">Sophie, "Aradığınız adam Rémy Legaludec," dedi. "Teabing'in uşağı. Mabet Kilisesi'nde Teabing'i kaçırdı ve..."</p>

  <p class="p7">&ldquo;Ajan Neveu!" Tren gürültüyle istasyona girerken, Fache bağırıyordu. &ldquo;Bu açık bir telefon hattında görüşülecek mesele değil! Sen ve Langdon derhal buraya gelin. Kendi iyiliğiniz için! Bu kesin emirdir!" .</p>

  <p class="p7">Sophie telefonu kapatarak Langdon ile birlikte trene atladı.</p>

  <p class="p7">&nbsp;</p>
</body>
</html>
