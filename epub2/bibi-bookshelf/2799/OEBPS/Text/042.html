<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>36</title>
</head>

<body>
  <h1 class="h11">36</h1>

  <p class="p7">Louvre güvenliğinden Grouard Devlet Salonu'nun önünde, Sophie ile Langdon&rsquo;ın onu nasıl etkisiz hale getirdiklerini anlatırken Bezu Fache ateş püskürüyordu.&nbsp;Lanet tabloya neden ateş etmedin!</p>

  <p class="p7">"Yüzbaşım?" Komuta odasının bulunduğu yönden atılan Teğmen Collet'nin sesi duyuldu. "Yüzbaşım şimdi öğrendim. Ajan Neveu&rsquo;nun arabasının yerini tespit etmişler."</p>

  <p class="p7">"Büyükelçiliğe ulaşmış mı?"</p>

  <p class="p7">"Hayır. Tren istasyonuna gitmiş. İki bilet almış. Tren az önce hareket etmiş."</p>

  <p class="p7">Fache, Memur Grouard'ı başından savarak Collet'i yakındaki küçük odaya çekti ve en alçak sesiyle konuşmaya başladı. "Hangi yöne gitmişler?"</p>

  <p class="p7">"Lille."</p>

  <p class="p7">"Yem olabilir." Fache plan yaparken içini çekti. "Pekâlâ, bir sonraki istasyonu uyar, her ihtimale karşı treni durdurup arasınlar. Arabasını olduğu yerde bırakın ve geri dönmeleri ihtimaline karşı sivil polisler yerleştirin. Yaya kaçma ihtimaline karşı istasyon civarındaki sokakları aramaları için adam gönderin.</p>

  <p class="p7">İstasyondan kalkan otobüs var mı?"</p>

  <p class="p7">"Bu saatte yok efendim. Sadece taksiler var."</p>

  <p class="p7">"Güzel. Şoförleri sorgulayın. Bakın bakalım herhangi bir şey görmüşler mi? Daha sonra taksi şirketiyle temas kurup eşkallerini bildirin. Ben de Interpol'ü arayacağım."</p>

  <p class="p7">Collet şaşkın görünüyordu. "Tüm teşkilata haber verecek misiniz?&rdquo;</p>

  <p class="p7">Fache duyacağı mahcubiyete üzülüyor, ama başka çare göremiyordu.</p>

  <p class="p7">Kafesi hemen ve sıkı kapat.</p>

  <p class="p7">İlk saat çok önemliydi. Kaçakların firar ettikten sonraki ilk saat yapacakları tahmin edilebilirdi. Her zaman aynı şeylere ihtiyaç duyarlardı.&nbsp;Yolculuk. Barınak. Nakit.&nbsp;Kutsal Üçlü. Interpol'ün üçünü birden göz açıp kapayıncaya kadar yapacak gücü vardı. Paris'teki seyahat acentelerine, otellere ve bankalara Sophie ile Langdon&rsquo;ın fotoğraflarını fakslamak onları kapana kıstıracaktı, şehirden kaçamayacak, hiçbir yerde saklanamayacak ve tanınmadan nakit para çekemeyeceklerdi. Firariler genellikle sokaklarda panikler ve aptalca bir şey yaparlardı. Araba çalmak gibi. Dükkân soymak gibi. Çaresizlikle bir banka kartı kullanmak gibi. Hangi hatayı yaparlarsa yapsınlar, yetkililerin yerlerini saptamasını kolaylaştırırlardı.</p>

  <p class="p7">Collet, "&nbsp;Sadece Langdon, öyle değil mi?" diye sordu. "Sophie Neveu'nun peşinde olamazsınız. O bizim ajanımız."</p>

  <p class="p7">"Elbette onun peşindeyim!" diye parladı Fache. "Sophie onun tüm pis işlerini yaparken, sadece Langdon'ı yakalamak ne işimize yarar? Neveu'nun personel dosyasını incelemeyi düşünüyorum, arkadaşları, ailesi, tanıdıkları, yardımını isteyebileceği herhangi birini. Orada ne yaptığını sandığını bilmiyorum ama ona işinden daha fazlasına mal olacak!"</p>

  <p class="p7">"Benim telefon başında mı olmamı istersiniz yoksa takipte mi?"</p>

  <p class="p7">"Takipte ol. Tren istasyonuna git ve takımı koordine et. Dizginler sende ama benimle konuşmadan harekete geçme."</p>

  <p class="p7">"Peki efendim." Collet dışarı çıktı.</p>

  <p class="p7">Küçük odada dururken Fache kendini gergin hissediyordu. Pencerenin dışında, parlayan piramidin yansımaları havuzda dalgalanıyordu.&nbsp;Ellerimin arasından kaçıverdiler.&nbsp;Kendini sakin olmaya davet etti.</p>

  <p class="p7">Interpol'ün uygulayacağı baskıdan eğitimli bir ajan bile kolay kurtulmazdı.</p>

  <p class="p7">Kadın bir kriptografla bir öğretmen mi?</p>

  <p class="p7">Şafak sökmeden yakayı ele verirlerdi.</p>

  <p class="p7">&nbsp;</p>
</body>
</html>
