<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>25</title>
</head>

<body>
  <h1 class="h11">25</h1>

  <p class="p7">Paris'teki ABD Büyükelçiliği, Champs-Elysées'nin hemen güneyinde, Avenue Gabriel'deki küçük bir sitedir. Üç dönümlük arazi ABD toprağıymış gibi kabul edilir, yani bu arazinin üstünde duran herkes, Birleşik Devletler'deki kanunlara tabi tutulur ve aynı korunma haklarına sahiptir.</p>

  <p class="p7">Büyükelçilikte gece vardiyasında çalışan santral memuru, telefon çaldığında&nbsp;Time&nbsp;dergisinin uluslararası baskısını okuyordu.</p>

  <p class="p7">"ABD Büyükelçiliği," diye cevap verdi.</p>

  <p class="p7">"İyi akşamlar." Arayan kişi Fransız aksanıyla İngilizce konuşuyordu "Yardıma ihtiyacım var." Adamın kullandığı nazik kelimelere rağmen, ses tonu sert ve resmiydi. "Bana, otomatik sisteminizde benim için bir mesaj olduğu söylendi. İsmim Langdon. Ne yazık ki, üç haneli erişim şifremi unuttum. Yardımcı olabilirseniz, çok sevinirim."</p>

  <p class="p7">Santral memuru şaşırarak susmuştu. "Üzgünüm efendim. Mesajınız oldukça eski olmalı. Bu sistem iki yıl önce güvenlik tedbirleri nedeniyle kaldırıldı. Ayrıca tüm erişim şifreleri beş haneliydi. Size mesajınız olduğunu kim söyledi?"</p>

  <p class="p7">"Yani otomatik telesekreter sisteminiz yok mu?"</p>

  <p class="p7">"Hayır efendim. Size gelen mesajlar hizmet bölümümüzde el yazısıyla alınır. İsminiz neydi?"</p>

  <p class="p7">Ama adam telefonu kapatmıştı.</p>

  <p class="p7">Bezu Fache, Siene Nehri'nin kıyısında aşağı yukarı volta atarken kendini sersem gibi hissediyordu.</p>

  <p class="p7">Langdon'ı yerel bir numarayı çevirirken, sonra üç haneli bir şifreyi girerken ve sonra da bir kaydı dinlerken gördüğüne emindi.&nbsp;Ama Langdon eğer büyükelçiliği aramadıysa, kimi aramış olabilirdi?</p>

  <p class="p7">İste o anda, cep telefonuna bakan Fache, cevabı ellerinde tuttuğunu fark etti.&nbsp;Langdon bu aramayı benim telefonumdan yaptı.</p>

  <p class="p7">Cep telefonunun mönüsüne girerek, son aranan numaralardan Langdon&rsquo;ın yaptığı aramayı buldu.</p>

  <p class="p7">Üç haneli 454 sayısının takip ettiği bir Paris numarasıydı.</p>

  <p class="p7">Numarayı yeniden arayan Fache hattın çalmasını bekledi.</p>

  <p class="p7">Sonunda bir kadın sesi cevap verdi. Kayıttaki ses, "&nbsp;Bonjour, vous étes bien chez Sophie Neveu,&nbsp;" diyordu. "&nbsp;Jesuis absentepour lemoment, mais...&nbsp;"</p>

  <p class="p7">Fache rakamları tuşlarken kanı kaynamaya başlamıştı 4... 5... 4.</p>

  <p class="p7">&nbsp;</p>
</body>
</html>
