<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>13</title>
</head>

<body>
  <h1 class="h11">13</h1>

  <p class="p7">Langdon saniyeler boyunca, Sauniére'in dipnotunun göründüğü fotoğrafa hayretle baktı.&nbsp;P.S. Robert&nbsp;Langdon'ı bul.Ayaklarının altındaki zemin sallanıyormuş gibi hissediyordu.&nbsp;Sauniére benim ismimi&nbsp;içeren bir dipnot mu bıraktı?&nbsp;Ne kadar düşünürse düşünsün, nedenini kavrayamıyordu.</p>

  <p class="p7">Sophie ısrarcı bakışlarla, "Fache'nin bu gece sizi neden buraya getirttiğini ve neden baş şüphelisi olduğunuzu," dedi. "Şimdi anlıyor musunuz?"</p>

  <p class="p7">Langdon'ın o anda tek anlayabildiği, Sauniére'in katilini ismiyle ihbar edeceğini söylediğinde Fache'nin neden o denli memnun göründüğüydü.</p>

  <p class="p7">Robert Langdon'ı bul.</p>

  <p class="p7">Langdon, "Sauniére bunu neden yazdı?" diye sordu, şaşkınlığı öfkeye dönüşüyordu. "Ben Jacques Sauniére'i niye öldürmek isteyeyim?"</p>

  <p class="p7">"Fache nedenini henüz bulamadı ama belki siz açıklarsınız umuduyla bu geceki tüm konuşmanızı kaydediyordu."</p>

  <p class="p7">Langdon ağzını açtı ama tek kelime edemedi.</p>

  <p class="p7">Sophie, "Minyatür bir mikrofon taktı," diye açıkladı. "Sinyali komuta merkezine gönderen cebindeki bir vericiye bağlı."</p>

  <p class="p7">Langdon, "Bu imkânsız," diye kekeledi. "Şahitlerim var. Seminerden sonra doğruca otelime gittim.</p>

  <p class="p7">Otel resepsiyonuna sorabilirsiniz."</p>

  <p class="p7">&ldquo;Fache bunu yaptı bile. Elindeki rapor, resepsiyon görevlisinden odanızın anahtarını saat on buçuk civarında aldığınızı gösteriyor. Ne yazık ki cinayet saat on birde işlendi. Otel odanızdan rahatlıkla görünmeden ayrılmış olabilirsiniz."</p>

  <p class="p7">"Bu delilik! Fache'nin elinde hiç delil yok!"</p>

  <p class="p7">Sophie'nin gözleri,&nbsp;hiç delil yok mu&nbsp;, dercesine büyümüştü. "Bay Langdon, isminiz cesedin yanında yerde yazıyordu ve Sauniére'in randevu defteri, cinayetin işlendiği saatte onunla birlikte olduğunuzu söylüyor." Durdu "Fache'nin elinde sorgulama için sizi merkeze götürmeye yetecek kadar kanıt var."</p>

  <p class="p7">Langdon birden bir avukata ihtiyacı olduğunu anladı. "Bunu ben yapmadım."</p>

  <p class="p7">Sophie içini çekti. "Bu Amerikan televizyon dizisi değil Bay Langdon. Fransa'da kanunlar polisi korur, suçluyu değil. Ne yazık ki bu davada işin içine medya da giriyor. Jacques Sauniére Paris'te tanınan ve sevilen bir kişiydi, cinayet haberi sabah gazetelerinde yer alacaktır. Hemen bir açıklama yapması için Fache'ye baskı yapacaklar, nezarette bir şüpheli bulundurması onun açısından çok daha iyi olur. Suçlu olun ya da olmayın, gerçekten olanları çözene kadar sizi DCPJ'de tutacaklardır."</p>

  <p class="p7">Langdon kendini kafese tıkılmış bir hayvan gibi hissediyordu. "Bana tüm bunları neden anlatıyorsunuz?"</p>

  <p class="p7">"Çünkü Bay Langdon, sizin masum olduğunuza inanıyorum." Sophie bir süre uzaklara, daha sonra tekrar onun gözlerine baktı. "Hem ayrıca, başınızın belada olması bir bakıma&nbsp;benim suçum&nbsp;."</p>

  <p class="p7">"Affedersiniz? Sauniére'in suçu benim üstüme atması&nbsp;sizin&nbsp;suçunuz mu?"</p>

  <p class="p7">"Sauniére suçu sizin üstünüze atmaya çalışmıyordu. Bu bir hataydı. Yerdeki o mesaj aslında bana yazılmıştı."</p>

  <p class="p7">Langdon&rsquo;ın bunu kavrayabilmesi bir dakikasını aldı. "Anlayamadım?"</p>

  <p class="p7">"O mesaj polise yazılmamıştı. Mesajı&nbsp;bana&nbsp;yazmıştı. Sanırım her şeyi öylesine hızlı yapması gerekiyordu ki, polisin bundan ne anlayacağını düşünemedi." Durdu. "Sayısal şifrenin bir anlamı yok.</p>

  <p class="p7">Sauniére soruşturmaya kriptografların katılması için bunu yazdı, böylece başına gelenlerden hemen haberim olacaktı."</p>

  <p class="p7">Langdon ilgiyi kurmaya başlamıştı. Sophie Neveu'nun aklını kaçırmış olması bu noktada yoruma açıktı ama en azından kendisine neden yardım etmeye çalıştığını artık anlıyordu.&nbsp;P.S. Robert Langdon'ı bul.</p>

  <p class="p7">Müze müdürünün Langdon'ı bulması için kendisine şifreli bir dipnot bıraktığına inandığı belliydi. "Peki ama mesajı neden size bıraktığını düşünüyorsunuz?"</p>

  <p class="p7">Yavan bir sesle, "&nbsp;Vitruvius Adamı,&nbsp;" dedi. "Da Vinci'nin çalışmaları arasında en sevdiğim eskiz daima bu olmuştur. Bu gece onu benim dikkatimi çekmek için kullandı."</p>

  <p class="p7">"Bekle biraz. Yani müze müdürünün, senin en sevdiğin eseri&nbsp;bildiğini mi&nbsp;söylüyorsun?"</p>

  <p class="p7">Başını salladı. "Üzgünüm. Baştan söylemeliydim. Jacques Sauniére ve ben..."</p>

  <p class="p7">Sophie'nin sesi boğulmuştu. Langdon, onun sesinde bir melankoli sezinledi, görünürün altında yatan bir acı vardı. Sophie ile Jacques Sauniére'in özel bir ilişkisi bulunduğu belli oluyordu. Fransa'da, yaşlanmaya başlayan erkeklerin genç metresler tuttuğunu bilen Langdon, önünde duran genç ve güzel kadını inceledi. Öyle bile olsa Sophie Neveu kiralık bir kadına hiç benzemiyordu.</p>

  <p class="p7">Sesi artık fısıltı haline dönüşen Sophie, "On yıl önce kopmuştuk," dedi. "O zamandan beri hemen hemen hiç görüşmedik. Bu gece Kripto telefonla öldürüldüğü haberini alınca ve ben vücudundaki şekillerle yerdeki metni görünce, bana bir mesaj göndermeye çalıştığını fark ettim."</p>

  <p class="p7">"&nbsp;Vitruvius Adamı&nbsp;yüzünden mi?"</p>

  <p class="p7">"Evet. Ve P.S. harfleri yüzünden."</p>

  <p class="p7">"&nbsp;Dipnot mu?&nbsp;"</p>

  <p class="p7">Başını hayır anlamında salladı. "P.S. benim ismimin başharfleri."</p>

  <p class="p7">"Ama senin adın Sophie Neveu."</p>

  <p class="p7">Sophie başını çevirdi. "Ben onunla yaşarken P.S. benim takma adımdı" Yüzü kızarmıştı. "&nbsp;Prenses&nbsp;Sophie&nbsp;anlamına geliyor."</p>

  <p class="p7">Langdon hiç tepki vermedi.</p>

  <p class="p7">"Aptalca, biliyorum," dedi. "Ama bu on yıl önceydi. Ben küçük bir kızken."</p>

  <p class="p7">"Sen onu küçük bir&nbsp;kızken&nbsp;mi tanıyordun?"</p>

  <p class="p7">Oldukça iyi," derken gözleri dolmuştu. "Jacques Sauniére benim büyükbabamdı.&rdquo;</p>

  <p class="p7">&nbsp;</p>
</body>
</html>
