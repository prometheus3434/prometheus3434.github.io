<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>83</title>
</head>

<body>
  <h1 class="h11">83</h1>

  <p class="p7">Sophie ve Teabing'le birlikte Inner Temple Lane'de Jaguar limuzinden inerken Langdon'ın Mickey Mouse saati yedi buçuğu gösteriyordu. Üçlü, binaların oluşturduğu bir labirentten, Mabet Kilisesi'nin dışındaki küçük bir avluya girmişlerdi. Kaba yontulmuş taş yağmurda parlıyor ve binanın tepesindeki kumrular kuğuruyorlardı.</p>

  <p class="p7">Londra'nın eski Mabet Kilisesi tamamıyla Caen taşından yapılmıştı. Dramatik dairesel yapısı, insanın gözünü korkutan cephesi, ortadaki ufak kulesi ve tek taraftan çıkan nefiyle kilise, bir ibadet yerinden çok askeri kaleleri andırıyordu. On Şubat 1185'te, zamanın Kudüs Patriği Heraclius tarafından takdis edilen Mabet Kilisesi sekiz yüzyıl içinde, 1940 yılında ağır hasar aldığı Luftwaffe bombardımanı hariç, siyasi kargaşalardan, Büyük Londra Yangını'ndan, Birinci Dünya Savaşı'ndan sağ kurtulmuştu. Savaştan sonra sade görkemine yeniden kavuşturulacak şekilde onarılmıştı.</p>

  <p class="p7">Çemberin basitliği,&nbsp;diye düşünen Langdon, ilk kez gördüğü binaya hayranlıkla bakıyordu. Sade ve basit mimari, İncelik kazandırılmış Pantheon'dan çok Roma'daki kaba Castel Saint-Angelo'yu andırıyordu. Sağ taraftan çıkıntı yapan küçük müştemilat göz zevkini bozuyordu ama asıl yapının orijinal pagan biçimini bozmaya yetmemişti.</p>

  <p class="p7">Girişe doğru aksayarak ilerleyen Teabing, "Cumartesi sabahının erten saatleri ,&rdquo; dedi. "Yani uğraşmamız gereken hizmetlilerle karşılaşacağımızı sanmıyorum."</p>

  <p class="p7">Kilisenin antresindeki taş nişin içinde geniş bir ahşap kapı vardı. Kapının sol tarafında konser programlan ve kilise yardım ilanlarının asılı olduğu bir duyuru panosu yer alıyordu ve kesinlikle oraya yakışmıyordu.</p>

  <p class="p7">Panoyu okuyan Teabing kaşlarını çattı. "Ziyaretçiler için kapılar bir kaç saat sonra açılacak." Kapıya yaklaşıp açmayı denedi. Kapı yerinden oynamadı. Kulağını ahşaba dayayarak içeriyi dinledi. Bir süre sonra geri çekildiğinde yüzünde sinsi bir ifade vardı. Duyuru panosunu göstererek "Robert yardım programına bakar mısın? Bu hafta kim başkanlık ediyormuş?" diye sordu.</p>

  <p class="p7">Kapının vurulduğunu duyduğunda, içerideki papaz yardımcısı komünyon alanını süpürmeyi yeni bitirmişti. Duymazlıktan geldi. Peder Harvey Knowles'ın kendi anahtarları vardı ve daha birkaç saat gelmeyecekti. Kapıyı çalan meraklı bir turist ya da fakir olmalıydı. Papaz yardımcısı temizliğe devam etti kapının vurulması kesilmemişti.&nbsp;Okumanız yok mu?&nbsp;Kapıdaki panoda, kilisenin cumartesi günleri saat dokuz buçuktan önce açılmadığı yazıyordu. Papaz yardımcısı işine devam etti.</p>

  <p class="p7">Birden kapıdaki yumruklama sesi, sanki biri metal bir tokmakla vuruyormuş gibi gürültülü bir hal aldı.</p>

  <p class="p7">Elektrikli süpürgeyi durduran papaz yardımcısı sinirli adımlarla kapıya yürüdü. İçerideki kilidi çevirerek, kapıyı açtı. Kapıda üç kişi duruyordu.&nbsp;Turistler,&nbsp;diye mırıldandı. "Saat dokuz buçukta açıyoruz."</p>

  <p class="p7">Liderleri gibi görünen iri cüsseli adam koltuk değneklerini kullanarak bir adım öne çıktı. İngiliz Sakson aristokrat aksanıyla, "Ben Sir Leigh Teabing'im," dedi. "Şüphesiz farkında olduğun gibi, dördüncü kuşaktan Bay ve Bayan Christopher Wren'e eşlik ediyorum." Yana çekilerek, kolunu arkasındaki çekici çifte doğru uzattı. Kadının yumuşak yüz hatları ve gür kızıl saçları vardı. Adam ise uzun boylu, koyu renk saçlı ve fazlasıyla tanıdıktı.</p>

  <p class="p7">Papaz yardımcısı nasıl karşılık vermesi gerektiğini bilmiyordu. Sir Christopher Wren, Mabet Kilisesi'ne bağışta bulunan en ünlü isimdi. Büyük Yangın'ın sebep olduğu hasarın onarılması için elinden geleni yapmıştı. Ayrıca on sekizinci yüzyıl başlarında ölmüştü. "Um... sizinle tanışmak bana şeref verdi."</p>

  <p class="p7">Koltuk değnekli adam kaşlarını çattı. "Satış işiyle uğraşmadığın ı bet olmuş genç adam, hiç ikna edici değilsin. Peder Knowles nerede.</p>

  <p class="p7">"Bugün cumartesi. Daha geç gelir."</p>

  <p class="p7">Engelli adam yüzünü daha da buruşturmuştu. "Burada olacağını söyleşti ama öyle görünüyor ki, bu işi onsuz yapacağız. Fazla uzun sürmez."</p>

  <p class="p7">Papaz yardımcısı hâlâ kapının önünde durarak, yolu kapatıyordu. &ldquo;Affedersiniz,&nbsp;ne&nbsp;uzun sürmez?"</p>

  <p class="p7">Ziyaretçinin gözleri kısıldı ve öne doğru eğilerek, kimseyi mahcup etmek istemiyormuş gibi fısıldadı.</p>

  <p class="p7">"Genç adam, burada yeni olduğun belli Sir Christopher Wren'in torunları her yıl buraya gelir ve kiliseye küllerinden bir tutam serper. Bu onun son isteği ve mirasıydı. Bu geziden hiç kimse hoşlanmıyor ama elden ne gelir?"</p>

  <p class="p7">Papaz yardımcısı birkaç yıldır burada çalıştığı halde bu geleneği daha önce hiç duymamıştı. "Saat dokuz buçuğa kadar beklerseniz iyi olacak. Kilise henüz açılmadı, ben de süpürmeyi bitirmedim."</p>

  <p class="p7">Koltuk değnekli adam öfkeyle parladı. "Genç adam, bu binada senin süpürebileceğin herhangi bir şeyin kalmış olmasını, bu kadının cebindeki beyefendiye borçlusun."</p>

  <p class="p7">"Affedersiniz anlayamadım?"</p>

  <p class="p7">Koltuk değnekli adam, "Bayan Wren," dedi. "Acaba bu münasebetsiz genç adama külleri gösterebilir miydiniz?"</p>

  <p class="p7">Kadın tereddüt ettikten sonra, adeta kendine gelmiş gibi elini süveterinin cebine götürdü ve koruyucu kumaşa sarılmış küçük bir silindir çıkardı.</p>

  <p class="p7">Koltuk değnekli adam, "Oldu mu, gördün mü?" diye atıldı. "Şimdi ya onun son isteğine saygı gösterip, küllerini mabede serpiştirmemize izin verirsin ya da Peder Knowles'a bize nasıl davrandığını anlatırım."</p>

  <p class="p7">Peder Knowles'in kilise geleneğine bağlılığını... daha da önemlisi, bu tarihi mabede gölge düşürecek bir şey olduğunda ne kadar öfkeleneceğini çok iyi bilen genç adam tereddüt etti. Ama Peder Knowles bu aile bireylerinin geleceğini söylemeyi unutmuş olabilirdi. Eğer durum buysa, onları geri çevirmenin riski, içeri alma riskinden çok daha büyüktü.Zaten en fazla bir dakika alacağını söylediler. Ne kadar zarar&nbsp;verebilir ki ?</p>

  <p class="p7">Papaz yardımcısı, üçlünün içeri girmesi için kenara çekildiğinde, olan bitene Bay ve Bayan Wren'in de en az kendisi kadar şaşırdığına yemin edebilirdi. Kararsız bir halde işine devam ederken bir yandan gözucuyla onları takip ediyordu.</p>

  <p class="p7">Üçlü kilisenin içlerine ilerlerken Langdon kendini tutamadan gülümsedi. "Leigh," diye fısıldadı. "Çok güzel yalan söylüyorsun."</p>

  <p class="p7">Teabing gözlerini kırpıştırdı. "Oxford Tiyatro Kulübü. Hâlâ beni oynadığım Julius Caesar'ı anlatırlar.</p>

  <p class="p7">Üçüncü perdenin ilk sahnesini kimsenin benden daha iyi oynadığını sanmıyorum."</p>

  <p class="p7">Langdon, ona baktı. "Ben o sahnede Caesar'ın ö&nbsp;ldüğünü&nbsp;sanıyordum."</p>

  <p class="p7">Teabing kendinden memnun bir şekilde sırıttı. "Evet ama yere düşünce benim ehramım yırtılmıştı. Bu yüzden yarım saat boyunca sahnede yerde yattım. Buna rağmen tek bir kasımı bile kıpırdatmadım.</p>

  <p class="p7">Muhteşemdim, inan bana."</p>

  <p class="p7">Langdon yüzünü buruşturdu.&nbsp;Kaçırdığıma üzüldüm.</p>

  <p class="p7">Grup halinde ek binadan, ana kiliseye giden kemerli yola girdiklerinde Langdon gösterişsiz sadeliğe şaşırdı. Sunak, düz bir Hıristiyan şapelini andırdığı halde, geleneksel süsleme izlerini taşımayan mobilyalar yalın ve soğuktu. "Kasvetli," diye fısıldadı.</p>

  <p class="p7">Teabing sessizce güldü. "İngiltere kilisesi. Anglikanlar dinlerinde gösterişe kaçmazlar. Dikkatlerini acılarından uzaklaştıracak hiçbir şey göremezsin."</p>

  <p class="p7">Sophie kilisenin dairesel bölümüne giden geniş açıklığı gösterdi. "Burası kaleye benziyor," diye fısıldadı.</p>

  <p class="p7">Langdon, onunla aynı fikirdeydi. Duvarlar, bulundukları yerden bile oldukça sağlam görünüyordu.</p>

  <p class="p7">Alüminyum koltuk değneklerinden çıkan sesler yankı yaparken Teabing, "Tapınak Şövalyeleri savaşçıydı," dedi. "Dini nefer topluluğu. Kiliseleri onların kaleleri ve bankalarıydı."</p>

  <p class="p7">Leigh'e bakan Sophie, "Bankaları mı?" diye sordu.</p>

  <p class="p7">"Elbette, evet. Modern bankacılık kavramını Tapınakçılar icat etti. Avrupalı asilzadelerin alanlarıyla birlikte yolculuk etmeleri tehlikeliydi, bu yüzden Tapınakçılar, onların altınlarını en yakın Mabet Kilisesi'ne edip, Avrupa'daki diğer tapınak kiliselerinden çekmelerine imkân sağladılar. Tek ihtiyaçları olan şey, gerekli evrakları göstermeleriydi." Göz kırptı. "Ve tabii küçük bir komisyon. İlk ATM'ler bunlardı."</p>

  <p class="p7">Teabing, güneş ışığının kızıl renkli bir ata binen beyaz giysili şövalyeden süzüldüğü vitray pencereyi gösterdi. "Alanus Marcel," dedi. "Bin iki yüzlü yılların başında Tapınak Üstat'ıydı. O ve ondan sonra gelenler Primus Baro Angiae'de senatör koltuğuna oturdular."</p>

  <p class="p7">Langdon şaşırmıştı. "Ülkenin ilk baronu mu?"</p>

  <p class="p7">Teabing başını salladı. "Bazıları Tapınak Üstat'ının kraldan daha fazla nüfuza sahip olduğunu iddia eder." Daire şeklindeki bölüme vardıklarında Teabing uzakta hâlâ yerleri süpürmekte olan papaz yardımcısına baktı. Sophie'ye, "Biliyor musun?" diye fısıldadı, "Tapınakçılar bir yerden bir yere taşıyıp sakladıkları zamanlarda Kutsal Kâse'nin bir kez bu kiliseye yerleştirildiği söylenir. Dört sandık Sangreal Belgesi'yle Magdalalı Meryem'in lahdinin bu kilisede olduğunu hayal edebiliyor musun? Tüylerimi diken diken ediyor."</p>

  <p class="p7">Dairesel bölüme girdiklerinde, Langdon'ın da tüyleri diken diken olmuştu. Gözlerini içerideki soluk taş duvarlarda gezdirerek, hepsi de iç tarafa doğru bakan gargoyle, şeytan, canavar ve acılı insan yüzü oymalarına baktı. Oymaların altında daire şeklindeki odayı çevreleyen tek bir oturma sırası vardı.</p>

  <p class="p7">Langdon, "Yuvarlak tiyatro," diye fısıldadı.</p>

  <p class="p7">Teabing koltuk değneklerinden birini kaldırarak, sol ve sağ arka köşeleri gösterdi. Langdon onları görmüştü bile.</p>

  <p class="p7">On taş şövalye.</p>

  <p class="p7">Beşi solda. Beşi sağda.</p>

  <p class="p7">Yere meyilli yerleştirilmiş gerçek boyutlardaki oyma figürler, huzur içinde yatıyorlardı. Şövalyeler zırhlı giysileri, kalkanları ve kılıçlarıyla betimlenmişlerdi. Langdon mezarları görünce, onlar uyurken birisi içeri gizlice girmiş ve yüzlerine alçı dökmüş gibi tatsız bir hisse kapılmıştı, hepsi de oldukça eskimişti ama birbirlerinden hayli farklıydılar, kol ve bacakları farklı pozisyonlarda duruyordu, farklı zırhları ve kalkanlarının üstünde farklı işaretler vardı.</p>

  <p class="p7">Papa, şövalye gömmüş Londra 'da.</p>

  <p class="p7">Daire şeklindeki odada ilerlerken Langdon dizlerinin bağının çözüldüğünü hissetti.</p>

  <p class="p7">Burası, orası olmalıydı.</p>

  <p class="p7">Rémy Legaludec, Jaguar limuzini Mabet Kilisesi'nin yakınlarındaki pis bir sokağa çekerek, sanayi çöp tenekelerinin arkasında durdu. Motoru susturarak etrafı kolaçan etti. Boştu. Arabadan inerek, arka tarafa yürüdü ve keşişin bulunduğu orta bölmeye geçti.</p>

  <p class="p7">Remy'nin varlığını hissederek vecit halinden çıkan keşiş, kırmızı gözleriyle korkudan çok merakla bakıyordu. Rémy bu vefakâr adamın sakin kalabilmesinden oldukça etkilenmişti. Range Rover'daki ilk boğuşmadan sonra keşiş içinde bulunduğu durumu kabullenmiş ve kaderini daha yüksek bir güce teslim etmiş gibiydi.</p>

  <p class="p7">Papyonunu gevşeten Remy, kolalı yüksek yakasının düğmesini açtı ve kendini, yıllardır ilk kez nefes alıyormuş gibi hissetti. Limuzinin içki barından kendine bir Smirnoff votka doldurdu. Tek dikişte içkisini bitirdikten sonra biraz durdu.</p>

  <p class="p7">Yakında zengin bir adam olacağım.</p>

  <p class="p7">Bar dolabını arayan Rémy, standart bir şarap açacağı buldu ve küçük bıçağını dışarı çıkarttı. Bıçak genellikle şarap şişesinin mantarı etrafındaki yaldızı kesmek için kullanılırdı ama bu sabah çok daha farklı bir amaca hizmet edecekti. Rémy elinde tuttuğu bıçakla yüzünü Silas'a döndü.</p>

  <p class="p7">Artık kırmızı gözlerden korku fışkırıyordu.</p>

  <p class="p7">Remy gülümseyerek limuzinin arka tarafına gitti. Bağlarıyla boğuşan keşiş kendini geri çekiyordu.</p>

  <p class="p7">Bıçağı havada tutan Remy, "Kıpırdama," diye fısıldadı.</p>

  <p class="p7">Silas, Tanrı'nın onu terk ettiğine inanamıyordu. Silas kana susayan kaslarının zonklamasını bile İsa'nın çektiği acılarla bağdaştırarak, bağlamanın verdiği fiziksel acıyı ruhani bir ibadete dönüştürmüştü.&nbsp;Gece&nbsp;boyunca kurtuluş için dua ettim.Bıçak aşağı inerken Silas gözlerini sıkıca kapadı.</p>

  <p class="p7">Kürek kemiklerinde ani bir acı hissetti. Limuzinin arkasında, kendini savunmaktan aciz bir durumda öleceğine inanmayarak feryat etti.&nbsp;Tanrı&rsquo;nın işini yapıyordum. Öğretmen beni koruyacağını söylemişti.</p>

  <p class="p7">Silas sırtına ve omuzlarına yayılan yakıcı sıcaklığı hissettiğinde, kendi kanının derisinin üstüne yayıldığını hayal etti. Uyluklarının delinirken verdiği ağrıyı duyduğunda, hasara karşı verilen o tanıdık mücadelenin başladığını hissedebiliyordu... vücudun acıya karşı savunma mekanizması.</p>

  <p class="p7">Yakıcı sıcaklık tüm kaslarına yayıldığında Silas gözlerini daha da sıkı kapadı ve ömrünün son dakikalarında göreceği kişinin katili olmaması gerektiğine karar verdi. İspanya'daki küçük kilisede duran genç Piskopos Aringarosa'yı hayal etti... Onun ve Silas'ın kendi elleriyle inşa ettiği o kilisede. Hayatımın başlangıcı.</p>

  <p class="p7">Silas vücudunu alevler sarmış gibi hissediyordu.</p>

  <p class="p7">Smokini! adam aksanlı Fransızcasıyla, "Bir içki al," dedi. "Kan dolaşımına yardım eder."</p>

  <p class="p7">Silas'ın gözleri hayretle açıldı. Üzerine eğilen bulanık figür ona bir bardak içecek ikram ediyordu.</p>

  <p class="p7">Yerdeki kansız bıçağın yanında kullanılmış yapışkanlı bant duruyordu.</p>

  <p class="p7">Adam, "İç bunu," diye yineledi. "Hissettiğin acı kaslarına hücum eden İtandan kaynaklanıyor."</p>

  <p class="p7">Silas duyduğu korkutucu zonklamanın karıncalanmaya dönüştüğünü hissediyordu. Votkanın tadı berbattı ama minnet duyarak içti. Kader bu gece Silas'a pek çok tuzak hazırlamıştı ama Tanrı mucizevi bir hareketle bunların hepsini çözmüştü.</p>

  <p class="p7">Tanrı beni terk etmedi.</p>

  <p class="p7">Silas, Piskopos Aringarosa'nın buna ne diyeceğini biliyordu.</p>

  <p class="p7">İlahi müdahale.</p>

  <p class="p7">Uşak, "Seni daha önce kurtarmak isterdim," diye özür diledi. "Ama buna imkân yoktu. Polis önce Chateau Villette'e sonra da Biggin Hill Havaalanı'na geldi, ancak şimdi fırsat bulabildim. Anlıyorsun, değil mi Silas?"</p>

  <p class="p7">Silas şaşkınlıkta geri çekildi. "Adımı biliyor musun?"</p>

  <p class="p7">Uşak gülümsedi.</p>

  <p class="p7">Silas doğrularak sertleşmiş kaslarını ovaladı. Kuşku, minnet ve şaşkınlık duyguları kabarmıştı. "Sen...</p>

  <p class="p7">Öğretmen misin?"</p>

  <p class="p7">Soruyu komik bularak gülen Remy, başını iki yana salladı. "Keşke kadar gücüm olsaydı. Hayır, ben Öğretmen değilim. Senin gibi ben de ona hizmet ediyorum. Ama Öğretmen senden övgüyle bahsediyor.</p>

  <p class="p7">Benim adım Remy."</p>

  <p class="p7">Silas sersemlemişti. "Anlamıyorum. Öğretmen için çalışıyorsan, Langdon neden kilit taşını senin evine getirdi?"</p>

  <p class="p7">"Benim evime getirmedi. Dünyanın en ünlü Kâse tarihçilerinden Sir Leigh Teabing' in evine getirdi."</p>

  <p class="p7">"Ama sen orada yaşıyorsun. Garip..."</p>

  <p class="p7">Langdon'ın sığınmak için yaptığı seçime şaşırmamış gibi görünen Rémy gülümsedi. "Her şeyi önceden tahmin etmek mümkündü. Kilit taşı Robert Langdon'daydı ve yardıma ihtiyacı vardı. Kaçmak için Leigh Teabing'in evinden daha mantıklı bir yer olur muydu? Benim orada yaşamam, Öğretmen'in beni yanına almasının ilk sebebiydi." Durdu. "Sence Öğretmen Kâse hakkında bu kadar çok şeyi nereden biliyor?"</p>

  <p class="p7">Şimdi her şey açıklığa kavuşmuştu, Silas şaşkındı. Öğretmen, Sir Leigh Teabing'in tüm araştırmalarına ulaşabilecek bir uşağı yanına almıştı. Mükemmel bir plandı.</p>

  <p class="p7">Silas'a dolu Heckler Koch silahını uzatan Rémy, "Sana anlatmam gereken başka şeyler de var," dedi.</p>

  <p class="p7">Ardından, açık bölmeden uzanarak torpido gözündeki küçük tabancayı çıkardı. "Ama önce seninle bir işimiz var."</p>

  <p class="p7">&nbsp;</p>
</body>
</html>
