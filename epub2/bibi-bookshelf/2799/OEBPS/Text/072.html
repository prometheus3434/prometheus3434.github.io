<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>66</title>
</head>

<body>
  <h1 class="h11">66</h1>

  <p class="p7">Collet ile ajanları, ellerinde silahlarıyla Sir Leigh Teabing'in ön kapısından içeri daldılar. Dağılarak, birinci kattaki tüm odaları aramaya başladılar. Kabul salonunun zemininde bir kurşun deliği, biraz kan, kancalı tuhaf bir kemer ve kısmen kullanılmış yapışkanlı bant rulosu buldular. Birinci kat tamamen boş gibi görünüyordu.</p>

  <p class="p7">Collet, adamlarını ikiye bölüp bodrum katıyla, evin arka tarafını arayacağı sırada, üst kattan sesler geldiğini duydu.</p>

  <p class="p7">"Yukardalar!"</p>

  <p class="p7">Geniş merdivenlerden koşarak yukarı çıkan Collet ve adamları, karanlık yatak odalarıyla koridorlardan geçerek sesin geldiği yere yaklaşırken, kocaman evi oda oda aradılar. Sesler, uzun bir koridorun sonundaki odadan geliyor gibiydi. Çıkış yollarını kapatan ajanlar, koridorda ağır adımlarla ilerlediler.</p>

  <p class="p7">Son odaya geldiklerinde, Collet kapının ardına kadar açık olduğunu gördü. Sesler aniden kesilmiş, yerini makine sesini andıran bir gürültü almıştı.</p>

  <p class="p7">Collet kolunu yana kaldırarak işaret verdi. Usulca kapının önüne gelerek ışık düğmesini açtı. Dönerek odaya girmiş, adamları arkasından içeri dalmış ve Collet bağırarak silahını... hiçbir şeye doğrultmuştu. Boş bir misafir odası. El değmemiş,</p>

  <p class="p7">Gürültülü araba motoru sesleri, yatağın yanındaki duvara monte edilmiş siyah bir elektronik panelden geliyordu. Collet, evin diğer yerlerinde de bunlardan görmüştü. Bir çeşit dahili haberleşme sistemiydi.</p>

  <p class="p7">Hemen yanına gitti. Panelin üstünde yaklaşık bir düzine düğme vardı: SALON... MUTFAK...ÇAMAŞIRHANE...KİLER</p>

  <p class="p7">Peki araba sesi hangi cehennemden geldi?</p>

  <p class="p7">YATAK ODASI... CAMEKÂNLI ODA... AMBAR</p>

  <p class="p7">KÜTÜPHANE</p>

  <p class="p7">Ambar!&nbsp;Collet saniyeler içinde aşağı inmiş ve yolun üstündeki adamlarından birini yanına alarak arka kapıya koşmuştu. Adamlar arka taraftaki çimenleri geçerek, soluk soluğa yıpranmış gri ambarın önüne vardılar. Collet daha içeri girmeden, uzaklaşan bir arabanın motor sesini duyabiliyordu. Silahını çekerek, içeri girdi ve ışıkları açtı.</p>

  <p class="p7">Ambarın sağ tarafı, basit bir atölyeden oluşuyordu -çim biçme makineleri, otomobil gereçleri, bahçe malzemeleri. Yakındaki duvarda benzer bir haberleşme paneli vardı. Düğmelerden biri aşağı inmiş, içerideki sesleri gönderiyordu.</p>

  <p class="p7">MİSAFİR ODASI II.</p>

  <p class="p7">Collet öfkeyle gerisin geriye döndü.&nbsp;Haberleşme sistemiyle bizi yanılttılar!&nbsp;Ambarın diğer tarafına baktığında, at ahırlarını gördü. At yoktu. Ev sahibinin başka türden beygir gücünü tercih ettiği belli oluyordu; ahırla etkileyici bir araba parkına dönüştürülmüştü. Harika bir koleksiyondu.. siyah bir Ferrari, yepyeni bir Rolls-Royce, antika bir spor Aston Marti bir Porsche 356.</p>

  <p class="p7">Son ahır boştu.</p>

  <p class="p7">Derhal oraya koşan Collet, yerdeki yağ lekelerini gördü.&nbsp;Arazinin dışına çıkamazlar.&nbsp;Garaj yolu ve kapı, bu gibi durumları önlemek iç devriye arabası tarafından kapatılmıştı.</p>

  <p class="p7">"Efendim?" Ajan ahırların bittiği yeri gösteriyordu.</p>

  <p class="p7">Ambarın arka kapısı sonuna kadar açılmıştı. Ambarın arkasında karanlık, çamurlu ve engebeli arazi görülüyordu. Kapıya koşan Collet karanlıkta bir şeyler görmeye çalıştı. Görebildiği tek şey, uzaktaki ormanın zayıf gölgesiydi. Araba farları yoktu. Bu ağaçlıklı vadide düzinelerce yangın yolu ve av patikası olmalıydı ama Collet onların ormana ulaşamayacağından emindi. "Birkaç adam al ve o bölgeye yayılın.</p>

  <p class="p7">Yakınlarda bir yerde çakılıp kalmışlardır. Bu spor arabalar engebeli arazide fazla gidemez.&rdquo;</p>

  <p class="p7">&ldquo;Şey, efendim?" Ajan, pek çok anahtarın asılı durduğu kancalı paneli eriyordu. Anahtarların üstünde tanıdık marka isimleri yazıyordu.</p>

  <p class="p7">DAlMLER..ROLLS-ROYCE...ASTONMARTIN... PORSCHE...</p>

  <p class="p7">Son anahtar kancası boştu.</p>

  <p class="p7">Collet anahtarın üstündeki marka adını okuduğunda, başının dertte olduğunu anlamıştı.</p>

  <p class="p7">&nbsp;</p>
</body>
</html>
