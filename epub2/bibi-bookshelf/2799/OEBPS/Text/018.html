<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>12</title>
</head>

<body>
  <h1 class="h11">12</h1>

  <p class="p7">Robert Langdon Büyük Galeri'nin sonuna doğru yorgun adımlarla yaklaşırken, sersemlediğini hissediyordu. Sophie'nin telefon mesajını zihninde tekrarlayıp duruyordu. Koridorun sonunda, uluslararası işaret dilinde çöp adamlarla ifade edilen tuvaletin ışıklı tabelaları onu, üzerinde İtalyan çizimlerinin bulunduğu labirent şeklindeki bir dizi bölmeye götürmüştü. Bölmeler tuvaletleri görünürden saklıyordu.</p>

  <p class="p7">Erkekler tuvaletini bulan Langdon içeri girdi ve ışıkları açtı.</p>

  <p class="p7">İçerisi boştu.</p>

  <p class="p7">Lavabonun yanına giderek, yüzüne soğuk su çarptı ve ayılmaya çalıştı. Kuvvetli floresan ışığı çıplak fayanslarda parlıyor ve içerisi amonyak kokuyordu. Yüzünü kurularken, tuvaletin kapısı gıcırdayarak açıldı. Arkasını döndü.</p>

  <p class="p7">Yeşil gözleri korkuyla parlayan Sophie Neveu içeri girmişti. "Tanrı&rsquo;ya şükür ki geldiniz. Fazla vaktimiz yok."</p>

  <p class="p7">Lavaboların yanında duran Langdon, DCPJ Kriptografı Sophie Neveu&rsquo;ya şaşkınlıkla bakıyordu.</p>

  <p class="p7">Langdon yalnızca dakikalar önce yeni gelen kriptografın deli olduğunu düşünerek, telefondaki mesajını dinlemişti. Ama dinledikçe, Sophie Neveu'nun son derece ciddi olduğunu anlamıştı.&nbsp;Bu mesaja tepki&nbsp;vermeyin. Sakince dinleyin. Şu anda tehlikedesiniz. Verdiğim talimatlara harfiyen uyun.&nbsp;Tereddüt eden Langdon, Sophie'nin tavsiyelerine uymaya karar vermişti. Fache'ye, telefonun ülkesinde kaza geçiren bir arkadaşıyla ilgili olduğunu söylemişti. Daha sonra Büyük Galeri&rsquo;nin sonundaki tuvaleti kullanmak istemişti.</p>

  <p class="p7">Nefes nefese kalan Sophie, şimdi onun önünde duruyordu. Langdon floresan ışığında onun güçlü havasının yumuşak hatlarından kaynaklandığını görünce şaşırmıştı. Sadece bakışları sertti ve çok katmanlı</p>

  <p class="p7">Renoir portrelerini çağrıştırıyordu... gizemli fakat belirgin, gizem perdesini bir şekilde kaybetmeyen bir yüreklilik.</p>

  <p class="p7">"Sizi uyarmak istedim Bay Langdon..." diye söze başlayan Sophie hâlâ nefes almaya çalışıyordu. "Siz gözetim altındasınız. Polis sizi gözaltına aldı." Konuşurken, aksanlı İngilizcesi fayans duvarlarda yankılanarak, sesine boğuk bir nitelik kazandırıyordu.</p>

  <p class="p7">Langdon, "Ama... neden?" diye sordu. Sophie, ona telefonda bir açıklamada bulunmuştu ama bunu, onun ağzından duymak istiyordu.</p>

  <p class="p7">Ona doğru adım atarken, "Çünkü," dedi. "Fache'nin bu cinayetteki baş şüphelisi sizsiniz."</p>

  <p class="p7">Langdon'ın kelimelerle arası iyiydi ama yine de son derece mantıksız geliyordu. Sophie'ye göre, Langdon bu gece Louvre'a simgebilim uzmanı olarak değil, bir şüpheli olarak çağrılmıştı ve DCPJ'nin en sık kullandığı sorgu metotlarından birinin gözetim altındaki suçlu hedefi olduğunun farkında değildi. Bu usta aldatmacada polis şüpheliyi cinayet mahalline davet eder ve sinirlerine hâkim olamayıp, kendini ele vereceğini ümit ederek onunla mülakat yapardı.</p>

  <p class="p7">Sophie, "Ceketinizin sol cebine bakın," dedi. "Sizi gözaltına aldıklarına dair bir delil bulacaksınız."</p>

  <p class="p7">Langdon gittikçe evhamlanıyordu.&nbsp;Cebime mi bakayım?&nbsp;Bir ucuz sihir numarasına benziyordu.</p>

  <p class="p7">"Sadece bakın."</p>

  <p class="p7">Şaşkınlık içindeki Langdon, elini tüvit ceketinin sol cebine götürdü, o cebi hiç kullanmazdı. Cebi kurcaladığında hiçbir şey bulamadı.&nbsp;Ne bekliyordun ki?&nbsp;Yeniden Sophie'nin deli olabileceğini düşünmeye başlamıştı. O sırada parmaklan beklenmedik bir nesneye dokundu. Küçük ve sertti. Minik nesneyi parmaklarıyla tutarak dışarı çıkarttı ve hayretle baktı. Saat pili büyüklüğünde, düğme şeklinde metal bir yuvarlaktı. Daha önce hiç görmediği bir şeydi. "Bu ne?..."</p>

  <p class="p7">Sophie, "GPS takip noktacığı," dedi. "Bulunduğu yeri devamlı, DCPJ&rsquo;nin gözlemleyebildiği Küresel Mevki Sistemi'ne gönderir. Bunu, insanların yerini izleyebilmek için kullanırız. Dünyanın herhangi bir yerinde altmış santim hata payıyla tam yerini gösteriyor. Sizi elektronik takibe aldılar.Otelden sizi almaya gelen ajan, siz odadan çıkmadan önce onu cebinize yerleştirdi."</p>

  <p class="p7">Langdon otel odasını hatırlamaya çalıştı... aldığı kısa duş, giyinmesi, odadan çıkarlarken DCPJ ajanının Langdon'ın tüvit ceketini tutması.&nbsp;Dısarısı soğuk Bay Langdon, demişti ajan. Paris'te bahar&nbsp;şarkılarda söylediğiniz gibi değildir.&nbsp;Langdon, ona teşekkür etmiş ve ceketi giymişti.</p>

  <p class="p7">Sophie'nin zeytin rengi gözleri samimiydi. "Daha önce size takip noktacığından bahsetmedim çünkü cebinizi Fache'nin yanında aramanızı istemedim. Onu bulduğunuzu bilemez."</p>

  <p class="p7">Langdon'ın nasıl tepki vermesi gerektiğine dair hiçbir fikri yoktu.</p>

  <p class="p7">"Sizi GPS takibine aldılar çünkü kaçabileceğinizi düşünüyorlardı." Durdu. "Aslında, kaçmanızı umut ettiler; bu şekilde davaları kuvvetlenecekti."</p>

  <p class="p7">Langdon, "Neden kaçayım ki?" diye sordu. "Ben masumum!"</p>

  <p class="p7">"Fache tam tersini düşünüyor."</p>

  <p class="p7">Öfkelenen Langdon takip noktacığını atmak için çöp kovasına doğru</p>

  <p class="p7">"Hayır!" Sophie, onun kolunu tutarak durdurdu. "Onu cebinizde bırakın. Eğer onu atarsanız sinyal hareket etmeyi kesecek ve noktacığı bulduğunuzu anlayacaklar. Fache'nin sizi yalnız bırakmasının tek sebebi, bulunduğunuz yeri takip edebilmeleri. Eğer ne yaptığını keşfettiğinizi düşünürse..." Sophie cümleyi tamamlamadı. Bunun yerine metal diski Langdon'ın elinden aldı ve tekrar tüvit ceketinin cebine attı.</p>

  <p class="p7">"Noktacık sizinle kalsın. En azından şimdilik."</p>

  <p class="p7">Langdon hiçbir şey anlayamıyordu. "Fache, benim Jacques Sauniére'i öldürdüğümü nasıl düşünebildi?"</p>

  <p class="p7">"Sizden şüphelenmek için inandırıcı sebepleri var." Sophie'nin yüzünde katı bir ifade vardı. "Burada henüz görmediğiniz bir delil var. Fache bunu sizden dikkatle sakladı."</p>

  <p class="p7">Langdon bakmakla yetiniyordu.</p>

  <p class="p7">Sauniére'in yere yazdığı metnin üç satırını hatırlıyor musunuz?"</p>

  <p class="p7">Langdon evet anlamında başını salladı. Langdon sayılarla kelimeleri beynine yazmıştı.</p>

  <p class="p7">Sophie artık fısıltıyla konuşuyordu. "Ne yazık ki, sizin gördüğünüz mesajın tamamı değildi. Fache'nin fotoğrafını çektikten sonra, siz gelmeden önce silip temizlediği&nbsp;dördüncü&nbsp;bir dize vardı."</p>

  <p class="p7">Langdon filigran kaleminin çözünür mürekkebinin kolaylıkla çıkartıldığını bildiği halde, Fache'nin delili neden sildiğini tahmin edemiyordu.</p>

  <p class="p7">Sophie, "Fache, mesajın son dizesinden," dedi. "Sizin haberiniz olmasını istemiyordu." Durdu. "En azından sizinle işi bitene kadar."</p>

  <p class="p7">Sophie süveterinin cebinden fotoğrafın bilgisayar çıktısını çıkardı ve açmaya başladı. "Fache, Sauniére'in mesajında söylediklerini çözebilmemiz umuduyla, bu gece cinayet mahallinin görüntülerini kriptoloji birimine gönderdi. Buradaki, mesajın tamamının fotoğrafı." Sayfayı Langdon'a uzattı.</p>

  <p class="p7">Langdon hayretle resme baktı. Yakından çekilen fotoğraf, parke zemindeki parıltılı mesajı gösteriyordu. Son dize, Langdon'ın midesine bir yumruk gibi inmişti.</p>

  <p class="p7">1 3 &ndash; 3 &ndash; 2 &ndash; 2 1 &ndash; 1 - 1 &ndash; 8 - 5</p>

  <p class="p7">O n D r a c o d e v i n i a l !</p>

  <p class="p7">O n s a h t e a l i m !</p>

  <p class="p7">P . S . R o b e r t L a n g d o n ' ı b u l</p>

  <p class="p7">&nbsp;</p>
</body>
</html>
