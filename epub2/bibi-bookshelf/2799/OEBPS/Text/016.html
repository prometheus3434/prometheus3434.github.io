<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>10</title>
</head>

<body>
  <h1 class="h11">10</h1>

  <p class="p7">Silas, Öğretmen'in onun için kiraladığı siyah Audi'nin direksiyonunda oturuyor ve muhteşem Saint-Sulpice Kilisesi'ne bakıyordu. Aşağıdan projektörlerle aydınlatılmış iki çan kulesi, binanın uzun gövdesinin üstünde sağlam bekçiler gibi duruyorlardı. Her iki yanda, ince desteklerden oluşan gölgeli sıra, güzel bir yaratığın kaburgalarını andırıyordu.</p>

  <p class="p7">Kâfirler kilit taşını saklamak için Tanrı&rsquo;nın evini kullandılar.&nbsp;Kardeşlik bir kez daha yanılsama ve düzenbazlık konusundaki efsanevi ününü teyit etmişti. Silas kilit taşını bulup, Öğretmen'e vermek için sabırsızlanıyordu, böylece kardeşliğin uzun zaman önce vefakârlardan çaldığını yerine koyabileceklerdi.</p>

  <p class="p7">Bu, Opus Dei'yi çok güçlü kılacak.,</p>

  <p class="p7">Audi'yi Saint-Sulpice'in önüne park eden Silas derin bir nefes alırken kendini, aklını elindeki işten temizlemeye ikna etmeye çalışıyordu. Sırtı hâlâ akşamın erken saatlerinde kendine verdiği bedensel çileden ötürü ağrıyordu ama bu acı, Opus Dei, onu kurtarmadan önceki hayatında çektiği kederlerle kıyaslandığında hafif kalıyordu.</p>

  <p class="p7">Hatıralar hâlâ ruhunu ele geçirmeye çalışıyorlardı.</p>

  <p class="p7">Silas kendine,&nbsp;nefretinden arın&nbsp;, diye emir verdi.&nbsp;Sana kötülük yapanları bağışla.</p>

  <p class="p7">Saint-Sulpice'in taş kulelerine bakan Silas bu tanıdık akıntıyla... onu gençlik yıllarındaki dünyası olan hapse bir kez daha atarak, geçmişi hatırlatan o güçle mücadele etti. Araf&rsquo;a dair anılar, her zamanki gibi duygularında fırtınalar kopartarak geldiler... çürüyen lahana kokusu, ölülerin, insan sidiğinin ve dışkıların pis kokusu. Pireneler'in uğuldayan rüzgârına karşı çaresizlik gözyaşları ve unutulmuş adamların hıçkırıkları,&nbsp;Andorra, diye düşünürken kaslarının gerildiğini hissediyordu.</p>

  <p class="p7">Silas'ın, İspanya ile Fransa arasındaki o kıraç ve ıssız hükümdarlıkta ölmekten başka hiçbir şey istemediği taş hücresinde titrerken kurtarılması inanılmazdı.</p>

  <p class="p7">O zamanlar bunu anlamamıştı.</p>

  <p class="p7">Işık, gök gürültüsünden çok sonra gelir.</p>

  <p class="p7">Ailesinin kendisine verdiği adı hatırlamamasına rağmen, o zamanlar ismi Silas değildi. Yedi yaşındayken evden ayrılmıştı. İri cüsseli bir rıhtım işçisi olan sarhoş babası, Albino bir evlat sahibi olduğu için öfkeliydi. Oğlanın utanç verici durumundan ötürü annesini suçlayarak, onu sürekli dövüyordu. Çocuk, annesini korumaya kalktığı zaman kötü şekilde dayak yiyordu.</p>

  <p class="p7">Bir gece korkunç bir kavga olmuştu ve annesi bir daha ayağa kalkamamıştı. Çocuk, annesinin yanında dururken, olanları engelleyemediği için dayanılmaz bir vicdan azabı duymuştu.</p>

  <p class="p7">Bu benim suçum!</p>

  <p class="p7">Çocuk vücudu bir şeytan tarafından idare ediliyormuşçasına mutfağa giderek bir kasap bıçağı almıştı.</p>

  <p class="p7">Hipnotize olmuş bir halde, babasının sarhoş yattığı yatak odasına yönelmişti. Çocuk tek kelime etmeden onu sırtından bıçaklamıştı. Babası acı içinde feryat ederek, yan dönmeye çalışmış ama oğlu onu bir kez, bir kez, bir kez daha bıçaklamıştı, ev sessizliğe kavuşana kadar.</p>

  <p class="p7">Çocuk evden kaçmış, fakat Marsilya sokaklarını bir o kadar düşmanca bulmuştu. Garip görünüşü, onu evden kaçan diğer gençler arasında istenmeyen biri haline getiriyordu. Harap olmuş bir fabrikanın bodrum katında, iskeleden çaldığı meyve ve çiğ balıkla tek başına yaşamak zorunda kalmıştı. Tek arkadaşı çöplükte bulduğu yırtık pırtık dergilerdi ve onları okumayı kendi kendine öğrenmişti. Geçen zamanla birlikte güçlenmişti. On iki yaşma geldiğinde başka bir başıboş yaşı kendinden iki kat büyük bir kız sokaklarda onunla dalga geçmiş ve yemeğini çalmaya kalkışmış ve kendini ölümüne dayak yerken bulmuştu. Yetkililer onu kızın üstünden çektiklerinde ona bir ültimatom vermişlerdi -ya Marsilya'yı terk edersin ya da çocuk hapishanesine gidersin.</p>

  <p class="p7">Çocuk sahilden aşağı inerek Toulon'a gitmişti. Zaman geçtikçe sokaklardaki acıyan bakışlar, korku dolu bakışlara dönmüştü. Çocuk güçlü genç bir erkek olmuştu. İnsanlar yanından geçerken, fısıldattıklarını duyabiliyordu.&nbsp;Bir hayalet&nbsp;, diyorlardı, beyaz tenine bakarken gözleri korku dan açılırdı.&nbsp;Şeytani gözlere&nbsp;sahip bir hayalet!</p>

  <p class="p7">Ve o kendini bir hayalet gibi hissediyordu... şeffaftı... bir limanda öbür limana süzülüyordu.</p>

  <p class="p7">İnsanlar sanki onun içini görüyorlardı.</p>

  <p class="p7">On sekiz yaşında, bir liman kasabasında kargo gemisinden bir kaç kurutulmuş jambon çalmaya çalışırken, bir çift tayfa tarafından yakalamıştı. Onu dövmeye başlayan iki denizci tıpkı babası gibi bira kokuyordu. Canavarın korku ve nefret dolu anıları su yüzüne çıkmıştı. Genç adam elleriyle, ilk denizcinin boynunu kırmıştı. İkincisinin aynı kaderi paylaşmasını gelen polisler engellemişti.</p>

  <p class="p7">İki ay sonra prangalarla Andorra'daki hapishaneye varmıştı.</p>

  <p class="p7">Gardiyanlar onu çıplak ve üşümüş bir halde içeri tıkarken hücre kiler, hayalet kadar beyazsın, diyerek onunla alay etmişlerdi.&nbsp;Mira el pectro! Belki de hayalet bu duvarlardan geçer!</p>

  <p class="p7">Geçen on iki yıl süresince, şeffaflaştığını anlayıncaya kadar bedeni ve ruhu soldu.</p>

  <p class="p7">Ben bir hayaletim.</p>

  <p class="p7">Ağırlığım yok.</p>

  <p class="p7">Yo soy un espectro... pálido como una fantasma... caminando mundo a solas.</p>

  <p class="p7">Bir gece hayalet, diğer tutukluların bağırışlarıyla uyanmıştı. Üzeri de uyuduğu zemini hangi görünmez gücün salladığını ya da hücresindeki harçları hangi kuvvetli elin silkelediğini bilmiyordu ama o ayağa fırlar fırlamaz, tam uyuduğu yere iri bir kaya parçası düşmüştü. Taşın geldiği görmek için başını kaldırdığında sallanan duvarda bir delik açıldığını gördü, arkasında on yıldır görmediği bir manzara vardı. Ay.</p>

  <p class="p7">Yer hâlâ sallanırken, hayalet kendini engin bir manzaraya açılan uçurumdan ormana inen, dar bir tünelin içinde ilerlerken buldu. Açlık ve yorgunluktan çılgına dönmüş bir halde gece boyunca aşağı doğru koştu.</p>

  <p class="p7">Bilincini kaybetmek üzereyken, şafak vakti kendini tren raylarının ormanın içinden geçtiği bir açıklıkta buldu. Rayları takip ederken sanki rüya da yürüyordu. Gördüğü boş yük vagonuna sığınmak ve dinlenmek için kıvrıldı. Uyandığında tren hareket ediyordu.&nbsp;Ne kadar oldu? Ne ka&nbsp;dar&nbsp;uzaktayım?</p>

  <p class="p7">Midesinde bir sancı büyüyordu.&nbsp;Ölüyor muyum?&nbsp;Yeniden uyudu Uyandığında bu kez birisi ona bağırıyor, vuruyor ve yük vagonun aşağı itiyordu. Kanlar akarken acı içinde, küçük bir köyü yemek arayarak dolaştı. Sonunda, vücudu bir adım daha atamayacak kadar güçsüz düştü, yol kenarına uzandı ve bilincini kaybetti.</p>

  <p class="p7">Işık yavaşça belirdi ve hayalet kaç zamandır ölü olduğunu tahmin etmeye çalıştı.&nbsp;Bir gün? Üç gün?</p>

  <p class="p7">Önemi yoktu. Yatağı bulutlar kadar yumuşaktı ve havada tatlı bir mum kokusu vardı. İsa oradaydı ve ona bakıyordu. Buradayım, dedi İsa.&nbsp;Taş kenara yuvarlandı ve sen yeniden doğdun.</p>

  <p class="p7">Uyudu ve uyandı. Zihni bulanmıştı. Cennete hiç inanmamıştı, buna rağmen İsa, onu gözetiyordu.</p>

  <p class="p7">Yatağının yanında yemek belirdi ve hayalet onu yedi, adeta kemiklerinin üstünde et oluştuğunu hissediyordu. Yeniden uyudu. Uyandığında İsa hâlâ ona gülümseyerek konuşuyordu.&nbsp;Kurtarıldın oğlum.</p>

  <p class="p7">Benim yolumu izleyenler kutsananlardır&nbsp;.</p>

  <p class="p7">Bir kez daha uyudu.</p>

  <p class="p7">Acı dolu bir çığlık hayaleti uykusundan kaldırmıştı. Vücudu yataktan fırlayarak, koridordan seslerin geldiği yere yöneldi. Mutfağa girdiğinde iri bir adamın ufak tefek bir adamı dövdüğünü gördü. Hayalet sebebini bilmeksizin iri adamı yakaladı ve onu duvara fırlattı. Adam kaçtığında hayalet, rahip kıyafeti giymiş yerde yatan genç bir adamın yanında duruyordu. Rahibin burnu fena halde kırılmıştı. Kanlar içindeki adamı yerden kaldıran hayalet, onu koltuğa götürdü.</p>

  <p class="p7">Rahip garip bir Fransızcayla, "Teşekkürler dostum," dedi. "Bağış parası hırsızları buraya çekiyor.</p>

  <p class="p7">Uykunda Fransızca konuştun. İspanyolca da biliyor musun?"</p>

  <p class="p7">Hayalet başını hayır anlamında iki yana salladı.</p>

  <p class="p7">Bozuk Fransızcasıyla, "İsmin nedir?" diyerek devam etti.</p>

  <p class="p7">Hayalet ailesinin kendisine verdiği ismi hatırlayamıyordu. Tek duyduğunu hapishane gardiyanlarının alaycı sözleriydi.</p>

  <p class="p7">Rahip gülümsedi. "&nbsp;No hay problema.&nbsp;Benim adım Manuel Aringarosa. Madrid'li bir misyonerim.</p>

  <p class="p7">Buraya,&nbsp;Obra de Dios&nbsp;için bir kilise kurmaya gönderildim."</p>

  <p class="p7">&ldquo;Neredeyim?" Sesi derinlerden geliyordu.</p>

  <p class="p7">"Oviedo. İspanya'nın kuzeyinde."</p>

  <p class="p7">"Buraya nasıl geldim?"</p>

  <p class="p7">"Birisi seni kapıma bırakmış. Hastaydın. Günlerdir buradasın."</p>

  <p class="p7">Hayalet kendisiyle ilgilenen genç adama baktı. Birisi ona iyi davranmayalı yıllar olmuştu. "Teşekkürler rahip."</p>

  <p class="p7">Rahip kanlı dudağına dokundu. "Müteşekkir olan benim dostum."</p>

  <p class="p7">Hayalet ertesi sabah uyandığında, dünyası daha berraktı. Yatağının üstündeki çarmıha baktı. Artık onunla konuşmadığı halde, varlığında huzur buluyordu. Yatağında doğrulunca, komodinin üstünde bulduğu gazete kupürünü görünce şaşırmıştı. Bir haftalık makale Fransızcaydı. Hikayeyi okuduğunda korku duydu.</p>

  <p class="p7">Dağlardaki bir hapishaneyi yıkan bir depremden ve tehlikeli mahkûmların serbest kaldığından bahsediyordu.</p>

  <p class="p7">Kalbi çarpmaya başlamıştı.&nbsp;Rahip kim olduğumu biliyor!&nbsp;Uzun zamandır duymadığı bir duyguyu yaşıyordu. Utanç. Suçluluk. Bunlara yakalanma korkusu eşlik ediyordu. Yatağından fırladı.&nbsp;Nereye&nbsp;kaçacağım?</p>

  <p class="p7">Kapıdan gelen ses, "Kitabı Mukaddes," dedi.</p>

  <p class="p7">Hayalet korku içinde döndü.</p>

  <p class="p7">Genç rahip içeri girerken gülümsüyordu. Burnu garip bir sekili sargıya alınmıştı ve elinde bir İncil tutuyordu. "Senin için Fransızca tane buldum. İşaretli bölüm."</p>

  <p class="p7">Ne yapacağını bilemeyen hayalet İncil'i aldı ve pederin işareti bölüme baktı.</p>

  <p class="p7">Afetler 16.</p>

  <p class="p7">Dizelerde, çıplak ve dövülmüş bir halde hücresinde yatarken Tanrı'ya ilahiler söyleyen Silas isimli bir mahkûm anlatılıyordu. Hayalet dizeye geldiğinde nefesi kesilmişti.</p>

  <p class="p7">"&nbsp;...Ve birden büyük bir deprem oldu, böylece hapishanenin temelleri sarsıldı ve tüm kapılar&nbsp;açıldı.&nbsp;"</p>

  <p class="p7">Gözlerini rahibinkilere dikmişti.</p>

  <p class="p7">Rahibin yüzünde sıcak bir tebessüm vardı. "Bundan böyle dostum, eğer başka adın yoksa ben sana Silas diyeceğim."</p>

  <p class="p7">Hayalet boş bir ifadeyle başını salladı.&nbsp;Silas&nbsp;. Ona beden verilmişti.&nbsp;Benim adım Silas&nbsp;.</p>

  <p class="p7">Rahip, "Kahvaltı vakti," dedi. "Bu kiliseyi kurmakta bana yardım edeceksen güce ihtiyacın olacak."</p>

  <p class="p7">Akdeniz'den 6000 metre yükseklikte, 1618 sefer sayılı Alitalia türbülansa girerek zıpladığında, yolcular tedirginlik içinde kımıldanmışlardı. Piskopos Aringarosa durumu fark etmemiş gibiydi. O, Opus Dei'nin geleceğini düşünüyordu. Paris planının gelişmelerinden haberdar olmak cin sabırsızlanırken, Silas'a telefon açabilmeyi diliyordu. Ama bunu yapamazdı. Öğretmen önceden belirtmişti.</p>

  <p class="p7">Fransız aksanıyla İngilizce konuşan Öğretmen, "Bu sizin kendi güvenliğiniz için," diye açıklamıştı.</p>

  <p class="p7">"Elektronik haberleşmeyi, nasıl dinleneceğini bilecek kadar iyi biliyorum. Sonuçları size felaket getirebilir."</p>

  <p class="p7">Aringarosa onun haklı olduğunu biliyordu. Öğretmen son derece dikkatli bir adamdı. Kimliğini Aringarosa'dan gizlemesine rağmen kendisine itaat ettirmeyi iyi biliyordu. Ayrıca, bir şekilde çok gizli bir bilgiye ulaşmıştı.&nbsp;Kardeşliğin en önemli dört üyesinin isimleri!&nbsp;Bu, Öğretmen'in ortaya çıkaracağını iddia ettiği büyük ödülü alma yetisine gerçekten sahip olduğuna piskoposu ikna eden delillerden biriydi.</p>

  <p class="p7">Öğretmen, ona, "Piskopos," demişti. "Tüm ayarlamaları yaptım. Planımın başarıya ulaşması için, Silas'ın günler boyunca sadece benimle görüşmesine izin vermek zorundasınız. Siz ikiniz konuşmayacaksınız. Ben onunla güvenli kanallardan temasa geçeceğim."</p>

  <p class="p7">"Ona saygılı davranacak mısınız?"</p>

  <p class="p7">"İnançlı bir adam en yüksek saygıyı hak eder."</p>

  <p class="p7">"Mükemmel. O halde kabul ediyorum. Bu iş bitene kadar Silas ve ben konuşmayacağız."</p>

  <p class="p7">"Ben bunu sizin kimliğinizi, Silas'ın kimliğini ve kendi yatırımlarımı korumak için yapıyorum."</p>

  <p class="p7">"Yatırımlarınız mı?"</p>

  <p class="p7">"Piskopos, eğer yeni gelişmeleri öğrenme hırsınız sizi hapse götürürse, ücretimi ödeyemeyeceksiniz."</p>

  <p class="p7">Piskopos gülümsemişti. "İyi bir nokta. İsteklerimiz birbiriyle örtüşüyor. Tanrı yardımcın olsun!"</p>

  <p class="p7">Yirmi milyon euro, diye düşündü uçağın penceresinden dışarı bakan Piskopos. Bu tutar Amerikan Doları cinsinden aşağı yukarı aynı rakama eşitti.&nbsp;Bu kadar güçlü bir şey için çok düşük bir ücret.</p>

  <p class="p7">Öğretmen ile Silas'ın başarısız olmayacaklarına yeniden güven duydu. Para ve inanç, çok güçlü teşvik unsurlarıydı.</p>

  <p class="p7">&nbsp;</p>
</body>
</html>
