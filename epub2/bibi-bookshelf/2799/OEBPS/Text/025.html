<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>19</title>
</head>

<body>
  <h1 class="h11">19</h1>

  <p class="p7">Saint-Sulpice Kilisesi'nin Paris'teki en tuhaf tarihe sahip olduğu söylenirdi. Mısır tanrıçası İsis onuruna yapılan eski bir tapınağın üstüne inşa edilen kilise, mimari açıdan Notre Dame'a santimi santimine benziyordu. Bu tapınak, Marquis de Sade ile Baudelaire'in vaftizine ve Victor Hugo'nun evlilik törenine ev sahipliği yapmıştı. Kiliseye bağlı olan ilahiyat fakültesinde karşı gelenekçi tarihe dair çok sayıda belge bulunuyordu ve sayısız gizli cemiyetin toplantı yeri olmuştu.</p>

  <p class="p7">Bu gece Saint-Sulpice'in o büyük ana nefı mezar kadar sessizdi, yaşama dair tek belirti akşamın erken saatlerinde yapılan ayinden kalma tütsü kokularıydı. Silas kendisini mabede alan Rahibe Sandrine'in tavırlarında bir huzursuzluk sezinlemişti. Aslında buna şaşırmıyordu. Silas, insanların görüntüsünden rahatsız olmalarına alışkındı.</p>

  <p class="p7">Rahibe, "Amerikalısınız," dedi.</p>

  <p class="p7">Silas, "Aslen Fransızım," diye yanıtladı. "İspanya'da göreve çağrıldım ve şimdi Birleşik Devletler'de okuyorum."</p>

  <p class="p7">Rahibe Sandrine başını salladı. Yumuşak gözlere sahip ufak bir kadındı. "Ve Saint-Sulpice'i&nbsp;hiç görmediniz mi?"</p>

  <p class="p7">'Bunun başlı başına bir günah olduğunu düşünüyorum."</p>

  <p class="p7">"Gündüzleri daha güzeldir."</p>

  <p class="p7">Suna eminim. Bununla birlikte, bu gece bana bu fırsatı sunduğunuz için size müteşekkirim."</p>

  <p class="p7">&ldquo;Bunu başrahip rica etti. Anlaşılan güçlü dostlarınız var."</p>

  <p class="p7">Hiçbir şey bilmiyorsun, diye düşündü Silas.</p>

  <p class="p7">Ana koridorda Rahibe Sandrine'in peşinden giderken, Silas mabedin sadeliğine şaşırmıştı. Renkli fresklere, yaldızlı sunaklara ve ahşabın sıcaklığına sahip Notre Dame'ın aksine, Saint-Suipice'in İspanya'daki süssüz katedralleri anımsatan bir sadeliği ve boşluğu vardı. Dekore edilmemiş olması, içerisini daha da büyük gösteriyordu. Silas tavanda yükselen tonozlara baktığında, devasa bir gemi teknesinin altında durduğunu hayal etti.</p>

  <p class="p7">Uygun bir görüntü,&nbsp;diye düşündü. Kardeşlik gemisi sonsuzluğa dek alabora olmak üzereydi. İşe başlamak için sabırsızlanan Silas, Rahibe Sandrine'in yanından ayrılmasını diliyordu. Silas&rsquo;ın kolaylıkla etkisiz hale getirebileceği ufak bir kadındı ama gerekli olmadıkça güç kullanmamak için yemin etmişti. O,&nbsp;takva sahibi bir kadın ve kardeşliğin, kilit taşım saklamak için kilisesini seçmesi onun suçu değil.</p>

  <p class="p7">Başkalarının günahı yüzünden o cezalandırılmamalı.</p>

  <p class="p7">"Benim yüzümden uykusuz kalmanız beni çok mahcup etti rahibe."</p>

  <p class="p7">"Hiç önemli değil. Paris'teki vaktiniz kısıtlı. Saint-Sulpice'i kaçırmamalıydınız. Kilisenin daha çok mimarisiyle mi yoksa tarihiyle mi ilgileniyorsunuz?"</p>

  <p class="p7">"Doğrusu rahibe, ben ruhani yanıyla ilgileniyorum."</p>

  <p class="p7">Rahibe hoş bir kahkaha attı. "Söylemeye gerek bile yok. Turunuza nereden başlamam gerektiğini düşünüyordum."</p>

  <p class="p7">Silas gözlerinin sunak üzerine odaklandığını hissetti. 'Tura gerek yok. Fazlasıyla nezaket gösterdiniz.</p>

  <p class="p7">Etrafı kendim gezebilirim."</p>

  <p class="p7">"Sorun değil," dedi. "Zaten uyandım artık."</p>

  <p class="p7">Silas yürümeyi durdurdu. Artık en ön sıraya gelmişlerdi ve sunak sadece dört buçuk metre ötede duruyordu. Dev gibi vücudunu ufak kadına çevirdi, kırmızı gözlerine bakarken kadının geri çekildiğini hissedebiliyordu. "Eğer kabalık olmazsa rahibe, Tanrı&rsquo;nın evinde yürüyüp tur atmaya alışkın değilim.</p>

  <p class="p7">Etrafa bakmadan önce biraz yalnız kalıp dua etmemin sakıncası var mı?"</p>

  <p class="p7">Rahibe Sandrine tereddüt etti. "Oh, elbette. Sizi kilisenin arka tarafında bekleyeceğim."</p>

  <p class="p7">Silas ağır elini yumuşak bir hareketle kadının omzuna koydu ve aşağı doğru baktı. "Rahibe, sizi uyandırdığım için zaten suçluluk duyuyorum. Sizi uykunuzdan daha fazla alıkoymak istemem. Lütfen yatağınıza dönün. Ben sunağın keyfini çıkartır, sonra da kiliseden çıkarım."</p>

  <p class="p7">Rahibe rahatsız olmuş gibiydi. "Sizinle ilgilenilmediğini düşünmeyeceğinize emin misiniz?"</p>

  <p class="p7">"Hayır kesinlikle. Dua yalnız yapılacak bir iştir."</p>

  <p class="p7">"Nasıl isterseniz."</p>

  <p class="p7">Silas elini kadının omzundan çekti. "İyi uykular rahibe. Tanrı&rsquo;nın huzuru sizinle olsun."</p>

  <p class="p7">"Ve sizinle." Rahibe Sandrine merdivenlere yöneldi. "Lütfen dışarı çıkarken, kapının arkanızdan iyice kapandığından emin olun."</p>

  <p class="p7">"Dikkat edeceğim." Silas, onun merdivenlerden çıkarak gözden kayboluşunu seyretti. Sonra arkasını dönüp, ön sırada diz çökerken, keçe kemerin bacağına battığını hissetti.</p>

  <p class="p7">Ulu Tanrım, bugün yapacağım işi senin rızan için yapıyorum...</p>

  <p class="p7">Sunağın üstündeki koro balkonunun karanlığında çömelen Rahibe Sandrine, sessizce tırabzandan aşağı bakıp, tek başına diz çöken cüppeli keşişi seyrediyordu. Ruhunda hissettiği ani korku, hareketsiz kalmasını güçleştiriyordu. Kısa bir an için, bu gizemli ziyaretçinin, onu hakkında uyardıkları düşman olabileceğinden şüphelendi. Bu gece, yıllardır taşıdığı emri yerine getirmek zorunda kalabilirdi. Karanlıkta saklanıp, onun her hareketini izlemeye karar verdi.</p>

  <p class="p7">&nbsp;</p>
</body>
</html>
