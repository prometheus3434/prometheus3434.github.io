<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>86</title>
</head>

<body>
  <h1 class="h11">86</h1>

  <p class="p7">Silas bir hayalet gibi hedefinin arkasından yaklaştı. Sophie Neveu onun farkına çok geç varmıştı.</p>

  <p class="p7">Henüz arkasını dönemeden Silas tabancanın namlusunu onun sırtına dayayıp güçlü kolunu göğsünün etrafından dolayarak, onun vücudunu kendi hantal vücuduna doğru çekti. Sophie irkilerek haykırdı.</p>

  <p class="p7">Teabing ile Langdon bunun üzerine şaşkınlık ve korku dolu ifadelerle yüzlerini döndüler, Teabing, "Ne?..." diye bağırdı. "Rémy'ye ne yaptın?"</p>

  <p class="p7">Silas sakin bir sesle, "Seni tek ilgilendiren," dedi. "Benim buradan kilit taşıyla çıkacak olmam."</p>

  <p class="p7">Rémy'nin de anlattığı gibi bu görev temiz ve basit olacaktı:&nbsp;Kiliseye gir, kilit taşını al ve dışarı çık;&nbsp;öldürmek yok, dövüşmek yok.</p>

  <p class="p7">Sophie'yi sıkıca tutan Silas elini göğsünden beline ve oradan ceplerine kaydırarak, içlerini aradı.</p>

  <p class="p7">Sophie'nin saçlarından kendi alkollü nefesi ne karışan hafif esans kokusunu alabiliyordu. "Nerede ?" diye fısıldadı.&nbsp;Kilit taşı daha önce onun cebindeydi.&nbsp;Peki şimdi nerede?</p>

  <p class="p7">Langdon'ın odanın karşı köşesinden yankılanan sesi, "Burada," dedi Silas döndüğünde, siyah kripteksi elinde tutan Langdon'ın onu aptal bir hayvanın karşısındaki matador gibi ileri geri salladığını gördü.</p>

  <p class="p7">Silas, "Yere bırak," diye bağırdı.</p>

  <p class="p7">Langdon, "Sophie ile Leigh'in kiliseden çıkmalarına izin ver,' diye yanıtladı. "Bunu seninle aramızda halledebiliriz."</p>

  <p class="p7">Sophie'yi kendisinden iterek uzaklaştıran Silas, silahını Langdon'a doğrultup, ona yaklaşmaya başladı.</p>

  <p class="p7">Langdon, "Bir adım daha yaklaşma," dedi. "Onlar binadan çıkana kadar olmaz."</p>

  <p class="p7">"Emir verecek pozisyonda değilsin."</p>

  <p class="p7">"Sana katılmıyorum." Langdon kripteksi başının üstüne kaldırdı. "Bunu yere atıp içindeki şişeyi kırmakta hiç tereddüt etmem."</p>

  <p class="p7">Silas tehdide dudak bükse de, korkuya kapılmıştı. Bu beklenmedik bir şeydi. ' Silahını Langdon'ın başına doğrultarak, eli kadar iyi hâkim olduğu sesiyle, "Kilit taşını kıramazsın. Sen de benim kadar Kâse'yi bulmak istiyorsun," dedi.</p>

  <p class="p7">"Yanılıyorsun. Sen benden çok daha fazla istiyorsun. Bu iş için öldürebileceğini kanıtladın."</p>

  <p class="p7">On metre ilerideki kemerli geçidin yanındaki ön sıralardan içeri bakan Rémy Legaludec, tehlikenin farkına varmıştı. İşler planladıkları gibi gitmiyordu ve bulunduğu yerden bile Silas'ın durumla başa çıkamadığını görebiliyordu. Öğretmen'in verdiği emirlere göre Silas&rsquo;ın silahını kullanması yasaktı.</p>

  <p class="p7">Kripteksi başının üstünde tutarken Silas&rsquo;ın silahına bakan Langdon bir kez daha, "Bırak gitsinler," dedi.</p>

  <p class="p7">Keşişin kırmızı gözleri öfke ve hüsranla parlıyordu, Remy, onun kripteksi elinde tutan Langdon'ı vurabileceğinden endişe etti.&nbsp;Kripteks yere düşemez!</p>

  <p class="p7">Kripteks Rémy'nin özgürlüğe ve zenginliğe giden biletiydi. Daha bir yıl önce, Chateau Villette'in duvarları arasında yaşayan ve çekilmez kötürüm Sir Leigh Teabing'in kaprislerini yerine getiren elli beş yaşında bir uşaktı. Ardından olağanüstü bir teklifle karşılaşmıştı. Rémy'nin Sir Leigh Teabing dünyanın en seçkin Kâse tarihçisi ile olan bağlantısı ona hayatı boyunca hayalini kurduğu her şeyi sağlayacaktı. O andan itibaren Châeau Villette'de geçirdiği her dakika onu bu ana yaklaştırmıştı.</p>

  <p class="p7">Mabet Kilisesi'nin ibadet alanına ve Robert Langdon'ın elindeki ki1it taşına bakan Rémy kendi kendine,&nbsp;o kadar yakınım ki,&nbsp;dedi. Eğer Langdon onu yere düşürürse, her şeyi kaybedecekti.</p>

  <p class="p7">Yüzümü gösterecek miyim?&nbsp;Bu, Öğretmen'in kesinlikle yasakladığı bir şeydi. Öğretmen'in kimliğini bilen tek kişi Rémy idi.</p>

  <p class="p7">Yarım saat kadar önce, kilit taşını çalma emrini aldığında Rémy Öğretmen'e, "Bu görevi&nbsp;Silas'ın&nbsp;yerine getirmesini istediğinizden emin misiniz?" diye sormuştu. "Ben de yapabilirim."</p>

  <p class="p7">Öğretmen kararlıydı. "Silas dört tarikat üyesi konusunda bize iyi hizmet verdi. Kilit taşını getirecektir.</p>

  <p class="p7">Senin&nbsp;ismin bilinmemeli. Diğerleri seni görürse, onların da öldürülmeleri gerekir ve bu gece yeterince cinayet işlendi. Yüzünü gösterme."</p>

  <p class="p7">Yüzüm değişecek,&nbsp;diye düşündü Rémy.&nbsp;Ödemeye söz verdiğin parayla bambaşka biri olacağım.</p>

  <p class="p7">Öğretmen, ona plastik cerrahinin parmak izlerini bile değiştirebileceğini söylemişti. Yakında özgür olacaktı plajda güneşlenen bir başka tanınmadık güzel yüz. Rémy, "Anlaşıldı," demişti "Ben Silas'a perde arkasından yardımcı olacağım."</p>

  <p class="p7">Öğretmen, ona, "Bilgin olsun Rémy," demişti. "Aradıkları mezar Mabet Kilisesî'nde değil. O yüzden korkma. Yanlış yerde arıyorlar."</p>

  <p class="p7">Rémy hayrete düşmüştü. "Sen mezarın yerini biliyor musun?"</p>

  <p class="p7">"Elbette. Sana daha sonra söylerim. Şimdi hızlı hareket etmelisin. Eğer diğerleri mezarın gerçek yerini keşfedip, sen kripteksi alamadan kiliseden ayrılırlarsa Kâse'yi sonsuza dek kaybetmiş olacağız."</p>

  <p class="p7">Kâse Rémy'nin umurunda bile değildi ama Öğretmen, onun payını ancak Kâse bulunduktan sonra ödeyeceğini söylemişti. Yakında sahip olacağı parayı her düşündüğünde Rémy'nin başı dönüyordu.&nbsp;Yirmi&nbsp;milyon euronun üçte biri.Sonsuza dek yok olmaya yeter de artar bile&nbsp;. Remy, güneşin altında uzanırken başkalarının bahşiş alabilmek için kendisine hizmet ettiği Côte d'Azur&rsquo;daki sahil kasabalarının hayalini kurmuştu.</p>

  <p class="p7">Ama şimdi burada Mabet Kilisesi'nde Langdon kilit taşını kırmakla tehdit ederken, Remy'nin geleceği pamuk ipliğine bağlıydı. Bu kadar yaklaşıp da her şeyi kaybetmek fikrine katlanamayan Rémy, o cesur hamleyi yapmaya karar verdi. Elindeki silah küçük kalibreli J-gövdeli bir Medusa idi ama yakın mesafeden gereği kadar öldürücü olacaktı.</p>

  <p class="p7">Gölgelerin arasından çıkan Remy, dairesel bölüme girerek, silah Teabing'in başına doğrulttu. "Uzun zamandır bunu yapmayı bekliyordu yaşlı adam."</p>

  <p class="p7">Rémy'nin silahı kendisine doğrulttuğunu gören Sir Leigh Teabing&rsquo;in kalbi teklemişti.&nbsp;Ne yapıyor?</p>

  <p class="p7">Teabing, Remy'nin elinde tuttuğu Medusa'nın kendi güvenliği için Jaguar'ın torpido gözünde sakladığı silah olduğunu fark etti.</p>

  <p class="p7">Teabing hayretle, "Rémy?" diye titredi. "Neler oluyor?"</p>

  <p class="p7">Langdon ile Sophie de bir o kadar sersemlemişlerdi.</p>

  <p class="p7">Teabing'in arkasından dolanan Rémy, silahın namlusunu sırtının sol tarafından tam kalbine gelecek şekilde dayadı.</p>

  <p class="p7">Teabing'in omzunun üstünden Langdon'a bakan Rémy, "Bu işi çok basit halledeceğim," dedi. "Kilit taşını yere bırak, yoksa silahı çekerim."</p>

  <p class="p7">Langdon felç olmuş gibiydi. "Kilit taşının senin için bir önemi yok," dedi. "Kesinlikle açamazsın."</p>

  <p class="p7">Rémy, "Kibirli budalalar," diye öfkelendi. "Bütün gece şiirleri tartışırken sizi dinlediğimin farkında değil miydiniz? Duyduğum her şeyi diğerleriyle paylaştım. Sizden daha fazlasını bilen diğerleriyle. Doğru yeri bile aramıyorsunuz. Aradığınız mezar tamamıyla farklı bir yerde!"</p>

  <p class="p7">Teabing paniğe kapılmıştı.&nbsp;Neler söylüyor!</p>

  <p class="p7">Langdon, "Kâse'yi neden istiyorsun?" diye sordu. "Yok etmek için mi? Zamanın Sonu gelmeden, öyle mi?"</p>

  <p class="p7">Remy, keşişi çağırdı. "Silas, kilit taşını Bay Langdon'dan al."</p>

  <p class="p7">Keşiş ilerlerken Langdon geriye adım attı ve yere atmak için hazırlanarak kilit taşını iyice havaya kaldırdı.</p>

  <p class="p7">Langdon, "Yanlış ellere gittiğini görmektense," dedi. "Kırmayı tercih ederim."</p>

  <p class="p7">Şimdi Teabing dehşete kapılmıştı. Bir ömür verdiği emeğin gözlerinin önünde buharlaştığını görecekti.</p>

  <p class="p7">Tüm hayalleri yıkılmak üzereydi.</p>

  <p class="p7">Teabing, "Robert, hayır!" diye çığlık attı. "Yapma! Elinde tuttuğun Kâse! Rémy bana asla ateş etmez.</p>

  <p class="p7">Birbirimizi on..."</p>

  <p class="p7">Remy tavana nişan alarak, Medusa'yı ateşledi. Ses, bu kadar küçük bir silah için muazzamdı. Silah sesi taş odada gök gürültüsü gibi yankı yapmıştı.</p>

  <p class="p7">Herkes olduğu yerde dondu.</p>

  <p class="p7">Remy, "Oyun oynamıyorum," dedi. "Bundan sonraki sırtına saplana^ Kilit taşını Silas'a ver."</p>

  <p class="p7">Langdon isteksizce kripteksi uzattı. Öne adım atan Silas, kırmızı gözleri intikamın verdiği tatminle parlarken kripteksi aldı. Kilit taşını cüppesinin cebine yerleştiren Silas hâlâ Langdon ve Sophie'ye doğru tuttuğu tabancasıyla geri çekildi.</p>

  <p class="p7">Uşak binadan çıkarken Teabing, Rémy'nin kolunu boğazına doladığını ve kendisini beraberinde sürüklediğini hissetti. Silahı sırtından ayırmamıştı.</p>

  <p class="p7">Langdon, "Bırak onu," dedi.</p>

  <p class="p7">Hâlâ geri çekilmekte olan Rémy, "Bay Teabing'i gezintiye çıkarıyoruz," dedi. "Polisi ararsanız o ölür.</p>

  <p class="p7">Engellemeye çalışacak herhangi bir şey yaparsanız ölür. Anlaşıldı mı?"</p>

  <p class="p7">Sesi heyecandan çatallaşan Langdon, "Beni götür," dedi. "Leigh'i bırak."</p>

  <p class="p7">Remy kahkaha attı. "Sanmıyorum. Onunla öyle hoş vakit geçirdik ki. Ayrıca o hâlâ işimize yarayabilir."</p>

  <p class="p7">Şimdi de silahını Langdon ve Sophie'den ayırmayan Silas geri çekilmeye başlamıştı. Rémy çıkışa doğru Leigh'i sürüklerken, koltuk değnekleri arkasından yere sürtüyordu.</p>

  <p class="p7">Sophie kararlı bir sesle, "Kim için çalışıyorsun?" diye sordu.</p>

  <p class="p7">Soru, ayrılmakta olan Remy'yi güldürmüştü. "Bilseniz çok şaşırırdınız Mademoiselle Neveu."</p>

  <p class="p7">&nbsp;</p>
</body>
</html>
