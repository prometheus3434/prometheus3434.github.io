<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>44</title>
</head>

<body>
  <h1 class="h11">44</h1>

  <p class="p7">Bilgisayar çıktısını incelerken, kriptograf duyuları harekete geçen Sophie, "On hane," dedi.</p>

  <p class="p7">1 3 &ndash; 3 &ndash; 2 &ndash; 2 1 &ndash; 1 &ndash; 1 &ndash; 8 - 5</p>

  <p class="p7">Grand-pérebu hesap numarasını Louvre'da yere yazmıştı!</p>

  <p class="p7">Sophie karıştırılmış Fibonacci Dizimi'ni parkenin üstünde ilk gördüğünde, yazılmasının tek amacının DCPJ'nin kriptografları aramasını sağlayarak, Sophie'yi işe karıştırmak olduğunu düşünmüştü. Daha sonra sayıların, diğer satırları deşifre etmek için ipucu verdiğini görmüştü...&nbsp;düzensiz bir dizi... sayısal anagram.</p>

  <p class="p7">Şimdi ise hayretten şaşkına dönmüş bir şekilde sayıların çok daha önemli bir anlamı olduğunu görüyordu.</p>

  <p class="p7">Büyükbabasının gizemli kasa kutusunu açacak son anahtar bu sayılardı.</p>

  <p class="p7">Langdon'a dönen Sophie, "Çift anlamlı bilmecelerde ustaydı," dedi. Çok anlam içeren her şeye bayılırdı. Şifrelerin içindeki şifrelere."</p>

  <p class="p7">Langdon taşıyıcı bandın yanındaki elektronik konsola doğru yürümeye başlamıştı bile. Sophie bilgisayar çıktısını eline alarak onun peşinen gitti.</p>

  <p class="p7">Konsolda, bankaların ATM terminallerindekine benzer bir tuş takımı vardı. Ekranda bankanın haç şeklindeki logosu görünüyordu. Tuş takımın yanında üçgen bir delik bulunuyordu. Sophie hiç vakit yitirmeden anahtar gövdesini yuvaya soktu.</p>

  <p class="p7">Ekran o anda değişti.</p>

  <p class="p7">HESAP NUMARASI:</p>

  <p class="p7">- - - - - - - - - - - - - -</p>

  <p class="p7">İmleç yanıp sönüyor, bekliyordu.</p>

  <p class="p7">On hane.&nbsp;Sophie bilgisayar çıktısındaki sayıları okurken, Langdon tuşladı.</p>

  <p class="p7">HESAP NUMARASI:</p>

  <p class="p7">1332211185</p>

  <p class="p7">Langdon son haneyi girdikten sonra ekran tekrar yenilendi. farklı dilde yazılmış bir mesaj görünüyordu. En üstteki İngilizciydi.</p>

  <p class="p7">UYARI:</p>

  <p class="p7">Giriş tuşuna basmadan önce lütfen hesap numaranızı hatasız girdiğinizden emin olunuz. Kendi güvenliğiniz için, bilgisayar hesap numaranızı tanımadığı takdirde sistem kendiliğinden kapanacaktır.</p>

  <p class="p7">Sophie kaşlarını çatarak, "&nbsp;Fonction terminer,&nbsp;" dedi. 'Tek şansımız var gibi görünüyor." Standart ATM makineleri, banka kartını alıkoymadan önce doğru PIN kodunu girmek için üç deneme hakkı verirdi. Bunun sıradan bir nakit çekme makinesi olmadığı ortadaydı.</p>

  <p class="p7">Ekrana girdikleri sayıyla elindeki bilgisayar çıktısını dikkatle karşılaştıran Langdon, "Sayıyı doğru girdik sanırım," dedi. Eliyle GİRİŞ tuşunu işaret etti. "Ateşleyelim bakalım."</p>

  <p class="p7">İşaret parmağını tuş takımına uzatan Sophie aklına gelen garip düşünceyle tereddüt etti.</p>

  <p class="p7">Langdon, ona, "Hadisene," diyerek hızlandırmaya çalıştı. "Vernet az sonra burada olur."</p>

  <p class="p7">"Hayır." Sophie elini geri çekmişti. "Asıl hesap numarası bu değil</p>

  <p class="p7">"Elbette bu! On haneli. Başka ne olabilir ki?"</p>

  <p class="p7">"Fazlasıyla gelişigüzel."</p>

  <p class="p7">Gelişigüzel mi?&nbsp;Langdon bu fikre kesinlikle katılmıyordu. Banka müşterilerinden PIN kodlarını gelişigüzel sayılardan seçmelerini isterdi, böylece numarayı kimse tahmin edemezdi. Elbette&nbsp;buradaki&nbsp;müşteriler de hesap numaralarını gelişigüzel sayılardan seçeceklerdi.</p>

  <p class="p7">Sophie ekrana yazdığı her şeyi sildi ve kendinden emin bir ifadeyle Langdon'a baktı. "Bu&nbsp;gelişigüzel&nbsp;sayının, Fibonacci Dizimi'nden seçilmiş büyük bir tesadüf olurdu."</p>

  <p class="p7">Langdon onun haklı olabileceğini fark etmişti. Sophie daha önce bu Fibonacci Dizimi'ni oluşturacak şekilde sıralamıştı. Bunun olabilme ihtimali gerçekten çok düşüktü.</p>

  <p class="p7">Sophie sanki hesap numarası ezberindeymiş gibi bir kez daha tuş takımına uzanmış, yeni bir sayı giriyordu. "Ayrıca büyükbabamın sembollere, şifrelere olan tutkusu göz önüne alınırsa, mutlaka kendisi için anlam ifade eden bir hesap numarası seçmiş olmalı, kolaylıkla hatırlayabileceği bir şey." Sayıyı yazmayı bitirdikten sonra sinsi bir ifadeyle gülümsedi. "Gelişigüzel gibi görünen... ama&nbsp;olmayan&nbsp;bir şey."</p>

  <p class="p7">Langdon ekrana baktı.</p>

  <p class="p7">HESAP NUMARASI:</p>

  <p class="p7">1332211185</p>

  <p class="p7">Ekrana baktığı anda Sophie'nin haklı olduğunu anlaması Langdon&rsquo;ın sadece saniyelerini almıştı.</p>

  <p class="p7">Fibonacci Dizimi</p>

  <p class="p7">1-1-2-3-5-8-13-21</p>

  <p class="p7">Fibonacci Dizimi, on haneli tek bir sayı haline getirildiğinde kesinlikle ne olduğu anlaşılmıyordu.</p>

  <p class="p7">Hatırlaması kolay ama görünüşü gelişigüzel.&nbsp;Sauniére'in asla unutamayacağı on haneli dâhice bir şifre.</p>

  <p class="p7">Bunun dışında, Louvre'un zeminindeki karışık sayıların sıraya sokulduğunda ünlü diziyi meydana getirmesini mükemmel bir biçimde açıklıyordu.</p>

  <p class="p7">Sophie uzanarak GİRİŞ tuşuna bastı.</p>

  <p class="p7">Hiçbir şey olmadı.</p>

  <p class="p7">En azından fark edebilecekleri bir şey olmadı.</p>

  <p class="p7">O sırada, bankanın altlarında bulunan yeraltı mahzenindeki robotumsu bir pençe harekete geçmişti.</p>

  <p class="p7">Tavana bağlı çift eksenli bir taşıma sisteminde kayarak hareket eden pençe, aldığı koordinatlara doğru ilerliyordu. Aşağıdaki beton zeminde, devasa bir ızgaranın üstünde yan yana dizilmiş plastik kasalar duruyordu... bir yeraltı odasına sıralanmış küçük tabutları andırıyorlardı.</p>

  <p class="p7">Pençe, doğru noktaya geldiğinde durup alçaldı, bu sırada elektrikli bir göz, kutunun üstündeki barkod numarasını okuyordu. Ardından, pençe bir bilgisayar hassasiyetiyle ağır kulpu kavradı ve kutuyu diklemesine kaldırdı. Devreye giren yeni cihazların yardımıyla pençe kutuyu odanın diğer ucuna taşıdı ve taşıyıcı bandın üzerine geldiğinde durdu.</p>

  <p class="p7">Sonra kol kutuyu nazikçe bırakarak, geri çekildi.</p>

  <p class="p7">Kol devre dışı kaldıktan sonra taşıyıcı bant dönmeye başladı...</p>

  <p class="p7">Yukarıda, Sophie ile Langdon taşıyıcı bandın hareket etmeye başladığını görünce rahatlamışlardı.</p>

  <p class="p7">Bandın yanında dururlarken, kendilerini içinden ne çıkacağını bilmedikleri gizemli bir bavulu bekleyen yorgun tatilciler gibi hissediyorlardı.</p>

  <p class="p7">Taşıyıcı bant odaya, sağ taraflarındaki hareketli kapının altındaki dar aralıktan girdi. Metal kapı yukarı kayarak açıldığında, taşıyıcı bandın gerilerinde muazzam bir plastik kutu belirmişti. Bu siyah ve plastik kutu, Sophie'nin tahmin ettiğinden çok daha büyüktü. Uçaklarda evcil hayvan taşımaya yarayan kafeslerin deliksiz olanlarına benziyordu.</p>

  <p class="p7">Kutu, tam önlerine gelince durdu.</p>

  <p class="p7">Orada sessizce duran Sophie ile Langdon, gizemli kutuya gözlerini dikmişlerdi.</p>

  <p class="p7">Bankadaki diğer her şey gibi, bu kutu da sanayi yapımıydı, metal menteşeleri, üzerinde bir barkod etiketi ve ağırlığa dayanıklı kulpları vardı. Sophie, onu dev bir alet çantasına benzetmişti.</p>

  <p class="p7">Sophie hiç vakit kaybetmeden, önünde duran iki tokayı çözdü. Sonra Langdon'a göz attı. Ağır kapağı birlikte kaldırarak, arkaya doğru ittiler.</p>

  <p class="p7">Öne doğru yaklaşarak, kasanın içine dikkatle baktılar.</p>

  <p class="p7">Sophie ilk baktığında kutunun boş olduğunu sanmıştı. Ardından bir şey gördü. Kutunun en altında duruyordu. Tek bir nesne.</p>

  <p class="p7">Ayakkabı kutusu büyüklüğündeki cilalı tahta kutunun menteşeleri oymalıydı. Parlak mor ağacın koyu damarları vardı. Sophie bunun&nbsp;gül ağacı&nbsp;olduğunu fark etti. Büyükbabasının en sevdiği. Kapağında güzel bir gül deseni bulunuyordu. Sophie ile Langdon birbirlerine şaşkınlıkla baktılar. Sophie eğilip kutuyu kavrayarak, dışarı çıkardı.</p>

  <p class="p7">Tanrım, ne kadar ağır!</p>

  <p class="p7">Büyük bir dikkatle geniş masanın üstüne taşıyıp, bıraktı. Langdon, yanında duruyordu. Her ikisi de, büyükbabasının bulmaları için gönderdiği küçük hazine sandığına gözlerini dikmişti.</p>

  <p class="p7">Langdon kapaktaki el oyması beş yapraklı güle hayretle bakıyordu. Bu türden gül şekillerini pek çok kez görmüştü. "Beş yapraklı gül," diye fısıldadı. "Tarikatın Kutsal Kâse için kullandığı semboldür."</p>

  <p class="p7">Sophie dönüp ona baktı. Langdon, onun ne düşündüğünü anlayabiliyor, kendisi de aynı şeyi düşünüyordu. Kutunun boyutları, içindekinin ağırlığı ve tarikatın kullandığı Kâse sembolü kuşkusuz tek bir sonuca götürüyordu.&nbsp;İsa'nın Kadehi&nbsp;bu sandığın içinde. Langdon bir kez daha kendisine bunun mümkün olmadığını söyledi.</p>

  <p class="p7">Sophie, "Bu bir," diye fısıldadı. "Kadehi koymak için en uygun boyut."</p>

  <p class="p7">O bir kadeh olamaz.</p>

  <p class="p7">Sophie kutuyu açmaya hazırlanarak, sandığı masanın üstünde kendine doğru çekti. Fakat o kutuyu hareket ettirirken beklenmedik bir şey oldu. Kutudan garip lıkır lıkır bir ses geldi.</p>

  <p class="p7">Langdon iyice anlamak için kulağım eğdi. İçinde&nbsp;sıvı mı&nbsp;var?</p>

  <p class="p7">Sophie de aynı derecede şaşırmış görünüyordu. "Sen de duydun mu?..."</p>

  <p class="p7">Langdon boş bir ifadeyle başını salladı. "Sıvı." İleriye uzanan Sophie yavaşça kopçayı açtı ve kapağı kaldırdı. İçindeki nesne, Langdon&rsquo;ın o güne dek gördüğü hiçbir şeye benzemiyordu. Ama her ikisi de bir şeyi o anda iyice anlamıştı. Bu kesinlikle İsa'nın Kadehi&nbsp;değildi.</p>

  <p class="p7">&nbsp;</p>
</body>
</html>
