<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>80</title>
</head>

<body>
  <h1 class="h11">80</h1>

  <p class="p7">Hawker 731 kasvetli sabah yağmurunun içine dalarken Teabing'in pilotu, "Emniyet kemerleri lütfen, beş dakika sonra iniyoruz," diye anons yaptı.</p>

  <p class="p7">Teabing alçalan uçağın altında uzanan kentin dumanlı tepelerini gördüğünde eve dönmenin keyfine vardı. İngiltere, Paris'e bir saatten daha yakın mesafedeydi ama arada dağlar kadar fark vardı. Bu sabah anavatanının nemli ve canlı yeşillikleri son derece konuksever görünüyordu.&nbsp;Fransa'daki günlerim sona&nbsp;erdi. İngiltere'ye zaferle dönüyorum. Kilit taşı bulundu.&nbsp;Ama elbette, kilit taşının&nbsp;nerede&nbsp;olduğu sorusu hâlâ gündemdeydi.&nbsp;Birleşik Krallık&nbsp;'ta bir yerde. Tam olarak nerede olduğunu hiç bilmemesine rağmen, zaferin tadını almaya başlamıştı.</p>

  <p class="p7">Langdon ile Sophie bakmaya devam ederlerken Teabing ayağa kalkıp kabinin karşı tarafına geçti ve duvardaki bir panoyu yana kaydırarak, altında gizli kasayı ortaya çıkardı. Şifreyi tuşladıktan sonra kasayı açtı ve iki pasaport çıkarttı. "Rémy ve benim belgelerim." Ardından elli sterlinlik banknotlardan oluşan kalın bir deste çıkardı. "Ve sizin belgeleriniz."</p>

  <p class="p7">Sophie şüpheyle bakıyordu. "Rüşvet mi?"</p>

  <p class="p7">"Yaratıcı diplomasi. Özel havaalanları birtakım masraflar alırlar. Hangarda bir İngiliz gümrük memuru bizi karşılayacak ve uçağa binmek isteyecek. Onun girmesine izin vermek yerine, İngiltere'de bulunduğunu kimsenin bilmesini istemeyen -basın yüzünden, bilirsiniz- ünlü bir Fransızla birlikte seyahat ettiğimi söyleyip, sağduyusu için ona bu cömert bahşişi vereceğim."</p>

  <p class="p7">Langdon şaşırmış gibiydi. "Ve memur bunu&nbsp;kabul&nbsp;edecek mi?"</p>

  <p class="p7">&ldquo;Herkesten&nbsp;kabul etmezler, ama bu insanların hepsi beni tanır. Tanrı&rsquo;ya şükür silah kaçakçısı değilim.</p>

  <p class="p7">Şövalye ilan edildim." Teabing gülümsedi. "Üyeliğin getirdiği bazı imtiyazlar var tabii."</p>

  <p class="p7">Rémy elinde tuttuğu Heckler Koch silahıyla koridorda belirmişi "Efendim, ben ne yapacağım?"</p>

  <p class="p7">Teabing, uşağına baktı. "Biz dönene kadar senin misafirimizle birlikte uçakta kalmanı istiyorum.</p>

  <p class="p7">Londra'da her gittiğimiz yere onu peşimizden sürükleyemeyiz."</p>

  <p class="p7">Sophie endişeli görünüyordu. "Leigh, biz dönene kadar Fransız polisinin uçağını bulacağı konusunda ciddiydim."</p>

  <p class="p7">Teabing güldü. "Evet, uçağa binip Rémy'yi bulduklarını düşünsene."</p>

  <p class="p7">Sophie, onun laubali tavrına şaşırmıştı. "Leigh, bağlı bir rehineyi uluslararası sınırdan geçirdin. Bu ciddi."</p>

  <p class="p7">"Benim avukatlarım da öyle." Uçağın arkasındaki keşişe kaşlarım çatarak baktı. "Bu hayvan evime girdi ve az kalsın beni öldürüyordu. Bu bir gerçek ve Rémy bunu doğrulayacak."</p>

  <p class="p7">Langdon, "Ama onu bağlayıp Londra'ya getirdin," dedi.</p>

  <p class="p7">Teabing sağ elini kaldırarak, mahkemede yemin ediyormuş gibi yaptı. "Sayın yargıç, İngiliz mahkemelerini tercih ettiği için bu tuhaf yaşlı şövalyeyi mazur görün. Fransız yetkililerini aramam gerektiğini biliyorum ama ben bir züppeyim ve şugeçiş izni kağıdıyla&nbsp;Fransızların davayı yürütebileceğine güvenmiyorum. Bu adam beni neredeyse öldürüyordu. Evet, onu İngiltere'ye getirmekte uşağımı bana yardım etmesi için zorlayarak aceleci bir karar verdim ama büyük bir baskı altındaydım.&nbsp;Mea culpa. Mea&nbsp;culpa.&nbsp;"</p>

  <p class="p7">Langdon kuşkuyla bakıyordu. "Söyleyen sen olursan, belki işe yarar."</p>

  <p class="p7">Pilot arkaya dönerek, "Efendim?" diye seslendi. "Kuleden telsizle bildirdiler. Sizin hangarınızın yanında bir bakım sorunu yaşıyorlarmış. uçağı doğrudan terminale indirmemi istediler."</p>

  <p class="p7">Teabing Biggin Hill'e on yıldan fazladır uçuyordu ve bu ilk kez olmuyordu. "Sorunun ne olduğunu söylediler mi?"</p>

  <p class="p7">"Kontrol memuru belirsiz şeyler söyledi. Galiba benzin istasyondaki benzin kaçağı gibi bir şeydi.</p>

  <p class="p7">Terminalin önüne park etmemi ve sonraki uyarıya kadar herkesin uçakta kalmasını istediler. Güvenlik tedbiriymiş. Havaalanı yetkililerinden onay almadan uçaktan inmeyecekmişiz"</p>

  <p class="p7">Teabing şüphelenmişti.&nbsp;Büyük bir benzin kaçağı olmalı.&nbsp;Benzin istasyonu onun hangarından en az yarım kilometre uzaktaydı.</p>

  <p class="p7">Rémy de kaygılanmışa benziyordu. "Efendim, alışılmışın hayli dışında."</p>

  <p class="p7">Teabing, Sophie ile Langdon'a döndü. "Dostlarım, bir hoş geldin heyeti tarafından karşılanacağımıza dair tatsız şüphelerim var."</p>

  <p class="p7">Langdon düşünceli bir tavırla içini çekti. "Sanırım Fache hâlâ aradığı kişinin ben olduğumu düşünüyor."</p>

  <p class="p7">Sophie, "Ya öyle," dedi. "Ya da hata yaptığını itiraf edemeyecek kadar kendini kaptırdı."</p>

  <p class="p7">Teabing onları dinlemiyordu. Fache'nin ne düşündüğünü bir yana bırakıp, bir an önce harekete geçmeleri gerekiyordu.Asıl hedeften şaşma.Kâse.&nbsp;O kadar yaklaştık ki.&nbsp;Altlarındaki iniş takımları ses çıkartarak açıldılar.</p>

  <p class="p7">Langdon vicdan azabı dolu bir sesle, "Leigh," dedi. "Onlara teslim olup, bu işi yasal yoldan halledebilirim. Sizi de karıştırmamış olurum."</p>

  <p class="p7">Teabing, "Oh, Tanrı aşkına Robert," diyerek savsakladı. "Gerçekten geri kalanımızın gitmesine izin vereceklerini mi düşünüyorsun? Sizi buraya yasaya aykırı bir şekilde getirdim. Bayan Neveu Louvre'dan kaçmana yardım etti ve uçağın arkasında bağlı bir adam var. Kendine gel! Hep birlikte işin içindeyiz."</p>

  <p class="p7">Sophie, "Belki başka bir havaalanı deneyebiliriz," dedi.</p>

  <p class="p7">Teabing başını iki yana salladı. "Eğer şimdi dönersek, başka bir yere indiğimiz anda bizi askeri tanklarla karşılarlar."</p>

  <p class="p7">Sophie yutkundu.</p>

  <p class="p7">Teabing, İngiliz yetkilileriyle karşılaşmayı, Kâse'yi bulmalarına yetecek kadar uzatmak için cesur bir karar vermesi gerektiğini anlamıştı. Pilot kabinine doğru aksayarak giderken, "Bana bir dakika izin verin," dedi.</p>

  <p class="p7">Langdon, "Ne yapıyorsun?" diye sordu.</p>

  <p class="p7">Teabing, "Satış toplantısı," derken, pilotu usulsüz bir manevra yapmaya ikna etmenin ne kadara mal olacağını düşünüyordu.</p>

  <p class="p7">&nbsp;</p>
</body>
</html>
