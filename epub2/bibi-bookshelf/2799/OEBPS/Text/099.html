<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>93</title>
</head>

<body>
  <h1 class="h11">93</h1>

  <p class="p7">Londra'daki Opus Dei Merkezi, Kensington Bahçeleri'nin kuzey parkuruna bakan 5 Orme Court adında gösterişsiz bir tuğla binaydı. Silas daha önce buraya hiç gelmemişti ama binaya yaya olarak yaklaşırken sığınma duygularının arttığını hissediyordu. Limuzini ana caddeden uzak tutmak için Rémy yağmura rağmen onu biraz uzakta bırakmıştı. Yürümek Silas'ın umurunda değildi. Yağmur onu temizliyordu.</p>

  <p class="p7">Rémy'nin teklifi üzerine Silas silahını temizlemiş ve kanalizasyon ızgarasından aşağı atmıştı. Ondan kurtulduğuna memnundu. Kendini daha hafif hissediyordu. Bacakları uzun süre bağlı kalmaktan dolayı hâlâ ağrıyordu, ama Silas daha büyük acılara da katlanmıştı. Yine de Remy'nin limuzinin arkasında bağlı bıraktığı Teabing'i düşünmeden edemedi, İngiliz acıyı hissetmeye başlamış olmalıydı.</p>

  <p class="p7">Buraya gelirlerken Silas, Rémy'ye, "Ona ne yapacaksın?" diye sormuştu.</p>

  <p class="p7">Rémy omuzlarını silkinişti. "Buna Öğretmen karar verecek." Sesinde kararlılık vardı.</p>

  <p class="p7">Şimdi Silas, Opus Dei binasına yaklaşırken yağmur şiddetini arttırdı ve sırılsıklam olan ağır cüppesi, bir gün öncesinin yaralarını sızlatmaya başlamıştı. Son yirmi dört saatin günahlarını ardında bırakmaya ve ruhunu arıtmaya hazırdı. İşi sona ermişti.</p>

  <p class="p7">Ön kapıya giden küçük avludan geçen Silas kapının kilitli olmamasına şaşırmadı. Açarak, az eşyayla döşenmiş lobiye adım attı. Silas halıya bastığında, yukarıdaki elektronik zil çaldı. Sakinlerin günlerini odalarında dua ederek geçirdikleri bu gibi mekânlarda ziller sıkça kullanılan İv araçtı. Silas gıcırtılı parkeler üzerindeki hareketin sesini duyabiliyordu</p>

  <p class="p7">Pelerinli bir adam aşağı indi. "Size yardım edebilir miyim?" Silas' şaşırtıcı görüntüsüne dikkat etmeyecek kadar düşünceli gözlere sahipti</p>

  <p class="p7">'Teşekkürler. Benim adım Silas. Opus Dei üyesiyim."</p>

  <p class="p7">"Amerikalı mısınız?"</p>

  <p class="p7">Silas başını salladı. "Şehre sadece bir günlüğüne geldim. Burada dinlenebilir miyim?"</p>

  <p class="p7">"Sormanıza bile gerek yok. Üçüncü katta iki boş oda var. Size çay ve ekmek getireyim mi?"</p>

  <p class="p7">Teşekkürler." Silas çok acıkmıştı.</p>

  <p class="p7">Silas yukarıdaki tek pencereli odaya çıkarak, ıslak cüppesinden kurtuldu ve iç çamaşırlarıyla dua etmek için çömeldi. Görevlinin yukarı çıkıp, kapısının önüne tepsiyi bıraktığını duydu. Silas dua etmeyi bitirdi, yemeğini yedi ve uyumak üzere yattı.</p>

  <p class="p7">Üç kat aşağıda bir telefon çalıyordu. Silas'ı karşılayan Opus Dei üyesi telefona cevap verdi.</p>

  <p class="p7">Arayan kişi, "Londra polisi," dedi. "Albino bir keşiş bulmaya çalışıyoruz. Orada bulunabileceğine dair istihbarat aldık. Onu gördünüz mü?"</p>

  <p class="p7">Adam şaşırmıştı. "Evet, o burada. Bir terslik mi var?"</p>

  <p class="p7">"&nbsp;Şimdi&nbsp;orada mı?"</p>

  <p class="p7">"Evet, yukarıda dua ediyor. Neler oluyor?"</p>

  <p class="p7">Memur, "Onu olduğu yerde bırakın," diye emretti. "Kimseye tek kelime etmeyin. Hemen memur gönderiyorum."</p>

  <p class="p7">&nbsp;</p>
</body>
</html>
