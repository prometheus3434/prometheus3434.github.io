<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>78</title>
</head>

<body>
  <h1 class="h11">78</h1>

  <p class="p7">Sophie kripteksi kucağına alıp harfleri çevirmeye başladığında korkunç bir heyecan duyuyordu. Eski hikmet sözü çözer bunu. Langdon ile Teabing, onu seyrederlerken nefes almayı unutmuş gibiydiler.</p>

  <p class="p7">S... O... F...</p>

  <p class="p7">Teabing, "Dikkatli ol," diye uyardı. "Çok çok dikkatli ol."</p>

  <p class="p7">... I... A.</p>

  <p class="p7">Sophie son harfi çevirmişti. Başını kaldırıp diğerlerine bakarken, Tamam," diye fısıldadı. "Şimdi çekip çıkartacağım."</p>

  <p class="p7">Langdon korkuyla karışık bir neşeyle, "Sirkeyi unutma," diye fısıldadı. "Dikkatli ol."</p>

  <p class="p7">Sophie bununda çocukluğunda açtığı kripteksler gibi olduğunu biliyordu. Tek yapması gereken silindiri her iki ucundan sıkıca kavramak ve farklı yönlere doğru hafif bir basınç uygulayarak yavaşça çekmekti. Eğer harfler, şifreye göre doğru sıralanmışsa, uçlardan biri kayarak açılacak ve Sophie içerideki, sirke şişesinin etrafına sarılmış papirüs sayfaya ulaşa çaktı. Bununla birlikte eğer yazdıkları şifre yanlışsa,&nbsp;Sophie'nin dışardaki uçlara uyguladığı baskı içerideki manivelayı harekete geçirince&nbsp;alttaki boşluğa kayacaktı. Eğer Sophie silindirleri hızla çekecek olursa cam şişe parçalanacaktı.</p>

  <p class="p7">Yavaş çek,&nbsp;dedi kendi kendine.</p>

  <p class="p7">Sophie avuç içleriyle silindirin uçlarını kavrarken, Teabing ile Langdon iyice eğildiler. Sophie şifre kelimeyi çözmenin verdiği heyecanla, neredeyse içeride bulmayı umduklarının ne olduğunu unutuyordu.&nbsp;Bu&nbsp;tarikatın kilit taşı.&nbsp;Teabing'e göre, Magdalalı Meryem'in ve Sangreal hazinesinin yerini gösteren, bir Kutsal Kâse haritası vardı... en büyük sahibi belirsiz gizli gerçek hazinesi.</p>

  <p class="p7">Taş tüpü tutan Sophie., bir kez daha tüm harflerin ibre ile aynı hizada olduğunu kontrol etti. Ardından yavaşça çekti. Hiçbir şey olmamıştı. Biraz daha kuvvet verdi. Taş birden yerinden kayarak ayrıldı. Uçtaki ağır parça elinde kalmıştı. Langdon ile Teabing neredeyse ayağa fırlayacaklardı. Uçtaki kapağı masanın üstüne koyup, içindekini görmek için silindiri yana eğerken Sophie'nin kalbi yerinden fırlayacak gibi olmuştu.</p>

  <p class="p7">Bir parşömen!</p>

  <p class="p7">Sophie yuvarlanmış kâğıdın ortasına baktığında, silindir şeklindeki bir nesnenin etrafına sarılmış olduğunu gördü. Sirke şişesi olduğunu tahmin etti. Fakat sirkenin etrafına sarılan kâğıt alışıldık hassas papirüs değil, tirşeydi.&nbsp;Bu garip,&nbsp;diye düşündü Sophie,&nbsp;sirke koyun derisinden yapılan tirşeyi eritmez&nbsp;.</p>

  <p class="p7">Kâğıdın ortasına tekrar baktığında, merkezdeki nesnenin sirke şişesi olmadığını fark etti. Tamamen farklı bir şeydi.</p>

  <p class="p7">Teabing, "Sorun nedir?" diye sordu. "Parşömeni çıkartsana."</p>

  <p class="p7">Kaşlarını çatan Sophie yuvarlanmış tirşeyle birlikte etrafına sarıldığı nesneyi çekip, ikisini birlikte dışarı çıkardı.</p>

  <p class="p7">Teabing, "Bu papirüs değil," dedi. "Çok ağır."</p>

  <p class="p7">"Biliyorum. Bu dolgu maddesi."</p>

  <p class="p7">"Ne için? Sirke şişesi için mi?"</p>

  <p class="p7">"Hayır." Sophie kâğıdı açtığında, içine sarılan nesne ortaya çıkmıştı. "&nbsp;Bunun için.&nbsp;"</p>

  <p class="p7">Langdon tirşe kâğıdın içindeki nesneyi gördüğünde kalbi teklemişti.</p>

  <p class="p7">Teabing yutkunarak, "Tanrı yardımcımız olsun," dedi. "Büyükbaban merhametsiz bir mimarmış."</p>

  <p class="p7">Langdon hayretle bakıyordu.&nbsp;Sauniére'in işleri kolaylaştırmaya hiç niyeti olmadığını anlayabiliyorum.</p>

  <p class="p7">Masanın üstünde ikinci bir kripteks duruyordu. Daha&nbsp;küçük.&nbsp;Siyah oniksten yapılmıştı. Birincisinin içine yerleştirilmişti. Sauniére'in çiftlere olan tutkusu.&nbsp;İki kripteks.&nbsp;Her şey çiftler halinde.&nbsp;Çifte anlamlar.</p>

  <p class="p7">Erkek dişi. Beyazın içinde siyah.&nbsp;Langdon önünde duran sembol zincirini sezinleyebiliyordu.&nbsp;Beyaz&nbsp;siyaha can verir.</p>

  <p class="p7">Her erkek bir kadından çıkar.</p>

  <p class="p7">Beyaz-dişi</p>

  <p class="p7">Siyah-erkek.</p>

  <p class="p7">Langdon uzanarak küçük kripteksi eline aldı. Birincisinin aynı gibiydi, sadece yarı ebadında ve siyahtı.</p>

  <p class="p7">O tanıdık çağıltı sesini duydu. Daha önce duydukları sıvı sesi bu küçük kripteksin içinden gelmiş olmalıydı.</p>

  <p class="p7">Tirşe kâğıdını onun önüne iten Teabing, "E, Robert," dedi. "En azından doğru yönde uçtuğumuza sevineceğini düşünüyorum."</p>

  <p class="p7">Langdon kalın tirşe kâğıdını inceledi. Süslü bir hat yazısıyla başta bir dört mısralı metin yazıyordu.</p>

  <p class="p7">Yine beş heceli ölçüyle yazılmıştı. Mısra şifreliydi ama Teabing'in İngiltere'ye gitme planının işe yarayacağını anlaması için ilk mısrayı okuması yeterli olmuştu.</p>

  <p class="p7">PAPA ŞÖVALYE GÖMMÜŞ LONDRA'DA</p>

  <p class="p7">Şiirin geri kalanında, ikinci kripteksi açarken kullanılacak şifrenin ancak bu şövalyenin şehrin bir yerindeki mezarında bulunabileceğini ima ediyordu.</p>

  <p class="p7">Langdon heyecanla Teabing'e döndü. "Bu şiirde bahsi geçen şövalyenin ne olduğu hakkında fikrin var mı?"</p>

  <p class="p7">Teabing sırıttı. "Hiç fikrim yok. Ama hangi şifreye bakmamız gerektiğini çok iyi biliyorum."</p>

  <p class="p7">O sırada, en az beş kilometre önlerinde altı kent polis arabası, yağmurun ıslattığı sokaklardan Biggin Hill Özel Havaalanı'na doğru gidiyordu.</p>

  <p class="p7">&nbsp;</p>
</body>
</html>
