<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>52</title>
</head>

<body>
  <h1 class="h11">52</h1>

  <p class="p7">Versailles yakınlarındaki 185 dönümlük Château Villette, Paris'in yirmi beş dakika kuzeybatısındaydı.</p>

  <p class="p7">1668 yılında Francis Mansart tarafından Aufflay Kontu için tasarlanan malikâne, Paris'in en önemli tarihi şatolarından biriydi. Château Villette, tasarımını Le Notre&rsquo;un yaptığı iki dörtgen göl ve bahçeleriyle, bir malikâneden çok mütevazı bir kaleyi andırıyordu. İnsanlar buraya sempatiyle&nbsp;la Petite Versailles&nbsp;diyorlardı.</p>

  <p class="p7">Langdon zırhlı kamyonu, garaj yolunda titreterek durdurdu. Görkemli güvenlik kapısının ardındaki çayırlarda Sir Leigh Teabing'in malikânesi yükseliyordu. Kapıdaki tabela İngilizceydi: ÖZEL</p>

  <p class="p7">MÜLKTÜR. GİRİLMEZ.</p>

  <p class="p7">Teabing evinin kendisine ait bir İngiliz adası olduğunu göstermek istercesine, tabelaları İngilizce yazmakla yetinmemiş, kapının dahili haberleşme sistemini kamyonun&nbsp;sağ tarafına&nbsp;gelecek şekilde yerleştirmişti... İngiltere hariç dünyanın her yerinde yolcu koltuğunun bulunduğu tarafa.</p>

  <p class="p7">Sophie yanlış yerde duran sisteme tuhaf bir bakış fırlattı. "Ya şoförün yanında kimse yoksa?"</p>

  <p class="p7">"Sorma." Langdon bu konuyu Teabing'le daha önceden tartışmıştı. "Her şeyin vatanındaki gibi olmasını tercih ediyor."</p>

  <p class="p7">Sophie camını aşağı indirdi. "Robert, sen konuşsan daha iyi olur."</p>

  <p class="p7">Langdon düğmeye basmak için Sophie'nin bulunduğu tarafa doğru eğildi. Bunu yaptığı sırada Sophie'nin iç gıcıklayıcı parfüm kokusu buru deliklerinden sızınca, ne kadar yakın olduklarının farkına vardı. Garip bir şekilde eğilmiş beklerken, küçük hoparlörden çalan telefon sesi duyulmaya başlamıştı.</p>

  <p class="p7">Sonunda cızırtıların ardından, sinirli bir adam aksanlı Fransızcasıyla cevap verdi. "Chateau Villette.</p>

  <p class="p7">Kim arıyor?"</p>

  <p class="p7">Sophie'nin üstüne abanmış olan Langdon, "Ben Robert Langdon," diye seslendi. "Sir Leigh Teabing'in bir dostuyum. Yardımına ihtiyacım var.&rdquo;</p>

  <p class="p7">"Efendim uyuyor. Ben de öyle yapıyordum. Onunla ne işiniz vardı?"</p>

  <p class="p7">"Özel bir konu. Kendisini çok ilgilendirecek bir konu."</p>

  <p class="p7">"O halde eminim yarın sabah sizi memnuniyetle kabul edecektir."</p>

  <p class="p7">Langdon ağırlığını biraz daha vererek uzandı. "Çok önemli."</p>

  <p class="p7">"Şu anda Sir Leigh uyuyor. Eğer arkadaşıysanız, sağlığının iyi olmadığından haberiniz vardır."</p>

  <p class="p7">Sir Leigh Teabing küçükken, çocuk felci geçirmişti ve şimdi koltuk değnekleriyle yürüyordu, fakat son ziyaretinde Langdon, onu o kadar canlı ve neşeli bir adam olarak görmüştü ki, bunun bir hastalık olduğunu unutmuştu. "Lütfen kendisine Kâse ile ilgili yeni bir bilgi edindiğimi söyleyin. Sabaha kadar bekleyemeyecek bir bilgi." .</p>

  <p class="p7">Uzun bir sessizlik oldu.</p>

  <p class="p7">Kamyon gürültüler çıkartarak yerinde sayarken, Langdon ile Sophie beklediler.</p>

  <p class="p7">Tam bir dakika geçmişti.</p>

  <p class="p7">Sonunda birisi konuştu. "Sevgili dostum, zannedersem hâlâ Harvard Standart saatine göre yaşıyorsun." Kendinden emin ve yumuşak bir ses konuşuyordu.</p>

  <p class="p7">Ağır İngiliz aksanını tanıyan Langdon gülümsedi. "Leigh bu münasebetsiz saatte uyandırdığım için özürlerimi kabul et."</p>

  <p class="p7">"Uşağım bana, Paris'te bulunmakla kalmayıp, bir de Kâse'den bahsettiğini söyledi."</p>

  <p class="p7">Bunun seni yatağından kaldıracağını düşündüm."</p>

  <p class="p7">"Öyle yaptı."</p>

  <p class="p7">&ldquo;Eski bir dostun için kapıyı açma ihtimalin var mı?"</p>

  <p class="p7">&ldquo;Gerçeği arayanlar arkadaştan ötedir. Onlar kardeştir." Teabing'in dramatik konuşmaları yeğlemesine alışkın olan Langdon gözlerini Sophie'ye çevirdi.</p>

  <p class="p7">Teabing, "Aslına bakarsan kapıyı açacağım," dedi. "Ama ilk önce kalbinin doğruluğundan emin olmalıyım. Bir şeref sınavı. Üç soruyu cevaplandıracaksın."</p>

  <p class="p7">İniltiler çıkaran Langdon, Sophie'ye fısıldadı. "Buna tahammül çeksin. Sana ilginç bir tip olduğunu söylemiştim."</p>

  <p class="p7">Herkül gibi bir ses tonuyla, "İlk sorun," dedi Teabing. "Sana çay yoksa kahve mi ikram edeyim?"</p>

  <p class="p7">Langdon, Teabing'in Amerikalıların kahve alışkanlığı hakkındaki duygularını biliyordu. "Çay," diye cevap verdi. "Earl Grey."</p>

  <p class="p7">"Mükemmel. İkinci soru. Süt mü şeker mi?"</p>

  <p class="p7">Langdon tereddüt etti.</p>

  <p class="p7">Sophie kulağına, "Süt," diye fısıldadı. "Sanırım İngilizler sütlü içiyor,"</p>

  <p class="p7">Langdon, "Süt," dedi.</p>

  <p class="p7">Sessizlik.</p>

  <p class="p7">"Şeker?"</p>

  <p class="p7">Teabing cevap vermedi.</p>

  <p class="p7">Bekle!&nbsp;Son yaptığı ziyarette kendisine ikram edilen içeceği hatırlayan Langdon, bu sorunun bir aldatmaca olduğunu fark etmişti. "&nbsp;Limon!&nbsp;" dedi. "&nbsp;Limonlu Earl Grey."</p>

  <p class="p7">"Doğru." Teabing gerçekten keyiflenmişe benziyordu. "Ve son olarak, en ciddi soruyu sormalıyım."</p>

  <p class="p7">Teabing durup, resmi bir sesle konuşmaya başladı. "Harvard&rsquo;lı kürekçi Henley'de en son hangi senede Oxford'lu birini geçti?"</p>

  <p class="p7">Langdon&rsquo;ın hiç fikri yoktu ama sorunun tek bîr sebepten sorulmuş olduğunu düşünebiliyordu. "Elbette böyle bir rezalet hiç yaşanmadı."</p>

  <p class="p7">Kapı açılmıştı. "Kalbin doğru dostum. Girebilirsin."</p>

  <p class="p7">&nbsp;</p>
</body>
</html>
