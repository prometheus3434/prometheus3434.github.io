<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>99</title>
</head>

<body>
  <h1 class="h11">99</h1>

  <p class="p7">Medusa marka tabancasının ardından Robert Langdon ve Sophie Neveu'ya bakan Sir Leigh Teabing hüzünlü görünüyordu. "Dostlarım," dedi. "Dün gece evimden içeri girdiğiniz andan itibaren, size zarar gelmesini önlemek için elimden geleni yaptım. Ama ısrarcılığınız artık beni zor duruma düşürüyor."</p>

  <p class="p7">Langdon ile Sophie'nin yüzlerindeki şok ve ihanete uğramışlık ifadesini görebiliyordu, ama yakında her ikisinin de, yolların kesiştiği bu noktada onları buluşturan olaylar zincirini anlayacaklarından emindi.</p>

  <p class="p7">Her ikinize de anlatmam gereken o kadar çok şey var ki... hâlâ anlayamadığınız o kadar çok&nbsp;şey var ki.</p>

  <p class="p7">Teabing, "Bu işe karışmaya," dedi. "Aslında hiç niyetim olmadığına lütfen inanın. Evime siz geldiniz.</p>

  <p class="p7">Beni arayan siz oldunuz."</p>

  <p class="p7">Langdon sonunda, "Leigh?" diyebildi. "Sen ne yapıyorsun Tanrı aşkına? Başının dertte olduğunu sanıyorduk. Buraya sana yardım etmeye geldik!'</p>

  <p class="p7">"Ben de böyle yapacağınızdan emindim," dedi. "Konuşmamız gereken çok şey var."</p>

  <p class="p7">Langdon ile Sophie, kendilerine yöneltilmiş tabancadan gözlerini alamıyorlardı.</p>

  <p class="p7">Teabing, "Sadece dikkatinizi çekmek için," dedi. "Eğer size zarar vermek isteseydim, şimdiye kadar ölmüş olurdunuz. Dün akşam evime geldiğinizde, hayatlarınızı kurtarmak için her şeyi tehlikeye attım. Ben onurlu bir adamım ve sadece Sangreal'e ihanet edenleri kurban edeceğime kalbimle ant içtim."</p>

  <p class="p7">Langdon, "Sen neden bahsediyorsun?" dedi. "Sangreal'e ihanet etmek mi?"</p>

  <p class="p7">Teabing içini çekerek, "Korkunç gerçeğin farkına vardım," dedi "Sangreal Belgeleri'nin&nbsp;neden&nbsp;dünyaya açıklanmadığını öğrendim. Tarikatın gerçeği hiçbir şekilde açıklamamaya karar verdiğini öğrendim. Bin yılın aydınlanmadan geçip gitmesinin sebebi bu, Zamanın Sonu'na geldiğimizde hiçbir şey olmamasının sebebi bu."</p>

  <p class="p7">Langdon itiraz edecekmiş gibi derin bir nefes aldı.</p>

  <p class="p7">Teabing, "Tarikat," diyerek devam etti. "Gerçeği paylaşmak gibi kutsal bir görevi üstlenmişti. Zamanın Sonu geldiğinde Sangreal Belgeleri'ni açıklayacaklardı. Da Vinci, Botticelli ve Newton gibi adamlar yüzyıllar boyunca bu belgeleri korumak ve görevi devam ettirmek için her şeylerini tehlikeye attılar. Ve sonra, gerçeğin ortaya çıkacağı zaman, Jacques Sauniére fikrini değiştirdi. Hıristiyanlık tarihindeki en büyük sorumlulukla onurlandırılan adam görevini yapmaktan kaçındı. Zamanın doğru olmadığına karar verdi." Teabing, Sophie'ye döndü. "Kâse'ye ihanet etti. Tarikata ihanet etti. Ve bu anı mümkün kılmak için uğraşan tüm nesillerin hatıralarına ihanet etti."</p>

  <p class="p7">Sophie, "Sen?" diye sorarken farkına varmıştı. Başını kaldırıp hırs dolu yeşil gözleriyle ona baktı.</p>

  <p class="p7">"Büyükbabamın cinayetinden sen mi sorumlusun?"</p>

  <p class="p7">Teabing alaycı bir tavırla konuşuyordu. "Büyükbaban ve onun&nbsp;sénéchaux&nbsp;'ları Kâse'ye ihanet eden kişilerdi."</p>

  <p class="p7">Sophie içinde büyük bir öfkenin büyüdüğünü hissediyordu. Yalan söylüyor!</p>

  <p class="p7">Teabing'in sesi acımasızdı. "Büyükbaban kendini kiliseye sattı. Gerçeği saklı tutması için ona baskı yaptıkları çok açık."</p>

  <p class="p7">Sophie başını iki yana salladı. "Kilisenin büyükbabam üstünde hiçbir etkisi yoktu."</p>

  <p class="p7">Teabing tuhaf şekilde güldü. "Tatlım, kilisenin yalanlarını açıklayacak olanlara baskı yapmakta iki bin yıllık tecrübesi var. Constantine zamanından beri kilise, Magdalalı Meryem ve İsa hakkındaki gerçeği başarıyla gizli tuttu.&nbsp;Şimdi,&nbsp;dünyayı karanlıkta tutmak için bir yol daha bulduklarına şaşırmamak gerekir, Artık kilise inanmayanları kıyımdan geçirecek Haçlılar bulamayabilir ama nüfuzu en az o zamanlardaki kadar ikna edici. Bir o kadar da fırsatçı." Bir sonraki fikrini iyice vurgulamak istiyormuş gibi duraksadı.</p>

  <p class="p7">"Bayan Neveu, büyükbabanız bir süredir size aileniz hakkındaki gerçeği anlatmak istiyordu."</p>

  <p class="p7">Sophie hayrete düşmüştü. "Bunu nasıl bilebilirsin?"</p>

  <p class="p7">"Benim hangi yöntemleri kullandığımın önemi yok. Şu anda anlamanız gereken önemli şey ise şu."</p>

  <p class="p7">Derin bir nefes aldı. "Annenizin, babanızın, büyükannenizin ve erkek kardeşinizin ölümü kaza değildi."</p>

  <p class="p7">Kelimeler Sophie'nin duygularını altüst etmişti. Konuşmak için ağzını açtı ama yapamadı.</p>

  <p class="p7">Langdon başını iki yana salladı. "Sen ne diyorsun?"</p>

  <p class="p7">"Robert, bu her şeyi açıklıyor. Tüm parçalar yerine oturuyor. Tarih kendini tekrarlar. Sangreal Belgeleri'ni gizli tutmak meselesine gelindiğinde, cinayet işlemekte kilisenin üstüne yoktur. Zamanın Sonu yaklaştığında, Büyük Üstat için değerli olan kişileri öldürmekle ona açık bir mesaj göndermiş oldular.</p>

  <p class="p7">Sesini çıkarma, yoksa sıradaki Sophie ve sen olursunuz."</p>

  <p class="p7">Çocukluk acılarının depreştiğini hisseden Sophie, "O bir trafik kazasıydı," diye kekeledi. "&nbsp;Bir&nbsp;kazaydı!&nbsp;"</p>

  <p class="p7">Teabing, "Masumiyetini korumak için uykudan önce anlatılan masallar," dedi. "Aileden sadece iki kişiye -tarikatın Büyük Üstat'ı ve tek torunu- dokunulmadığını düşünsenize. Kilisenin kardeşlik üzerinde hâkimiyet sahibi olabilmesi için mükemmel bir çift. Kilisenin geçen yıllar boyunca büyükbabanı, Sangreal sırrını açıklamaya kalkarsa&nbsp;seni&nbsp;öldürmekle ve Sauniére tarikatı eski yeminlerini tekrar gözden geçirmeye ikna etmezse, başladıkları işi bitirmekle tehdit ettiklerini hayal edebiliyorum."</p>

  <p class="p7">Öfkesi tepesine sıçrayan Langdon, "Leigh," diye karşı çıktı. "Elinde, kilisenin bu ölümlerle ilgisi olduğunu ya da tarikatın kararını sessiz kalmak yönünde etkilediğini kanıtlayacak deliller olmadığı belli."</p>

  <p class="p7">Teabing, "Delil mi?" diye püskürdü. "Tarikatın etkilendiğine dair kanıt mı istiyorsun? Yeni bin yıl geldi ama dünya hâlâ bilgisiz! Bu yeterli bir kanıt değil mi?"</p>

  <p class="p7">Teabing'in kelimeleri kulaklarında yankılanırken, Sophie başka bir konuştuğunu duydu.&nbsp;Sophie, sana&nbsp;ailen hakkındaki gerçeği anlatmalıyım.&nbsp;Titrediğini hissetti. Bu, büyükbabasının ona anlatmak istediği gerçek olabilir miydi? Ailesininöldürüldüğü&nbsp;gerçeği? Ailesinin öldüğü trafik kazası hakkında tam olarak ne biliyordu? Sadece, yarım yamalak ayrıntılar. Gazetelerdeki hikâyeler bile belirsizdi. Kaza mı? Uykudan önceki masalları mı? Sophie aniden büyükbabasının gereğinden fazla korumacı olduğunu ve küçükken onu yalnız bırakmaktan hiç hoşlanmadığını hatırladı. Sophie büyüyüp, üniversiteye gittiğinde bile büyükbabasının onu izlediği hissine kapılırdı. Bütün hayatı boyunca, onu gölge gibi izleyen tarikat üyeleri olup olmadığını merak etti.</p>

  <p class="p7">Langdon inanmaz gözlerle Teabing'e ters bir bakış fırlatarak, "Onun kullanıldığından mı şüphelendin," dedi. "Bu yüzden mi onu&nbsp;öldürdün?&nbsp;"</p>

  <p class="p7">Teabing, 'Tetiği ben çekmedim," dedi. "Sauniére, kilise ailesini ondan çaldığında zaten yıllar önce ölmüştü. Şerefi tehlikeye atılmıştı. Şimdi bu acıdan ve kutsal görevini yerine getirmekteki yetersizliğinden kaynaklanan utancından kurtuldu. Diğer seçeneği düşün. Bir şey yapılması gerekiyordu. Dünya sonsuza kadar bilgisiz mi kalacaktı? Kilisenin sonsuza kadar tarih kitaplarımıza kendi yalanlarım sokmasına izin mi verilecekti? Kilisenin sonsuza kadar cinayet ve haraçla sözünü geçirmesine müsaade mi edilecekti? Hayır, bir şey yapılması gerekiyordu! Ve şimdi biz Sauniére'nin mirasını yerine getirmeye hazırız ve son derece büyük bir yanlışı düzeltmeye." Duraksadı. "Üçümüz. Birlikte."</p>

  <p class="p7">Sophie sadece kuşku duydu. "Bizim sana yardım edeceğimizi nasıl düşünebilirsin?"</p>

  <p class="p7">"Çünkü, hayatım, tarikatın belgeleri ortaya çıkaramamasının sebebi&nbsp;sensin&nbsp;. Büyükbabanın sana olan sevgisi, kiliseye meydan okumasına engel oldu. Ailesinin geri kalan tek ferdine misilleme yapılması korkusu onu köstekledi. Gerçeği açıklama şansına hiç sahip olmadı çünkü sen onun ellerini bağlayarak ve onu bekleterek reddettin. Bunu, büyükbabanın hatırasına borçlusun."</p>

  <p class="p7">Robert Langdon olayları anlamaya çalışmaktan vazgeçmişti. Aklından geçen soru seline rağmen, şimdi sadece tek bir şeyin önemli olduğunu biliyordu... Sophie'yi buradan canlı çıkarmak. Langdon&rsquo;ın daha önce yanlışlıkla Teabing'i bu işe bulaştırmasından duyduğu suçluluk duygusu, şimdi Sophie'ye kaymıştı.</p>

  <p class="p7">Onu Chateau Villette'ye ben götürdüm. Ben sorumluyum.</p>

  <p class="p7">Langdon, Leigh Teabing'in onları burada, Papazlar Meclisi Binası'nda soğukkanlılıkla öldürebileceğine ve bu yolunu şaşırmış arayışında başkalarının öldürülmesi işine bulaştığına bir türlü înanamıyordu. Kalın duvarlı ve kuytu köşedeki bu odada, özellikle de yağmurda, silah seslerinin duyulmayacağı düşüncesi onu huzursuz etti.&nbsp;Ve Leigh az önce suçunu bize itiraf etti.</p>

  <p class="p7">Langdon sarsılmış gibi görünen Sophie'ye baktı.&nbsp;Kilise, Sophie'nin ailesini tarikatı susturmak için&nbsp;mi öldürttü?&nbsp;Langdon modern kilisenin insanları öldürmediğine emindi. Bunun başka bir açıklaması olmalıydı.</p>

  <p class="p7">Langdon, Leigh'e bakarak, "Sophie'yi bırak," dedi. "Bunu sen ve ben tartışmalıyız."</p>

  <p class="p7">Teabing garip bir şekilde güldü. "Korkarım bu, benim gücümün yetmeyeceği bir güven gösterisi. Yine de, sana şunu önerebilirim." Silahını Sophie'ye çevrili tutarak, koltuk değneklerine dayandı ve cebinden kilit taşını çıkardı. Langdon'a uzatırken, biraz yana kaydı. "Bir güven sembolü Robert."</p>

  <p class="p7">Robert tedbirli davrandı ve kıpırdamadı. Leigh kilit taşını bize geri mi veriyor?</p>

  <p class="p7">Teabing, onu beceriksizce Langdon'a doğru uzatırken, "Al," dedi. Langdon, Teabing'in onu geri vermesi için tek bir neden düşünebiliyordu. "Zaten açtın. Haritayı içinden aldın."</p>

  <p class="p7">Teabing başını iki yana sallıyordu. "Robert, kilit taşını çözseydim, Kâse'yi tek başıma bulmak üzere çoktan ortadan kaybolmuş olurdum ve sizi de bu işe bulaştırmazdım. Hayır, cevabı bitmiyorum. Ve bunu rahatsızlık duymadan itiraf edebilirim. Gerçek bir şövalye, Kâse uğruna tevazu göstermeyi öğrenir.</p>

  <p class="p7">Kendisinden önce koyulan işaretlere uymayı öğrenir. Bunu, manastıra girdiğinizi gördüğümde anladım.</p>

  <p class="p7">Buraya gelmenizin bir nedeni vardı. Yardım etmek. Ben tek başıma zafer peşinde değilim. Kendi gururumdan çok daha büyük bir efendiye hizmet ediyorum. Gerçeğe. Gerçeği bilmek insanlığın hakkı.</p>

  <p class="p7">Kâse hepimizi buldu ve şimdi ortaya çıkarılmak için yalvarıyor. Birlikte çalışmalıyız."</p>

  <p class="p7">İşbirliği ve güven ricalarına rağmen, Langdon ileri adım atıp, soğuk mermer silindiri kabul ederken, Teabing silahının namlusunu hâlâ Sophie'ye doğru tutuyordu. Langdon silindiri eline alıp, geri adım atarken içindeki sirke şişesi lıkırdadı. Üzerindeki harfler hâlâ karışık ve kripteks kilitliydi.</p>

  <p class="p7">Langdon, Teabing'e göz attı. "Onu şu anda kırmayacağımdan nasıl emin olabiliyorsun?"</p>

  <p class="p7">Teabing'in kahkahası ürkütücüydü. "Mabet Kilisesi'ndeki kırma tehdidin boş bir tehdit olduğunu fark etmiş olmalıyım. Robert Langdon kilit taşını asla kırmaz. Sen bir tarihçisin Robert. İki bin yıllık tarihin anahtarım elinde tutuyorsun... Sangreal'in kayıp anahtarını. Onun sırrını korumak için yakılan şövalyelerin ruhlarını hissediyor olmalısın. Onların boş yere ölmelerine izin mi vereceksin? Hayır, sen onları temize çıkaracaksın. Hayranı olduğun diğer büyük adamların saflarına katılacaksın Da Vinci, Botticelli, Newton.</p>

  <p class="p7">Onların her biri şu an senin yerinde olmayı şeref sayarlardı. Kilit taşının içindekiler şu an bize yalvarıyor.</p>

  <p class="p7">Özgür bırakılmayı bekliyorlar. Vakit geldi. Kader bizi bu ana getirdi."</p>

  <p class="p7">"Sana yardım edemem Leigh. Bunu nasıl açacağıma dair en ufak fikrim yok. Newton&rsquo;ın mezarını kısa bir süre için gördüm. Şifreyi bilsem bile..." Gereğinden fazla konuştuğunu fark eden Langdon sustu.</p>

  <p class="p7">"Bana söylemez miydin?" Teabing içini çekti. "Bana borçlu olduğunu takdir etmemen karşısında hayal kırıklığına uğradım ve şaşırdım Robert. Chateau Villette'ye geldiğiniz anda, Rémy ile birlikte işinizi bitirmek benim için çok daha kolay olurdu. Ama ben daha saygın olanı yapmak için her şeyi tehlikeye attım."</p>

  <p class="p7">Silaha bakan Langdon, "Bu&nbsp;asilce&nbsp;bir davranış mı?" diye sordu.</p>

  <p class="p7">Teabing, "Sauniére'in hatası," dedi. "O ve&nbsp;sénéchaux&nbsp;&rsquo;ları Silas'a yalan söyledi. Öyle yapmasalardı kilit taşını güçlük çıkarmadan ele geçirmiş olacaktım. Büyük Üstat'ın beni aldatabileceğim ve kilit taşını arasının açık olduğu torununa bırakabileceğini nasıl tahmin edebilirdim?" Teabing aşağılayıcı gözlerle Sophie'ye baktı. "Bu bilgiye sahip olmaktan o k dar acizdi ki, simgebilimci bir bebek bakıcısına ihtiyacı vardı." Teabing yeniden Langdon'a baktı. "Neyse ki Robert, işin içine senin girmen benim önümü açtı.</p>

  <p class="p7">Kilit taşı emanet bankasında sonsuza dek kilitli kalacağı yerde, onu sen çıkartıp benim evime getirdin."</p>

  <p class="p7">Başka nereye kaçabilirdim,&nbsp;diye düşündü Langdon.&nbsp;Kâse tarihçileri topluluğu küçüktür. Ayrıca&nbsp;Teabing'le benim ortak bir geçmişimiz var.</p>

  <p class="p7">Teabing şimdi halinden memnun görünüyordu. "Sauniére'in ölmeden önce size bir mesaj bıraktığını öğrendiğimde, değerli tarikat bilgisinin sizde olduğunu anladım. Bu kilit taşının kendisi de olabilirdi, onu nerede bulacağınıza dair bir ipucu da, bundan emin değildim. Ama peşinizde polis varken, kapıma kadar ulaşacağınızdan şüpheleniyordum."</p>

  <p class="p7">Langdon sinirle parladı. "Peki ya başaramasaydık?"</p>

  <p class="p7">"Size yardım eli uzatmak için plan yapıyordum. Hangi yoldan olursa olsun kilit taşı Chateau Villette'ye gelecekti. Sizin onu kendi ellerinizle getirmeniz, benim davamın haklı olduğunun ispatıdır."</p>

  <p class="p7">"Ne!" Langdon dehşete düşmüştü.</p>

  <p class="p7">"Silas, Chateau Villette'ye girip kilit taşını sizden çalacaktı, böylece size zarar vermeden aradan çıkaracak, benim de ismimi şüpheliler arasına bulaştırmayacaktı. Ama Sauniére'in notlarının karmaşıklığını gördüğümde her ikinizi de arayışıma bir süre daha dahil etmem gerektiğine karar verdim. Tek başıma devam edebileceğime kanaat getirdikten sonra Silas onu tekrar çalabilirdi."</p>

  <p class="p7">Sophie ihanete uğradığını yansıtan bir sesle, "Mabet Kilisesi," dedi.</p>

  <p class="p7">Anlamaya başladılar,&nbsp;diye düşündü Teabing. Mabet Kilisesi, kilit taşını Robert ile Sophie'den çalmak için mükemmel bir yerdi, ayrıca şiirde geçen tarife uygun görüntüsü onu makul bir yem haline getiriyordu.</p>

  <p class="p7">Rémy'nin aldığı emirler açıktı... Silas kilit taşını alırken ortalarda görünme. Ne yazık ki Langdon&rsquo;ın kilit taşını kırma tehdidi, Rémy'nin paniğe kapılmasına neden olmuştu. Kendi sahte kaçırılma sahnesi aklına gelen Teabing hüzünle,&nbsp;keşke Rémy ortaya atılmasaydı,&nbsp;diye düşündü.&nbsp;Rémy benimle bağlantısı olan&nbsp;tek kişiydi ve yüzünü gösterdi!</p>

  <p class="p7">Neyse ki Silas, Teabing'in gerçek kimliğinden habersizdi ve onu kilimden kaçırıp, Rémy'nin bağlayarak limuzinin arkasına atmasına kolayca inmişti. Ses geçirmeyen ara bölme yukarı kalktığında Teabing, sahte Fransız aksanını kullanarak ön koltukta oturan Silas'a telefon etmiş ve ona doğruca Opus Dei'ye gitmesini söylemişti. Polise verilen isimsiz bir ihbar, Silas'ı sahneden kaldırmaya yetmişti.</p>

  <p class="p7">Sorunlardan biri halledildi.</p>

  <p class="p7">Diğer sorun daha büyüktü.&nbsp;Rémy.</p>

  <p class="p7">Teabing kararı vermekte zorlanmıştı ama sonunda Rémy büyük bir yük olduğunu ortaya koymuştu.</p>

  <p class="p7">Kâse'nin her aranışında bir kurban verilmesi gerekir. En açık çözüm, limuzinin içki barından Teabing'in yüzüne bakıyordu, bir matara, biraz konyak ve bir kutu fıstık. Kutunun dibindeki tozlar Rémy'nin alerjisini tetiklemek için yeterli olacaktı. Rémy limuzini Horse Guards Parade'e park ettiğinde, Teabing arka taraftan çıkmış, ön koltuğun kapısına doğru yürümüş ve Rémy'nin yanına oturmuştu. Teabing, dakikalar sonra arabadan inmiş, delilleri yok etmiş ve görevinin son evresini tamamlamak üzere yola çıkmıştı.</p>

  <p class="p7">Westminster Manastın kısa bir yürüyüş mesafesindeydi. Teabing'in bacak destekleri, koltuk değnekleri ve silahı metal detektörünü çalıştırmış olsa da, güvenlik görevlileri ne yapacaklarını şaşırmışlardı.&nbsp;Bacak desteklerini çıkartıp, altından sürünerek geçmesini mi istesek? Engelli bedenini&nbsp;mi arasak?Teabing heyecandan şaşıran görevlilere daha kolay bir çözüm sunmuştu Kraliyet Şövalyesi olduğunu ispat eden kabartmalı kimliğini göstermişti. Zavallı adamlar onu içeri buyur etmek için neredeyse birbirlerini eziyorlardı.</p>

  <p class="p7">Şimdi hayretler içindeki Langdon ile Neveu'ya bakan Teabing, yakında kilisenin çöküşüne neden olacak plana Opus Dei'yi ne kadar zekice alet ettiğini açıklama hevesine karşı koyuyordu. Bu konunun beklemesi gerekiyordu. Şu anda yapılması gereken işler vardı.</p>

  <p class="p7">Teabing akıcı Fransızcayla, "Mes amis," dedi. "Vous ne trouvez pas le Saint-Graal, c'est le Saint-Graal qui vous trouve." Gülümsedi. "Birleşen yollarımız daha bariz olamazdı. Kâse bizi buldu."</p>

  <p class="p7">Sessizlik.</p>

  <p class="p7">Şimdi onlarla fısıltıyla konuşuyordu. "Dinleyin. Duyabiliyor musunuz? Kâse bize yüzyıllar öncesinden sesleniyor. Tarikatın budalalığından kurtulmak için yalvarıyor. Her ikinizin de bu fırsatı anlamanızı rica ediyorum. Şu anda son şifreyi çözmek ve kripteksi açmak için bir araya gelmiş daha ehil üç kişi olamazdı." Teabing susarken, gözleri ışıl ışıl parlıyordu. "Hep birlikte yemin etmemiz gerekiyor. Birbirimize güveneceğimize ant içelim. Gerçeği ortaya çıkaracağına ve açıklayacağına dair bir şövalye yemini."</p>

  <p class="p7">Teabing'in gözlerinin derinliklerine bakan Sophie, sert bir sesle konuştu. "Büyükbabamın katiliyle asla yemin etmem. Ancak seni hapse göndermek için yemin edebilirim."</p>

  <p class="p7">Teabing önce bozuldu sonra yeniden kararlılıkla konuştu. "Böyle düşündüğünüz için üzgünüm mademoiselle." Dönüp silahını Langdon'a çevirdi. "Peki ya sen Robert? Benimle misin, bana karşı mısın?"</p>

  <p class="p7">&nbsp;</p>
</body>
</html>
