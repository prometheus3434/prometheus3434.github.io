<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>33</title>
</head>

<body>
  <h1 class="h11">33</h1>

  <p class="p7">Sophie'nin SmartCar'ı diplomatik semtteki büyükelçilikler ve konsoloslukların önünden hızla ilerledi.</p>

  <p class="p7">Sonunda bir yan sokağa saparak sağa dönüş yaptı ve tekrar görkemli Champ-Elysées Bulvarı&rsquo;na çıktı.</p>

  <p class="p7">Yumruklarını bembeyaz oluncaya kadar sıkan Langdon yolcu koltuğunda iki büklüm oturuyor ve peşlerinden gelen polis olup olmadığını kontrol etmek için arka tarafa bakıyordu. Birden kaçma kararını vermemiş olmayı diledi. Sonra kendine, bu karan sen vermedin, diye hatırlattı. GPS noktacığını tuvalet penceresinden attığında bu kararı onun adına Sophie vermişti. Şimdi büyükelçilikten tam gaz uzaklaşıp Champ-Elysées'nin hafif trafiğinde yılankavi kıvrımlar çizerken Langdon seçeneklerinin daha da kötüye gittiğini hissediyordu. Sophie polisi atlatmış gibi görünüyordu ama Langdon en azından o an için, şanslarının devam edeceğinden şüpheliydi.</p>

  <p class="p7">Direksiyon başında oturan Sophie, elini süveterinin cebine daldırıp küçük metal bir nesne çıkartarak Langdon'a uzattı. "Robert, şuna bir baksan iyi olacak. Büyükbabamın&nbsp;Kayalıklar Bakiresi&nbsp;'nin arkasında bana bıraktığı şey bu."</p>

  <p class="p7">Aklına gelen çağrışımlardan ötürü tüyleri ürperen Langdon nesneyi eline alıp inceledi. Ağırdı ve çarmıh biçimindeydi. İlk önce bir cenaze&nbsp;pieu&nbsp;&rsquo;su -mezarlıkta toprağa gömmek için tasarlanan bir tür minyatür anı çivisi- tuttuğunu düşündü. Ama daha sonra haçtan devam eden gövdenin üçgen ve prizma formunda olduğunu fark etti. Ayrıca gövdenin üstünde titizlikle işlenerek gelişigüzel dağıtılmış gibi görünen yüzlerce minik altıgen kabarcık vardı.</p>

  <p class="p7">Sophie, ona, "Lazerle kesilmiş bir anahtar," dedi. "Elektrikli bir göz bu altıgenleri okuyor."</p>

  <p class="p7">Bir anahtar mı?&nbsp;Langdon daha önce böyle bir şeyi hiç görmemişti Şerit değiştirip kavşaktan dönerken Sophie, "Arka tarafına bak" dedi.</p>

  <p class="p7">Langdon anahtarı çevirdiğinde hayretten ağzı bir karış açık kaldı. Haçın tam ortasına, bir fleur-de-lis ile P.S. harfleri özenle kabartılarak işlenmişti. "Sophie," dedi. "Sana bahsettiğim mühür bu! Sion Tarikatı'nın" resmi amblemi."</p>

  <p class="p7">Sophie başını salladı. "Anahtarı çok uzun zaman önce gördüğümü sana söylemiştim. Bana bundan bir daha asla bahsetmememi söylemişti"</p>

  <p class="p7">Langdon'ın gözleri kabartmalı anahtar üstüne çakılı kalmıştı, İleri teknoloji üretimiyle üstündeki asırlık semboller, eski ve yeni dünyayı birbirine kaynaştırmıştı.</p>

  <p class="p7">"Bana bu anahtarın, pek çok sırrı sakladığı bir kutuyu açtığını söylemişti."</p>

  <p class="p7">Langdon, Jacques Sauniére gibi bir adamın ne tür sırlar saklayabileceğini düşününce bir ürperti hissetti. Eski bir kardeşliğin, fütürist bir anahtarla ne işi olduğunu tahmin edemiyordu. Tarikatın varoluşunun tek sebebi bir sırrı korumaktı. İnanılmaz güce sahip bir sırrı.&nbsp;Bu anahtarın bir ilgisi olabilir&nbsp;mi?&nbsp;Bu düşünce tüm zihnini sarmıştı. "Neyi açtığını biliyor musun?"</p>

  <p class="p7">Sophie hayal kırıklığına uğramış gibi görünüyordu. "Senin bildiğini sanıyordum."</p>

  <p class="p7">Langdon elindeki haçı döndürüp, incelerken bir süre sessiz kaldı.</p>

  <p class="p7">Sophie, "Hıristiyan işine benziyor," diye ısrar etti.</p>

  <p class="p7">Langdon bundan o kadar da emin değildi. Anahtarın baş kısmı geleneksel uzun kollu Hıristiyan Haçı&rsquo; na değil de, Hıristiyanlıktan bin beşyüz yıl önceki&nbsp;kare&nbsp;-dört kolu da eşit uzunlukta- haçlara benziyordu.</p>

  <p class="p7">Bu tür haçların uzun kollu Latin Haçı'yla gösterilen çarmıhla hiç ilgisi yoktu olarak Romalılar tarafından bir işkence aleti olarak kullanılmıştı. Langdon kullandıkları sembolün tarihte çok vahşi bir ismi yansıttığını,</p>

  <p class="p7">'çarmıha" bakan Hıristiyanların çok az bir kısmının bilmesine her zaman hayret etmişti. "Haç" ve "çarmıh" kelimeleri Latincedeki&nbsp;cruciare&nbsp;fiilinden geliyordu... yani işkence.</p>

  <p class="p7">"Sophie," dedi. "Sana söyleyebileceğim tek şey, bunun gibi eşit kollu haçların&nbsp;barışçıl&nbsp;haçlar olarak kabul edildiği. Kare biçimleri, çarmıha germe işlemi için elverişli değildir, ayrıca dengeli dikey ve yatay eksenleri erkek ile dişinin doğal birleşimini gösterir. Böylece sembolik olarak tarikatın felsefesiyle örtüşürler."</p>

  <p class="p7">Sophie, ona bezgin bir ifadeyle baktı, "Hiç fikrin yok, öyle değil mi?"</p>

  <p class="p7">Langdon kaşlarını çattı. "En ufak bir çağrışım bile yapmıyor."</p>

  <p class="p7">"Pekâlâ, yoldan çıkmamız gerekiyor." Sophie dikiz aynasını kontrol etti. "Bu anahtarın neyi açtığını bulmak için güvenli bir yere gitmemiz gerek."</p>

  <p class="p7">Langdon hasretle Ritz'deki konforlu odasını düşündü. Ama seçenekler arasında olmadığı gayet açıktı.</p>

  <p class="p7">"Paris Amerikan Üniversitesi'ndeki ev sahiplerime ne dersin?"</p>

  <p class="p7">"Anlaşılır. Fache onları kontrol edecektir."</p>

  <p class="p7">"Tanıdıkların olmalı. Burada yaşıyorsun."</p>

  <p class="p7">"Fache telefonumu araştırıp, iş arkadaşlarımla konuşacaktır. Benim tanıdıklarım tehlikeli olur, ayrıca otel bulmak da iyi bir fikir değil, çünkü kimlik soruyorlar."</p>

  <p class="p7">Langdon bir kez daha, Louvre'dayken Fache'nin kendisini tutuklamasına izin vermenin daha iyi olacağını düşünüyordu. "Büyükelçiliği arayalım. Durumu açıklayabilirim, büyükelçilik de bizimle bir yerde buluşması için birini gönderebilir."</p>

  <p class="p7">"Bizimle buluşmak mı?" Sophie dönüp, ona deliymiş gibi bakıyordu. "Robert, sen hayal görüyorsun.</p>

  <p class="p7">Büyükelçiliğinin kendi arazisi dışında hiçbir yetkisi yok. Bizi alması için birini göndermeleri, Fransız hükümetinden kaçan birine yardım etmek olur. Olmaz. Eğer büyükelçiliğine gidip, geçici sığınma hakkı isteseydin bu olabilirdi ama onlardan Fransız emniyet güçlerine karşı harekete geçmelerini nasıl istersin?"</p>

  <p class="p7">Başını iki yana salladı. "Büyükelçiliğini şimdi ararsan sana başını daha fazla belaya sokman kaçınmanı ve Fache'ye teslim olmanı söyleyeceklerdir. Ardından bir mahkeme yapılması için diplomatik kanalları kullanacaklarına izin verecekler." Başını kaldırıp, Champ-Elysées'deki şık dükkân vitrinlerine baktı.</p>

  <p class="p7">"Yanında ne kadar nakit var?"</p>

  <p class="p7">Langdon cüzdanına baktı. "Yüz dolar. Birkaç euro. Neden?"</p>

  <p class="p7">"Kredi kartın yok mu?"</p>

  <p class="p7">"Elbette var."</p>

  <p class="p7">Sophie gaza basarken, Langdon onun bir plan yaptığını sezmişti. Tam önlerinde, Champ-Elysées'nin bitiminde, Fransa'nın en geniş adacığıyla çevrelenmiş Arc de Triomphe -Napoleon'un askeri gücünü övmek için yapılan elli metrelik anıt- duruyordu.</p>

  <p class="p7">Adacığa yaklaşırlarken, Sophie'nin gözleri yine dikiz aynasından "Şimdilik onları atlattık," dedi. "Ama bu arabada kalırsan beş dakika geçmeden enseleniriz."</p>

  <p class="p7">Langdon,&nbsp;demek başka bir araba çalacağız,&nbsp;diye düşüncelere dalmıştı,&nbsp;artık iyice suçlu olduk&nbsp;. "Ne yapacaksın?"</p>

  <p class="p7">Sophie SmartCar'ı adacığa doğru sürdü. "Güven bana."</p>

  <p class="p7">Langdon, hiç tepki vermedi. Güven duygusu, bu gece ona fazla bir şey kazandırmamıştı. Ceketinin kolunu geriye sıyırarak saatine baktı -onuncu yaş gününde ebeveynlerinin armağan ettiği- Mickey Mouse marka bir koleksiyon üretimiydi. Çocuksu kadranı genellikle tuhaf bakışları üzerinde toplasa da, Langdon asla başka bir saat almamıştı; biçim ve renk büyüsüyle ilk olarak Disney animasyonları sayesinde tanışmıştı. Şimdi ise Mickey her gün, Langdon&rsquo;ın ruhen genç kalmasını sağlıyordu, Ama o anda Mickey'nin kolları garip bir açı yaparak, bir o kadar garip bir zamanı gösteriyordu.</p>

  <p class="p7">Sabaha karşı 02.15.</p>

  <p class="p7">Bileğine bakıp SmartCar'ı geniş adacığın etrafından döndüren Sophie, "İlginç bir saat," dedi.</p>

  <p class="p7">Langdon ceketinin kolunu aşağı çekerken, "Uzun hikâye," diye cevap verdi.</p>

  <p class="p7">"Öyle olduğunu tahmin edebiliyorum." Sophie, ona bakıp çabucak gülümsedikten sonra, adacıktan ayrıldı ve şehir merkezinden uzağa, kuzeye doğru yol aldı. İki yeşil ışığı güç bela yakaladıktan sonra üçüncü kavşağa ulaştı ve Malesherbes Bulvarı'na doğru keskin bir sağ dönüş yaptı. Diplomatik semtin zengin görünüşlü ağaçlı yollarından çıkmışlardı. Artık daha karanlık olan sanayi mahallesinde ilerliyorlardı.</p>

  <p class="p7">Sophie sola döndükten kısa bir süre sonra Langdon nerede olduklarını anladı.</p>

  <p class="p7">Gare Saint-Lazare.</p>

  <p class="p7">Önlerinde duran cam çatılı tren istasyonu, uçak hangarıyla bir seranın garip uzantısını andırıyordu.</p>

  <p class="p7">Avrupa'daki tren istasyonlarına hiç uymuyordu. Bu saatte bile ana girişin yanında yaklaşık yarım düzine taksi bekliyordu. Sırt çantalı çocuklar istasyondan çıkıp adeta hangi şehirde olduklarını hatırlamaya çalışıyormuş gibi gözlerini ovuştururken, sandviç satan satıcılar el arabalarını sürüyorlardı. Yolun ilerisinde bir çift ve şehir polisi, yolunu şaşırmış turistlere yön tarif ediyordu.</p>

  <p class="p7">Sophie SmartCar'ını taksilerin arkasına çekip yolun karşı tarafındaki park alanı yerine kırmızı bölgeye park etti. Langdon henüz neler olduğunu sormaya fırsat bulamadan, Sophie arabadan inmişti. Önlerinde duran taksinin penceresine koştu ve şoförle konuşmaya başladı.</p>

  <p class="p7">Langdon arabadan indiğinde Sophie'nin taksi şoförüne bir tomar para verdiğini gördü. Taksi şoförü başını salladıktan sonra Langdon&rsquo;ın şaşkın bakışları altında arabaya onları almadan uzaklaştı.</p>

  <p class="p7">Taksi uzaklaşırken, kaldırımda Sophie'nin yanına giden Langdon, "Neler oldu?" diye sordu.</p>

  <p class="p7">Sophie tren istasyonu girişine doğru ilerlemeye başlamıştı bile. "Haydi. Paris'ten ayrılan ilk trene iki bilet alacağız."</p>

  <p class="p7">Langdon onun yanından aceleyle koşuşturdu. ABD Büyükelçiliği'ne giden bir buçuk kilometrelik yolculuk, artık tam anlamıyla Paris'ten kaçma operasyonuna dönüşmüştü. Langdon bu fikirden gittikçe daha az hoşlanıyordu.</p>

  <p class="p7">&nbsp;</p>
</body>
</html>
