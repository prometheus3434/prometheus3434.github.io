<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>38</title>
</head>

<body>
  <h1 class="h11">38</h1>

  <p class="p7">Sophie taksinin arka koltuğunda Langdon'ı baştan aşağı inceledi.&nbsp;Şaka yapıyor.&nbsp;"Kutsal Kâse mi?"</p>

  <p class="p7">Langdon ciddi bir ifadeyle başını evet anlamında salladı. "Kutsal Kâse,&nbsp;Sangreal&nbsp;kelimesinin gerçek manasıdır. Deyim, Fransızcadaki Sangraal kelimesinden türeyerek Sangreal şeklini almış. Ve sonra da iki kelimeye bölünmüş,&nbsp;San Grealolmuş."</p>

  <p class="p7">Kutsal Kâse. Sophie dilbilimsel bağları hemen fark etmemiş olduğuna şaşırmıştı. Ama yine de Langdon'ın iddiaları onun için bir anlam ifade etmiyordu. "Ben Kutsal Kâse'nin bir&nbsp;kadeh&nbsp;olduğunu düşünüyordum. Ama sen bana Sangreal'in bir çeşit karanlık sırrı açıklayan belgelerden oluştuğunu söyledin."</p>

  <p class="p7">"Evet, ama Sangreal Belgeleri Kutsal Kâse hazinesinin sadece&nbsp;yarısı&nbsp;. Geri kalanı Kâse ile birlikte gömülü... ve gerçek anlamını açıklıyorlar. Belgelerin Tapınak Şövalyeleri'ne bunca güç vermesinin nedeni, sayfalarda Kâse'nin gerçek tabiatının açıklanmasıydı."</p>

  <p class="p7">Kâse'nin gerçek tabiatı mı?&nbsp;Sophie artık ipin ucunu iyice kaçırmıştı. Kutsal Kâse'nin, Son Akşam Yemeği'nde İsa'nın içmek için kullandığı ve Arimatea'lı Yusuf&rsquo;un çarmıha gerilen İsa'nın kanını doldurduğu kadeh olduğunu sanıyordu. "Kutsal Kâse, İsa'nın Kadehi," dedi. "Daha basit olamazdı."</p>

  <p class="p7">Ona doğru eğilen Langdon, "Sophie," diye fısıldadı. "Sion Tarikatı için Kutsal Kâse bir kâse değil.</p>

  <p class="p7">Kâse efsanesinin -ayinde kullanılan&nbsp;kadeh&nbsp;- dâhice düşünülmüş bir alegori olduğunu iddia ediyorlar. Kâse efsanesindeki ayinde kullanılan&nbsp;kadeh&nbsp;, başka bir şeyin, çok daha güçlü bir şeyin mecazi hali." Durdu.</p>

  <p class="p7">"Büyükbabanın kutsal dişilere yaptığı sembolik atıflar da dahil, bu gece bize anlatmaya çalıştığı her şeyle mükemmel uyum sağlıyor."</p>

  <p class="p7">Hâlâ emin olmayan Sophie, Langdon'ın yüzündeki sabırlı gülümsemeden onun aklının karışmasını anlayışla karşıladığını sezmişti Langdon'ın gözleri yine de ciddiyetini koruyordu, Sophie, "Peki Kutsal Kâse bir kadeh değilse," diye sordu. "O zaman nedir?"</p>

  <p class="p7">Langdon bu sorunun geleceğini tahmin etmesine rağmen, ona nasıl anlatacağına karar veremiyordu.</p>

  <p class="p7">Cevabı tarihsel sıralamaya uygun biçim vermezse, Sophie şaşırıp kalacaktı. Birkaç ay önce üzerinde çalıştığı kitabın müsveddelerini editörüne verdiği zamanda adam aynı tepkiyi göstermişti</p>

  <p class="p7">"Bu çalışma neyi iddia ediyor?" Editörü neredeyse boğuluyordu. Elindeki şarap kadehini bırakmış, tabağında yarım kalan yemeğine bakarak, "Ciddi olamazsın," demişti.</p>

  <p class="p7">"Bir yıl araştırma yapacak kadar ciddiyim."</p>

  <p class="p7">New York'un ünlü Editörü Jonas Faukman, keçisakalını sinirli bir edayla kaşımıştı. Faukman'ın önüne, meslek hayatı boyunca bazı tehlikeli kitaplar geldiğine hiç şüphe yoktu ama bu, ona küçük dilini yutturacak cinstendi.</p>

  <p class="p7">Faukman sonunda, "Robert," demişti. "Beni yanlış anlama. Senin çalışmalarına bayılıyorum ve birlikte çok iyi işler çıkardık. Ama böylesi bir fikri yayınlayacak olursam, ofisimin önünde insanlar aylarca gösteri yaparlar. Ayrıca senin ününü de zedeler. Tanrı aşkına, sen Harvard'lı bir tarihçisin hızla şöhret olmak isteyen bir popçu değil. Bunun gibi bir teoriyi destekleyecek geçerli delilleri nereden bulmuş olabilirsin?"</p>

  <p class="p7">Langdon kendinden emin bir gülümsemeyle tüvit ceketinin cebinden bir kâğıt parçası çıkarmış ve Faukman'a uzatmıştı. Kâğıtta, çoğu en çok satan akademik kitaplardan olmak üzere, elliden fazla başlık kaynak gösterilerek sıralanmıştı -kimi yeni, kimi yüzyıllar öncesine ait tanınmış tarihçilerin kitapları. Tüm kitap isimleri, Langdon'ın öne sürdüğü teoriyi destekliyordu. Faukman listeyi incelerken, dünyanın düz olduğunu henüz keşfetmiş bir adam gibi görünüyordu. "Bu yazarlardan bazılarını&nbsp;tanıyorum&nbsp;. Bunlar... gerçek tarihçiler!"</p>

  <p class="p7">Langdon sırıtmıştı. "Gördüğün gibi Jonas, bu sadece benim teorim değil. Uzun zamandır mevcut. Ben sadece üzerine eklemeler yapıyorum. Şimdiye dek hiçbir kitapta Kutsal Kâse efsanesi sembolik açıdan ele alınmadı.Teoriyi desteklemek için bulduğum ikonografik delil, şey, son derece ikna edici.&rdquo;</p>

  <p class="p7">Faukman hâlâ listeye bakıyordu. "Tanrım, bu kitaplardan biri Sir Leigh Teabing tarafından yazılmış...</p>

  <p class="p7">İngiliz Kraliyet Tarihçisi."</p>

  <p class="p7">"Teabing hayatının büyük kısmını Kutsal Kâse üzerinde çalışarak geçirdi Onunla tanışmıştım. En büyük ilhamı ondan aldım. Bu listedeki tüm isimler gibi Jonas, o da inananlardan biriydi."</p>

  <p class="p7">"Yani şimdi sen bana bu tarihçilerin hepsinin şeye inandığını..." Kelimeleri söylemeye dili varmayan Faukman yutkunmuştu.</p>

  <p class="p7">Langdon bir kez daha sırıtmıştı. "Kutsal Kâse insanlık tarihinde en çok aranan hazine olmuştur. Kâse efsanelere, savaşlara ve bitmek tükenmek bilmeyen sorulara neden oldu. Sadece bir kadeh olması mantıklı geliyor mu? Eğer öyleyse, diğer&nbsp;kutsal hazineler&nbsp;de aynı ya da daha büyük ilgi uyandırmalıydı</p>

  <p class="p7">-Dikenli Taç, Çarmıhta kullanılan Gerçek Haç, Titulus- ama öyle değiller. Tarih boyunca aralarında en özeli Kutsal Kâse olmuş." Langdon sırıttı. "Artık nedenini biliyorsun."</p>

  <p class="p7">Faukman hâlâ başını iki yana sallıyordu. "Ama yazılan bunca kitaba rağmen, bu teori neden bilinmiyor?"</p>

  <p class="p7">"Bu kitaplar yüzyıllar boyunca oluşan tarihle yarışamazlar, özellikle de bu tarih tüm zamanların en çok satan kitabı tarafından onaylanmışsa."</p>

  <p class="p7">Faukman'ın gözleri büyümüştü. "Bana&nbsp;Harry Potter'ın&nbsp;Kutsal Kâse'den bahsettiğini söylemeyeceksin, değil mi?"</p>

  <p class="p7">"Ben İncil'den bahsediyordum."</p>

  <p class="p7">Faukman geri çekildi. "Bunu biliyordum."</p>

  <p class="p7">"&nbsp;Laissez-lai!&nbsp;&rdquo; Sophie'nin haykırışı taksinin içinde çınlamıştı. "Bırak onu!"</p>

  <p class="p7">Sophie öne eğilerek taksi şoförüne bağırırken, Langdon yerinden sıçradı. Langdon, şoförün telsiz mikrofonunu eline alıp konuştuğunu görmüştü.</p>

  <p class="p7">Sophie arkasını dönüp, elini Langdon'ın tüvit ceketinin cebine daldırdı. Langdon neler olduğunu anlayamadan, silahı çekip şoförün ensesine dayamıştı. Şoför o anda telsizi elinden bıraktı ve boşta olan elini başının üstüne kaldırdı.</p>

  <p class="p7">Langdon, "Sophie!" diye hayretle bağırdı. "Sen ne halt..."</p>

  <p class="p7">Sophie, şoföre, "&nbsp;Arrétez!&nbsp;" diye emretti.</p>

  <p class="p7">Titreyen taksi şoförü emre itaat edip arabayı durdurdu ve park etti Langdon taksi şirketinin ön konsoldan gelen metalik sesini duydu. Telsiz, "&nbsp;...qui s'appelle Agent&nbsp;Sophie Neveu...&nbsp;"<a id="a28"></a><a href="../Text/notes.html#a97">{28}</a> diye cızırdadı. "&nbsp;Et un Américain, Robert Langdon...&nbsp;"<a id="a29"></a><a href="../Text/notes.html#a99">{29}</a></p>

  <p class="p7">Langdon kaskatı kesilmişti. Bizi bu kadar çabuk mu buldular?</p>

  <p class="p7">Sophie, "&nbsp;Descendez, in," dedi.</p>

  <p class="p7">Şoför taksiden çıkarken kollarını titreyerek başının üstüne ve geriye doğru birkaç adım attı.</p>

  <p class="p7">Sophie camını indirmiş ve silahını pencereden, hayret içindeki taksi şoförüne doğrultmuştu. Alçak bir sesle, "Robert," dedi. "Direksiyona geç. Sen kullanacaksın."</p>

  <p class="p7">Langdon silah tutan bir kadınla tartışacak değildi. Arabadan inip, direksiyona geçti. Elleri hâlâ başının üstünde duran taksi şoförü küfredip duruyordu.</p>

  <p class="p7">Arka koltuktaki Sophie, "Robert," dedi. "Sanırım sihirli ormanımızı yeterince gördün."</p>

  <p class="p7">Başını salladı.&nbsp;Gereğinden fazla.</p>

  <p class="p7">"Güzel. Bizi buradan çıkart."</p>

  <p class="p7">Arabanın kumanda cihazlarına bakan Langdon tereddüt etti. Kahretsin, Langdon arabanın vitesiyle debriyaj pedalını yokladı. "Sophie? Belki de sen..."</p>

  <p class="p7">Sophie, "Yürü!" diye bağırdı.</p>

  <p class="p7">Dışarıdaki birkaç fahişe, neler olup bittiğini görmek için onlara doğru yaklaşıyordu. Kadınlardan biri telefonuyla bir numarayı arıyordu. Langdon debriyaja basarak vitesi, birinci vites olmasını ümit ettiği dişliye geçirdi. Gaz pedalına basarak kontrol etti.</p>

  <p class="p7">Langdon debriyaj pedalını bırakmıştı. Taksi öne doğru sıçrarken tekerlekler uğuldadı. Araba yalpalarken kalabalık saklanacak yer bulmak için kaçışıyordu. Cep telefonlu kadın ağaçların arasına koşarak, ezilmekten son anda kurtulmuştu.</p>

  <p class="p7">Araba sallanarak yola çıktığında Sophie, "&nbsp;Doucement?&nbsp;&rdquo; dedi. "Yavaşla, ne yapıyorsun?"</p>

  <p class="p7">Langdon gıcırdayan tekerlek seslerini bastırmak için bağırarak, "Seni uyarmaya çalıştım," dedi. "Ben otomatik araba kullanıyorum!"</p>

  <p class="p7">&nbsp;</p>
</body>
</html>
