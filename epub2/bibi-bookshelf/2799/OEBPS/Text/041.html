<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>35</title>
</head>

<body>
  <h1 class="h11">35</h1>

  <p class="p7">Gare Saint-Lazare'ın içi, Avrupa'daki diğer tren istasyonlarına benziyordu. Her zamanki müdavimleriyle -mukavva kutular taşıyan evsizler, sırt çantalarının üstünde uyuyup MP3 çalarlarını dinleyen gözleri çapaklanmış kolej öğrencileri ve sigara içen mavi üniformalı hademeler- dolu büyük bir ambardan ibaretti.</p>

  <p class="p7">Sophie başını kaldırıp yukarıda asılı duran sefer tablosuna baktı. Siyah beyaz kutucuklar bilgi yenilendikçe dönerek değişiyordu. Listenin en üstünde şöyle yazıyordu: LILLE-HIZLI TREN- 03.06</p>

  <p class="p7">Sophie, "Keşke daha erken hareket etseydi," dedi. "Ama Lille işimizi görür."</p>

  <p class="p7">Daha erken mi?&nbsp;Langdon saatine baktığında 02.59 olduğunu gördü, Tren yedi dakika sonra hareket edecekti ve henüz biletlerini bile almamışlardı.</p>

  <p class="p7">Sophie, Langdon'ı bilet gişesine doğru sürükleyerek, "Kredi kartınla bize iki bilet al," dedi.</p>

  <p class="p7">"Kredi kartı harcamalarının takip edildiğini sanıyordum..."</p>

  <p class="p7">"Kesinlikle."</p>

  <p class="p7">Langdon, Sophie Neveu'ya yetişmeye çalışmaktan vazgeçti. Kredi kartını kullanarak Lille'e iki bilet aldı ve Sophie'ye uzattı.</p>

  <p class="p7">Sophie, onu Lille yolcularının trene binmeleri için son çağrının yapıldığı peronların bulunduğu yöne doğru götürdü. Önlerinde on altı farklı peron ayrımı uzanıyordu. Sağ taraftaki üçüncü peronda Lille treni ayrılmak üzere düdüğünü öttürüyordu, ama Sophie, Langdon'ı kolundan tutup tam ters istikamete sürüklemeye başlamıştı bile. Hızla yan taraftaki lobiye dönerek, gece boyunca açık bir kafeteryanın önünden geçtiler. Sonunda yan kapıdan istasyonun batı tarafındaki sessiz sokağa çıkmışlardı.</p>

  <p class="p7">Bir taksi tek başına kapının önünde bekliyordu.</p>

  <p class="p7">Şoför, Sophie'yi görünce farlarını yakıp söndürdü.</p>

  <p class="p7">Sophie arka koltuğa atladı. Langdon, onun ardından bindi.</p>

  <p class="p7">Taksi istasyondan uzaklaşırken Sophie yeni satın aldıkları biletleri çıkartarak yırttı.</p>

  <p class="p7">Langdon derin bir nefes aldı.&nbsp;Yetmiş doları çok güzel harcadık.</p>

  <p class="p7">Gerçekten kaçtıklarını Langdon ancak, taksi Rue de Clichy'den kuzeye giden düz bir yola çıktıktan sonra anlamıştı. Sağ taraftaki camdan Montmarte'yi ve Sacré-Coeur'un güzel kubbesini görebiliyordu. Bu manzarayı, karşı istikametten geçen polis arabasının ışıkları böldü.</p>

  <p class="p7">Sirenler uzaklaşana kadar Langdon ile Sophie başlarını aşağı eğdiler.</p>

  <p class="p7">Sophie, taksi şoförüne sadece şehir dışına çıkmasını söylemişti. Langdon, onun çenesini sıktığını gördüğünde, bir sonraki adımı hesapladığını sezinlemişti.</p>

  <p class="p7">Langdon haç şeklindeki anahtarı cama tutarak yeniden incelemeye koyuldu. Anahtarın nerede yapıldığını belirten herhangi bir işaret bulmak amacıyla gözlerine yaklaştırdı. Aralıklı sokak lambalarının ışığında tarikat mührü dışında hiçbir işarete rastlayamadı. Sonunda, "Hiçbir anlam ifade etmiyor," dedi.</p>

  <p class="p7">"Hangi kısmı?"</p>

  <p class="p7">"Büyükbabanın, ne yapacağını bilmediğin bir anahtar bulman için bunca zahmete girmesi." "Sana katılıyorum."</p>

  <p class="p7">Tablonun arkasında başka bir şey yazmadığına emin misin?" Her yeri aradım. Hepsi bu kadar. Bu anahtar tablonun arkasına sıkıştırılmıştı. Tarikat mührünü gördüm, cebime attım ve sonra çıktık."</p>

  <p class="p7">Şimdi üçgen gövdenin kör ucuna bakmakta olan Langdon kaşlarını çattı.&nbsp;Hiçbir şey.&nbsp;Gözlerini kısarak anahtarı yaklaştırdı ve baş kısmın keti. Orada da bir şey yoktu. "Sanırım bu anahtar yakın zaman önce temizlenmiş."</p>

  <p class="p7">"Neden?"</p>

  <p class="p7">"Tuvalet ispirtosu gibi kokuyor."</p>

  <p class="p7">Sophie, ona döndü. "Anlamadım?"</p>

  <p class="p7">"Sanki birisi buna temizleyici sıvı sürmüş gibi." Langdon anahtarı burnuna götürerek kokladı. "Diğer tarafta daha keskin." Arka tarafı virdi. "Evet, alkol bazlı, bir temizleyiciyle ya da..." Langdon durdu.</p>

  <p class="p7">"Ne?"</p>

  <p class="p7">Anahtarı ışığa tutarak, haçın üzerindeki pürüzsüz yüzeye baktı. Bazı yerlerde parıldıyordu... sanki ıslakmış gibi. "Cebine atmadan önce bu anahtarın arkasına ne kadar iyi baktın?"</p>

  <p class="p7">"Ne? İyi bakmadım. Acele ediyordum."</p>

  <p class="p7">Langdon, ona döndü. "Siyah ışık hâlâ yanında mı?"</p>

  <p class="p7">Sophie elini cebine sokarak, UV feneri çıkardı. Langdon feneri eline alıp açtı ve ışığı anahtarın arka tarafına tuttu.</p>

  <p class="p7">Anahtarın arka tarafı hemen renklenmişti. Bir yazı görünüyordu, Aceleyle yazılmıştı ama okunuyordu.</p>

  <p class="p7">Langdon gülümseyerek, "Evet," dedi. "Sanırım ispirto kokusunun nereden geldiğini biliyoruz."</p>

  <p class="p7">Sophie anahtarın arkasındaki mor yazıya hayretle bakıyordu.</p>

  <p class="p7">2 4 R u e H a x o</p>

  <p class="p7">Bir adres! Büyükbabam bir adres yazmış!</p>

  <p class="p7">Langdon, "Nerede burası?" diye sordu.</p>

  <p class="p7">Sophie'nin hiç fikri yoktu. Tekrar öne doğru eğildi ve taksi şoförüne heyecanla, "&nbsp;Connaissez-vous la&nbsp;Rue Haxo?&nbsp;&rdquo;<a id="a27"></a><a href="../Text/notes.html#a95">{27}</a> diye sordu.</p>

  <p class="p7">Şoför kısa bir süre düşündükten sonra başını salladı. Sophie'ye bu adresin, Paris'in batı tarafındaki dış mahallerinde bulunan tenis stadyumuna yakın olduğunu söyledi. Sophie, şoförden onları hemen oraya götürmesini istedi.</p>

  <p class="p7">Şoför, ona Fransızca, "En çabuk Bois de Boulogne'den gideriz, dedi. "Olur mu?"</p>

  <p class="p7">Sophie kaşlarını çattı. Aklına daha az sakıncalı yollar da geliyordu bu gece fazla seçici davranamayacaktı. "Oui."Amerikalı turisti biraz şaşırtabiliriz.</p>

  <p class="p7">Yeniden anahtara bakan Sophie, 24 Rue Haxo'da ne bulabileceklerini tahmin etmeye çalıştı.&nbsp;Bir kilise&nbsp;mi? Bir çeşit tarikat merkezi mi?</p>

  <p class="p7">Aklına tekrar on yıl önce bodrum katında tanık olduğu gizli ayin görüntüleri geldi ve içini çekti.</p>

  <p class="p7">"Robert, sana anlatacağım çok şey var." Durdu taksi batıya doğru hızla yol alırken gözlerini ona dikmişti.</p>

  <p class="p7">"Ama önce bana Sion tarikatı hakkında bildiğin her şeyi anlatmanı istiyorum."</p>

  <p class="p7">&nbsp;</p>
</body>
</html>
