<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>17</title>
</head>

<body>
  <h1 class="h11">17</h1>

  <p class="p7">"Cevap vermiyor da ne demek?" Fache duyduklarına inanmıyormuş görünüyordu. "Cep telefonunu arıyorsun, öyle değil mi? Yanında olduğunu biliyorum."</p>

  <p class="p7">Collet dakikalardır Sophie'ye ulaşmaya çalışıyordu. "Belki de pili bitmiştir. Ya da zil sesi kapalıdır."</p>

  <p class="p7">Fache telefonda Kriptoloji müdürüyle konuştuğundan beri endişeli görünüyordu. Kapattıktan sonra Collet'nin yanına gitmiş ve Ajan Neveu'yu telefonla aramasını emretmişti. Collet bunu başaramamıştı, Fache ise kafesin içindeki bir aslan gibi dört dönüyordu.</p>

  <p class="p7">Collet, "Kripto neden aramış?" demeyi göze aldı.</p>

  <p class="p7">Fache, ona döndü. "Draco devi ve sahte alimlerle ilgili hiçbir şey bulamadıklarını söylemek için."</p>

  <p class="p7">"Bu kadar mi?".</p>

  <p class="p7">"Hayır, ayrıca sayıların Fibonacci Dizimi'ni oluşturduğunu ve hiçbir anlam ifade etmediğini söylemek için aramışlar."</p>

  <p class="p7">Collet'nin aklı karışmıştı. "Ama bunu söylemesi için zaten Ajan Neveu'yu göndermişlerdi."</p>

  <p class="p7">Fache başını iki yana salladı. "Neveu'yu onlar göndermedi."</p>

  <p class="p7">"Ne?"</p>

  <p class="p7">"Müdürün anlattıklarına göre, emrim üzerine tüm takımına ona gönderdiğim resimleri araştırmalarını söylemiş. Ajan Neveu geldiğinde, Sauniére'in fotoğraflarıyla şifreye şöyle bir bakmış ve tek kelime etmeden ofisten ayrılmış. Müdür, onun davranışını sorgulamadığını çünkü fotoğraflardan dolayı üzüntü duyduğunu anladığını söyledi."</p>

  <p class="p7">"Üzüntü mü? Daha önce hiç ölen birinin cesedini görmemiş mi?</p>

  <p class="p7">Fache kısa bir an için sessiz kaldı. "Benim bundan haberim yoktu, görünüşe göre çalışanlardan biri söyleyinceye kadar müdürün de haberi olmamış, ama Jacques Sauniére'in Sophie Neveu'nun büyükbabası olduğu anlaşılıyor.&rdquo;</p>

  <p class="p7">Collet söyleyecek kelime bulamıyordu.</p>

  <p class="p7">"Müdür, Neveu'nun ona şimdiye dek Sauniére'den hiç bahsetmediğini ünlü bir büyükbabaya sahip olmaktan dolayı kendisine ayrıcalıklı davranılmasını istemediğinden böyle davrandığını tahmin ettiğini söyledi."</p>

  <p class="p7">Fotoğrafları görünce üzüldüğüne şaşırmamak gerekir.&nbsp;Collet, genç kadının kendi ailesinden birinin yazdığı şifreyi deşifre etmesi için çağrılmasının ne kadar acı bir tesadüf olduğunu tahmin edebiliyordu. Yine de davranışlarının mantıklı bir açıklaması yoktu. "Ama sayıların Fibonacci Dizimi'ni oluşturduğunu fark ettiği ortada, çünkü buraya gelip bize söyledi. Neden bulduğunu kimseye söylemeden ofisten ayrıldığını anlamıyorum."</p>

  <p class="p7">Collet'nin aklına, sıkıntılı gelişmeleri açıklayacak tek bir senaryo geliyordu. Sauniére soruşturmaya kriptografların dahil edilmesi umuduyla yere sayısal bir şifre yazmış ve böylece kendi torununun da dahil edilmesini sağlamıştı. Peki mesajın geri kalan kısmında bir şekilde kendi torunuyla mı haberleşiyordu?</p>

  <p class="p7">Öyleyse, mesaj ona ne söylüyordu? Ve Langdon bulmacanın neresine uyuyordu?</p>

  <p class="p7">Collet düşüncelerini devam ettiremeden, müzenin sessizliği alarm sesiyle bozuldu. Zil, Büyük Galeri'nin içinden geliyormuş gibi çalıyordu.</p>

  <p class="p7">Ajanlardan biri, "&nbsp;Alarme!&nbsp;diye bağırdı, bir yandan Louvre'un güvenlik merkezindeki yemine bakıyordu. "&nbsp;Grande Galene! Toilettes Messieurs!&nbsp;&rdquo;<a id="a14"></a><a href="../Text/notes.html#a70">{14}</a> Fache, Collet'ye döndü. "Langdon nerede?"</p>

  <p class="p7">"Hâlâ erkekler tuvaletinde!" Collet dizüstü bilgisayarında yanıp sönen kırmızı noktayı gösterdi. "Camı kırmış olmalı!" Collet, Langdon'ın uzağa kaçamayacağını biliyordu. Paris yangın yönetmeliği, halka ait binalarda dört buçuk metreden yüksek pencerelerin kırılabilir camdan yapılışını gerektirse de, Louvre'un ikinci katındaki bir pencereden kanca ve merdiven olmadan çıkmak intihar olurdu. Bundan başka, Denon Kanadı'nın batı ucunda, üstüne atlayacak ağaçlar ya da çimen yoktu. Tuvalet penceresinin tam altında, dış duvarların birkaç metre ilerisinde iki şeritli Carrousel Meydanı yer alıyordu. Ekrana bakan Collet, "Aman Tanrım; diye bağırdı. "Langdon pencere kenarına doğru hareket ediyor!"</p>

  <p class="p7">Ama Fache çoktan harekete geçmişti bile. Omuz kılıfından Manurhin MR-93'ünü çeken yüzbaşı, ofisten dışarı fırladı.</p>

  <p class="p7">Yanıp sönen nokta pencere kenarına gelip, beklenmedik bir harekette bulunurken Collet ekranı şaşkınlıkla izliyordu. Nokta, bina cephesinin dışına çıkmıştı.</p>

  <p class="p7">Neler oluyor, diye düşündü.&nbsp;Langdon kenarda mı duruyor yoksa...</p>

  <p class="p7">"&nbsp;Tanrım!&nbsp;" Nokta, duvarın daha da ötesine giderken Collet ayağa fırladı. Sinyal bir süre için titreştikten sonra yanıp sönen nokta binanın dış cephesinin yaklaşık bir metre ilerisinde aniden durdu.</p>

  <p class="p7">Bilgisayarını tarayan Collet, ekrana Paris'in sokak haritasını çağırarak GPS'i yeniden ayarladı.</p>

  <p class="p7">Görüntüyü büyüttüğünde sinyalin tam yerini görebiliyordu.</p>

  <p class="p7">Artık hareket etmiyordu.</p>

  <p class="p7">Carrousel Meydanı'nın tam ortasında kıpırdamadan duruyordu.</p>

  <p class="p7">Langdon atlamıştı.</p>

  <p class="p7">&nbsp;</p>
</body>
</html>
