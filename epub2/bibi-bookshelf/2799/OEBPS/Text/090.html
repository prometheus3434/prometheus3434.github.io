<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>84</title>
</head>

<body>
  <h1 class="h11">84</h1>

  <p class="p7">Biggin Hill'de uçaktan inen Yüzbaşı Fache, Teabing'in hangarında olanları kent başmüfettişinden dinlerken, duyduklarına inanamıyordu.</p>

  <p class="p7">Müfettiş, "Uçağı kendim teftiş ettim," diye ısrar etti. "İçerde kimse yoktu." Kibirli bir tonla konuşmaya başladı. "Ayrıca eklemeliyim ki, eğer Sir Leigh Teabing bana karşı suçlamalarda bulunursa..."</p>

  <p class="p7">"Pilotu sorguladınız mı?"</p>

  <p class="p7">"Elbette hayır. O bir Fransız ve bizim yetkimiz sadece..."</p>

  <p class="p7">"Beni uçağa götürün."</p>

  <p class="p7">Hangara vardığında, bir zamanlar limuzinin park ettiği yerin yanınki şüpheli kan lekesini fark etmek Fache'nin yalnızca altmış saniyesini almıştı. Fache uçağın yanına giderek, gövdeye var gücüyle vurdu.</p>

  <p class="p7">"Fransız Adli Polisi. Kapıyı açın!"</p>

  <p class="p7">Dehşete düşen pilot, hemen kapıyı açıp, merdiveni indirdi.</p>

  <p class="p7">Fache yukarı çıktı. Birkaç dakika sonra, tabancasının da yardımıyla, tutsak Albino keşişin tanımı da dahil olmak üzere dört dörtlük bir itiraf dinlemişti Ayrıca pilot, Langdon ile Sophie'nin Teabing'in kasasına bir çeşit ahşap kutu bıraktıklarını görmüştü. Pilot kutunun içindekini bilmediğini söylediği halde, uçuş süresi boyunca Langdon'ın tüm dikkatini ona yoğunlaştırdığını itiraf etmişti.</p>

  <p class="p7">Fache, "Kasayı aç," diye emretti.</p>

  <p class="p7">Pilot korkuyla bakıyordu. "Şifreyi bilmiyorum!"</p>

  <p class="p7">"Bu çok kötü. Sana pilot lisansının devam edebileceğini söyleyecektim."</p>

  <p class="p7">Pilot ellerini sıktı. "Buradaki bakım işlerinde çalışan birkaç kişi tanıyorum. Belki onlar delebilir, olmaz mı?"</p>

  <p class="p7">"Yarım saat süren var."</p>

  <p class="p7">Pilot telsizine uzandı.</p>

  <p class="p7">Uçağın arka tarafına sert adımlarla yürüyen Fache, kendine sert bir içki hazırladı. Sabahın erken saatleriydi ama o henüz uyumamıştı, bu yüzden akşamdan önce içmiş sayılmazdı. Pelüş koltukta oturarak gözlerini kapattı ve neler olduğunu anlamaya çalıştı.&nbsp;Kent polisinin hatası bana pahalıya mal olabilirdi.</p>

  <p class="p7">Şimdi herkes siyah Jaguar limuzini arıyordu.</p>

  <p class="p7">Telefonu çaldığında Fache bir an olsun huzur bulmayı diledi. "Alo?"</p>

  <p class="p7">"Londra'ya geliyorum." Arayan Piskopos Aringarosa idi. "Bir saate kadar orada olurum."</p>

  <p class="p7">Fache oturduğu yerde doğruldu. "Paris'e gittiğinizi zannediyordum."</p>

  <p class="p7">Çok endişeliyim. Planlarımı değiştirdim."</p>

  <p class="p7">"Yapmamalıydınız."</p>

  <p class="p7">"Silas sizde mi?"</p>

  <p class="p7">Hayır. Ben gelmeden kaçaklar yerel polisi atlatmış."</p>

  <p class="p7">Aringarosa birden öfkelenmişti. "Bana güvence vermiştin. Hani uçağı duracaktın!"</p>

  <p class="p7">Fache sesini alçaktı. "Piskopos, durumunuzu göz önünde bulundurarak, bugün benim sabrımı sınamamanızı öneririm. Silas ve diğerleri mümkün olduğunca çabuk bulacağım. Nereye ineceksiniz?"</p>

  <p class="p7">"Bir saniye." Aringarosa ahizeyi kapattı ve sonra yeniden konuşma başladı. "Pilot Heathrow'a iniş izni almaya çalışıyor. Tek yolcusu benim ama yeni rotamızı önceden bildirmemiştik."</p>

  <p class="p7">"Ona kentteki Biggin Hill Havaalanı'na inmesini söyleyin. İniş iznini ben alırım. Siz geldiğinizde ben burada yoksam, bir araba sizi bekliyor olacak."</p>

  <p class="p7">Teşekkürler."</p>

  <p class="p7">"İlk konuşmamızda belirttiğim gibi piskopos, her şeyi kaybetme tehlikesiyle karşı karşıya olan yalnız siz değilsiniz."</p>

  <p class="p7">&nbsp;</p>
</body>
</html>
