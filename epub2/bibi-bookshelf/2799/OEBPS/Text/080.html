<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>74</title>
</head>

<body>
  <h1 class="h11">74</h1>

  <p class="p7">Hawker'in kabininde Sophie'nin karşısında oturan Langdon, ona, "Sustun," dedi.</p>

  <p class="p7">Sophie, "Sadece yorgunum," diye cevap verdi. "Ve şiir. Bilmiyorum." Langdon da aynı şeyleri hissediyordu. Motorlardan gelen vınlama sesiyle, uçağın beşik gibi hafif sallanması insana uyku veriyordu, başında ayrıca keşişin vurduğu yer hâlâ zonkluyordu. Teabing hâlâ uçağın arka tarafında olduğundan Langdon, Sophie'yle baş başa kaldığı bu anı değerlendirerek, bir düşüncesini onunla paylaşmaya karar verdi. "Sanırım, büyükbabanın neden bir araya gelmemizi planladığını biliyorum. Galiba sana açıklamamı istediği bir şey vardı."</p>

  <p class="p7">"Kutsal Kâse ve Magdalalı Meryem hikâyesi yeterli değil mi yani?" Langdon nasıl devam edeceğine karar verememişti. "Aranızın açılması. Onunla on yıldır konuşmamanın sebebi. Sanırım sizi birbirinizden ayıran şeyin ne olduğunu açıklayabileceğimi ümit ediyordu."</p>

  <p class="p7">Sophie koltuğunda kıpırdandı. "Bizi ayıran şeyin ne olduğunu sana katmadım."</p>

  <p class="p7">Langdon dikkatle ona baktı. "Bir seks ayinine tanık oldun. Öyle değil mi?"</p>

  <p class="p7">Sophie kendini geri çekti. "Bunu nereden biliyorsun?" Sophie, büyükbabanın gizli bir cemiyet üyesi olduğuna inanmanı sağlayacak bir olaya tanık olduğunu söylemiştin. Ve gördüğün şey, o günden itibaren onunla bir daha konuşmamana sebep oldu. Gizli cemiyetler hakkında az çok bilgim var. Gördüklerini tahmin etmek için Da Vinci olmaya gerek yok."</p>

  <p class="p7">Sophie bakışlarını ona dikti.</p>

  <p class="p7">Langdon, "Bahar ayları mıydı?" diye sordu. "Ekinoks zamanı olabilir mi? Mart ayı ortaları?"</p>

  <p class="p7">Sophie pencereden dışarı baktı. "Üniversiteden bahar tatili için dönmüştüm. Birkaç gün erken gelmiştim."</p>

  <p class="p7">"Bana anlatmak ister misin?"</p>

  <p class="p7">"Anlatmasam daha iyi olur." Buğulanmış gözlerle birden döndü. "Ne diyeceğimi bilmiyorum."</p>

  <p class="p7">"Hem kadınlar, hem erkekler mi vardı?"</p>

  <p class="p7">Kısa bir duraksamadan sonra başını salladı.</p>

  <p class="p7">"Beyazlar ve siyahlar giymişlerdi değil mi?"</p>

  <p class="p7">Gözlerini sildikten sonra başını salladı. Biraz açılmışa benziyordu "Kadınlar beyaz tül gecelikler giymişlerdi... altın ayakkabıları vardı. Ellerinde altın küreler tutuyorlardı. Erkekler siyah tunik ve siyah ayakkabı giymişlerdi."</p>

  <p class="p7">Langdon duygularını belli etmemeye çalıştı ama yine de duyduklarına inanamıyordu. Sophie Neveu farkında olmadan, iki bin senelik kutsal bir törene tanık olmuştu. Soğukkanlı bir sesle konuşmaya çalışarak, "Peki maskeler?" diye sordu. "Androjen maskeler?"</p>

  <p class="p7">"Evet, Herkeste vardı. Birbirinin aynı maskeler. Kadınlarda beyaz. Erkeklerde siyah."</p>

  <p class="p7">Langdon bu törene dair birtakım tanımlamalar okumuştu ve mistik kökenlerini anlayabiliyordu.</p>

  <p class="p7">Yumuşak bir sesle, "Buna Hieros Gamos denir," dedi. "İki bin yıldan daha eskilere dayanır. Mısırlı rahipler ve rahibeler, dişinin üreme gücünü kutlamak için bu töreni aralıklarla tekrar ederlerdi." Durup, Sophie'ye doğru eğildi, "Ve tabii eğer manasını anlamaya hazır olmadan Hieros Gamos'a şahit olduysan, seni şok edeceğini tahmin edebiliyorum."</p>

  <p class="p7">Sophie hiçbir şey söylemedi.</p>

  <p class="p7">Langdon, "Hieros Gamos Yunancadır," diye devam etti. "&nbsp;Kutsal evlik&nbsp;anlamına gelir."</p>

  <p class="p7">"Benim gördüğüm, bir evlilik töreni değildi."</p>

  <p class="p7">"&nbsp;Birleşme&nbsp;anlamındaki evlilik, Sophie."</p>

  <p class="p7">"Yani seks gibi mi?"</p>

  <p class="p7">"Hayır."</p>

  <p class="p7">Yeşil gözleriyle onu sorgulayan Sophie, "Hayır mı?" diye sordu Langdon lafı çevirdi. "Şey... bir bakıma evet, ama bugün anladığımız gibi değil." Gördükleri bir seks ayinine benzese de, Hieros Gamos'un erotizmle bir ilgisi olmadığım açıkladı. Bu, dinsel bir ibadetti. Tarihte cinsel birleşim, dişi ile erkeğin Tanrı&rsquo;yı deneyimlediği bir ibadetti. Eskiler, kutsal dişiyi cinsel açıdan tanımadığı müddetçe erkek ruhunun tamamlandığına inanırlardı. Dişi ile sağlanan fiziksel birleşim, erkeğin ruhani açıdan tamamlanmasının ve&nbsp;gnosis&nbsp;'e ulaşmasının -Tanrı bilinci- tek yoluydu Seks ayinleri, İsis zamanından beri erkeğin dünyadan cennete uzanan tek köprüsü olduğuna inanılırdı. Langdon, "Erkek, kadınla birleşerek," dedi. "Zihninin tamamen boşaldığı ve Tanrı'yı anlayabildiği zirve anına ulaşabilirdi."</p>

  <p class="p7">Sophie şüpheyle bakıyordu. "Yani orgazm dua gibi miydi?" Aslında Sophie haklı olduğu halde, Langdon umarsızca omuzlarını silkti. Fiziksel açıdan bakılacak olursa, düşüncelerden tamamen soyutlanmış, kopuk bir an erkek orgazmına eşlik ediyordu. Kısa bir zihinsel boşluk. Tanrı&rsquo;ya bakılabilecek bir dinginlik anı. Meditasyon guruları, düşüncelerden arınmış benzeri hallere seks yapmadan geçerler ve Nirvana'yı genellikle sonsuz bir ruhani orgazm olarak nitelendirirlerdi.</p>

  <p class="p7">Langdon alçak bir sesle, "Sophie," dedi. "Eskilerin seks anlayışının gönümüzdekinden tamamen farklı olduğunu anlaman çok önemli. Seks yeni hayata en büyük mucize can verirdi ve mucizelere sadece bir Tanrı sebep olabilirdi. Kadının rahminde bir hayat üretmesi onu kutsal kılıyordu. Bir Tanrı. Cinsel birleşme, insan ruhunun iki yarısının -erkek ve dişi- birleşmesi anlamına geliyordu, böylece erkek ruhani bütünlüğe ulaşıyor ve Tanrı&rsquo;yı paylaşıyordu. Gördüğün şeyin seksle değil, dinle ilgisi vardı. Hieros Gamos ayini bir sapıklık değildir. Çok kutsal bir törendir."</p>

  <p class="p7">Sözleri ona tesir etmiş gibiydi. Sophie gece boyunca mesafesini korumuştu ama Langdon şimdi ilk kez etrafına ördüğü duvarın çatırdamaya başladığını görüyordu. Gözlerinde yeniden yaşlar belirdi ve onları süveterinin koluyla kuruladı.</p>

  <p class="p7">Langdon, ona biraz zaman tanıdı. Kabul etmek gerekirse, seksin Tanrı&rsquo;ya ulaşmak için izlenen bir yol olduğu düşüncesi, ilk bakışta biraz akıl karıştırıcıydı. Langdon&rsquo;ın Musevi öğrencileri, ilk Musevi geleneklerinin ayinleri içerdiğini öğrendiklerinde şaşkınlıktan küçük dillerini yutarlardı.&nbsp;İbadethanede, asla&nbsp;olamaz.&nbsp;Eski Museviler, Süleyman Mabedi'ndeki Kudsülakdas'ta Tanrı&rsquo;yla birlikte, onun dişi dengi Shekinah&rsquo;ın da oturduğuna inanırlardı. Ruhsal bütünlük arayan erkekler, sevişecekleri rahibeleri -veya&nbsp;hierodules&nbsp;- ziyaret etmek için mabete gelirler ve fiziksel birleşme sayesinde kutsallığı tecrübe ederlerdi.</p>

  <p class="p7">Musevilerin dört harfli YHWH kelimesi -Tanrı&rsquo;nın kutsal adı- aslında Yehova kelimesinden türetilmişti.</p>

  <p class="p7">Erkek&nbsp;Jah&nbsp;kelimesi ile&nbsp;Havva&nbsp;'nın İbranilerden önceki olan Havah'ın androjen birleşimi.</p>

  <p class="p7">Langdon yumuşak bir sesle, "Eski kilise için," dedi. "İnsanlarınla Tanrı'ya ulaşmak adına seksi kullanması büyük bir tehdit oluşturuyordu. Kilisenin kendi kendine ilan ettiği Tanrı&rsquo;ya giden tek yol düşüncesini gölgeliyordu. Belirli nedenlerden ötürü seksi kötü göstermek, iğrenç ve günahkâr bir davranış olduğuna inandırmak için ellerinden geleni yaptılar. Diğer büyük dinler de aynını yaptı."</p>

  <p class="p7">Sophie susuyordu ama Langdon, onun büyükbabasını daha iyi anlamaya başladığını sezmişti. Langdon bu sömestr aynı konuya derslerinden birinde değinmişti. Öğrencilerine, "Seks hakkındaki düşüncelerimizin çelişkili olması şaşırtıcı mı?" diye sormuştu. "Eskiden gelen dürtülerimiz ve fizyolojimiz bize seksin doğal bir şey olduğunu söyler ruhani bütünlüğe giden aziz bir yol ama modern din, bunun utanç verici olduğunu aşılar ve şeytanın işi olan seks dürtülerimizden korkmamız gerektiğini öğretir. Langdon dünyada bir düzineden fazla gizli cemiyetin -pek çokları hayli nüfuzlu- hâlâ seks ayinleri yaparak, eski gelenekleri sürdürdüğü gerçeğiyle öğrencilerini daha fazla korkutmak istememişti.&nbsp;Gözleri Tamamen Kapalı&nbsp;filminde Tom Cruise'un canlandırdığı karakter, son dere elit Manhattan'lılann özel bir toplantısına gizlice girerek, Hieros Gamos'a tanık olmuştu. Ne yazık ki film yapımcıları pek çok noktayı yanlış anlamıştı ama fikrin temeli mevcuttu... cinsel birleşmenin büyüsünü kutlamak için bir araya gelen gizli bir cemiyet.</p>

  <p class="p7">"Profesör Langdon?" Arka sıralarda oturan bir erkek öğrenci umut dolu sesiyle elini kaldırmıştı.</p>

  <p class="p7">"Kiliseye gitmek yerine daha fazla seks yapmamız gerektiğini mi söylüyorsunuz?"</p>

  <p class="p7">Langdon kıkırdamış fakat yemi yutmamıştı. Bu çocukların Harvard partilerinde seksten çok daha fazlasını yaptıklarını duymuştu. Tehlikeli bir bölgede bulunduğunun bilinciyle, "Baylar," demişti. "Hepinize bir teklifte bulunmak istiyorum. Evlilik öncesi sekse göz yummaya cüret etmeden ve hepinizin lekesiz melekler olduğunu düşünecek kadar saf olmadan, size seks hayatınız hakkında şu küçük tavsiyede bulunacağım."</p>

  <p class="p7">Dinleyiciler arasındaki tüm erkekler, öne doğru eğilerek dikkatle dinlemişlerdi.</p>

  <p class="p7">"Bir kadınla bir daha beraber olduğunuzda, kalbinize bakın ve sekse etik ruhani bir olgu olarak yaklaşmadığınızı anlayın. Erkeklerin sadece kutsal dişiyle birleşerek ulaşacakları o ilahi kıvılcımı bulmak için kendinize meydan okuyun."</p>

  <p class="p7">Kadınlar başlarını sallayarak, bilmiş bir tebessüm takınmışlardı.</p>

  <p class="p7">Erkeklerse garip bir şekilde kıkırdayarak birbirlerine açık saçık şakalar yapmışlardı.</p>

  <p class="p7">Langdon içini çekmişti. Üniversitedeki erkekler hâlâ çocuktu.</p>

  <p class="p7">Başını uçağın penceresine dayayıp boşluğa bakarken alnı üşüyen Sophie, Langdon'ın az önce anlattıklarını düşünüyordu. İçinde yeni bir pişmanlık hissediyordu.&nbsp;On yıl.&nbsp;Büyükbabasının, ona gönderdiği açılmamış mektup tomarlarını düşündü.Robert'a her şeyi anlatacağım&nbsp;. Sophie başını pencereden çevirmeden konuşmaya başladı. Yavaşça. Korkuyla.</p>

  <p class="p7">O gece olanları yeniden anlatırken, zamanda geri gittiğini hissetti... büyükbabasının Normandiya'daki şatosunun yakınlarındaki ormanda dolaşıyordu... şaşkınlık içinde boş evi arıyordu.., aşağıdan gelen sesler duyuyordu... sonra gizli kapıyı buluyordu. Taş merdivende, her adımda bir basamak inerek usulca bodrumdaki yeraltı odasına vardı. Toprak kokusunu alabiliyordu. Serinlik ve ışık. Mart ayıydı.</p>

  <p class="p7">Merdivende saklandığı gölgeler basından, yabancıların sallanarak ellerindeki mumlarla ilahiler söylediğini duyuyordu.</p>

  <p class="p7">Rüya görüyorum,&nbsp;dedi kendi kendine.&nbsp;Bu bir rüya. Başka ne olabilir?</p>

  <p class="p7">Kadınlarla erkekler sıraya dizilmişlerdi, siyah, beyaz, siyah, beyaz. Kadınlar hep birlikte ellerindeki altın küreleri kaldırıp, her bir ağızdan, "&nbsp;Başlangıçta seninle birlikteyim, kutsal olan her şey görünmeye&nbsp;başladığında, gün doğmadan önce seni rahmimden çıkarttım" diye seslenirlerken güzel gecelikleri dalgalanıyordu.</p>

  <p class="p7">Kadınlar kürelerini indirdiğinde, herkes sanki vecit haline geçmiş gibi geri sallandı. Çemberin ortasındaki bir şeye saygı gösteriyorlardı.</p>

  <p class="p7">Neye bakıyorlar?</p>

  <p class="p7">Sesler artık yükseliyordu. Daha yüksek. Daha hızlı.</p>

  <p class="p7">Kadınlar kürelerini yeniden yükselterek, "&nbsp;Gördüğün kadın sevgidir!&nbsp;&ldquo;diye bağırdılar.</p>

  <p class="p7">Erkekler, "&nbsp;O kadının meskeni sonsuzluktur! &ldquo; diye cevapladılar.</p>

  <p class="p7">İlahiler yeniden başlamıştı. Arttı. Gürledi. Daha hızlı. Katılımcılar içeri doğru adım atarak, çömeldiler.</p>

  <p class="p7">İşte o an Sophie, sonunda hepsinin neyi seyrettiğini görebilmişti</p>

  <p class="p7">Çemberin ortasındaki alçak, süslü bir sunağın üstünde bir adam yatıyordu. Çıplaktı, sırtüstü yatıyordu ve yüzünde siyah bir maske vardı. Sophie hemen adamın omzundaki doğum lekesinden, vücudu tanımıştı.</p>

  <p class="p7">Neredeyse bağıracaktı.&nbsp;Grand-pére!&nbsp;Bu görüntü bile Sophie'yi şok etmeye yeterdi ama fazlası vardı.</p>

  <p class="p7">Gümüş renkli gür saçları arkasından sallanan, beyaz maskeli çıplak bir kadın, büyükbabasının üstüne çıkmıştı. Mükemmellikten çok uzak tombul bir vücudu vardı ve ilahilere ritim tutarak sallanıyordu</p>

  <p class="p7">-Sophie'nin büyükbabasıyla sevişiyordu.</p>

  <p class="p7">Sophie dönüp kaçmak istedi ama yapamadı. İlahi sesleri yükselmeye başladığında, yeraltındaki odanın taş duvarları onu içeri hapsetmişti. Katılımcıların oluşturduğu çember şimdi adeta şarta söylüyordu ve sesler yükselerek çılgın bir hal almıştı. Ani bir gürlemeyle tüm oda adeta doruk noktasında patladı.</p>

  <p class="p7">Sophie nefes alamıyordu. Sonra birden hıçkırarak sessizce ağladığım fark etti. Arkasını dönerek usulca merdivenlerden yukarı, evden dışarı çıktı ve titreyerek Paris'e geri döndü.</p>

  <p class="p7">&nbsp;</p>
</body>
</html>
