<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>76</title>
</head>

<body>
  <h1 class="h11">76</h1>

  <p class="p7">Langdon, Sophie'nin kendi Hieros Gamos deneyimini hatırlamaktan dolayı sarsıntı geçirdiğini hissedebiliyordu. Kendi adına, bunu duyduğuna şaşırmıştı. Sophie tüm ayine şahit olmakla kalmamış, kendi büyükbabasının kutlandığını görmüştü... Sion Tarikatı'nın Büyük Üstat'ı. Çarpıcı bir topluluktu.&nbsp;Da&nbsp;Vinci, Botticelli, Isaac Newton, Victor Hugo, Jean Cocteau... Jacques Sauniére.</p>

  <p class="p7">Langdon yumuşak bir sesle, "Sana başka ne söyleyebilirim bilmiyorum," dedi.</p>

  <p class="p7">Sophie'nin yaşlarla dolan gözleri, şimdi koyu yeşil görünüyordu. "Beni kendi kızı gibi büyüttü."</p>

  <p class="p7">Konuşurlarken, Langdon, onun gözlerindeki duygusallığı fark etti. Vicdan azabı duyuyordu. Uzak ve derin. Sophie Neveu, büyükbabasından kaçmıştı ve şimdi onu tamamen farklı bir açıdan görüyordu.</p>

  <p class="p7">Dışarıda şafak hızla söküyor, kızıl hareleri sancak tarafında toplanıyordu. Aşağıdaki dünya hâlâ siyahtı.</p>

  <p class="p7">"Kumanyalar, sevgili dostlarım." Teabing, kutu kolalar ve krakerlerle yanlarına gelmişti. Yiyecekleri dağıtırken, az miktarda olduğu için bol bol özür diledi. Keşiş dostumuz henüz konuşmuyor," dedi. "Ama ona biraz zaman tanıyalım." Krakerini ısırarak, şiire göz attı. "Peki, hayatım, ilerleme kaydettiniz mi?"</p>

  <p class="p7">Sophie'ye baktı. "Büyükbaban burada bize ne anlatmaya çalışıyor? Bu mezar taşı hangi cehennemde?</p>

  <p class="p7">Tapınakçılar'ın kutsal saydığı şu mezar taşı."</p>

  <p class="p7">Sophie başını iki yana sallayarak sessizliğini korudu.</p>

  <p class="p7">Teabing bir kez daha başını mısralara gömerken, Langdon bir kutu açarak pencereye döndü. Zihni gizli ayin sahneleri ve çözülmemiş şifrelerle doluydu.&nbsp;Tapınakçı kilit lahde tapar.&nbsp;Kolasından büyük bir yudum aldı.&nbsp;Tapınakçılar'ın kutsal saydığı bir mezartaşı.&nbsp;Kola ılıktı.</p>

  <p class="p7">Gecenin karanlık perdesi hızla çözülmeye başlamıştı. Langdon bu değişimi seyrederken, aşağıda parlayan bir okyanus gördü.&nbsp;İngiliz Kanalı.&nbsp;Artık fazla kalmamıştı.</p>

  <p class="p7">Langdon gün ışığının ikinci bir aydınlanma getirmesini diledi ama dışarıda hava aydınlandıkça gerçekten daha da uzaklaştığını hissediyordu. Beş heceli ölçünün ve ilahilerin, Hieros Gamos ile kutsal ayinlerin uçağın gümbürtüsüyle yankılanan ritimlerini duydu.</p>

  <p class="p7">Tapınakçılar'ın kutsal saydığı bir mezar taşı.</p>

  <p class="p7">Yüzüne ışık vurduğunda uçak yeniden kara parçasının üzerinde uçuyordu. Langdon elindeki kola kutusunu sertçe bıraktı. Diğerlerine dönerek, "Buna inanmayacaksınız," dedi. "Tapınakçı lahdi... buldum."</p>

  <p class="p7">Teabing'in gözleri faltaşına dönmüştü. "Mezar taşının nerde olduğunu&nbsp;biliyor musun?&nbsp;"</p>

  <p class="p7">Langdon gülümsedi. "&nbsp;Nerede&nbsp;olduğunu değil.&nbsp;Ne&nbsp;olduğunu."</p>

  <p class="p7">Sophie daha iyi duyabilmek için eğildi.</p>

  <p class="p7">Akademik buluşun verdiği o tanıdık heyecanın tadına vararak, "Sanırım aslında lahitten değil, taş bir büstten bahsediyor," diye açıkladı. "Yani mezar taşı değil."</p>

  <p class="p7">Teabing, "Büst mü?" diye sordu.</p>

  <p class="p7">Sophie de bir o kadar şaşırmış gibiydi.</p>

  <p class="p7">Langdon dönerek, "Leigh," dedi. "Engizisyon sırasında kilise Tapınak Şövalyeleri'ni her türlü günahı işlemekle suçlamıştı, öyle değil mi?"</p>

  <p class="p7">"Doğru. Her türlü suçlamada bulunmuşlardı. Şehvet düşkünlüğü, haça işemek, şeytana tapmak, kabarık bir liste."</p>

  <p class="p7">"Ve bu listede sahte putlara tapmak da vardı öyle değil mi? Kilise Tapınakçılar'ı özellikle bir taş büste ibadet ettikleri gizli ayinler yapmakla suçlamıştı... pagan tanrısı..."</p>

  <p class="p7">Teabing, "Baphomet!" diye çığlık attı. "Tanrım, Robert, haklısın! Tapınakçılar'ın kutsal saydığı bir taş büst!"</p>

  <p class="p7">Langdon çabucak Sophie'ye, Baphomet'in yaratıcı üreme gücü. bağlantılı bir pagan bereket tanrısı olduğunu açıkladı. Baphomet'in o yaratı ve üreme sembolü olan bir koç ya da keçi başıyla temsil ediliyordu.</p>

  <p class="p7">Tapınakçılar, taştan bir kopyasını yaptıkları Baphomet'in başının etrafında çember oluşturarak ilahiler söylüyorlardı.</p>

  <p class="p7">Teabing, "Baphomet," diyerek kıkırdadı. "Törende aslında cinsel birleşimin yaratıcı büyüsü kutlanırdı ama Papa Clemet herkese, Baphomet'in başının aslında şeytan başı olduğuna inandırdı. Papa, Baphomet'in başını Tapınakçılar'a karşı başlattığı davada idam ipi gibi kullandı."</p>

  <p class="p7">Langdon, onu doğruladı. Şeytan olduğuna inanılan boynuzlu şeytanın kökü Baphomet'e kadar gidiyordu. Kilise boynuzlu bereket tanrısını şeytanla değiştirmişti. Tamamen olmasa da kilisenin bu işi başardığı ortadaydı Geleneksel Amerikan Şükran Günü masalarında hâlâ paganların boynuzlu bereket sembolleri vardı. Bereket küfesi ya da "bereket boynuzu", Baphomet'in verimliliğine atıfta bulunurdu ve boynuzu kınlan bir keçi tarafından emzirilen Zeus efsanelerine dayanırdı. Keçinin boynuzu sihirli bir şekilde meyvelerle dolmuştu. Baphomet ayrıca grup fotoğrafı çektiren arkadaşlardan şakacı biri, diğerinin arkasından parmaklarım V şeklinde havaya kaldırdığında da görünürdü; şakacılardan çok azı alay ettikleri kurbanlarının sperm sayısının bol olduğunu ilan ettiklerinin farkına varırdı, Teabing heyecanla, "Evet, evet," dedi. "Şiirde bahsi geçen Baphomet olmalı. Tapınakçılar'ın kutsal saydığı taş."</p>

  <p class="p7">Sophie, "Peki," dedi. "Ama Tapınakçılar'ın kutsal saydığı taş büst Baphomet ise, bir ikilem var demektir." Kripteksin üstündeki harfleri işaret etti. "Baphomet kelimesinde sekiz harf var. Burada ise sadece beş."</p>

  <p class="p7">Teabing genişçe sırıttı. Tatlım, Atbash Şifresi burada devreye giriyor."</p>

  <p class="p7">&nbsp;</p>
</body>
</html>
