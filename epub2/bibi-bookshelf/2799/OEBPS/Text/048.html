<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>42</title>
</head>

<body>
  <h1 class="h11">42</h1>

  <p class="p7">Zürih Emanet Bankası, İsviçre'nin geleneksel mevduat bankacılığında modern isimsiz hesap hizmeti sağlayan, yirmi dört saat açık bir&nbsp;Geldschrank&nbsp;bankasıydı. Zürih, Kuala Lumpur, New York ve Paris'te şubeleri bulunan banka, son yıllar içerisinde isimsiz ve resimsiz hesaplar için bilgisayar kaynaklı şifre ve dijital destek hizmeti vermeye başlamıştı.</p>

  <p class="p7">Bu operasyonun can daman en eski ve en basit hizmetlerden biri olan&nbsp;-anonyme Lager-&nbsp;sorgusuz sualsiz emanet hizmetine ya da diğer adıyla isimsiz banka kasası hesaplarına dayanıyordu. Hisse senedinden, değerli tablolara kadar mal varlıklarını isimsiz açtırdıkları kasalarda saklamak isteyen müşteriler, ileri teknoloji sayesinde gizlilik perdesi altında, istedikleri zaman yine isim vermeden emanetlerini geri alabiliyorlardı.</p>

  <p class="p7">Sophie taksiyi son duraklarının önüne çekerken, binanın kaba mimarisine bakan Langdon, Zürih Emanet Bankası'nın çok az espri anlayışına sahip olduğunu düşündü. Tamamen çelikten yapılmış gibi görünen dörtgen binanın hiç penceresi yoktu. Devasa bir metal tuğlayı andıran yapının ön cephesinde parıldayan dört buçuk metre yüksekliğinde neon bir kare haç vardı.</p>

  <p class="p7">İsviçre'nin bankacılıkta gösterdiği gizlilik hakkında sağladığı ün, ülkenin en fazla gelir getiren ithal ürünlerinden biri olmuştu. Bu gibi tesisler sanat camiasında tartışmalara yol açıyordu çünkü, sanat hırsızlarının ortalık sakinleşene kadar çaldıkları sanat eserlerini yıllarca saklayabilecekleri mükemmel bir yer sağlıyorlardı. Gizlilik kanunları uyarınca netler polis teftişlerinden korunduğu ve hesaplar isimler yerine kasalara açıldığı için, hırsızlar mallarının güvende olduğunun ve asla bulunmayacaklarının bilinciyle rahata eriyorlardı.</p>

  <p class="p7">Sophie taksiyi, bankanın garaj yolunu binanın altına doğru inen rampayı kesen görkemli kapının önünde durdurdu. Yukarıdaki video kamerası onlara çevrilmişti. Langdon nedense, buradaki kameranın Log'dakinin aksine gerçek olduğunu hissediyordu. Sophie camı indirerek, şoför tarafındaki elektronik podyumu incele.. bir LCD ekranda yedi farklı dilde talimatlar yazıyordu. Listenin en üstündeki yazı</p>

  <p class="p7">İngilizciydi.</p>

  <p class="p7">A N A H T A R I S O K U N</p>

  <p class="p7">Sophie lazer işi anahtarı cebinden çıkararak, dikkatini yeniden podyuma verdi. Ekranın altında üçgen bir delik vardı.</p>

  <p class="p7">Langdon, "İçimden bir ses, uyacak diyor," dedi.</p>

  <p class="p7">Sophie anahtarın üçgen gövdesini delikle hizalayarak içine soktu ve gövde tamamen girinceye kadar itti. Bu anahtarı çevirmeye gerek olmadığı ortadaydı. Kapı o anda açılmaya başladı. Sophie ayağını frenden çekerek, ikinci bir kapıya ve podyuma ilerledi. Arkalarındaki kapı kapandığında, yükseltme havuzundaki gemi gibi kapana kısılmışlardı.</p>

  <p class="p7">Langdon bu kıstırılmışlık hissinden hoşlanmamıştı.&nbsp;Dua edelim de, ikinci kapı da çalışsın.</p>

  <p class="p7">İkinci podyumda da aynı talimatlar yazıyordu.</p>

  <p class="p7">A N A H T A R I S O K U N</p>

  <p class="p7">Sophie anahtarı soktuğu anda ikinci kapı hemen açıldı. Birkaç dakika içinde, aşağı meyilli rampadan, binanın içine doğru ilerlemeye başlamışlardı.</p>

  <p class="p7">Yaklaşık bir düzine araç kapasiteli garaj küçük ve loştu. Ziyaretçileri metalden yapılmış dev bir kapıya kadar uzanan, beton zeminin üstündeki kırmızı halı karşılıyordu.</p>

  <p class="p7">Zıt mesajlara bak,&nbsp;diye düşündü Langdon.&nbsp;Hoş geldiniz ve içeri girilmez.</p>

  <p class="p7">Sophie girişe yakın bir yere taksiyi park edip, motoru durdurdu. "Silahı burada bıraksan iyi olur."</p>

  <p class="p7">Memnuniyetle,&nbsp;dîye düşünen Langdon silahı koltuğun altına itti.</p>

  <p class="p7">Sophie ile Langdon kırmızı halının üstünden çelik kapıya doğru yürüdüler. Kapının kolu yoktu ama yanındaki duvarda bir başka üçgen delik duruyordu.</p>

  <p class="p7">Langdon, "Yavaş öğrenenler girmesin," dedi.</p>

  <p class="p7">Gergin görünen Sophie kahkaha attı. "İşte giriyoruz." Anahtarı deliğe yerleştirince, kapı içeri doğru hafifçe gıcırdayarak açıldı. Birbirleri,, bakan Sophie ile Langdon içeri girdiler. Kapı arkalarından ses çıkartarak kapandı.</p>

  <p class="p7">Zürih Emanet Bankası'nın antresi, Langdon'ın o güne dek hiç görmediği görkemli bir şekilde döşenmişti. Çoğu banka alışıldık cilalı mermer ve granitle yetinirken, burada duvardan duvara metal ve kabara kullanılmıştı.</p>

  <p class="p7">Bunların dekoratörü kim,&nbsp;diye düşündü Langdon.&nbsp;Birleşik Çelikçiler mi?</p>

  <p class="p7">Sophie'nin gözleri lobiyi tararken, aynı oranda şaşırmış görünüyordu.</p>

  <p class="p7">Her taraf gri metalden yapılmıştı... yer, duvarlar, tezgâhlar, kapılar, hatta lobi merdivenleri bile kalıptan çıkmış metale benziyordu. Etkileyici bir etki yaratıyordu. Mesaj açıktı: Banka kasasına giriyorsunuz.</p>

  <p class="p7">Onlar içeri girerken, tezgâhın arkasında duran iriyarı bir adam başını kaldırarak baktı. Seyretmekte olduğu küçük televizyonu kapattı ve onları hoş bir gülümsemeyle selamladı. Devasa kaslarına ve taşıdığı tabancaya rağmen, diksiyonundan yontulmuş bir İsviçreli komi olduğu anlaşılıyordu.</p>

  <p class="p7">"&nbsp;Bonsoir,&nbsp;" dedi. "Size nasıl yardımcı olabilirim?"</p>

  <p class="p7">İki farklı dille yapılan karşılama töreni, Avrupalı evsahibinin yeni konukseverlik numarasıydı. Hiçbir ima içermeyen karşılama, ziyaretçiye istediği dille cevap verme fırsatını tanıyordu.</p>

  <p class="p7">Sophie herhangi bir dille cevap vermedi. Altın anahtarı adamın önündeki tezgâha bırakmakla yetindi.</p>

  <p class="p7">Önüne bakan adam derhal duruşunu dikleştirdi. "Elbette. Asansörünüz koridorun sonunda. Oraya gittiğinizi birine bildireceğim."</p>

  <p class="p7">Sophie başım sallayarak anahtar: geri aldı. "Hangi kat?"</p>

  <p class="p7">Adam, ona garip bir bakış fırlattı. "Anahtarınız asansöre hangi kata çıkacağınızı söyleyecektir."</p>

  <p class="p7">Sophie gülümsedi. "Ah, evet."</p>

  <p class="p7">Görevli yeni gelen iki ziyaretçinin asansöre ilerlemesini, anahtarı yerleştirmesini, binmelerini ve görünürden kaybolmalarını izledi. Kapılar kapanır kapanmaz, telefonu eline aldı. Geldiklerini hiç kimseye bildirecek değildi; buna gerek yoktu. Müşterinin anahtarı giriş kapısına girdiği anda kasa görevlisi otomatik olarak ikaz edilmişti zaten.</p>

  <p class="p7">Görevli, bankanın gece müdürünü arıyordu. Telefon hattı çalarken, televizyonunu yeniden açtı ve seyretmeye başladı. Seyretmekte olduğu haberler sona eriyordu. Önemli değildi. Televizyondaki iki yüze yeniden baktı.</p>

  <p class="p7">Müdür telefona cevap verdi. "&nbsp;Oui?&nbsp;"</p>

  <p class="p7">"Burada bir durum oluştu."</p>

  <p class="p7">Müdür, "Neler oluyor?" diye sordu.</p>

  <p class="p7">"Fransız polisi bu gece iki kaçağın peşinde."</p>

  <p class="p7">"Yani?"</p>

  <p class="p7">"Her ikisi de az önce bankamızdan içeri girdiler."</p>

  <p class="p7">Müdür alçak bir sesle küfretti. "Tamam. Hemen Mösyö Vernet ile temas kuracağım."</p>

  <p class="p7">Görevli telefonu kapatarak, başka bir numara çevirdi. Bu kez Interpol&rsquo;ü arıyordu.</p>

  <p class="p7">Langdon asansörün yukarı çıkmak yerine aşağı iniyormuş gibi bir his uyandırmasına şaşırmıştı. Kapılar açılana kadar Zürih Emanet Bankası'nın kaç kat altına indiklerini anlayamadı. Umurunda değildi.</p>

  <p class="p7">Asansörden çıkmış olduğuna memnundu.</p>

  <p class="p7">Onları karşılamak için bekleyen görevli, etkileyici bir neşe içindeydi, son derece muntazam, flanel bir takım elbise giyen yaşlıca ve tatlı biriydi, yüksek teknoloji dünyasında, eski zaman bankacılarına benziyordu.</p>

  <p class="p7">Adam, "&nbsp;Bonsoir,&nbsp;" dedi. "İyi geceler. Beni izleyebilir misiniz, s'il vous plaît ?" Cevap vermelerini beklemeden topuklarının üstünde döndü ve metal koridorda canlı adımlarla yürümeye başladı.</p>

  <p class="p7">Langdon yanında Sophie'yle birlikte bir dizi koridorlardan ve yanıp sönen ana bilgisayarların bulunduğu geniş odaların önünden geçti.</p>

  <p class="p7">Çelik kapının önüne gelen adam, "&nbsp;Voici,&nbsp;" diyerek kapıyı onlara açtı. "İşte geldik."</p>

  <p class="p7">Langdon ile Sophie, bir başka dünyaya adım atmışlardı. Önlerini duran küçük oda, iyi bir otelin lüks oturma odasına benziyordu. Metalle ve perçinler gitmiş, yerini şark halıları, koyu meşe mobilyalar ve yastık) sandalyeler almıştı. Odanın ortasındaki geniş masanın üstünde, hâlâ baloncuklar çıkarmakta olan bir şişe Perrier'in yanında iki kristal bardak duruyordu. Yanındaki makinede kahve pişiyordu.</p>

  <p class="p7">Saat gibi çalışıyorlar,&nbsp;diye düşündü Langdon.&nbsp;Saat işini İsviçrelilere bırakmak lazım.</p>

  <p class="p7">Adamın yüzünde anlayışlı bir gülümseme belirmişti. "Anladığım kadarıyla bu bize yaptığınız ilk ziyaret," dedi.</p>

  <p class="p7">Sophie tereddüt ettikten sonra başını salladı.</p>

  <p class="p7">"Anlıyorum. Anahtarlar genellikle miras olarak bırakılırlar, bu yüzden ilk kez gelen kullanıcılar protokolü bilmezler." İçeceklerin durduğu masayı gösterdi. "Odayı dilediğiniz kadar kullanabilirsiniz."</p>

  <p class="p7">Sophie, "Anahtarların miras olarak bırakılabileceğini söylemiştiniz, değil mî?" diye sordu.</p>

  <p class="p7">"Evet. Anahtarınız bir İsviçre sayı hesabına aittir ve genellikle nesilden nesile miras bırakılırlar. Altın hesapların en kısa kasa kiraları elli yıldır. Peşin ödenirler. Bu yüzden aile içinde pek çok kez elden ele geçtiğini görürüz."</p>

  <p class="p7">Langdon, ona bakıyordu. "&nbsp;Elli yıl mı?&nbsp;"</p>

  <p class="p7">Adam, "En az," diye yanıt verdi. "Elbette daha uzun dönem için kasa kiralanabilir ama pek kullanışlı değildir. Hesapta elli yıl süresince hareket görülmezse, kasadakiler otomatik olarak imha edilirler.</p>

  <p class="p7">Kasanıza ulaşmanız için işlemleri başlatayım mı?"</p>

  <p class="p7">Sophie başını salladı. "Lütfen."</p>

  <p class="p7">Görevli kolunu lüks salona doğru salladı. "Burası sizin özel görüş odanız. Ben odadan çıktıktan sonra, kasanın içindekileri görmek ve değiştirmek için istediğiniz kadar vakit harcayabilirsiniz, kasa kutunuz... buraya gelecek." Havaalanlarındaki bagaj bantlarını andıran bir taşıyıcı bandın odaya giriş yaptığı arka taraftaki duvara yürüdü. "Anahtarınızı buradaki yuvaya sokacaksınız..." Taşıyıcı banda bakan geniş bir elektronik konsolu gösterdi. Konsolun üstünde benzer bir üçgen delik vardı. "Bilgisayar anahtarınızın üstündeki işaretleri onayladığında hesap numaranızı gireceksiniz ve kasa kutunuz banka kasasından buraya gönderilecek. Kasayla işiniz bittiğinde yeniden taşıyıcı bandın üzerine bırakıp, anahtarınızı çıkarın ve işlemi tersten tekrar edin. Her şey otomatiğe bağlandığından, işlemleriniz bu banka personelinden bile gizlidir. Herhangi bir şeye ihtiyacınız olursa, odanın ortasındaki masanın üstünde duran çağrı düğmesine basın."</p>

  <p class="p7">Telefon çaldığı sırada Sophie bir soru sormak üzereydi. Adam şaşkın ve mahcup görünüyordu.</p>

  <p class="p7">"İzninizle lütfen." Masadaki kahveyle Perrier'in yanında duran telefonun başına gitti.</p>

  <p class="p7">"&nbsp;Oui?&nbsp;" diye cevap verdi.</p>

  <p class="p7">Arayan kişiyi dinlerken kaşları çatılıyordu. "&nbsp;Oui... oui... d'accord.&nbsp;" Kapattıktan sonra zorla gülümsedi. "Üzgünüm, şimdi yanınızdan ayrılmam gerekiyor. Evinizdeymiş gibi hareket edin." Hemen kapıya yöneldi.</p>

  <p class="p7">Sophie, "Affedersiniz?" diye seslendi. "Gitmeden önce bir şeyi açıklığa kavuşturabilir misiniz? Bir hesap numarası gireceğimizden bahsetmiştiniz, öyle değil mi?"</p>

  <p class="p7">Kapıda duran adam solgun görünüyordu. "Evet elbette. Çoğu İsviçre bankasında olduğu gibi, kasa kutuları bir sayıya bağlıdırlar, isme değil. Sadece sizin bileceğiniz bir hesap numaranız ve bir anahtarınız var. Anahtar, kimliğinizin sadece yansını oluşturur. Şahsi hesap numaranız diğer yarısıdır. Aksi takdirde, anahtarınızı kaybettiğinizde bir başkası onu kullanabilirdi."</p>

  <p class="p7">Sophie duraksadı. "Peki ya bana miras bırakan kişi bir hesap numarası vermediyse?"</p>

  <p class="p7">Bankacının kalbi tekledi.&nbsp;O zaman burada hiç işiniz yok demektir!&nbsp;Onlara soğukkanlılıkla gülümsedi. "Birinden size yardım etmesini isteyeceğim. Kısa süre içinde burada olur."</p>

  <p class="p7">Odadan çıkan bankacı, kapıyı arkasından kapatarak ağır kilidi çevirince onları içeriye kilitlemişti.</p>

  <p class="p7">Şehrin diğer ucunda Collet telefonu çaldığı sırada Gare du Nord Tren İstasyonu'nda duruyordu.</p>

  <p class="p7">Arayan Fache idi. "Interpol bir ipucu bulmuş," dedi. "Treni Langdon ile Sophie, Zürih Emanet Bankası'nın Paris şubesine gitmiş! Adamlarını hemen oraya göndermeni istiyorum."</p>

  <p class="p7">"Sauniére'in Ajan Neveu ile Robert Langdon'a ne anlatmaya çalıştığına dair bir gelişme var mı?"</p>

  <p class="p7">Fache'nin ses tonu soğuktu. "Sen onları tutuklayınca Teğmen Coller, ben onlara bizzat soracağım."</p>

  <p class="p7">Collet mesajı almıştı. "Yirmi dört Rue Haxo. Hemen yüzbaşım." Telefonu kapatarak, adamlarını telsizle bilgilendirdi.</p>

  <p class="p7">&nbsp;</p>
</body>
</html>
