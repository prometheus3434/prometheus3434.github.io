<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>51</title>
</head>

<body>
  <h1 class="h11">51</h1>

  <p class="p7">Saatte altmış kilometre gibi düşük bir hızla ilerlediği halde, zırhlı kamyonun aşağı sarkan ön tamponu boş banliyö yoluna sürtünerek, motor kapağına kıvılcımlar saçıyordu.</p>

  <p class="p7">Yoldan çıkmalıyız,&nbsp;diye düşündü Langdon.</p>

  <p class="p7">Nereye gittiklerini bile güçlükle görebiliyordu. Kamyonun işleyen tek farı ortasından kırılmıştı ve otoyolun kenarındaki ağaçlara çarpık bir ışık demeti yayıyordu. Bu "zırhlı kamyondaki"&nbsp;zırhların&nbsp;önde değil, sadece yük bölümünde bulunduğu belli oluyordu.</p>

  <p class="p7">Yolcu koltuğunda oturan Sophie, kucağındaki gül ağacı kutuya boş gözlerle bakıyordu.</p>

  <p class="p7">Langdon, "İyi misin?" diye sordu,</p>

  <p class="p7">Sophie sarsılmışa benziyordu. "Ona inanıyor musun?"</p>

  <p class="p7">"Diğer üç cinayet hakkında mı? Kesinlikle. Pek çok soruyu cevaplıyor... büyükbabanın kilit taşını çaresizce devretmeye çalışmasını ve Fache'nin beni yakalama azmini."</p>

  <p class="p7">"Hayır, Vernet'nin bankasını korumaya çalışmasından bahsediyordum."</p>

  <p class="p7">Langdon, ona baktı. "Aslında ne olduğunu düşünüyorsun?"</p>

  <p class="p7">"Kilit taşını kendisinin almak istediğini."</p>

  <p class="p7">Langdon bunu aklına bile getirmemişti. "Bu kutuda ne olduğunu nereden bilebilir ki?"</p>

  <p class="p7">"Bankasında saklıydı. Büyükbabamı tanıyordu. Belki de olanları biliyordur. Kâse'yi kendi almak istemiş olabilir."</p>

  <p class="p7">Langdon başını iki yana salladı. Vernet o tip birine benzemiyordu. &ldquo;Tecrübelerimden öğrendiğim kadarıyla, insanlar Kâse'yi sadece iki sebepten ötürü isterler. Ya saftırlar ve İsa'nın uzun zamandır kayıp olan kadehini aradıklarına inanırlar..."</p>

  <p class="p7">"Ya da?"</p>

  <p class="p7">"Ya da gerçeği bilirler ve bu yüzden tehdit altındadırlar. Tarihte Kâse'yi yok etmek isteyen pek çok grup olmuştur."</p>

  <p class="p7">Aralarında yaşanan sessizlik, yere sürten tampon sesinin iyice duyulmasına yardımcı olmuştu. Birkaç kilometre yol kat etmişlerdi. Kamyonun önünden gelen kıvılcımları seyreden Langdon tehlikeli olup olmadığını düşünüyordu. Yine de başka bir arabaya bindikleri takdirde dikkat çekeceklerdi. Langdon kararını vermişti.</p>

  <p class="p7">"Şu tamponu geri takmaya çalışacağım."</p>

  <p class="p7">Bankete çekerek, kamyonu durdurdu.</p>

  <p class="p7">Sesler sonunda kesilmişti.</p>

  <p class="p7">Langdon kamyonun önüne doğru yürürken kendini hiç alışmadığı bir şekilde gergin hissediyordu. Bu gece bir başka silahın namlusuna bakmak onu kendine getirmişti. Ciğerlerine derin derin gece havası çekti ve aklını başına toplamaya çalıştı. Aranan biri olmanın verdiği vahametin yanı sıra, şimdi bir de taşıdığı sorumluluğun ağırlığını hissetmeye başlamıştı. O ve Sophie, tüm zamanların en büyük gizemine giden şifreli talimatları taşıyor olabilirlerdi.</p>

  <p class="p7">Bu yük yeterli değilmiş gibi, Langdon şimdi de kilit taşını tarikata iade etme şansının yok olduğunu görüyordu. Diğer üç cinayet haberinin korkunç bir anlamı vardı.&nbsp;Tarikat çözüldü. Tehlikedeler.</p>

  <p class="p7">Kardeşliğin izlendiği ya da aralarında bir muhbir olduğu anlaşılıyordu. Sauniére'in kilit taşını Sophie ile Langdon'a devretmesini açıklıyordu... kardeşliğin dışından kimseler, tahmin edilemeyeceklerini bildiği kişiler.&nbsp;Kilit taşını kardeşliğe iade edemeyiz.&nbsp;Langdon&rsquo;ın herhangi bir tarikat üyesini nasıl bulacağına dair bir fikri olsa bile, kilit taşını almak için adım atacak kişinin düşman çıkma olasılığı da vardı. En azından şu an için, isteseler de istemeseler de kilit taşı Sophie ile Langdon'daydı.</p>

  <p class="p7">Kamyonun ön tarafı Langdon'ın tahmin ettiğinden daha berbat görünüyordu. Sol far artık yoktu, sağ far ise yuvasından dışarı fırlamış bir göze benziyordu. Langdon, onu düzeltti ama tekrar fırladı. Tek iyi haber, ön tamponun neredeyse düşmek üzere olduğuydu. Langdon sıkı bir tekme savuranca, tamamen kırıp yerinden çıkarabileceğini anladı.</p>

  <p class="p7">Çarpılmış metale peş peşe tekmeler savururken, Sophie ile daha önce yaptığı konuşmayı hatırladı.</p>

  <p class="p7">Sophie, ona,&nbsp;büyükbabam telefonuma bir mesaj bırakmış,&nbsp;demişti.&nbsp;Bana ailem hakkındaki gerçeği&nbsp;açıklayacağım söylemiş.&nbsp;O an için hiçbir şey ifade etmemişti ama şimdi Sion Tarikatı'nın işin içinde olduğunu bildiğinden, Langdon yeni bir olasılığın söz konusu olduğunu hissediyordu.</p>

  <p class="p7">Tampon birden gürültülü bir ses çıkartarak koptu. Langdon nefes almak için durdu. En azından kamyon artık Dört Temmuz maytapları gibi görünmeyecekti. Tamponu kaldırarak, ağaçların arasına sürüklerken» buradan nereye gideceklerini düşünüyordu. Kripteksi nasıl açacaklarına ya da Sauniére'in bunu onlara neden verdiğine dair hiç fikirleri yoktu. Ne yazık ki, bu gece hayatta kalmaları bu çok önemli soruların cevaplarına bağlı gibiydi.</p>

  <p class="p7">Yardıma ihtiyacımız var.&nbsp;Langdon kararını vermişti.&nbsp;Profesyonel yardıma.</p>

  <p class="p7">Kutsal Kâse ve Sion Tarikatı dünyasında, bu tek bir adam anlamına geliyordu. Ama elbette asıl sorun bu fikri Sophie'ye kabul ettirmekti.</p>

  <p class="p7">Zırhlı aracın içinde Langdon'ın dönmesini bekleyen Sophie, kucağındaki gül ağacı kutunun ağırlığını hissederek yakmıyordu.&nbsp;Büyükbabam bunu bana niye yerdi?&nbsp;Onunla ne yapacağına dair en ufak bir fikri yoktu.</p>

  <p class="p7">Düşün Sophie! Aklını kullan. Grand-pére sana bir şey anlatmaya çalıyor.</p>

  <p class="p7">Kutuyu açarak, kripteksin üstündeki harflere baktı.&nbsp;Hak ettiğini ispatlamak.&nbsp;Bunda büyükbabasının parmağının olduğunu hissedebiliyordu.&nbsp;Kilit taşı, sadece uygun kişinin izleyebileceği bir haritadır.&nbsp;Halis muhlis büyükbabasının işi gibiydi.</p>

  <p class="p7">Kripteksi kutudan çıkaran Sophie, parmaklarını harflerin üzerinde ezdirdi. Beş harf. Yuvarlakları teker teker çevirdi. Mekanizma yavaşça hareket etti. Diskleri, seçtiği harfler kripteks silindirinin her iki ucunda bulunan iki pirinç hiza çubuğu arasında sıralanacak şekilde döndürdü. Şimdi yuvarlaklar, Sophie'nin fazlasıyla bariz olduğunu bildiği beş harfli bir kelime oluşturmuşlardı.</p>

  <p class="p7">K-A-D-E-H</p>

  <p class="p7">Silindiri nazikçe iki ucundan tuttu ve hafif bir baskı uygulayarak çekti. Kripteks açılmıyordu. İçindeki sirkeden sesler geldiğini duyunca durdu Sonra tekrar denedi.</p>

  <p class="p7">V-I-N-C-I</p>

  <p class="p7">Yine hiç hareket yoktu.</p>

  <p class="p7">K-E-M-E-R</p>

  <p class="p7">Hiçbir şey olmamıştı. Kripteks sapasağlam kilitli duruyordu.</p>

  <p class="p7">Kaşlarını çatarak gül ağacı kutuya yerleştirdi ve kapağını kapattı. Dışarıda duran Langdon'a bakarak, bu gece onunla birlikte olduğu için minnet duydu.&nbsp;P.S. Robert Langdon'ı bul.&nbsp;Büyükbabasının onu da işin içine karıştırma mantığı şimdi açıkça anlaşılıyordu. Sophie, büyükbabasının niyetini anlayacak kadar bilgiye sahip değildi, bu yüzden Robert Langdon'ı ona rehber atamıştı. Eğitimini üstlenecek bir özel öğretmen. Fakat ne yazık ki Langdon, bu gece öğretmenlikten çok daha fazlasını yapmak zorunda kalmıştı. Bezu Fache'nin hedefi haline gelmişti... ve Kutsal Kâse' yi ele geçirmek isteyen bilinmeyen bir gücün.</p>

  <p class="p7">Kâse sonunda ne çıkacaktı?</p>

  <p class="p7">Sophie bunun cevabını bulmanın hayatını tehlikeye atmaya değip değmeyeceğini düşündü.</p>

  <p class="p7">Zırhlı kamyon tekrar hızlandığında Langdon artık onu çok daha rahat kullanabildiği için halinden memnundu. "Versailles'e nasıl gidildiğini biliyor musun?"</p>

  <p class="p7">Sophie yan gözle ona baktı. "Dolaşmak için mi?"</p>

  <p class="p7">"Hayır, bir planım var. Tanıdığım bir din tarihçisi Versailles yakınlarında yaşıyor. Yerini tam olarak hatırlamıyorum ama bulabiliriz. İsmi Leigh Teabing. Eski bir İngiliz Kraliyet Tarihçisi."</p>

  <p class="p7">"Paris'te mi yaşıyor?"</p>

  <p class="p7">'Teabing'in en büyük tutkusu Kâse'dir. On beş yıl önce tarikat kilit taşıyla ilgili fısıltılar ayyuka çıktığında, onu kiliselerde arayıp bulma ümidiyle Fransa'ya taşındı. Kilit taşı ve Kâse hakkında bazı kitaplar yazdı. Onu naşı açacağımıza ve sonra onunla ne yapacağımıza yardımcı olabilir."</p>

  <p class="p7">Sophie kaygılı gözlerle bakıyordu. "Ona güvenebilir misin?"</p>

  <p class="p7">"Ne için güvenebilir miyim? Bilgiyi çalmayacağına mı?"</p>

  <p class="p7">"Ve bizi ele vermeyeceğine?"</p>

  <p class="p7">"Ona polis tarafından arandığımızı söylemek niyetinde değilim. Her şeyi yoluna sokana kadar bizi evine kabul edeceğini sanıyorum."</p>

  <p class="p7">"Robert, Fransa'daki tüm televizyon kanallarının resimlerimizi yayınlamak için hazırlık yaptığının bilmem farkında mısın? Bezu Fache medyayı daima kendi lehine kullanır. Tanınmadan etrafta dolaşmamızı imkânsızlaştıracağına eminim."</p>

  <p class="p7">Fevkalade,&nbsp;diye düşündü Langdon.&nbsp;Fransız televizyonunda ilk sahne alışım "Paris'in En Çok&nbsp;Arananları"&nbsp;dizisinde olacak. En azından Jonas Faukman bu işe sevinecekti; Langdon haberlere her konu oluşunda kitap satışları artıyordu.</p>

  <p class="p7">Sophie, "Bu adam yeterince iyi bir arkadaş mı?" diye sordu.</p>

  <p class="p7">Langdon, Teabing'in özellikle de bu saatte televizyon seyreden biri olduğunu sanmıyordu ama yine de dikkate alınacak bir soruydu. Sezgileri Langdon'a Teabing'in kesinlikle güvenilecek biri olduğunu söylüyordu. Sığınılacak ideal bir liman. Şartlan göz önüne alınca Teabing onlara mümkün olduğunca yardım etmeye çalışacaktı. Sadece Langdon'a iyilik borcu olduğu için değil, aynı zamanda bir Kâse araştırmacısı olduğu için. Üstelik bir de Sophie, büyükbabasının Sion Tarikatı'nın Büyük Üstat'ı olduğunu söylüyordu. Bunu duyduğunda, sorunu çözmelerine yardımcı olmak için Teabing'in ağzının suyu akacaktı.</p>

  <p class="p7">Langdon, "Teabing güçlü bir müttefik olabilir," dedi.&nbsp;Tabii ona ne kadarını söylemek istediğine&nbsp;bağlı.</p>

  <p class="p7">"Fache para ödülü koyabilir."</p>

  <p class="p7">Langdon güldü. "İnan bana bu adamın ihtiyacı olan son şey para." Leigh Teabing'in serveti, küçük ülkelerin zenginliği ile boy ölçüşebilirdi, İngiltere&rsquo;nin ilk Lancester Dükü'nün torunu olan Teabing, sahip olduğu Parayı eski moda bir yolla elde etmişti... miras yoluyla. Paris yakınlarındaki on yedinci yüzyıl sarayında kendisine ait iki özel göl vardı.</p>

  <p class="p7">Langdon onunla ilk kez, yıllar önce İngiliz Radyo Televizyon Yayın Şirketi vasıtasıyla tanışmıştı.</p>

  <p class="p7">Teabing BBCye, televizyon seyircilerine Kutsal Kâse'nin tartışmalar yaratacak tarihini açıklayacağı bir tarih belgeseli fikriyle gelmişti. BBC prodüktörleri Teabing'in önerisine sıcak bakmışlar, araştırmalarına ve dayanaklarına bayılmışlardı ama o kadar şaşırtıcı ve hazmedilmesi o kadar zor bir konuydu ki, kaliteli yayıncılık ünlerine leke gelmesinden çekinmişlerdi. BBC itibar korkularını Teabing'in, hepsi de kendi yaptıkları araştırmalarla Kutsal Kâse'nin şaşırtıcı yapısını doğrulayan dünyanın saygın tarihçilerinden üç uzman çağrılması teklifiyle çözmüştü.</p>

  <p class="p7">Langdon seçilenler arasındaydı.</p>

  <p class="p7">BBC, Langdon'ı film çekimi için Teabing'in Paris'teki malikânesine göndermişti. Teabing'in zengin görünüşlü kabul salonunda kameralar karşısına geçerek kendi hikâyesini paylaşmış, farklı bir Kutsal Kâse hikâyesini ilk duyduğunda şüphelendiğini itiraf ederek, doğru olduğuna emin oluncaya dek yıllarca araştırma yaptığını anlatmıştı. Langdon en sonunda kendi araştırmalarından bazılarını açıklamıştı... tartışmalı iddiaları kuvvetle destekleyen bir dizi sembolik bağlar.</p>

  <p class="p7">Program Britanya'da gösterime girdiğinde, zengin kadrosuna ve kaynak gösterilen delillere rağmen, iddialar popüler Hıristiyan inancına öylesine zıttı ki, anında şimşekleri üzerine çekmişti. Birleşik Devletler'de hiç yayınlanmadığı halde, yankıları Atlantik'i aşmıştı. Langdon kısa süre sonra eski bir arkadaşından bir posta kartı almıştı... Philadelphia Katolik Piskoposu. Kartta sadece şunlar yazıyordu:&nbsp;Sen de mi, Robert?</p>

  <p class="p7">Sophie, "Robert," diye sordu. "Bu adama güvenebileceğimizden&nbsp;emin misin?&nbsp;"</p>

  <p class="p7">"Kesinlikle. Meslektaşımın paraya ihtiyacı yok, ayrıca Fransız yetkililerinden hoşlanmadığını biliyorum.</p>

  <p class="p7">Fransız Hükümeti tarihi bir arazi satın aldığı için ondan fahiş vergi alıyor. Fache ile işbirliği yapmak için acele etmeyecektir."</p>

  <p class="p7">Sophie karanlık yola baktı. "Ona gidersek, ne kadarını anlatmak istiyorsun?"</p>

  <p class="p7">Langdon kayıtsız görünüyordu. "İnan bana, Leigh Teabing Kutsal Kâse ve Sion Tarikatı hakkında bu dünyada yaşayan herkesten daha fazlasını biliyordur."</p>

  <p class="p7">Sophie, ona baktı. "Büyükbabamdan da mı fazla?"</p>

  <p class="p7">"Kardeşliğin&nbsp;dışındaki&nbsp;herkesten demek istedim."</p>

  <p class="p7">"Teabing'in kardeşlik üyesi olmadığını nereden biliyorsun?"</p>

  <p class="p7">'Teabing tüm hayatını Kutsal Kâse hakkındaki gerçeği açıklamaya çalışmakla geçirdi. Tarikat ise onun özyapısını saklı tutmaya yeminli."</p>

  <p class="p7">"Bana çıkar çatışması gibi geldi."</p>

  <p class="p7">Langdon, onun kaygılarını anlıyordu. Sauniére kripteksi doğrudan Sophie'ye vermişti ve içinde ne olduğunu veya onunla ne yapacağını bilmediği halde, işin içine tamamen yabancı birini sokmaya tereddüt ediyordu. İçinde barındırdığı bilgi gözönüne alındığında bu doğru bir içgüdü sayılırdı. "Teabing'e hemen kilit taşından bahsetmemiz gerekmez. Hatta belki de hiç bahsetmemiz gerekmez, Evinde saklanıp düşünebiliriz ve belki onunla Kâse hakkında konuştuğumuzda büyükbabanın bunu sana neden verdiği hakkında bir fikir edinebilirsin."</p>

  <p class="p7">"&nbsp;Bize,&nbsp;" diye düzeltti Sophie.</p>

  <p class="p7">Langdon mütevazı bir gurur duydu ve tekrar Sauniére'in neden kendisini bu işe karıştırdığını merak etti.</p>

  <p class="p7">Sophie, "Bay Teabing'in aşağı yukarı nerede oturduğunu biliyor musun?" diye sordu.</p>

  <p class="p7">"Château Villette adında bir yer."</p>

  <p class="p7">Sophie, ona dönerek, inanmayan gözlerle baktı. "Chateau Villette mı dedin?"</p>

  <p class="p7">"Evet o."</p>

  <p class="p7">"İyi arkadaşmış."</p>

  <p class="p7">"Orayı biliyor musun?"</p>

  <p class="p7">"Evet. Şatoların olduğu bölgede. Buradan yirmi dakika uzakta."</p>

  <p class="p7">Langdon kaşlarını çattı. "O kadar uzak mı?"</p>

  <p class="p7">"Evet, bu arada sen de bana Kutsal Kâse'nin&nbsp;gerçekten&nbsp;ne olduğunu anlatabilirsin."</p>

  <p class="p7">Langdon duraksadı. "Sana bunu Teabing'de anlatırım. O ve ben efsanenin farklı alanlarında uzmanız, bu yüzden ikimiz birlikteyken tam hikâyeyi öğrenebilirsin." Langdon gülümsedi. "Ayrıca Kâse Teabing'in hayatı sayılır, Kutsal Kâse hikâyesini ondan dinlemek, İzafiyet Teorisi'ni Einstein'dan dinlemek gibi olacaktır."</p>

  <p class="p7">"Dua edelim de Leigh gece yarısı misafirlerinden rahatsız olmasın."</p>

  <p class="p7">"Unutmadan söyleyeyim, Sir Leigh." Langdon bu hataya yalnızca bir kez düşmüştü. "Teabing ilginç biridir. Yıllar önce York Sarayı'nın zengin tarihini yazdıktan sonra kraliçe tarafından şövalye payesi verilmişti."</p>

  <p class="p7">Sophie dikkatle ona baktı. "Şaka yapıyorsun, değil mi? Şimdi bir şövalyeyi mi ziyaret edeceğiz?"</p>

  <p class="p7">Langdon beceriksizce sırıttı. "Kâse'nin peşindeyiz Sophie. Bize bir şövalyeden daha fazla kim yardımcı olabilir?"</p>

  <p class="p7">&nbsp;</p>
</body>
</html>
