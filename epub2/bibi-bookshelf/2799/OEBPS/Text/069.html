<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>63</title>
</head>

<body>
  <h1 class="h11">63</h1>

  <p class="p7">Teğmen Collet, Leigh Teabing'in garaj yolunun başında tek basma durmuş, heybetli eve bakıyordu.</p>

  <p class="p7">Issız. Karanlık.&nbsp;Saklanmak için iyi bir yer. Collet yarım düzine adamının sessizce çitlerin etrafını sardığını gördü. Üzerinden aşıp, evi birkaç dakika içinde kuşatabilirlerdi. Langdon, Collet'nin adamlarının ani baskın yapması için daha uygun bir yer seçemezdi.</p>

  <p class="p7">Sonunda telefonu çaldığında, Collet, Fache'yi kendisi aramak üzereydi.</p>

  <p class="p7">Fache, gelişmelerden Collet'nin tahmin ettiği kadar memnun değildi. "Neden kimse bana Langdon'ın yerini tespit ettiğimizi söylemedi?"</p>

  <p class="p7">'Telefonda görüşüyordunuz ve..,"</p>

  <p class="p7">"Tam olarak neredesin Teğmen Collet?"</p>

  <p class="p7">Collet, ona adresi verdi. "Arazi, Teabing isimli bir İngiliz&rsquo;e ait. Langdon buraya gelmek için hatırı sayılır bir yol kat etmiş, araç güvenlik kapısının ardında. İçeriye zorla girildiğine dair bir belirti yok, yani Langdon ev sahibini tanıyor olabilir."</p>

  <p class="p7">Fache, "Geliyorum," dedi. "Yerinizden ayrılmayın. Bu meseleyle şahsen ilgileneceğim."</p>

  <p class="p7">Collet'nin ağzı bir karış açık kaldı. "Ama yüzbaşım, yirmi dakika uzaktasınız! Hemen harekete geçmemiz gerekli. Onu köşeye sıkıştırdım. Toplam sekiz adamım var. Dördü tüfekli, diğerlerinin tabancası var."</p>

  <p class="p7">"Beni bekleyin."</p>

  <p class="p7">"Yüzbaşım, ya içerde Langdon birini rehin almışsa? Ya bizi görüp yaya kaçmaya karar verirse?&nbsp;Şimdi&nbsp;harekete geçmemiz gerek! Adamlarım pozisyonlarını aldı ve hazır bekliyorlar."</p>

  <p class="p7">&ldquo;Teğmen Collet, harekete geçmek için benim gelmemi bekleyeceksiniz. Bu bir emirdir." Fache telefonu kapatmıştı.</p>

  <p class="p7">Hayret içindeki Teğmen Collet, telefonunu kapattı.&nbsp;Fache&nbsp;ne diye beklememi istiyor? Collet cevabı biliyordu. Sezilerinin kuvvetli olmasıyla ün yapmasına rağmen, Fache gururuna fazlasıyla düşkün biriydi.</p>

  <p class="p7">Fache tutuklama vesilesiyle itibarını artırmak istiyor.&nbsp;Televizyonlarda Amerika kadar kendi yüzünün de gösterilmesini istiyordu. Patron gelip günü kurtarana kadar Collet'nin vazifesi kaleyi kollamaktı.</p>

  <p class="p7">Beklerken, Fache'nin gecikmesinin başka bir nedeni aklına geldi.&nbsp;Hasar kontrolü.&nbsp;Emniyet teşkilatında, bir kaçağın tutuklanması sadece bir nedenden ötürü geciktirilirdi, şüphelinin suçundan emin olmadıkları zamanlarda.&nbsp;Fache, Langdon'ın aradığımız adam olmadığından mı şüpheleniyor?&nbsp;Bu düşünce korkutucuydu. Yüzbaşı Fache, Langdon'ı tutuklamak için o gece herkesi seferber etmişti...</p>

  <p class="p7">Interpol bile cinayet zanlısını arıyordu. Ayrıca Fransız televizyonunda tanınmış bir Amerikalıyı cinayet suçuyla haksız yere yargılarsa, bu işin siyasi sonuçlarından Bezu Fache bile kurtulamazdı. Eğer Fache şimdi bir hata yaptığını fark etmişse, Collet'ye harekete geçmemesini söylemesi mantıklı olurdu. Fache'nin ihtiyaç duyacağı son şey Collet'nin masum bir İngiliz&rsquo;in özel mülküne yıldırım baskını yaparak Langdon'ı silah zoruyla almasıydı.</p>

  <p class="p7">Collet bununla birlikte, Langdon'ın masum olmasının davadaki en garip paradokslardan birini açıkladığını fark ediyordu: Kurbanın torunu Sophie Neveu, neden katil zanlısına yardım etmişti?</p>

  <p class="p7">Langdon'ın haksız yere suçlandığını bilmediği müddetçe tabii. Fache bu gece Sophie'nin tuhaf tutumunu açıklamak için tüm açıklamaları düşünmüştü. Bunlara, Sauniére'in tek vârisi olan Sophie'nin gizli âşığı</p>

  <p class="p7">Robert Langdon'ı miras parası için büyükbabasını öldürmeye ikna etmiş olması da vardı. Sauniére bundan şüphelendiyse, polise P. S. Robert Langdon'ı bul, diye bir mesaj bırakmış olabilirdi. Collet işin içinde başka bir iş olduğundan emindi. Sophie Neveu, böylesine alçak bir işe karışmayacak kadar güvenilir biriydi.</p>

  <p class="p7">"Teğmenim?" Ajanlardan biri koşarak yanına geldi. "Bir araba bulduk.</p>

  <p class="p7">Collet, ajanın peşinden garaj yolunun yaklaşık elli metre arkasın yürüdü. Ajan, yolun karşı tarafındaki geniş banketi işaret etti. Orada, Çalılıklar arasında siyah bir Audi, neredeyse görünmeyecek biçimde park edilmişti. Kiralık araba plakası vardı. Collet kaportayı tuttu. Isı hâlâ hissediliyordu. Hatta sıcaktı.</p>

  <p class="p7">Collet, "Langdon bununla gelmiş olmalı," dedi. "Araba kiralama şirketini arayın. Çalınmış mı öğrenin."</p>

  <p class="p7">&ldquo;Peki efendim."</p>

  <p class="p7">Parmaklıkların bulunduğu taraftan bir başka ajan, Collet'ye seslendi. &ldquo;Teğmenim, şuna bir bakar mısınız?" Collet'ye bir çift gece görüş gözlüğü uzattı "Garaj yolunun bitimindeki koruluğa bakın."</p>

  <p class="p7">Collet gözlüğü tepeye doğru kaldırdı ve görüş ayarlarıyla oynadı. Yeşilimsi şekiller yavaşça belirginleşmeye başlamıştı. Garaj yolundaki virajdan başlayarak, yukarı doğru takip etti ve korunun olduğu yerde durdu. Bakakalmıştı. Orada, ağaçların arasında zırhlı bir kamyon duruyordu. Collet'nin o gece Zürih Emanet Bankası'ndan ayrılmasına izin verdiği kamyonun aynıydı. Bunun bir çeşit garip rastlantı olmasını diliyor, ama olmadığını biliyordu.</p>

  <p class="p7">Ajan, "Her şey ortada," dedi. "Langdon ile Neveu bankadan bu kamyonla kaçmışlar."</p>

  <p class="p7">Collet'nin sesi kesilmişti. Barikatta durdurduğu zırhlı kamyonun şoförünü düşündü. Rolex. Gitmek için sabırsızlanması.Yük kasasını kontrol etmedim.</p>

  <p class="p7">Collet bankadan birinin Langdon ile Sophie'nin bulunduğu yer hakkında yalan söyleyip, kaçmalarına yardımcı olduğunu fark etmişti.&nbsp;Ama kim? Ve neden?&nbsp;Belki de Fache, bu yüzden Collet'nin henüz harekete geçmesini istemiyordu. Belki de Fache bu akşamki olaya Langdon ile Sophie'den daha fazla kişinin karıştığını düşünüyordu.&nbsp;Peki Langdon ve Sophie zırhlı kamyonla geldiyse, siyah Audi'yle kim&nbsp;geldi?</p>

  <p class="p7">Yüzlerce kilometre güneyde, kiralık bir Beechcraft Baron 58 Tiren Denizi üstünden kuzeye doğru uçuyordu. Gökyüzü sakin olduğu halde, her an midesinin bulanabileceğini hisseden Piskopos Aringarosa, elinde koltuğun arkasındaki torbayla hazır bekliyordu. Paris'le yaptığı görüşmenin beklediği telefonla ilgisi yoktu.</p>

  <p class="p7">Küçük kabinde tek başına oturan Aringarosa, parmağındaki altın yüzüğü döndürdü ve duyduğu korku ve ümitsizlik hislerini bastırmaya çalıştı.&nbsp;Paris&rsquo;te her şey ters gitti.&nbsp;Gözlerini kapayan Aringarosa, Bezu Fache&rsquo;nin durumu düzeltebilmesi için bir dua okudu.</p>

  <p class="p7">&nbsp;</p>
</body>
</html>
