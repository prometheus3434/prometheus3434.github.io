<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>43</title>
</head>

<body>
  <h1 class="h11">43</h1>

  <p class="p7">Zürih Emanet Bankası Paris Şubesi Başkanı André Vernet, bankanın üstünde lüks bir dairede yaşıyordu. Sahip olduğu ihtişamlı eve rağmen, her zaman L'Ile Saint-Louis'de nehir kıyısındaki dairelerden birinde yaşamak istemişti. Burada karşılaştığı pis zenginler yerine, orada gerçek&nbsp;ekabirlerle&nbsp;görüşeceği bir hayat sürebilirdi.</p>

  <p class="p7">Emekli olduğumda, diyordu Vernet kendi kendine,&nbsp;bodrumumu en nadide Bordeaux şaraplarıyla&nbsp;dolduracağım, salonumu bir Fragonard ya da bir Boucher ile süsleyeceğim ve günlerimi Quartier&nbsp;Latin'de antika mobilyalar ve kitaplar aramakla geçireceğim.</p>

  <p class="p7">Vernet uyanalı sadece altı buçuk dakika olmuştu. Buna rağmen bankanın yeraltındaki koridorlarında koştururken, terzisiyle berberinin yanından yeni çıkmış gibi görünüyordu. Kusursuz bir ipek takım giyen Vernet yürürken ağız spreyini sıktı ve kravatını düzeltti. Farklı zaman dilimlerinden gelen müşterilerini karşılamak için uykusundan uyanmaya yabancı olmayan Vernet, uyku alışkanlıklarını Masai savaşçılarına göre düzenlemişti... en derin uykularından uyandıktan sonra, saniyeler içinde savaşa hazır olmalarıyla ünlü</p>

  <p class="p7">Afrika kabilesi.</p>

  <p class="p7">Vernet&nbsp;savaşa hazırım,&nbsp;diye düşünürken, sözlerinin bu geceki duruma uymasından korkuyordu. Altın anahtar sahibi müşteriler her zaman fazladan ilgi isterlerdi, ama adlı polisin peşinde olduğu bir altın anahtar müşterisi son derece hassas bir mevzuydu. Bankanın, suçlu olduklarına dair ispat olmadığı müddetçe müşterilerinin gizlilik haklarını koruması yüzünden güvenlik güçleriyle sürekli kavga halindeydiler. Vernet kendi kendine,&nbsp;beş dakika,&nbsp;dedi.&nbsp;Polis gelmeden bu insanları bankadan çıkartmalıyım.</p>

  <p class="p7">Çabuk hareket ederse, yakında olması muhtemel bu felaketten ustalıkla kurtulabilirdi. Vernet polise, kaçakların belirtildiği gibi bankasına gerçekten girdiğini ama müşteri olmadıkları ve hesap numaralan olmadığı için geri çevrildiklerini söyleyebilirdi. Lanet bekçinin Interpol'ü aramamış olmasını diliyordu. Ama saatte on beş euro kazanan bir bekçide takdir yetkisi olması beklenemezdi.</p>

  <p class="p7">Kapı eşiğine geldiğinde derin bir nefes aldı ve kaslarını gevşetti. Ardından, yüzüne zorla yumuşak bir gülümseme oturtarak kapının kilidini açtı ve odadan içeri ılık bir meltem gibi girdi.</p>

  <p class="p7">Gözleri müşterileri bulur bulmaz, "İyi geceler," dedi. "Ben André Vernet. Size nasıl yard..." Cümlenin geri kalanı boğazının bir yerine düğümlenmişti. Önünde duran kadın, Vernet'nin karşılaşmayı hiç ummadığı bir ziyaretçiydi.</p>

  <p class="p7">Sophie, "Affedersiniz, tanışıyor muyuz?" diye sordu, Sophie bankacıyı tanıyamamıştı ama bir an için adam hayalet görmüş gibi olmuştu.</p>

  <p class="p7">Banka başkanı, "Hayır..." diye kekeledi. "Öyle olduğunu... sanmıyorum. Hizmet verdiğimiz müşterileri tanımayız." Nefes verdikten sonra soğukkanlılıkla gülümsedi. "Yardımcım bana bir altın anahtarınız olduğunu ama hesap numarasını bilmediğinizi söyledi. Bu anahtara nasıl sahip olduğunuzu sorabilir miyim?"</p>

  <p class="p7">Adamı dikkâtle inceleyen Sophie, "Büyükbabam verdi," diye yanıtladı. Adamın rahatsızlığı artık daha da açık anlaşılıyordu.</p>

  <p class="p7">"Öyle mi? Büyükbabanız size anahtarı verdi ama hesap numarasını vermeyi unuttu mu?"</p>

  <p class="p7">Sophie, "Vakti kalmadığını sanıyorum," dedi. "Bu gece öldürüldü."</p>

  <p class="p7">Sophie'nin kullandığı kelimeler adamın geriye doğru sendelemesine neden olmuştu. "Jacques Sauniére öldü mü?" diye sorarken gözleri dehşetle dolmuşu. "Ama... nasıl?!"</p>

  <p class="p7">Şimdi hayretten sendeleme sırası Sophie'deydi. "Büyükbabamı&nbsp;tanıyor muydunuz?&nbsp;"</p>

  <p class="p7">Bankacı André Vernet bir o kadar şaşkın görünüyordu, bir sehpaya tutunarak dengesini korumaya çalıştı. "Jacques ve ben arkadaştık. Bu olay ne zaman oldu?"</p>

  <p class="p7">"Bu akşamın erken saatlerinde. Louvre'da."</p>

  <p class="p7">Vernet deri sandalyenin yanına giderek, adeta içine gömüldü. "Her ikinize de çok önemli bir soru sormalıyım." Başını kaldırıp önce Langdon'a sonra Sophie'ye baktı. "İkinizden birinin bu ölümle bir ilgisi var mı?"</p>

  <p class="p7">Sophie, "Hayır!" diye haykırdı. "Kesinlikle yok."</p>

  <p class="p7">Vernet yüzünü buruşturup duraksadı ve düşünmeye başladı. "Resimleriniz Interpol tarafından her yere dağıtılıyor. Sizi bu şekilde tanıdım. Cinayetten aranıyorsunuz."</p>

  <p class="p7">Sophie yıkılmıştı.&nbsp;Fache Interpol'e mi haber verdi?&nbsp;Yüzbaşının Sophie'nin tahmin ettiğinden daha hırslı olduğu belli oluyordu. Vernet'ye kısaca Langdon&rsquo;ın kim olduğunu ve o gece Louvre'da yaşananları anlattı.</p>

  <p class="p7">Vernet şaşkın görünüyordu. "Ve büyükbabanız ölürken, size Bay Langdon'ı bulmanızı söyleyen bir mesaj mı bıraktı?"</p>

  <p class="p7">"Evet. Ve bu anahtarı." Sophie altın anahtarı tarikat mührü arka tarafta kalacak şekilde Vernet'nin önündeki masaya bıraktı.</p>

  <p class="p7">Vernet anahtara baktı ama dokunmak için hiçbir eylemde bulunmadı. "Size sadece bu anahtarı mı bırakmış? Başka bir şey yok mu? Herhangi bir kâğıt parçası?"</p>

  <p class="p7">Sophie, Louvre'dayken aceleye geldiğini biliyordu ama&nbsp;Kayalıklar Bakiresi&nbsp;'nin arkasında başka hiçbir şey görmediğine emindi. "Hayır. Sadece anahtar."</p>

  <p class="p7">Vernet çaresizce içini çekti. "Korkarım her anahtar, şifre olarak geçen on haneli bir hesap numarasıyla birlikte işlevlik kazanıyor. O sayı olmadan anahtarınız hiçbir işe yaramaz."</p>

  <p class="p7">On hane.&nbsp;Sophie gönülsüzce olasılıkları hesapladı.&nbsp;On milyardan fazla seçenek vardı.&nbsp;DCPJ'nin en güçlü çözümleme bilgisayarlarını bile getirse, şifreyi kırması yine de haftalar alırdı. "Ama elbette mösyö, bu şartlar altında siz bize yardımcı olabilirsiniz."</p>

  <p class="p7">"Üzgünüm. Gerçekten hiçbir şey yapamam. Müşteriler güvenli bir terminalden kendi hesap numaralarını kendileri seçerler, bu da hesap paralarını sadece müşterilerle bilgisayarların bildiği anlamına geliyor. Müşteri gizliliğini bu şekilde sağlıyoruz. Ve tabii çalışanlarımızın güvenliğini."</p>

  <p class="p7">Sophie anlamıştı. Lüks mağazalar da aynı şeyi yapıyorlardı. ÇALIŞANLARDA KASA ANAHTARI YOKTUR. Bu banka birisinin anahtarı çalması halinde, çalışanlardan birini hesap numarası için rehin alma riskini ortadan kaldırmıştı.</p>

  <p class="p7">Langdon&rsquo;ın yanına oturan Sophie başını indirip anahtara, sonra da Vernet'ye baktı. "Büyükbabamın bankanızda ne sakladığına dair fikriniz var mı?"</p>

  <p class="p7">"Hayır hiç fikrim yok.&nbsp;Geldschrank&nbsp;bankasının anlamı budur."</p>

  <p class="p7">Sophie, "Monsieur Vernet," diye ısrar etti. "Bu gece vaktimiz kısıtlı Olabildiğince açık konuşmaya çalışacağım." Altın anahtara uzanarak tersini çevirdi. Tarikat mührünü gösterirken adamın vereceği tepkileri izli. yordu. "Anahtarın üstündeki bu sembolün sizin için bir anlamı var mı?"</p>

  <p class="p7">Fleur-de-lis'e bakan Vernet hiç tepki vermedi. "Hayır, ama müşterilerimizin çoğu anahtarlarının üstüne şirket logolarını ya da isimlerinin başharflerini işletirler."</p>

  <p class="p7">Hâlâ adamı dikkatle incelemekte olan Sophie, içini çekti. "Bu mühür, Sion Tarikatı diye bilinen gizli bir cemiyetin sembolü."</p>

  <p class="p7">Vernet yine hiç tepki vermemişti. "Bu konu hakkında hiçbir şey bilmiyorum. Büyükbabanız arkadaşımdı ama daha çok işten bahsederdik." Gergin görünen adam, şimdi kravatını düzeltiyordu.</p>

  <p class="p7">Sophie sesini biraz daha sertleştirerek, "Monsieur Vernet," diye bastırdı. "Büyükbabam beni bu gece arayarak, benim ve kendisinin büyük bir tehlikede olduğumuzu söyledi. Bana bir şey vermesi gerektiğini söyledi. Bana bankanıza ait bir anahtar verdi. Şimdi o öldü. Bize söyleyeceğiniz herhangi bir şeyin faydası dokunabilir."</p>

  <p class="p7">Vernet terlemeye başlamıştı. "Bu binadan çıkmalıyız. Korkarım polis kısa süre sonra burada olur.</p>

  <p class="p7">Bekçim Interpol'ü araması gerektiğini düşünmüş."</p>

  <p class="p7">Sophie de bundan korkuyordu. Şansını son bir kez daha denedi. "Büyükbabam bana ailem hakkındaki gerçeği anlatması gerektiğini söylemişti. Bu size bir şey ifade ediyor mu?"</p>

  <p class="p7">"Mademoiselle, aileniz siz küçükken bir araba kazasında öldü. Üzgünüm. Büyükbabanızın sizi çok sevdiğini biliyorum. İlişkinizi kesmenizde ötürü ne kadar acı çektiğini bana defalarca anlatmıştı."</p>

  <p class="p7">Sophie nasıl karşılık vereceğine karar veremiyordu.</p>

  <p class="p7">Langdon, "Bu hesabın Sangreal'le ilgili bir şeyler içermesi mümkün mü?" diye sordu.</p>

  <p class="p7">Vernet, ona garip bir bakış fırlattı. "Ne olduğu hakkında hiç fikrim yok." Tam o sırada Vernet'nin cep telefonu çaldı ve o da, telefonu kemerinden çıkardı. "&nbsp;Oui?&nbsp;" Dinlerken yüzündeki şaşkın ifade giderek endişeye dönüştü. "Polis mi? Bu denli çabuk mu?" Küfrettikten sonra Fransızca birtakım talimatlar verip, az sonra lobide olacağını söyledi.</p>

  <p class="p7">Telefonu kapattıktan sonra Sophie'ye döndü. "Polis her zamankinden daha hızlı davranmış. Biz konuşurken yola çıkmışlar bile."</p>

  <p class="p7">Sophie'nin oradan eli boş ayrılmaya niyeti yoktu. "Onlara çoktan gelip gittiğimizi söyleyin. Bankayı aramak isterlerse, arama emrini sorun. Böylece biraz zaman kazanırız."</p>

  <p class="p7">Vernet, "Dinleyin," dedi. "Jacques dostumdu ve bankamın bu türden bir baskıya hiç ihtiyacı yok. İşte bu iki sebepten ötürü, bu tutuklamanın benim alanım dahilinde gerçekleşmesini istemiyorum. Bana bir dakika verirseniz, yakalanmadan bu bankadan çıkmanıza nasıl yardımcı olabileceğimi düşüneceğim.</p>

  <p class="p7">Bunun haricinde, ben bu işe karışmam." Ayağa kalkıp, kapıya yürüdü. "Burada kalın. Bazı ayarlamalar yapıp hemen döneceğim."</p>

  <p class="p7">Sophie, "Ama kasa kutusu," diye yineledi. "Bırakıp gidemeyiz."</p>

  <p class="p7">Kapıya doğru acele eden Vernet, "Yapabileceğim bir şey yok," dedi. Üzgünüm."</p>

  <p class="p7">Sophie, onun arkasından bakarken, büyükbabasının yıllar boyunca gönderdiği ve kendisinin açmadığı sayısız mektup ya da paketin herhangi birinde hesap numarasını verip vermediğini düşünüyordu.</p>

  <p class="p7">Langdon aniden ayağa kalktığında, Sophie, onun gözlerindeki beklenmedik parıltıyı sezinlemişti.</p>

  <p class="p7">"Robert? Gülümsüyorsun?"</p>

  <p class="p7">"Büyükbaban bir dâhiydi."</p>

  <p class="p7">"Anlayamadım?"</p>

  <p class="p7">"On hane dedi, değil mi?"</p>

  <p class="p7">Neden bahsettiği hakkında Sophie'nin en ufak fikri yoktu.</p>

  <p class="p7">"Hesap numarası," derken tanıdık bir gülümseme yüzüne yayılmaya başlamıştı. "Numarayı bize bıraktığına eminim."</p>

  <p class="p7">"Nerede?"</p>

  <p class="p7">Langdon cinayet sahnesi fotoğrafının bilgisayar çıktısını çıkarıp harım üstüne koydu. Langdon'ın haklı olduğunu anlamak için Sophie'nin ilk satırı okuması yeterliydi.</p>

  <p class="p7">1 3 &ndash; 3 &ndash; 2 &ndash; 2 1 &ndash; 1 &ndash; 1 &ndash; 8 - 5</p>

  <p class="p7">O n&nbsp; D r a c o d e v i n i a l !</p>

  <p class="p7">O n&nbsp; s a h t e&nbsp; a l i m !</p>

  <p class="p7">P . S . R o b e r t&nbsp; L a n g d o n ' ı&nbsp; b u l</p>

  <p class="p7">&nbsp;</p>
</body>
</html>
