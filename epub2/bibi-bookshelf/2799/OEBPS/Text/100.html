<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>94</title>
</head>

<body>
  <h1 class="h11">94</h1>

  <p class="p7">Westminster, Buckingham ve St. James saraylarını çevreleyen St. James Parkı Londra'nın ortasında bir yeşillik deniziydi. Bir zamanlar Kral VIII. Henry'nin kapattığı ve içini avlanmak için geyikle doldurduğu park, artık halka açıktı. Londra'lılar güneşli günlerde söğütlerin altında piknik yapar ve Rus büyükelçisinin II. Charles'a hediye ettiği pelikanların gölde yaşayan torunlarına yem atarlardı.</p>

  <p class="p7">Öğretmen o gün etrafta pelikan görememişti. Fırtınalı hava beraberinde okyanustaki martıları taşımıştı.</p>

  <p class="p7">Çimenler onlarla doluydu. Hepsi de aynı yöne bakan yüzlerce beyaz figür sabırla nemli rüzgârın geçmesini bekliyordu, Sabah sisine rağmen parktan Parlamento Binası'yla Big Ben'in muhteşem manzaraları görülebiliyordu. Meyilli çimenlerden, ördek havuzunun yanından ve su damlayan söğüt ağaçlarının ince siluetlerinin önünden geçen Öğretmen, şövalyenin mezarının bulunduğu binanın sivri kulelerini görebiliyordu. Rémy'ye buraya gelmesini söylemesinin asıl sebebi buydu.</p>

  <p class="p7">Öğretmen, park etmiş limuzinin ön yolcu kapısına yaklaşırken Rémy uzanarak kapıyı açtı. Dışarıda biraz duran Öğretmen, yanında taşıdığı konyak matarasından bir yudum aldı. Ardından ağzını kurulayarak, Rémy'nin yanına geçti ve kapıyı kapattı.</p>

  <p class="p7">Rémy kilit taşını bir ödül gibi tutuyordu. "Neredeyse kayboluyordu.&rdquo;</p>

  <p class="p7">Öğretmen, &ldquo;İyi iş çıkardın," dedi.</p>

  <p class="p7">Kilit taşını Öğretmen'in sabırsız ellerine bırakan Rémy, "İyi iş çıkardık." diye yanıtladı.</p>

  <p class="p7">Öğretmen uzun süre hayranlıkla bakarak gülümsedi. "Peki ya silahı temizledin mi?"</p>

  <p class="p7">"Bulduğum yere geri koydum, torpido gözünde."</p>

  <p class="p7">"Mükemmel." Konyaktan bir yudum daha alan Öğretmen matarayı Rémy'ye uzattı. "Başarımızı kutlayalım. Sona yaklaştık."</p>

  <p class="p7">Rémy şişeyi minnetle kabul etti. Konyağın tuzlu bir tadı vardı ama Rémy önemsemedi. O ve Öğretmen artık gerçekten ortak olmuşlardı. Hayatının daha yüksek bir konuma yükseldiğini hissedebiliyordu.&nbsp;Bir daha asla uşak olmayacağım.Rémy aşağıdaki ördek havuzuna bakarken Chateau Villette çok uzaklarda kalmış gibiydi.</p>

  <p class="p7">Mataradan bir yudum daha alan Remy, konyağın kanını ısıttığını hissetmeye başlamıştı. Bununla birlikte Remy'nin boğazındaki sıcaklık, yerini rahatsızlık verici bir yanma hissine bıraktı. Papyonunu gevşeten Rémy ağzındaki kumluluk hissinden rahatsız olarak matarayı Öğretmen'e geri uzattı. Zayıf bir sesle, "Galiba yeterince içtim," diyebildi.</p>

  <p class="p7">Öğretmen, "Rémy, senin de farkında olduğun gibi, yüzümü gören tek kişi sensin. Sana çok güvendim," dedi.</p>

  <p class="p7">Papyonunu daha da gevşetirken ateşinin yükseldiğini hisseden Rémy, "Evet," dedi. "Ve kimliğin mezara kadar bende saklı kalacak."</p>

  <p class="p7">Öğretmen bir süre sessiz kaldı. "Sana inanıyorum," Matarayla kilit taşını cebine atarak, torpido gözüne uzanan Öğretmen, küçük Medusa'yı çıkarttı. Rémy bir an için korkuya kapıldı ama Öğretmen onu da pantolonunun cebine soktu.</p>

  <p class="p7">Ne yapıyor?&nbsp;Rémy aniden terlemeye başlamıştı.</p>

  <p class="p7">Artık üzüntülü bir tonla konuşan Öğretmen, "Sana özgürlük vaat ettiğimi biliyorum," dedi. "Ama içinde bulunduğun şartları göz önüne aldığımda, yapabileceğimin en iyisi bu."</p>

  <p class="p7">Boğazındaki şişkinlik Rémy'yi deprem gibi sarstı. Daralan soluk borusundaki kusmuk tadıyla, boğazını kavrayarak direksiyonun üstüne doğru sendeledi. Arabanın dışından duyulmaya yetmeyecek kadar kısık bir çığlık atabildi. Konyaktaki tuz tadı etkisini göstermişti.</p>

  <p class="p7">Öldürülüyorum!</p>

  <p class="p7">Rémy inanamayan gözlerle dönüp, yanında soğukkanlılıkla oturup ön camdan dışarıyı seyreden Öğretmen'e baktı. Remy'nin görüşü bulanıklaştı ve nefes almakta zorlandı.&nbsp;Onun için her şeyi yaptım!</p>

  <p class="p7">Bunu nasıl yapabilir!&nbsp;Rémy, Öğretmen'in onu baştan beri mi öldürmeye niyetli olduğunu yoksa Mabet Kilisesi'ndeki davranışlarıyla güvenini sarstığı için mi öldürdüğünü asla bilemeyecekti. Şimdi dehşet ve intikam duygularıyla dolmuştu. Rémy, Öğretmen'e doğru hamle yapmak istedi ama sertleşen vücudunu hareket ettiremiyordu.&nbsp;Sana her konuda güvendim!</p>

  <p class="p7">Rémy yumruk haline gelen ellerini kaldırıp kornayı çalmak istedi ama yana kayarak, Öğretmen'in koltuğuna düştü. Boğazını sıkan Öğretmen'in yanında yan yatıyordu. Yağmur daha da şiddetlenmişti.</p>

  <p class="p7">Rémy artık göremiyordu ama oksijensiz kalan beyninin son zayıf uyarıcı duyuları almaya zorlandığını hissedebiliyordu. Dünyası yavaşça kararırken Remy, Riviera dalgalarının yumuşak sesini duyduğuna yemin edebilirdi.</p>

  <p class="p7">Limuzinden inen Öğretmen, kimsenin kendinden tarafa bakmadığına memnun olmuştu.&nbsp;Başka şansım&nbsp;yoktu,&nbsp;diye düşünürken, az önce yaptıklarından ötürü ne kadar az pişmanlık duyduğuna kendisi de şaşırmıştı,&nbsp;Rémy kendi kaderini çizdi&nbsp;. Öğretmen görev tamamlandıktan sonra Rémy'nin ortadan kaldırılması gerekebileceğinden başından beri endişe etmişti, ama Mabet Kilisesi'nde kendini göstererek bu gerekliliği hızlandırmıştı. Robert Langdon'ın Chateau Villette'ye ani ziyareti Öğretmen'e hem beklenmedik bir hediye olmuş, hem de onu ikileme düşürmüştü. Langdon kilit taşını doğrudan operasyon merkezine getirmişti, bu hoş bir sürprizdi. Ama peşinden polisi de sürüklemişti. Tüm Chateau Villette'de ve samanlıktaki dinleme ünitesinde Rémy'nin parmak izleri vardı. Öğretmen, Rémy'nin faaliyetiyle kendisininkiler arasında her türlü bağlantıyı engellediğine seviniyordu. Rémy konuşmadığı müddetçe Öğretmen'i hiç kimse teşhis edemezdi ve artık bu sorun da ortadan kalkmıştı.</p>

  <p class="p7">Limuzinin arka kapısına doğru ilerleyen Öğretmen,&nbsp;burada halletmemiz gereken tek bir sorun&nbsp;kaldı,&nbsp;diye düşündü.Yaşananlar hakkında polisin hiçbir fikri olmayacak... ve onlara anlatacak&nbsp;yaşayan hiçbir tanık kalmayacak.&nbsp;Hiç kimsenin bakmadığından emin olmak için etrafı kolaçan ederek, kapıyı açtı ve geniş bölüme girdi.</p>

  <p class="p7">Öğretmen dakikalar sonra St. James's Parkı'nı geride bırakıyordu.&nbsp;Geriye iki kişi kaldı.Langdon ve&nbsp;Neveu.&nbsp;Onların işi daha karmaşıktı. Ama üstesinden gelmek mümkündü. Ama şu anda Öğretmen'in öncelikle kripteksle ilgilenmesi gerekiyordu.</p>

  <p class="p7">Parka zafer edasıyla göz gezdirerek, hedefini gördü.&nbsp;Papa şövalye gömmüş Londra'da.&nbsp;Öğretmen şiiri duyar duymaz, cevabı bulmuştu. Buna rağmen, diğerlerinin hâlâ bulamamış olması şaşırtıcıydı.</p>

  <p class="p7">Adaletsiz bir avantaja sahibim.&nbsp;Aylardır Sauniére'in konuşmalarını dinlediğinden. Büyük Üstat'ın bir kez Da Vinci'ye beslediği kadar saygıyla bu şövalyeden bahsettiğini duy. muştu. Bir kere gördükten sonra şiirin bahsettiği şövalyeyi anlamak son derece basitti -Sauniére'in espritüelliğini kabul etmek gerekirdi-ama bu mezarın son şifreyi nasıl açıklayacağı hâlâ bir muammaydı.</p>

  <p class="p7">Ara, küreyi kabre aitti.</p>

  <p class="p7">Öğretmen, ünlü mezarın ve en ayırt edici özelliğinin fotoğraflarını belli belirsiz hatırladı.&nbsp;Muhteşem bir&nbsp;küre.&nbsp;Mezarın üstüne yerleştirilmiş dev küre, neredeyse mezar kadar büyüktü. Kürenin varlığı Öğretmen için hem cesaret vermiş, hem de sıkıntı yaratmıştı. Bir yandan yol gösteren bir levha gibiydi ama şiire bakılacak olursa, bulmacanın eksik parçası, şövalyenin mezarında bulunması&nbsp;gereken bir küreydi&nbsp;... zaten orada mevcut duran değil. Cevabı ortaya çıkarmak için mezarda yapacağı incelemeye güveniyordu.</p>

  <p class="p7">Yağmur hızını arttırmıştı. Kripteksi nemden korumak için sağ cebinin iyice derinlerine itti. Küçük Medusa marka tabancayı sol cebine sakladı. Birkaç dakika sonra, Londra'nın dokuz yüz yıllık en eski binalarından biri olan sakin mabede giriyordu.</p>

  <p class="p7">Öğretmen yağmurdan kaçıp içeri girdiği sırada Piskopos Aringarosa dışarı çıkıyordu. Aringarosa, Biggin Hill Havaalanı'nın ıslak pistinde uçağından indi ve soğuk rutubete karşı cüppesine sarındı. Yüzbaşı</p>

  <p class="p7">Fache tarafından karşılanmayı umut ediyordu. Onun yerine şemsiye tutan genç bir İngiliz polis memuru yaklaştı.</p>

  <p class="p7">"Piskopos Aringarosa? Yüzbaşı Fache'nin gitmesi gerekiyordu. Sizinle ilgilenmemi söyledi. Sizi Scotland Yard'a götürmemi istedi. En güvenlisinin bu olacağını düşündü."</p>

  <p class="p7">En güvenlisi mi?&nbsp;Aringarosa, elinde sıkıca tuttuğu Vatikan bonolarıyla dolu çantaya başını eğerek baktı. Neredeyse unutmuştu. "Evet, teşekkür ederim."</p>

  <p class="p7">Silas'ın nerede olduğunu merak eden Aringarosa polis aracına bindi. Dakikalar sonra polis tarayıcısı bu sorunun cevabıyla cızırdadı.</p>

  <p class="p7">5 Orme Court.</p>

  <p class="p7">Aringarosa adresi hemen tanımıştı.</p>

  <p class="p7">Londra'daki Opus Dei Merkezi.</p>

  <p class="p7">Şoföre döndü. "Beni hemen oraya götür!"</p>

  <p class="p7">&nbsp;</p>
</body>
</html>
