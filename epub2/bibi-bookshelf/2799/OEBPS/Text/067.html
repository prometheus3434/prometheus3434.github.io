<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>61</title>
</head>

<body>
  <h1 class="h11">61</h1>

  <p class="p7">Prenses Sophie.</p>

  <p class="p7">Teabing'in koltuk değneklerinin koridorda giderek azalan tıkırtılarını dinlerken, Sophie içinden bir şeylerin koptuğunu hissediyordu. Uyuşmuş bir halde arkasını dönünce, boş balo salonunda Langdon ile karşılaştı. Langdon, onun aklını okuyormuşçasına, başını iki yana sallıyordu.</p>

  <p class="p7">"Hayır Sophie," diye fısıldarken, gözleriyle adeta onu temin ediyordu. "Büyükbabanın tarikatta olduğunu ve sana ailen hakkında bir sır vermek istediğini öğrendiğimde aynı düşünce benim de aklımdan geçti. Ama bu imkânsız." Langdon durdu. "Sauniére bir Merovingian ismi değil."</p>

  <p class="p7">Sophie rahatlaması mı yoksa hayal kırıklığı duyması mı gerektiğine karar veremedi. Daha önce Langdon, ona annesinin genç kızlık soyadı gibi alışılmadık bir soru sormuştu. Chauvel. Sorunun anlamı şimdi ortaya çıkmıştı. Gergin bir ifadeyle, "Peki ya Chauvel?" diye sordu.</p>

  <p class="p7">Langdon bir kez daha başını iki yana salladı. "Üzgünüm. Bunun senin için bazı soruları cevaplayacağını biliyorum. Merovingianların sadece iki bağlantısı kaldı. Onların da soy isimleri Plantard ve Saint-Clair.</p>

  <p class="p7">Her iki aile de saklanıyor, tarikat tarafından korunuyor olmalılar."</p>

  <p class="p7">Sophie isimleri içinden tekrarladıktan sonra başını hayır anlamında salladı. Ailesinde Plantard ya da Saint-Clair adında kimse yoktu. Şimdi akıntıya karşı kürek çektiğini hissediyordu. Büyükbabasının kendisine açıklamak istediklerini anlamaya, Louvre'da olduğundan daha yakın değildi. Büyükbabasının o akşamüstü ailesinden hiç bahsetmemiş olmasını diledi. Eski yaraları yeniden açmıştı.&nbsp;Öldüler Sophie. Geri&nbsp;gelmeyecekler.&nbsp;Annesinin uyuması için geceleri ona ninni söylemesini, babasının omuzlarında gezdirmesini, büyükannesiyle erkek kardeşinin yeşil gözleriyle ona bakıp gülümsemelerini hatırladı. Hepsi gitmişti.</p>

  <p class="p7">Geriye yalnızca büyükbabası kalmıştı.</p>

  <p class="p7">Ve şimdi o da gitti. Yalnızım.</p>

  <p class="p7">Sessizce&nbsp;Son Akşam Yemeği&nbsp;'ne dönen Sophie, Magdalalı Meryem'in kızıl saçlarına ve sakin gözlerine baktı. Kadının ifadesinde, sevdiği birini kaybetmenin yansıması görülüyordu. Bunu Sophie de hissedebiliyordu.</p>

  <p class="p7">"Yumuşak bir sesle, "Robert?" dedi.</p>

  <p class="p7">Langdon, ona yaklaştı.</p>

  <p class="p7">"Leigh'in Kâse hikâyesinin her yerde olduğunu söylediğini biliyorum ama ben bu gece ilk kez duydum."</p>

  <p class="p7">Langdon teselli edici bir tavırla elini omzuna atmak istiyor gibi baktı ama kendini tuttu. "Hikâyeyi daha önce duydun Sophie. Herkes duymuştur. Sadece duyduğumuz zaman fark etmeyiz."</p>

  <p class="p7">"Anlamıyorum."</p>

  <p class="p7">"Kâse hikâyesi her yerde var ama gizli bir şekilde. Kilise, Magdalalı Meryem'den bahsetmeyi yasakladığında, onun hikâyesi ve önemi daha tedbirli kanallarla gelecek kuşaklara aktarılmalıydı... mecaz ve sembolizm içeren kanallarla."</p>

  <p class="p7">"Elbette. Sanat."</p>

  <p class="p7">Langdon&nbsp;Son Akşam Yemeği&nbsp;'ni işaret etti. "Mükemmel bir örnek. Günümüze kadar gelen pek çok sanat, edebiyat ve müzik eseri gizlice Magdalalı Meryem'le İsa'nın hikâyesini anlatır."</p>

  <p class="p7">Langdon, ona kısaca Da Vinci, Botticelli, Poussin, Bernini, Mozart ve Victor Hugo'nun yasaklanan kutsal dişinin arandığını fısıldayan çalışmalarını anlattı. Sir Gawain ve Yeşil Şövalye, Kral Arthur ve Uyuyan Güzel gibi efsaneler, Kâse alegorileriydi. Victor Hugo'nun&nbsp;Notre Dame'ın Kambur&nbsp;&rsquo;u ve Mozart'ın&nbsp;Sihirli Flüt&nbsp;'ü Mason sembolleri ve Kâse sırlarıyla doluydu.</p>

  <p class="p7">Langdon, "Bir kez Kutsal Kâse'yi aramaya başladın mı," dedi. "Her yerde onu görürsün. Resimlerde.</p>

  <p class="p7">Müzikte. Kitaplarda. Hatta çizgi filmlerde, çocuk parklarında ve sevilen filmlerde."</p>

  <p class="p7">Langdon, Mickey Mouse saatini kaldırarak, Walt Disney'in yaptığı işte hayatı boyunca Kâse hikâyesini gelecek nesillere aktarmaya çalıştığını söyledi. Disney yaşadığı müddetçe, 'modern zamanın Leonardo da Vinci&rsquo;si' diye övülmüştü. Her iki adam da yaşadıkları zamanın ötesinde, yetenekli birer sanatçı, gizli cemiyet üyeleri ve en önemlisi şakacı insanlardı. Leonardo gibi Walt Disney de sanatına gizli mesajlar ve semboller yerleştirmeye bayılırdı. Eğitimli bir simgebilimci, eski Disney filmi seyrederken bir kinaye ve mecaz yağmuruna tutulduğunu hissederdi.</p>

  <p class="p7">Disney'in çoğu gizli mesajı din, pagan mitleri ve eziyet gören tanrıça hikayeleriyle ilgili olurdu. Disney'in&nbsp;Sinderella&nbsp;,Uyuyan Güzel&nbsp;ve&nbsp;Pamuk Prenses&nbsp;gibi masalları yeniden ele alması bir tesadüf değildi -hepsi de bir kutsal dişinin hapsedilmesini anlatıyordu. Ayrıca&nbsp;Pamuk Prenses&nbsp;&rsquo;teki zehirli elmanın -zehirli elmadan ısırık alan prensesin kendinden geçmesi- Havva'nın Cennet Bahçesi'nden kovulmasına açık bir gönderme olduğunu anlamak pek de zor değildi.&nbsp;Uyuyan Güzel&nbsp;'deki Prenses Aurora ise -şifreli ismi</p>

  <p class="p7">"Gül" idi ve onu kötü cadıdan korumak için ormanın derinliklerinde saklanıyordu- çocuklar için yazılmış bir Kâse hikayesiydi.</p>

  <p class="p7">Disney'in şirket imajına karşın, çalışanlarının eğlenceli bir yanı vardı ve sanatçılar Disney ürünlerine gizli semboller karıştırmaya bayılırlardı. Langdon öğrencilerinden birinin&nbsp;Aslan Kral&nbsp;DVD'sini sınıfa getirdiği günü unutamıyordu. Öğrenci filmi bir sahnesinde dondurduğunda, Simba'nın başının üstünde uçuşan toz taneciklerinin belirgin bir şekilde SEKS kelimesini oluşturduğu görülüyordu. Langdon bunun pagan cinselliğine yapılan bir gönderme olmak yerine, çizgi film sanatçısının çocukça şakası olduğunu düşünse de, Disney'in sembolizm anlayışını küçümsememek gerektiğini öğrenmişti.&nbsp;Küçük Denizkızı</p>

  <p class="p7">'ndaki dini semboller tanrıça ile öylesine özdeşleşiyordu ki, tesadüf olması mümkün değildi.</p>

  <p class="p7">Langdon,&nbsp;Küçük Denizkızı&nbsp;'nı ilk gördüğünde, Ariel'in denizin altındaki evindeki resmin, on yedinci yüzyıl sanatçılarından George de la Tour'un&nbsp;Tövbekar Magdalalı&nbsp;-yasaklı Magdalalı Meryem'e hürmeten yapılmış ünlü bir tablo- tablosunun aynısı olduğunu ve tüm dekorun doksan dakika boyunca açıkça İsis'in, Havva'nın, balık tanrıça Pisces'ın ve tekrar tekrar Magdalalı Meryem'in kutsallığına sembolik göndermeler yaptığını fark edince nefesi kesilmişti.&nbsp;Küçük Denizkızı&nbsp;'na verilen Ariel isminin, kutsal dişiyle güçlü bağları vardı ve İşaya Kitabı'ndaki "kuşatma altında! Kutsal Şehir" ile aynı anlamdaydı. Ve elbette&nbsp;Küçük&nbsp;Denizkızı&nbsp;'nın dalgalanan kızıl saçları bir tesadüf değildi.</p>

  <p class="p7">Koridordan koltuk değneklerinin sesleri duyulan Teabing, alışılmadık biçimde canlı adımlarla yürüyordu. Çalışma odasına giren ev sahibinin yüzü sertti.</p>

  <p class="p7">Soğuk bir sesle, "Açıklama yapsan iyi olur Robert," dedi. "Bana karşı dürüst davranmadın."</p>

  <p class="p7">&nbsp;</p>
</body>
</html>
