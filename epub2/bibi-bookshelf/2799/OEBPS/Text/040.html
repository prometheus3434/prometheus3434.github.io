<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>34</title>
</head>

<body>
  <h1 class="h11">34</h1>

  <p class="p7">Piskopos Aringarosa&rsquo;yı Leonardo da Vinci Uluslararası Havaalanı'ndan alan şoför, küçük ve gösterişsiz siyah bir Fiat sedanla gelmişti Aringarosa, tüm Vatikan araçlarının, üzerinde Papa'nın mührünü taşıyan bayraklar ve madalyonlarla süslü, büyük lüks arabalardan oluştuğu günleri hatırladı.&nbsp;O günler&nbsp;geride kaldı.Vatikan arabaları artık az gösterişliydiler ve genellikle işaret taşımıyorlardı. Vatikan bunun daha iyi hizmet verebilmek için masraflardan kısmak niyetiyle yapıldığını söylese de, Aringarosa daha çok bir güvenlik meselesi olduğunu düşünüyordu. Dünya çılgına dönmüştü ve Avrupa'nın pek çok yerinde Hazreti İsa'yı sevdiğini ilan etmek, arabanın üstüne hedef tahtası resmi çizmek gibi bir şeydi.</p>

  <p class="p7">Aringarosa siyah cüppesini eteklerinden toplayarak arka koltuğa bindi ve Castel Gandolfo'ya giden uzun yolculuk için yerine iyice yerleşti Beş ay önce yaptığı yolculuğun bîr benzeri olacaktı.</p>

  <p class="p7">Geçen yıl Roma'ya yaptığım yolculuk,&nbsp;diye düşündü.&nbsp;Hayatımın o uzun gecesiydi.</p>

  <p class="p7">Vatikan beş ay önce telefon ederek, Aringarosa&rsquo;nın derhal Roma&rsquo;ya gelmesini buyurmuştu. Hiçbir açıklama yapmamışlardı.&nbsp;Biletlerin havaalanında.&nbsp;Papa gizem perdesini kapalı tutmak için elinden geleni yapmıştı, en yüksek rütbeli papaz için bile.</p>

  <p class="p7">Aringarosa gizemli çağrının, Opus Dei'nin son zamanlarda halkla ilişkilerde kazandığı başarıyı -New York'taki Dünya Merkezi'nin tamamlanması- kutlamak amacıyla Papa ile diğer Vatikan yetkililerinin fotoğraflarının çekilebileceğini düşünmüştü.&nbsp;Architectural Digest,&nbsp;Opus Dei binası için, "Katolikliğin, modern manzarayla yüce bir şekilde bağdaşan parlak feneri" diye bahsetmişti ve son zamanlarda Vatikan</p>

  <p class="p7">"modern" kelimesini içeren her şeye karşı yakınlık duyuyor gibi görünüyordu.</p>

  <p class="p7">Aringarosa'nın, istemeden de olsa daveti kabul etmekten başka çaresi yoktu. Çoğu muhafazakâr papaz gibi, mevcut Papalık yönetiminin bir hayranı sayılmayan Aringarosa, yeni Papa'nın makama geldiği ilk yılı derin kaygıyla izlemişti. Görülmemiş bir liberal olan Papa Cenapları, Vatikan tarihindeki en tartışmalı ve alışılmadık kardinaller meclisi sayesinde Papalığa atanmıştı. Daha sonra ise beklenmedik bir anda iktidara geldiği için mütevazı olacağı yerde, Hıristiyanlığın en yüksek makamıyla ilgisi olan tüm bilekleri bükmekte hiç vakit kaybetmemişti. Kardinaller Meclisi'nden sürekli liberal destek alan Papa, Papalık misyonunun "Vatikan doktrinlerini çağdaşlaştırmak ve Katolikliği üçüncü bin yıla hazırlamak" olduğunu ilan ediyordu.</p>

  <p class="p7">Aringarosa, söylediği sözlerle bu adamın, Tanrı&rsquo;nın yasalarını yeniden yazabileceğine ve gerçek Katolikliğin gerektirdiklerinin modern dünyaya ters düştüğüne inananların kalplerini yeniden kazanacağına inanacak kadar küstah olmasından korkuyordu.</p>

  <p class="p7">Aringarosa, Papa ile danışmanlarını, kilisenin kurallarını yumuşatmanın sadakatsizlik ve korkaklıkla kalmayıp aynı zamanda siyasi bir intihar olacağına ikna etmek için, tüm siyasi nüfuzunu -Opus Dei'nin seçmenleriyle banka hesabının miktarı düşünüldüğünde oldukça büyük sayılırdı- kullanıyordu. Kilise kanunlarını bir önceki yumuşatma girişiminin -2. Vatikan fiyaskosu- geriye zarar verici bir miras bıraktığını hatırlatıyordu: Artık kiliseye gelenlerin sayısı her zamankinden daha düşüktü, bağışlar sıfırı tüketmek üzereydi ve kiliselere atayacak yeterli sayıda Katolik papaz yoktu,&nbsp;Aringarosa insanların kilisenin yol göstermesine ihtiyacı var,&nbsp;diye ısrar etmişti,&nbsp;sırtlarını sıvazlayıp şımartmasına değil.</p>

  <p class="p7">Aylar önce o gece, Fiat havaalanından ayrılırken Aringarosa, Vatin Şehri yerine doğudaki dolambaçlı bir dağ yoluna gittiklerini görünce Şoförüne, "Nereye gidiyoruz?" diye sormuştu.</p>

  <p class="p7">Adam, "Alban Dağları'na," diye yanıtlamıştı. "Toplantınız Castel Gandolfo'da.&rdquo;</p>

  <p class="p7">Papanın yazlık evi mi?&nbsp;Aringarosa daha önce oraya hiç gitmemiş ve gitmek de istememişti. On altıncı yüzyıldan kalma hisar, Papa'nın yazlıkevi olmasının yanı sıra, Avrupa'daki en gelişmiş astronomigözlemevlerinden biri olan Specula Vaticana'ya -Vatikan Rasathanesi- ev sahipliği yapıyordu.</p>

  <p class="p7">Aringarosa, Vatikan'ın bilimle uğraşmasını bir türlü içine sindirememişti. Bilimle inancı kaynaştırmanın mantığı ne olabilirdi ki? Tanrı inancı taşıyan bir adam, bilimle tarafsız uğraşamazdı. İmanın ise fîziksel olarak teyit edilmesine gerek yoktu.</p>

  <p class="p7">Yıldızlarla kasım gökyüzüne doğru yükselen Castel Gandolfo alanına girdiğinde,&nbsp;yine de geldik işte&nbsp;, diye düşündü. Garaj yolundan bakıldığında Gandolfo, intihar atlayışı yapmayı düşünen devasa bir taş canavara benziyordu. Uçurumun tam kenarına inşa edilmiş şato, İtalyan medeniyetinin beşiğine doğru eğilmişti, Roma'yı kurmadan önce Curiazi ile Orazi kabilelerinin uzun zaman savaştıkları vadi.</p>

  <p class="p7">Gandolfo'nun silueti bile görülecek bir manzaraydı... bu coşku verici uçurum sahnesinin etkisini artıran etkileyici bir mimarisi vardı. Aringarosa şimdi, Vatikan'ın bina çatısına iki dev alüminyum teleskop kubbesi yerleştirerek«mahvettiğini görmekten üzüntü duyuyordu. Bir zamanların bu mağrur yapısını adeta, komik şapka giymiş gururlu bir savaşçı konumuna düşürmüşlerdi.</p>

  <p class="p7">Aringarosa arabadan indiği sırada bir Cizvit rahibi koşuşturarak, karşılamak için yanına geldi. "Hoş geldiniz piskopos. Ben Peder Mangano. Bir gökbilimciyim."</p>

  <p class="p7">Ne kadar iyi.&nbsp;Aringarosa homurdanarak onu selamladıktan sonra, ev sahibinin peşinden şatonun antresine girdi, Rönesans sanatıyla astronomi görüntülerinin zevksiz karışımından oluşan geniş ve açık bir alan. Kendisine eşlik eden rahibi traverten merdivenlerde takip eden Aringarosa konferans salonları, derslikler ve turist bilgilendirme hizmetlerine ait işaretler gördü. Vatikan'ın her seferinde ruhani gelişim için mantıklı rehberlik hizmetinden geri kalıp, turistlere astrofizik dersleri vermeye bir şekilde vakit bulduğunu düşünmek onu şaşırtmıştı.</p>

  <p class="p7">Aringarosa, genç rahibe, "Söylesene," dedi. "Kuyruk ne zaman köpeği sallamaya başladı?"</p>

  <p class="p7">Rahip, ona tuhaf bir biçimde baktı. "Efendim?"</p>

  <p class="p7">Bu gece yine o tartışmayı açmamak düşüncesiyle Aringarosa konuyu kapattı.&nbsp;Vatikan delirmiş&nbsp;.</p>

  <p class="p7">Taviz vermeden ona değerleri öğretmek yerine, şımarık çocuklarının kaprislerine boyun eğen üşengeç ebeveynler gibi, kilise de gittikçe yumuşuyor, doğru yoldan sapan bir kültüre ayak uydurmaya çalınıyordu.</p>

  <p class="p7">Üst kattaki geniş koridor oldukça lüks döşenmişti ve pirinç tabelalı kapıların bulunduğu yöne doğru ilerliyordu.</p>

  <p class="p7">AS</p>

  <p class="p7">TRO</p>

  <p class="p7">NOM</p>

  <p class="p7">İ</p>

  <p class="p7">KÜTÜ</p>

  <p class="p7">PHAN</p>

  <p class="p7">ESİ</p>

  <p class="p7">Aringarosa burada Vatikan Astronomi Kütüphanesi Copernicus, Galileo, Kepler, Newton ve Secchi'nin nadir bulunan çalışmaları da dahil olmak üzere, yirmi beş binden fazla eser bulunduğunu duymuştu. İddia edildiğine göre Papa'nın kıdemli çalışanları da burada özel toplantılar düzenliyorlardı...Vatikan Şehri sınırları içinde yapmak istemedikleri toplantıları.</p>

  <p class="p7">Kapıya yaklaşan Piskopos Aringarosa, içeride duyacağı haberi ya da harekete geçireceği olaylar zincirini kesinlikle tahmin etmiyordu. Bir saat sonra toplantıdan sendeleyerek çıkarken, kötü olaylara dair imalar yerine oturmaya başlamıştı.Bundan altı ay sonra!&nbsp;diye düşünmüştü.&nbsp;Tanrı yardımcımız olsun!</p>

  <p class="p7">Şimdi Fiat'ta oturmakta olan Piskopos Aringarosa, o toplantıyı düşünürken yumruklarını sıktığını fark etti. Yumruğunu gevşetip, yavaşça derin bir nefes aldı ve kaslarını gevşetti.</p>

  <p class="p7">Fiat dağlara tırmandıkça, kendi kendine, her şey yolunda gidecek, dedi. Yine de cep telefonunun çalmasını diliyordu.Öğretmen beni neden aramadı? Silas şu ana kadar kilit taşına ulaşmış olmalıydı.</p>

  <p class="p7">Sinirlerini yatıştırmaya çalışan piskopos, yüzüğündeki mor ametist taşa bakarak meditasyon yaptı.</p>

  <p class="p7">Piskoposluk arması işlenmiş yüzüğünün elmasların dokusunu hissederek, kendi kendine bu yüzüğün yakında sahip olacağı güçten çok daha küçük bir gücün sembolü olduğunu hatırlattı.</p>

  <p class="p7">&nbsp;</p>
</body>
</html>
