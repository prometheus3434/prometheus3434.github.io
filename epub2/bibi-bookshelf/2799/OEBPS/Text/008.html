<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>2</title>
</head>

<body>
  <h1 class="h11">2</h1>

  <p class="p7">Bir kilometre ötede, Silas isimli hantal Albino, Rue La Bruyere'deki lüks taş konutun ön kapısından topallayarak geçti. Uyluklarının hemen üstüne taktığı kancalı keçe kemer, etine iyice gömülmüştü ve ruhu, efendisine hizmette bulunmuş olmanın verdiği tatminle mutluluktan uçuyordu.</p>

  <p class="p7">Acı iyidir.</p>

  <p class="p7">Konuta girince, kırmızı gözleri lobiyi taradı. Boştu. Arkadaşlarını' uyandırmamak için, merdivenleri sessizce çıktı. Yatak odasının kapısı açıktı; burada kilitlemek yasaktı. İçeri girerek, kapıyı arkasından kapattı.</p>

  <p class="p7">Oda sade döşenmişti. Kaba tahta zeminde yatak olarak kullanılan hasır ve çam ağacından bir şifoniyer vardı. Bu hafta burada misafirdi, New York'ta ise yıllarca benzeri bir mabette kutsanmıştı.</p>

  <p class="p7">Tanrı bana barınak ve hayatım için bir amaç verdi.</p>

  <p class="p7">Silas bu gece borcunu geri ödemeye başladığını hissediyordu. Hemen şifoniyerin yanına giderek, en alt çekmecedeki cep telefonunu alarak, bir numara çevirdi.</p>

  <p class="p7">Bir erkek sesi, "Evet?" diye cevap verdi.</p>

  <p class="p7">"Öğretmen'im, döndüm."</p>

  <p class="p7">Ondan haber almaktan hoşnut olduğu anlaşılan ses, "Konuş," diye buyurdu.</p>

  <p class="p7">"Dördü de öldü. Üç&nbsp;sénéchaux... ve&nbsp;Büyük Üstat&nbsp;'ın kendisi."</p>

  <p class="p7">Sanki dua etmek için ayrılmış, kısa bir sessizlik yaşandı. "O halde, herhalde bilgiyi almışsındır, değil mi?"</p>

  <p class="p7">"Dördünün söylediği birbirini tutuyor. Ayrı ayrı konuştular."</p>

  <p class="p7">"Ve sen de onlara inandın mı?"</p>

  <p class="p7">"Söyledikleri rastlantı olamayacak kadar birbirini tutuyor."</p>

  <p class="p7">Heyecanlı bir nefes sesi. "Mükemmel. Kardeşliğin gizlilik konusundaki namının devam etmesinden korkmuştum."</p>

  <p class="p7">"Ölüm korkusu güçlü bir motivasyon aracıdır."</p>

  <p class="p7">"Pekâlâ öğrencim, bana bilmem gerekeni söyle."</p>

  <p class="p7">Silas kurbanlarından topladığı bilginin şok etkisi yaratacağını biliyordu. "Öğretmen'im, dördü de&nbsp;clef&nbsp;de voûte&nbsp;'nin var olduğunu doğruladılar... efsanevi&nbsp;kilit taşının&nbsp;."</p>

  <p class="p7">Telefonun diğer ucundaki hızlı nefes alışı duydu, Öğretmen&rsquo;in heyecanını hissedebiliyordu. "Kilit taşı.</p>

  <p class="p7">Aynen tahmin ettiğimiz gibi."</p>

  <p class="p7">İlme göre, kardeşlik taşın -bir&nbsp;clef de voûte&nbsp;'nin... ya da&nbsp;kilit taşının&nbsp;kardeşliğin en büyük sırrının nihai mevkiini gösteren gravürlü bir tabletin haritasını yapmıştı... bu bilgi o kadar güçlüydü ki, onun korunması kardeşliğin varoluşunun sebebi haline gelmişti.</p>

  <p class="p7">Öğretmen, "Kilit taşma sahip olduğumuzda," dedi. "Yalnızca bir adım kalmış olacak."</p>

  <p class="p7">"Düşündüğünüzden daha yakınız. Kilit taşı burada, Paris'te."</p>

  <p class="p7">"Paris'te mi? İnanılmaz. Fazlasıyla kolay."</p>

  <p class="p7">Silas o akşam daha önce meydana gelenleri anlattı... kurbanlarının dördünün birden, ölmeden saniyeler önce, sırlarını açıklayarak Tanrı'sız yaşamlarını nasıl çaresizce geri almaya çalıştıklarını. Her biri Silas'a tıpatıp aynı şeyleri söylemişti -kilit taşı, Paris'teki eski kiliselerden birinin içine ustalıkla saklanmıştı</p>

  <p class="p7">Saint-Sulpice Kilisesi'ndeydi.</p>

  <p class="p7">Öğretmen, "Tanrı'nın evinin içine," diye çığlık attı. "Bizimle nasıl da dalga geçmişler!"</p>

  <p class="p7">"Yüzyıllar boyunca yaptıkları gibi."</p>

  <p class="p7">Öğretmen bu zafer anını iyice hazmedebilmek için bir süre sessiz kaldı. Sonunda konuştu. "Tanrı&rsquo;ya büyük bir hizmette bulundun. Bunun için yüzyıllardır bekliyoruz. Taşı benim için ele geçirmelisin. Hemen.</p>

  <p class="p7">Bu gece. Tehlikeleri biliyorsun."</p>

  <p class="p7">Silas sayısız tehlike olduğunu biliyordu ama Öğretmen'in buyruğunu yerine getirmek olanaksız gibiydi.</p>

  <p class="p7">"Kilise kale gibidir. Özellikle de geceleri. İçeri nasıl gireceğim?"</p>

  <p class="p7">Öğretmen muazzam nüfuzu olan birinin kendinden emin sesiyle yapılması gerekenleri açıkladı.</p>

  <p class="p7">Silas telefonu kapattığında, teni beklentinin heyecanıyla ürperiyordu.</p>

  <p class="p7">Bir saat, dedi minnetle kendine, neyse ki Öğretmen ona, Tanrı'nın evine girmeden önce günah çıkartacak vakti tanımıştı.Ruhumu bugün işlediği günahlardan arındırmalıyım&nbsp;. Bugün işlediği günahların kutsal bir amacı vardı. Yüzyıllardır Tanrı&rsquo;nın düşmanlarına karşı savaş açılıyordu,; Bağışlanacağı vaat edilmişti.</p>

  <p class="p7">Öyle bile olsa, Silas günahlarının bağışlanması için fedakârlıkta bulunması gerektiğini biliyordu.</p>

  <p class="p7">Perdeleri kapatarak, soyundu ve odanın ortasında diz çöktü. Başını aşağı eğerek, kalçasının etrafına dolanan&nbsp;keçekemere baktı.&nbsp;Tarîk&nbsp;'in tüm sadık müritleri bu aleti takarlardı, İsa'nın çektiği acıları hatırlatacak cinsten, ete sürekli batan sivri metal kancalarla dolu, deri bir kayış. Aletin verdiği acı, aynı zamanda bedenin arzularına hâkim olmasına da yarıyordu.</p>

  <p class="p7">Silas keçeyi o gün, gerekli görülen iki saatten daha fazla taktığı halde, bunun sıradan bir gün olmadığını biliyordu. Tokayı kavrayarak, bir diş geri çekince, etine daha fazla batan kancalar yüzünden irkildi. Yavaşça nefes vererek, ıstırabının arındırıcı ayininin tadını çıkarttı.</p>

  <p class="p7">Acı iyidir, diye fısıldadı Silas. Peder Josemarîa Escrivâ'nın -Öğretmenlerin Öğretmeni- kutsal mantrasını tekrar ediyordu. Escrivâ 1975 yılında öldüğü halde hikmeti devam ediyor, sözleri yere diz çöküp "bedensel çile" diye bilinen kutsal ibadeti yerine getiren binlerce sadık hizmetkâr tarafından fısıldanıyordu.</p>

  <p class="p7">Silas artık dikkatini, yerde yanında düzgünce sarılı duran, düğümlü ağır ipe vermişti.&nbsp;Cezalandırma&nbsp;.</p>

  <p class="p7">Düğümler, kurumuş kanla katılaşmıştı. Kendi ıstırabının etkilerini temizlemek isteyen Silas hızlı bir dua okudu. Ardından, ipin bir ucundan tutarak gözlerini kapattı ve omzunun arkasından sertçe indirirken, düğümlerin sırtına çarpmasını hissetti. Yeniden kendini kırbaçlayarak, omzunun arkasına kuvvetle vurdu.</p>

  <p class="p7">Kamçı darbelerini tekrar, tekrar indirdi.</p>

  <p class="p7">Bedeni cezalandırma.</p>

  <p class="p7">Sonunda kanın aktığını hissetti.</p>

  <p class="p7">&nbsp;</p>
</body>
</html>
