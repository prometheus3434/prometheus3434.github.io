<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>31</title>
</head>

<body>
  <h1 class="h11">31</h1>

  <p class="p7">Rahibe Sandrine, Saint-Sulpice'deki odasında telefona, "Hepsi öldü!" diye kekeledi. O sırada bir telesekretere mesaj bırakıyordu. "Lütfen açın! Hepsi öldü!"</p>

  <p class="p7">Listedeki ilk üç telefon numarası korkunç sonuçlar doğurmuştu histerik bir dul, cinayet davası üzerinde geç saatlere kadar çalışan bir dedektif ve matemli bir aileyi teselli eden ciddi bir rahip. Her üç bağlantı da ölmüştü. Ve şimdi de dördüncü numarayı aradığında ilk üçüne ulaşılamadığı müddetçe aranmayacak olan numara karşısına telesekreter çıkmıştı. Karşılama mesajında hiçbir isim verilmiyor, sadece arayan kişinin mesajını bırakması isteniyordu.</p>

  <p class="p7">Mesajı bırakırken, "Yerdeki karo kırıldı!" diye yalvardı. "Diğer üçü öldü!"</p>

  <p class="p7">Rahibe Sandrine, koruduğu dört adamın kimliklerini bilmiyordu, ama yatağının altına tıkıştırdığı özel telefon numaralan tek bir koşulda aranabilirdi.</p>

  <p class="p7">Yüzü olmayan haberci ona,&nbsp;eğer bu yer karosu kırılırsa,&nbsp;demişti,&nbsp;üst kademeye erişildi demektir.</p>

  <p class="p7">İçimizden biri ölümle tehdit edilmiş ve ümitsiz bir yalan söylemek zorunda kalmıştır. Numaraları ara. Diğerlerini uyar. Bizi bu konuda yüzüstü bırakma.</p>

  <p class="p7">Bu sessiz bir alarmdı. Basit olduğu kadar sağlam ve güvenilirdi. İlk plan onu hayrete düşürmüştü.</p>

  <p class="p7">Kardeşlerden birinin kimliği tehlikeye girdiğinde, diğerlerini uyarmaya yarayan mekanizmayı başlatacak bir yalan söyleyecekti. Ama bu gece, bir kişiden fazlasının kimliği tehlikeye düşmüş gibiydi.</p>

  <p class="p7">Korkuyla, "Lütfen cevap verin," diye fısıldadı. "Neredesiniz?"</p>

  <p class="p7">Kapıdan gelen derin bir ses, "Telefonu kapat," dedi.</p>

  <p class="p7">Dehşetle arkasını dönünce, dev cüsseli keşişi gördü. Ağır samda elinde tutuyordu. Rahibe, titreyen elleriyle telefonu yerine koydu.</p>

  <p class="p7">Keşiş, "Öldüler," dedi. "Dördü birden. Ve beni aptal yerine koydular Bana kilit taşının yerini söyle."</p>

  <p class="p7">Rahibe Sandrine gerçeği söyleyerek, "Bilmiyorum!" dedi. "Sırrı diğerleri saklıyordu."&nbsp;Ölmüş olan&nbsp;diğerleri!</p>

  <p class="p7">Beyaz yumruğuyla demir şamdanı kavrayan adam, ona doğru ilerledi. "Sen bir kilise rahibesisin, buna rağmen&nbsp;onlara mıhizmet ediyorsun?"</p>

  <p class="p7">Rahibe Sandrine meydan okuyan bir tavırla, "İsa'nın gerçek bir mesajı vardı," dedi. "Ben bu mesajı</p>

  <p class="p7">Opus Dei'de göremedim."</p>

  <p class="p7">Keşişin gözlerinde birden gazap fırtınaları koptu. Şamdanı sopa gibi sallayarak bir hamle yaptı.</p>

  <p class="p7">Rahibe Sandrine yere düşerken, aklından son geçen düşünceler, kötü bir şeylerin olacağıydı.</p>

  <p class="p7">Dördü birden öldü.</p>

  <p class="p7">Kıymetli gerçek sonsuza dek kayboldu.</p>

  <p class="p7">&nbsp;</p>
</body>
</html>
