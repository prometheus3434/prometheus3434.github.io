<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>81</title>
</head>

<body>
  <h1 class="h11">81</h1>

  <p class="p7">Hawker&nbsp;son turunu&nbsp;atıyor.</p>

  <p class="p7">Kontrol kulesine hızla giren Simon Edwards -Biggin Hill Havaalanı Özel Hizmet Müdürü- yağmurun ıslattığı piste gözlerini kısarak bakıyordu. Cumartesi sabahlan erken kaldırılmaktan hiç hoşlanmazdı, en zengin müşterilerinden birinin tutuklanmasını seyretmek üzere çağrılması onun için özellikle sinir bozucuydu. Sir Leigh Teabing, Biggin Hill'e sadece özel hangarı için değil, aynı zamanda sık iniş kalkışları için her seferinde ayrı bir avans ücreti ödüyordu. Genellikle havaalanının onun programından önceden haberi olur ve gelişi için sıla bir protokol hazırlanırdı. Teabing böylesinden hoşlanırdı. Hangarında duran özel imalat Jaguar tam depo doldurulur, cilalanır ve o günün&nbsp;LondonTime&nbsp;s gazetesi arka koltuğa bırakılırdı. Gerekli evrak işlemlerini ve valiz kontrolünü kolaylaştırmak için bir gümrük memuru uçak hangarında beklerdi. Bazı zamanlarda gümrük yetkilileri zararsa organiklere genellikle lüks yiyecekler göz yumarak Teabing'den büyük bahşişler alırlardı. Bunlar, Fransız salyangozları, işlenmemiş özel bir Roquefort peyniri ve bazı meyveler gibi yiyecekler olurdu. Zaten gümrük kurallarından pek çoğu saçmaydı ve Biggin Hill müşterilerine yardımcı olmayacaksa, bir başka havaalanı olabilirdi. Teabing'e, Biggin Hill'de istediği her şey sunulur ve çalışanlar karşılığını alırlardı.</p>

  <p class="p7">Uçağın indiğini gören Edwards'ın sinirleri iyice gerilmişti. Teabing'in servetini harcama merakının bir şekilde başını derde soktuğunu düşünüyordu; Fransız yetkililer onu yakalamaya hayli niyetli görünüyorlardı. Henüz Edwards'a neyle suçlandığı söylenmemişti ama ciddi bir şeyler olduğu belliydi.</p>

  <p class="p7">Fransız yetkililerin isteği üzerine kent polisi Biggin Hill hava kontrolüne Hawker'in pilotuyla temas kurmasını ve müşterinin hangarı yerine doğrudan terminale iniş yapmasını söylemesini emretmişti. Benzin sızıntısı hikâyesine inandığı anlaşılan pilot isteği kabul etmişti.</p>

  <p class="p7">İngiliz polisi genelde silah taşımadığı halde, durumun vahameti silahlı bir kuvvetin çağrılmasını gerektirmişti. Şimdi sekiz silahlı polis terminal binasının içinde durmuş, uçağın motorlarını durduracağı o anı bekliyordu. Aynı anda bir pist görevlisi, bir daha hareket edememesi için uçağın tekerleklerinin altına güvenlik takozları yerleştirecekti. Ardından polisler içeri girip, Fransız polisi duruma müdahale etmek üzere gelinceye kadar içeridekileri zapt edecekti.</p>

  <p class="p7">Sağ taraftaki ağaçların üstünde uçan Hawker, alçalmaya başlamıştı. Simon Edwards inişi pist seviyesinden görmek için aşağı kata indi. Kent polisi saklanmıştı, pist görevlisi ise elinde takozlarla bekliyordu. Piste iniş yapan Hawker'ın burnu hafifçe yukarı kalktı ve tekerlekleri toz kaldırarak yere değdi. Terminalin önünde sağdan sola doğru hareket eden uçağın beyaz gövdesi yağmurlu havada parlıyordu. Ama jet uçağı gaz kesip terminale döneceği yerde, geçiş şeridinden Teabing'in hangarına doğru yoluna devam etti.</p>

  <p class="p7">Tüm polisler dönüp Edwards'a baktılar. "Pilotun terminale gelmeyi kabul ettiğini söylediğinizi sanmıştım!"</p>

  <p class="p7">Edwards şaşkına dönmüştü. "Öyle dedi!"</p>

  <p class="p7">Edwards birkaç saniye içinde, kendini uzaktaki hangara doğru hızla yol alan bir polis arabasının içinde buldu. Teabing'in Hawker'i sakince özel hangara girip gözden kaybolurken, polis konvoyu hâlâ beş yüz metre uzaktaydı. Arabalar sonunda patinaj yaparak açık hangar kapısının önüne varınca, polisler silahlarını çekerek dışarı döküldüler.</p>

  <p class="p7">Edwards da dışarı fırlamıştı.</p>

  <p class="p7">Sesler sağır edecek kadar yüksekti.</p>

  <p class="p7">Jet uçağı hangarda, bir sonraki kalkış için burnunu kapıya vererek, her zamanki manevrasını tamamlarken Hawker'ın motorları hâlâ gümbürdüyordu. Uçak, 180 derecelik dönüşünü tamamlayıp hangarın önüne doğru ilerlerken Edwards pilotun şaşkın ve polis barikatından dolayı korkulu yüzünü görmüştü.</p>

  <p class="p7">Pilot uçağı durdurup, motorları susturdu. İçeri doluşan polis, jetin etrafını sardı. Edwards, uçağın kapısına doğru tedbirle yaklaşan kent polis müfettişine eşlik etti. Birkaç saniye sonra uçak kapısı dışarı doğru açıldı.</p>

  <p class="p7">Uçağın elektronik merdivenleri aşağı doğru açılırken, Leigh Teabing kapıda belirdi. Kendisine doğrultulmuş silahlara bakarken, ağırlığını koltuk değneklerine vererek başını kaşıdı. "Simon, buralarda yokken polis piyangosunu mu kazandım?" Sesi endişeliden çok şaşırmış gibi çıkmıştı</p>

  <p class="p7">Boğazındaki düğümü yutan Edwards, bir adım öne çıktı. "Günaydın efendim. Karışıklık için özür dilerim. Benzin sızıntısı vardı ve pilotunuz terminale geleceğini söylemişti."</p>

  <p class="p7">"Evet, evet, şey, ona buraya gelmesini ben söyledim. Randevuma geç kaldım. Bu hangara para ödüyorum ve benzin sızıntısı hakkındaki şu saçmalık bana abartılı bir tedbir gibi geldi."</p>

  <p class="p7">"Korkarım buraya gelmekle bizi hazırlıksız yakaladınız efendim."</p>

  <p class="p7">"Biliyorum. Programım dışında hareket ettim. Aramızda kalsın, yeni tedavi gıcırdamama sebep oluyor.</p>

  <p class="p7">Buraya motoru ayarlasınlar diye geldim."</p>

  <p class="p7">Polisler birbirlerine baktılar. Edwards irkilerek yüzünü buruşturdu. "Çok güzel efendim."</p>

  <p class="p7">Öne doğru adım atan kent başmüfettişi, "Efendim," dedi. "Yarım saat daha uçakta kalmanızı istemek zorundayım."</p>

  <p class="p7">Teabing merdivenlerden inerken sözlerini dikkate almamış gibi davranıyordu. "Korkarım bu mümkün değil. Doktordan randevu aldım." Uçaktan inmişti. "Randevuyu kaçırmayı göze alamam."</p>

  <p class="p7">Başmüfettiş, Teabing'in uçaktan uzaklaşmasını önleyecek şekilde yoluna çıktı. "Fransız Adli Polisi'nin emri üzerine buradayım. Bu uçak kanun kaçaklarını taşıdığınızı iddia ediyorlar."</p>

  <p class="p7">Uzun süre gözlerini başmüfettişe diken Teabing, sonunda kahkahalarla patladı. "Şu kamera şakalarından biri mi? Çok iyi!"</p>

  <p class="p7">Başmüfettiş istifini bozmamıştı. "Bu iş ciddi efendim. Fransız uçakta ayrıca bir rehine tuttuğunuzu iddia ediyor."</p>

  <p class="p7">Teabing'in uşağı Rémy merdivenlerin başında belirmişti. "Kendi Sir Leigh için çalışan bir&nbsp;rehine&nbsp;gibi hissediyorum ama bana gidebileceğimin garantisini verdi." Rémy saatine baktı. "Efendim, gerçekten gecikiyoruz.! Hangarın arkasında duran Jaguar limuzini gösterdi. Devasa arabanın içini göstermeyen camları ve beyazlı lastikleri vardı. "Arabayı getireyim." Rémy merdivenlerden inmeye başladı.</p>

  <p class="p7">Başmüfettiş, "Korkarım gitmenize izin veremeyeceğiz," dedi. "Lütfen uçağınıza dönün. Her ikiniz de.</p>

  <p class="p7">Fransız polis temsilcileri kısa süre sonra burada olacaklar."</p>

  <p class="p7">Teabing şimdi Simon Edwards'a bakıyordu. "Simon, Tanrı aşkına, bu çok saçma! Uçakta başka kimse yok. Her zamanki yolcular var, Rémy, pilotumuz ve ben. Belki sen arabuluculuk yapabilirsin.</p>

  <p class="p7">Uçağa binip, içeride başka kimsenin olmadığını teyit edebilir misin?"</p>

  <p class="p7">Edwards kapana kısıldığını anlamıştı. "Evet efendim. Bakabilirim."</p>

  <p class="p7">Teabing'in Biggin Hill müşterisi olarak kalması için, Simon Edwards gibi özel havaalanı müdürlerinin uçaktakiler hakkında yalan söyleyebileceğini bilen kent başmüfettişi, "Kesinlikle bakamazsın!" dedi. "Ben kendim bakarım."</p>

  <p class="p7">Teabing başını iki yana salladı. "Hayır bakamazsınız müfettiş. Bu özel bir mülk ve arama emriniz olmadığı müddetçe uçağımdan uzak duracaksınız. Burada size mantıklı bir teklifte bulunuyorum. Teftişi Bay Edwards yapabilir."</p>

  <p class="p7">"Kabul etmiyorum."</p>

  <p class="p7">Teabing'in tavrı sertleşmişti. "Müfettiş, korkarım oyunlarınıza katılacak vaktim yok. Geciktim ve gidiyorum. Eğer bu şey beni durduracak kadar önemliyse, beni vurmak zorunda kalacaksınız." Bunu söyledikten' sonra Teabing ile Rémy, başmüfettişin yanından geçip, limuzine doğru yürümeye başladılar.</p>

  <p class="p7">Leigh Teabing'in meydan okuyarak yanından geçip gitmesi kent başmüfettişinin hiç hoşuna gitmemişti.</p>

  <p class="p7">İmtiyazlı kişiler daima kanunun üstünde olduklarını düşünürlerdi.</p>

  <p class="p7">Ama değildiler.&nbsp;Başmüfettiş dönerek Teabing'in sırtına nişan aldı.</p>

  <p class="p7">"Durun! Ateş edeceğim!"</p>

  <p class="p7">Teabing ne durdu, ne de arkasını dönüp baktı. "Devam edin," dedi. Avukatlarım kahvaltı yerine testislerinizi yer. Ve arama emri olmadan uçağıma binmeye cüret ederseniz, ardından dalağınız gelir."</p>

  <p class="p7">Güç oyunlarına yabancı olmayan başmüfettiş etkilenmemişti. Teabing teknik açıdan haklıydı ve polisin jet uçağına binmesi için arama emrine ihtiyacı vardı ama uçak Fransa'dan havalanmıştı ve nüfuzlu Bezu Fache yetki verdiği için kent başmüfettişi, Teabing'in uçağında saklamak için bunca çaba sarf ettiği şeyi bulmanın kariyeri bakımından çok daha iyi olacağına karar verdi.</p>

  <p class="p7">Müfettiş, "Durdurun onları," diye emir verdi. "Uçağı arayacağım."</p>

  <p class="p7">Adamları silahlarıyla Teabing ile uşağının limuzine giden yolunu kestiler.</p>

  <p class="p7">Teabing şimdi arkasını dönmüştü. "Müfettiş, bu size son uyarım, o uçağa binmeyi aklınızdan bile geçirmeyin. Pişman olursunuz."</p>

  <p class="p7">Tehdide aldırmayan başmüfettiş tabancasına sarıldı ve uçağın merdivenlerinden yukarı çıktı. Kapıya ulaştığında içeriye bir göz attı. Kısa bir süre sonra kabinden içeri girdi.&nbsp;Nasıl yani?</p>

  <p class="p7">Pilot kabininde dehşet dolu bakışlarla oturan pilot dışında uçak bomboştu. İnsan hayatına dair en ufak belirti yoktu. Çabucak tuvaleti, koltukları, bagaj bölümünü aradılar ama müfettiş içeride saklanan hiç kimseyi bulamadı... hele birkaç kişiye dair hiçbir iz yoktu.</p>

  <p class="p7">Bezu Fache hangi akla hizmet etti?&nbsp;Leigh Teabing galiba doğruyu söylüyordu.</p>

  <p class="p7">Boş kabinde tek başına duran kent başmüfettişi güçlükle yutkundu.&nbsp;Kahretsin.&nbsp;Kızarmış bir yüzle yeniden merdivene döndü ve gözleriyle hangarı tarayarak, namlu altında limuzinin yanında bekleyen Leigh Teabing ile uşağına baktı. Müfettiş, "Bırakın gitsinler," diye emir verdi. "Yanlış tüyo almışız."</p>

  <p class="p7">Hangarın uzak bir köşesinde olduğu halde Teabing'in gözlerinden alev püskürüyordu. "Avukatlarımın sizi arayacağından emin olabilirsiniz Ve bir dahaki sefere Fransız polisine fazla güvenmeyin."</p>

  <p class="p7">Bu sözlerin ardından Teabing'in uşağı limuzinin arka kapısını açarak, özürlü efendisinin arka koltuğa yerleşmesine yardım etti. Ardın uşak arabanın ön tarafına yürüyerek direksiyon başına geçti ve motoru çalıştırdı. Jaguar hangardan çıkarken, polisler açılarak yol verdiler Limuzin havaalanından hızla uzaklaşırken, arka koltuktaki Teabing, "Rolünü iyi oynadın vefakâr dostum," dedi. Ardından gözlerini geniş aracın loş ön koltuklarına çevirdi. "Herkesin rahatı yerinde mi?"</p>

  <p class="p7">Langdon usulca başını salladı. Sophie ile birlikte elleri kolları bağlı Albino'nun yanında hâlâ yere çömelmiş vaziyette duruyorlardı.</p>

  <p class="p7">Dakikalar önce, Hawker boş hangara girdiğinde, uçak yarım dönünü tamamlayıp yavaşladığında Rémy kapıyı açmıştı. Polis hızla yaklaşırlarken Sophie ile Langdon keşişi merdivenlerden sürükleyerek indirmişler ve limuzinin arkasında saklanmışlardı. Ardından jet uçağının motorları yeniden gümbürdeyerek uçağı döndürmeye başlamış ve polis arabaları hangarın önünde patinaj çekerken manevrasını tamamlamıştı.</p>

  <p class="p7">Şimdi limuzin hızla kente doğru yaklaşırken Langdon ile Sophie, keşişi yerde bırakarak doğruldular ve Teabing'in karşısındaki uzun koltuğa oturdular. İngiliz her ikisine de muzip bir tebessümle bakarak, limuzinin bar dolabını açtı. "Size birer içki ikram edebilir miyim? Biraz çerez? Gevrek? Fındık? Seltzer?"</p>

  <p class="p7">Sophie ve Langdon hayır anlamında başlarını saldılar.</p>

  <p class="p7">Teabing sırıtarak barı kapattı. "Peki o halde, şu şövalyenin mezarına dönelim..."</p>

  <p class="p7">&nbsp;</p>
</body>
</html>
