<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>101</title>
</head>

<body>
  <h1 class="h11">101</h1>

  <p class="p7">Issız Papazlar Meclisi Binası&rsquo;ndaki ufak kubbenin altında duran Langdon, Leigh Teabing'in silahına bakıyordu.</p>

  <p class="p7">Robert, benimle misin, bana karşı mısın?&nbsp;Kraliyet tarihçisinin sözleri Langdon'ın zihninde yankılanıyordu.</p>

  <p class="p7">Langdon pratik bir cevap olmadığım biliyordu. Evet cevabıyla Sophie 'yi satmış olacaktı.&nbsp;Hayır&nbsp;cevabını verirse, Teabing'in her ikisini de öldürmekten başka çaresi kalmayacaktı.</p>

  <p class="p7">Langdon'ın sınıflarda geçirdiği yıllar, ona silah namlusunun karşısında ne yapması gerektiğiyle ilgili bir yetenek kazandırmamıştı ama sınıflarda öğrendiği bir şey varsa, o da çelişkili sorulara cevap vermekti.&nbsp;Bir&nbsp;sorunun doğrıı cevabı yoksa, tek bir dürüst yanıt vardır.</p>

  <p class="p7">Evet ile hayır arasındaki gri bölge.</p>

  <p class="p7">Sessizlik.</p>

  <p class="p7">Langdon gözlerini elindeki kriptekse dikerek yürümeyi seçti.</p>

  <p class="p7">Gözlerini kaldırmadan, geniş odada geriye doğru adım attı. Tarafsız bölge. Kriptekse odakladığı bakışlarının Teabing'e işbirliğinin bir ihtimal olduğu izlenimini vermesini, sessizliğinin ise Sophie'ye onu yüzüstü bırakmadığını anlatmasını umuyordu.</p>

  <p class="p7">Bu sırada düşünmek için zaman kazanırım.</p>

  <p class="p7">Langdon, Teabing'in de ondan tam olarak düşünmesini istediğini sanıyordu.&nbsp;Kripteksi bu yüzden&nbsp;bana verdi. Bu sayede vereceğim kararın ağırlığını hissedeceğim.&nbsp;İngiliz tarihçi, Büyük Üstat'ın kripteksinin Langdon'a içindekilerin büyüklüğünü fark ettirmesini, başka her şeyi bastıracak akademik merakını uyandırmasını, kilit taşını açamamalarının, tarihin kaybolacağı anlamına geldiğini anlamaya zorlamasını umut ediyordu.</p>

  <p class="p7">Odanın karşı tarafında namlunun ucundaki Sophie'ye baktığında Langdon, onu kurtarmanın tek yolunun kripteksin zor şifresini çözmek olduğu düşüncesiyle irkildi.&nbsp;Haritayı ortaya çıkarabilirsem,&nbsp;Teabing pazarlık yapacaktır.&nbsp;Dikkatini bu kritik göreve vererek, yavaşça uzaktaki pencerelere yaklaştı... zihninde Newton&rsquo;ın mezarındaki sayısız astronomik simgeyi canlandırdı.</p>

  <p class="p7">A r a , k ü r e y i k a b r e a i t t i</p>

  <p class="p7">G ü l d ü t e n i d o l u y d u g ö b e ğ i</p>

  <p class="p7">Onlara arkasını dönerek, yüksek pencerelerin yanına giderken vitray camlarından ilham almayı umut ediyordu.</p>

  <p class="p7">Dışarıdaki Fakülte Bostanı'na bakarken kendi kendine, S&nbsp;auniére gibi düşünmeye çalış,&nbsp;diyordu.</p>

  <p class="p7">Newton'ın mezarında hangi kürenin olması gerektiğini düşünüyordu?&nbsp;Yağan yağmurla birlikte yıldız, kuyrukluyıldız ve gezegen imgeleri yanıp söndü ama Langdon onları görmezden geldi. Sauniére bir bilim adamı değildi. O, beşeri bilimler, sanat ve tarih adamıydı&nbsp;Kutsal dişi... kadeh... Gül... sürgüne giden&nbsp;Magdalalı Meryem... tanrıçanın düşüşü... Kutsal Kâse.</p>

  <p class="p7">Efsane, her zaman için Kutsal Kâse'yi. gözlerden uzaktaki karanlıkta dans eden, kulağına fısıldayarak insanı cazibesinin tuzağına düşüren sonra sislerin içinde kaybolan zalim bir metres gibi betimlemişti.</p>

  <p class="p7">Fakülte Bostanı'nın hışırdayan ağaçlarına bakan Langdon, onun ne seli varlığını hissetti. İşaretleri her yerde görmek mümkündü. İngiltere'nin en eski elma ağacının dalları, sisin içinden fırlayan şakacı bir siluet gibi beş yapraklı tomurcuklarla bezenmişti ve hepsi de Venüs gibi parlıyordu. Tanrıça şimdi bahçedeydi.</p>

  <p class="p7">Yağmurda dans ediyor, asırlık sarkıla söylüyor, sanki Langdon'a bilgi meyvesinin elini uzatsa alabileceği mesafede olduğunu hatırlatmak istermişçesine tomurcuklu dalların arkasından bakıyordu.</p>

  <p class="p7">Odanın karşı tarafındaki Teabing, büyülenmiş gibi pencereden dışarı bakan Langdon'ı, gönül rahatlığıyla seyrediyordu.</p>

  <p class="p7">Tam beklediğim gibi,&nbsp;diye düşündü Teabing. Dediğime gelecek.</p>

  <p class="p7">Teabing bir süredir, Langdon'ın Kâse'ye giden anahtara sahip olduğundan şüpheleniyordu. Langdon'ın Jacques Sauniére ile buluşacağı gece Teabing'in planını başlatmış olması bir tesadüf değildi. Müze müdürünü dinlemeye alan Teabing, adamın Langdon ile özel olarak buluşmak için sabırsızlanmasının tek bir sebebi olduğuna emindi.&nbsp;Langdon'ın gizemli çalışması tarikattakilerin damarına bastı. Langdon&nbsp;gerçeği tesadüfen buldu ve Sauiniére, onun açıklamasından korkuyor.&nbsp;Teabing, Büyük Üstat'ın Langdon'ı susturmak için onunla buluşma ayarladığına emindi.</p>

  <p class="p7">Gerçek yeteri kadar susturuldu!</p>

  <p class="p7">Teabing hızlı davranması gerektiğini biliyordu. Silas'ın saldırısı iki amaca hizmet edecekti. Sauniére'in Langdon'ı sessiz kalması yönünde ikna etmesini engelleyecek ve Teabing kilit taşını eline geçirdikten sonra ihtiyaç duyması halinde Langdon hâlâ Paris'te olacaktı.</p>

  <p class="p7">Sauniére ile Silas'ın ölümcül randevusunu ayarlamak fazlasıyla kolay olmuştu.&nbsp;Sauniére'in en büyük&nbsp;korkusu hakkında içeriden bilgi aldım.&nbsp;Bir gün önce, akşamüstü Silas, müze müdürünü telefonla aramış ve çok endişeli bir papaz gibi davranmıştı. "Monsieur Sauniére, beni bağışlayın ama sizinle hemen görüşmem gerekiyor. Asla günah çıkartmanın kutsallığını bozmamalıyım ama bu kez sanırım, bozmam gerekiyor. Ailenizin bireylerini öldürdüğünü iddia eden bir adam bana günah çıkarttı."</p>

  <p class="p7">Sauniére şaşırmış ve aynı zamanda endişelenmişti. "Benim ailem bir kazada öldü. Polis raporu yeterince açıktı."</p>

  <p class="p7">Yemi elinden bırakmayan Silas, "Evet, bir araba kazasıydı," demişti. "Konuştuğum adam arabayı yolun dışına ve nehre doğru ittiğini söyledi."</p>

  <p class="p7">Sauniére'in sesi kesilmişti.</p>

  <p class="p7">"Monsieur Sauniére, bu adam şimdi sizin güvenliğiniz konusunda beni endişelendirmeseydi, bu telefonu size asla açmazdım." Durmuştu. "Adam aynı zamanda torununuz Sophie'den de bahsetti."</p>

  <p class="p7">Sophie'nin adının geçmesi akan suları durdurmuştu. Müze müdürü hemen harekete geçmişti. Silas'a derhal, bildiği en emin yerde kendisini görmesini söylemişti... Louvre'daki ofisinde. Ardından tehlikede olabileceğini söylemek için Sophie'yi aramıştı. Robert Langdon'la içeceği içki o anda iptal olmuştu.</p>

  <p class="p7">Şimdi Langdon, odanın diğer tarafındaki Sophie'den uzakta dururken, Teabing iki dostu birbirinden başarıyla uzaklaştırdığını hissediyordu, Sophie Neveu karşı koyuyordu, fakat Langdon'ın olaylara daha geniş açıdan baktığı belliydi. Şifreyi tahmin etmeye çalışıyordu.&nbsp;Kâse'yi bulmanın ve onu esaretten&nbsp;kurtarmanın önemini biliyor.</p>

  <p class="p7">Sophie soğuk bir sesle, "Onu senin için açmayacak," dedi. "Açabilecek olsa bile."</p>

  <p class="p7">Teabing elindeki tabancayı Sophie'ye doğrulturken Langdon'a gözucuyla baktı. Artık elindeki silahı kullanmak zorunda kalacağına emin gibiydi. Bu fikir onu rahatsız etse de, iş o noktaya geldikten sonra tereddüt etmeyeceğini biliyordu.&nbsp;Ona doğru olanı yapma fırsatım tanıdım. Kâse her birimizden daha&nbsp;önemli.</p>

  <p class="p7">O sırada Langdon pencereye arkasını döndü. Aniden gözlerindeki umut ışığıyla onlara, "Mezar..." dedi. "Newton&rsquo;ın mezarında nereye bakmamız gerektiğini biliyorum. Evet, sanırım şifreyi bulabilirim!"</p>

  <p class="p7">Teabing'in kalbi yerinden oynadı. "Nereye Robert? Söyle bana!"</p>

  <p class="p7">Sophie'nin sesi dehşet doluydu. "Robert, hayır! Ona yardım etmeyeceksin, değil mi?"</p>

  <p class="p7">Langdon kripteksi önünde tutarak kararlı adımlarla yaklaştı. Leigh'e dönerken bakışları sertleşmişti.</p>

  <p class="p7">"Hayır," dedi. "Senin gitmene izin verene kadar etmeyeceğim."</p>

  <p class="p7">Teabing'in olumlu düşünceleri kararmıştı. "Birbirimize çok yakınız Robert. Bana oyun oynamaya kalkışma!"</p>

  <p class="p7">Langdon, "Oyun yok," dedi. "Seni Newton&rsquo;ın mezarına götüreceğim. Kripteksi birlikte açacağız."</p>

  <p class="p7">Gözlerini hırsla kısan Sophie, "Hiçbir yere gitmiyorum," dedi. " O kripteksi büyükbabam bana verdi.</p>

  <p class="p7">O sizin değil, siz açamazsınız."</p>

  <p class="p7">Langdon korku dolu gözlerle döndü. "Sophie, lütfen! Tehlikedesin. Sana yardım etmeye çalışıyorum!"</p>

  <p class="p7">"Nasıl? Büyükbabamın korumaya çalışırken öldüğünü şimdi ortaya çıkartarak mı? O sana güvendi Robert. Ben de sana güvendim."</p>

  <p class="p7">Langdon'ın mavi gözlerinde panik ifadesi vardı. Onları birbirine düşürmekten memnun olan Teabing gülümsemesine engel olamamıştı. Langdon&rsquo;ın centilmenlik çabaları hayli gülünçtü.&nbsp;Tarihin en büyük&nbsp;sırlarından biri açığa çıkacağı sırada, arayış yolunda değersiz olduğunu ispat eden bir kadın için&nbsp;kendini tehlikeye atıyor.</p>

  <p class="p7">Langdon, "Sophie," diye, yalvardı. "Lütfen... gitmelisin."</p>

  <p class="p7">Sophie başını iki yana salladı. "Sen kripteksi bana verene ya da yere atıp kırana kadar buradan bir yere gitmem."</p>

  <p class="p7">Langdon, "Ne?" diye yutkundu.</p>

  <p class="p7">"Robert, büyükbabam sırrını katilinin elinde göreceğine sonsuza dek kaybolmasını tercih ederdi."</p>

  <p class="p7">Sophie'nin gözleri yaşlarla dolacak gibiydi, ama öyle olmadı. Doğrudan Teabing'in gözlerine baktı.</p>

  <p class="p7">"Gerekiyorsa beni vur. Büyükbabamın mirasını sana bırakmayacağım."</p>

  <p class="p7">Pekâlâ.&nbsp;Teabing silahıyla nişan aldı.</p>

  <p class="p7">Kripteksi dikkatli bir şekilde yere doğru uzatan Langdon, "Hayır!" diye bağırdı. "Leigh, bunu aklından bile geçirirsen, yere atarım."</p>

  <p class="p7">Teabing güldü. "Bu blöf Remy'de işe yaradı. Bende işlemez. Seni gayet iyi tanıyorum."</p>

  <p class="p7">"Öyle mi Leigh?"</p>

  <p class="p7">Evet öyle. Pokerde ustalaşman gerek dostum. Birkaç saniyemi almasına karşın, artık yalan&nbsp;söylediğini anlayabiliyorum. Newton&rsquo;ın mezarında cevabın nerede olduğuna dair hiç fikrin yok.</p>

  <p class="p7">"Söylesene Robert? Mezarın neresine bakman gerektiğini biliyor musun?"</p>

  <p class="p7">"Biliyorum."</p>

  <p class="p7">Langdon&rsquo;ın gözlerinde bir anlık tereddüt yanıp söndü ama Leigh bunu görmüştü. Yalan söylüyordu.</p>

  <p class="p7">Sophie'yi kurtarmak için ümitsiz ve gülünç bir hile. Teabing, Robert Langdon konusunda derin bir hayal kırıklığı yaşıyordu.</p>

  <p class="p7">Etrafı değersiz ruhlarla çevrili, yalnız bir şövalyeyim. Ve kilit taşını tek başıma deşifre etmek&nbsp;zorunda kalacağım.</p>

  <p class="p7">Artık Langdon ile Neveu, Teabing için tehditten başka bir şey değildiler... ve de Kâse için. Çözüm her ne kadar acı olursa olsun, bu işi sağlam bir bilinçle yapabileceğini biliyordu. Tek sorun Langdon'ı, kilit taşını yere bırakmaya ikna etmekti, böylece Teabing tek kişilik oyununu sona erdirebilecekti.</p>

  <p class="p7">Sophie'ye yönelttiği silahını indiren Teabing, "Bir güven göstergesi," dedi. "Kilit taşını yere bırak, konuşalım."</p>

  <p class="p7">Langdon yalanının işe yaramadığını biliyordu.</p>

  <p class="p7">Teabing'in yüzündeki kara maskeyi görebiliyor ve zamanın onlann aleyhine işlediğini biliyordu.&nbsp;Bunu&nbsp;yere bıraktığımda, her ikimizi de öldürecek.&nbsp;Sophie'ye bakmadığı halde, kalbinin sessiz bir çaresizlikle kendisine seslendiğini duyabiliyordu.&nbsp;Robert bu adam Kâse'ye layık değil. Lütfen ona verme. Bedeli ne&nbsp;olursa olsun.</p>

  <p class="p7">Langdon kararını, pencerenin yanından Fakülte Bostanı'na bakarken dakikalar önce vermişti bile.</p>

  <p class="p7">Sophie'yi koru.</p>

  <p class="p7">Kâse&rsquo;yi koru.</p>

  <p class="p7">Langdon neredeyse çaresizlik içinde bağıracaktı.&nbsp;Ama nasıl yapacağımı bilmiyorum!</p>

  <p class="p7">Yaşadıkları haya! kırıklığı, şimdiye dek hiç duymadığı bir karar vermesine neden olmuştu.&nbsp;Gerçek&nbsp;gözlerinin tam önünde duruyor Robert.&nbsp;Bu izlenime nereden kapıldığını bilmiyordu.&nbsp;Kâse seni&nbsp;küçümsemiyor, değerli bir ruha sesleniyor.</p>

  <p class="p7">Leigh Teabing'in birkaç metre önünde duran bir hedef gibi eğilerek, kripteksi yere iyice yaklaştırdı.</p>

  <p class="p7">Silahını ona doğrultan Teabing, "Evet, Robert," dedi. "Yere bırak."</p>

  <p class="p7">Langdon'ın gözleri yukarı, Papazlar Meclisi Binası'nın açık kubbesine çevrildi. Biraz daha çömelerek, bakışlarını doğruca kendisini hedef alan Teabing'in silahına indirdi.</p>

  <p class="p7">"Üzgünüm Leigh."</p>

  <p class="p7">Langdon seri bir hareketle kolunu yukarı doğru sallayarak sıçradı ve kripteksi başlarının üstündeki kubbeye fırlattı.</p>

  <p class="p7">Leigh Teabing parmağının tetiğe dokunduğunu hissetmemişti ama Medusa gürültüyle patladı. Az Önce çömelen Langdon'ın vücudu şimdi dimdik ayakta duruyordu ve kurşun onun ayaklarının tam dibine isabet etmişti. Teabing'in aklının bir yarısı yeniden nişan alıp ateşlemesini söylüyordu ama daha güçlü olan diğer yansı gözlerini yukarıdaki kubbeye yöneltti.</p>

  <p class="p7">Kilit taşı.</p>

  <p class="p7">Teabing'in tüm dünyası ağır çekim bir rüyada uçan kilit taşıyla kaplanırken zaman durmuş gibiydi.</p>

  <p class="p7">Tırmanışının zirvesine ulaşmasını seyretti... boşlukta bir süre asılı kalmasını... ardından aşağı doğru taklalar atmasını, taş zemine kadar önce bir uç, sonra diğeri.</p>

  <p class="p7">Teabing'in tüm ümitleri ve hayalleri yere doğru dikine düşüyordu.&nbsp;Yere çarpamaz! Yakalayabilirim!</p>

  <p class="p7">Teabing'in bedeni içgüdülerinden aldığı emirle hareket etti. Silahı bırakarak ileri atılırken, yumuşak ve bakımlı etlerinden koltuk değneklerini düşürdü. Kollarını ve parmaklarını iyice uzatarak, kilit taşını yere düşmeden yakaladı.</p>

  <p class="p7">Zaferle elinde tuttuğu kilit taşıyla öne doğru sendelerken Teabing, hızla yere düştüğünü biliyordu.</p>

  <p class="p7">Düşüşüne engel olamadı ve yere ilk önce ileri uzattığı kolları çarptı. Kripteks taş zemine çarpmıştı.</p>

  <p class="p7">İçinde kırılan camın korkunç sesi geldi.</p>

  <p class="p7">Teabing'in nefesi kesilmişti. Soğuk zeminde uzanmış yatarken, çıplak elleriyle tuttuğu mermer silindire bakıyor ve içindeki cam şişenin kırılmamış olması için dua ediyordu. Ardından sirkenin keskin kokusu odaya doldu. Teabing silindirin yuvarlakları arasından avuçlarına akan soğuk sıvıyı hissetti.</p>

  <p class="p7">Paniğe kapıldı.&nbsp;HAYIR!&nbsp;Sirke dışarı akarken, içindeki papirüsün çözüldüğünü hayal edebiliyordu.</p>

  <p class="p7">Robert, seni ahmak! Sır yok oldu!</p>

  <p class="p7">Teabing hıçkırıklarına mani olamıyordu.&nbsp;Kâse gitti. Her şey yok oldu.&nbsp;Langdon'ın davranışlarına inanamayarak titreyen Teabing, kripteksi açmak için zorladı. Sonsuza dek yok olmadan önce tarihin kayıp giden satırlarına kısa bir an da olsa bakmak istiyordu. Ama kilit taşını uçlarından çektiğinde, silindirin açılmasına oldukça şaşırdı.</p>

  <p class="p7">Hayretler içindeki Teabing kilit taşının arkasına bakınca ne olduğunu gördü. Artık harfler karışık düzende değillerdi. Beş harfli bir kelime oluşturmuştu: MEYVE</p>

  <p class="p7">Langdon soğukkanlılıkla, "Havva'nın ısırık aldığı küre," dedi. "Tanrı&rsquo;nın gazabını üzerine çekmişti. İlk günah. Kutsal dişinin düşüşün sembolü."</p>

  <p class="p7">Gerçek Teabing'e dayanılmaz acılar veren sert bir darbe indirmişti. Newton&rsquo;ın mezarında olması gereken küre, cennetten düşerek Newton&rsquo;ın kafasına çarpan ve hayatının en büyük işini yapmasını sağlayan gül rengi elmadan başkası olamazdı.&nbsp;Kutsal gazap! Güldü teni, doluydu göbeği!</p>

  <p class="p7">Teabing, "Robert," diye kekeledi. "Sen onu açtın. Peki... harita nerede?"</p>

  <p class="p7">Langdon gözünü kırpmadan elini tüvit ceketinin üst cebine götürdü ve dikkatle, yuvarlanmış narin papirüsü çıkardı. Langdon, Teabing'in yattığı yerin sadece birkaç metre ötesinde papirüsü açıp baktı.</p>

  <p class="p7">Uzun bir aradan sonra, Langdon&rsquo;ın yüzüne bilmiş bir tebessüm oturmuştu.</p>

  <p class="p7">Biliyor!&nbsp;Teabing'in kalbi bu bilgi için can atıyordu. Hayatı boyunca kurduğu haya! tam önünde duruyordu. Teabing, "Söyle bana!" dedi. "Lütfen! Ah Tanrım, lütfen! Henüz çok geç değil!"</p>

  <p class="p7">Koridordan Papazlar Meclisi Binası'na doğru ilerleyen ayak sesleri artarken, Langdon sessizce papirüsü kıvırıp, yeniden cebine yerleştirdi.</p>

  <p class="p7">Boş yere ayağa kalkmak için debelenen Teabing, "Hayır!" diye bağırdı.</p>

  <p class="p7">Kapılar aniden açıldığında, Bezu Fache hedefini yerde çaresizce yatan Leigh Teabing arayan vahşi gözleriyle içeri arenaya atılan bir boğa gibi girdi. Rahat bir nefes alan Fache, Manurhin marka tabancasını kılıfına sokarak Sophie'ye döndü. "Ajan Neveu. Senin ve Bay Langdon&rsquo;ın güvende olmanız beni rahatlattı. Söylediğimde gelmeliydiniz."</p>

  <p class="p7">Fache'nin ardından içeri giren İngiliz polisi elem içinde kıvranan tutsağı yakalayarak kelepçeledi.</p>

  <p class="p7">Sophie, Fache'yi gördüğüne çok şaşırmış gibiydi. "Bizi nasıl buldunuz?"</p>

  <p class="p7">Fache, Teabing'i gösterdi. "Manastıra girerken kimliğini göstermek gafletinde bulunmuş. Güvenlik görevlileri, onu aradığımıza dair yaptığımız polis yayınını duymuşlar."</p>

  <p class="p7">"Langdon'ın cebinde!" Teabing deli gibi bağırıyordu. "&nbsp;Kutsal Kâse haritası!&nbsp;"</p>

  <p class="p7">Polisler Teabing'i ayağa kaldırıp, dışarı taşırken başını geriye atıp adeta uludu. "Robert! Bana nerede saklı olduğunu söyle!"</p>

  <p class="p7">Teabing uzaklaşırken Langdon, onun gözlerinin içine bakıyordu. "Sadece layık olan Kâse'yi bulur Leigh. Bunu bana sen öğrettin."</p>

  <p class="p7">&nbsp;</p>
</body>
</html>
