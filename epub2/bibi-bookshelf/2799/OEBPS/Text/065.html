<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>59</title>
</head>

<body>
  <h1 class="h11">59</h1>

  <p class="p7">New York'taki Lexington Caddesi'nde bulunan Opus Dei merkezinin lobisindeki erkek resepsiyon görevlisi telefonda Piskopos Aringarosa'nın sesini duyunca şaşırmıştı. "İyi geceler efendim."</p>

  <p class="p7">Alışılmadık bir şekilde endişeli konuşan piskopos, "Bana mesaj bırakan oldu mu?" diye sordu.</p>

  <p class="p7">"Evet efendim. Aradığınıza çok memnun oldum. Size dairenizden ulaşamadım. Yarım saat kadar önce acil bir telefon mesajı aldınız."</p>

  <p class="p7">"Öyle mi?" Aldığı haberle rahatlamış gibiydi. "Arayan kişi ismini bıraktı mı?"</p>

  <p class="p7">"Hayır efendim, sadece bir numara." Santral numarayı verdi.</p>

  <p class="p7">"Ülke kodu otuz üç mü? Fransa'nın kodu öyle değil mi?"</p>

  <p class="p7">"Evet efendim, Paris arayan kişi onunla hemen bağlantı kurmanızın çok önemli olduğunu söyledi."</p>

  <p class="p7">"Teşekkür ederim. Bu telefonu bekliyordum." Aringarosa görüşmeyi, hemen bitirdi.</p>

  <p class="p7">Resepsiyon görevlisi ahizeyi yerleştirirken, Aringarosa'nın telefon hattından neden cızırtılı sesler geldiğini merak etti. Piskoposun günlük planı, onun bu hafta sonu New York'ta olacağını gösteriyordu ama sesi dünyanın bir ucundan geliyor gibiydi. Resepsiyon görevlisi omuzlarını silkti. Piskopos Aringarosa son birkaç aydır oldukça tuhaf davranıyordu.</p>

  <p class="p7">Fiat, Roma&rsquo;daki Ciampino Charter Havaalanı'na yaklaşırken Aringarosa,&nbsp;cep telefonum çekmemiş olmalı,&nbsp;diye düşündü.&nbsp;Öğretmen bana ulaşmaya çalışıyordu.&nbsp;Aringarosa telefonu kaçırdığı için endişelenmekle beraber, Öğretmen'in Opus Dei merkezini aramakta sakınca görmememden işaret almıştı.</p>

  <p class="p7">Bu gece Paris'te işler yolunda gitmiş olmalı.</p>

  <p class="p7">Aringarosa numarayı çevirirken, yakında Paris'te olacağı için canlanıyordu.&nbsp;Şafak sökmeden ayak&nbsp;basmış olacağım.Aringarosa'nın kiraladığı uçak Fransa'ya gitmek için onu bekliyordu. Bu saatte ticari havayolu şirketlerini kullanmayı düşünemezdi, özellikle de evrak çantasındakileri gözönünde bulundurduğunda.</p>

  <p class="p7">Hat çalmaya başlamıştı.</p>

  <p class="p7">Bir kadın sesi cevap verdi. "&nbsp;Direction Centrale Police Jııdiciaire"</p>

  <p class="p7">Aringarosa tereddüt etti. Bu beklenmedik bir şeydi. "Ah, evet... Benden bu numarayı aramam istenmiş."</p>

  <p class="p7">Kadın, "&nbsp;Qui étes-vous?&nbsp;" dedi. "İsminiz?"</p>

  <p class="p7">Aringarosa ismini verip vermemek konusunda kararsızdı. Fransa adli polisi mi?</p>

  <p class="p7">Kadın, "İsminiz monsieur?" diye ısrar etti.</p>

  <p class="p7">"Piskopos Manuel Aringarosa."</p>

  <p class="p7">"&nbsp;Un moment.&nbsp;" Hatta bir klik sesi duyuldu.</p>

  <p class="p7">Uzun bir bekleme süresinin ardından, sert ve kaygılı sesiyle bir başka adam telefonu cevapladı.</p>

  <p class="p7">"Piskopos, sonunda size ulaştığıma çok memnun oldum, Sizinle tartışmamız gereken pek çok konu var."</p>

  <p class="p7">&nbsp;</p>
</body>
</html>
