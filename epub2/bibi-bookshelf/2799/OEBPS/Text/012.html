<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>6</title>
</head>

<body>
  <h1 class="h11">6</h1>

  <p class="p7">Güvenlik kapısının altından iki büklüm geçen Robert Langdon artık Büyük Galeri girişinde duruyordu.</p>

  <p class="p7">Uzun ve derin bir kanyon ağzına bakıyordu. Galerinin her iki tarafından yükselen dokuz metrelik çıplak duvarlar, yukarıdaki karanlıkta belirsizleşiyordu. Aydınlatmalardan çıkan kırmızımsı ışık, yukarı doğru yayılarak, tavana kablolarla tutturulmuş Da Vincilerden, Titianlardan ve Caravaggiolardan oluşan muhteşem koleksiyonu suni alevlere boğuyordu. Natürmortlar, dini sahneler ve peyzajlar, soylularla, siyasetçilerin portrelerine eşlik ediyordu.</p>

  <p class="p7">Louvre'un en ünlü İtalyan eserleri Büyük Galeri'de bulunduğu halde, ziyaretçilerin pek çoğu bu kanadın en şaşırtıcı özelliğinin ünlü parke zemini olduğunu düşünürdü. Diyagonal döşenmiş meşe rabıtaların oluşturduğu geometrik desen, optik bir yanılsamaya sebep olurdu, çok boyutlu bu ağ görüntüsü sayesinde ziyaretçiler, attıkları her adımda değişen bir yüzeyde gezindiklerini hissederlerdi.</p>

  <p class="p7">Langdon'ın gözleri zemini tararken, sol tarafının birkaç metre ilerisinde polis bandıyla çevrelenmiş, yerde yatan beklenmedik bir nesne görüp durdu. Fache'ye doğru döndü. "Bu yerdeki... bir&nbsp;Caravaggio&nbsp;mu?"</p>

  <p class="p7">Fache bakmadığı halde, başıyla onayladı.</p>

  <p class="p7">Langdon tablonun iki milyon dolar değerinde olduğunu tahmin ediyordu ama buna rağmen, değersiz bir poster gibi yerde duruyordu. "Yerde ne işi var?"</p>

  <p class="p7">Fache, ona ters ters bakıyordu ama içerlemediği belliydi. "Burası cinayet mahalli Bay Langdon. Hiçbir şeye dokunmadık. Bu tabloyu müze müdürü duvardan çıkarmış. Güvenlik sistemini bu şekilde devreye soktu."</p>

  <p class="p7">Langdon olanları gözünde canlandırabilmek için arkasını dönüp kapıya baktı.</p>

  <p class="p7">"Müze müdürü çalışma odasında saldırıya uğramış, Büyük Galeri'ye kaçmış ve bu tabloyu duvardan sökerek güvenlik sistemini devreye sokmuş. Kapı derhal aşağı inerek tüm çıkışları kapatmış. Bu galeriye girmenin ya da buradan çıkmanın tek yolu bu kapı."</p>

  <p class="p7">Langdon şaşırmıştı. "Yani müze müdürü kendisine saldıranı Büyük Galeri'ye mi kilitledi?"</p>

  <p class="p7">Fache başını iki yana salladı. "Bu güvenlik kapısı, Sauniére ile saldırganını birbirinden&nbsp;ayırdı.&nbsp;Katil şuradaki koridorda kaldı ve Sauniére'e bu kapıdan ateş etti." Fache altından geçtikleri kapının parmaklıklarından sarkan turuncu etiketi gösterdi. "Teknik bölüm bir silahtan çıkan izler buldu.</p>

  <p class="p7">Parmaklıkların arkasından ateş etmiş. Sauniére burada tek başına öldü."</p>

  <p class="p7">Langdon'ın gözünün önüne Sauniére'in cesedinin fotoğrafı geldi.&nbsp;Bunu kendisinin yaptığını söylemişlerdi. Langdon önlerindeki devasa koridora baktı. "Peki cesedi nerede?"</p>

  <p class="p7">Fache haçlı kravat iğnesini sıkıştırarak, yürümeye başladı. "Sizin de bildiğiniz gibi. Büyük Galeri epey uzundur."</p>

  <p class="p7">Eğer Langdon doğru hatırlıyorsa, tam uzunluğu dört yüz elli metreydi, yani uç uca eklenmiş üç</p>

  <p class="p7">Washington Anıtı uzunluğundaydı. Yan yana iki yolcu trenini içine alabilecek koridorun eni de bir o kadar nefes kesiciydi. Koridorun ortasına, zevkli bir ayraç işlevi gören ve trafiğin sağlı sollu akmasına yardımcı olan devasa bir ayaklı vazo yerleştirilmişti.</p>

  <p class="p7">Bakışlarını ileri dikerek, koridorun sağından hızlı bir şekilde ilerleyen Fache şimdi sessizdi. Langdon ise bu kadar çok sanat şaheserinin yanından bakmak için bile durmadan geçerek saygısızlık yaptığını düşünüyordu.</p>

  <p class="p7">Zaten bu ışıkta fazla bir şey göremezdim, diye düşündü.</p>

  <p class="p7">Ne yazık ki, zayıf kırmızı ışık, Langdon'ın aklına Vatikan Gizli Arşivleri'nin loş ışığında yaşadığı son deneyimi getirmişti. Roma'da ölümle burun buruna geldiği günle bu gece birbirine çok benziyordu.</p>

  <p class="p7">Hayalinde yeniden Vittoria belirdi. Aylardır onu rüyalarında görmüyordu. Langdon yalnızca bir yıl önce Roma'da olduğuna inanmıyordu, ona aradan sanki asırlar geçmiş gibi geliyordu.&nbsp;Başka bir yaşam.</p>

  <p class="p7">Vittoria'dan en son aralık ayında mektup almıştı, karmaşık fizik araştırmalarına devam etmek için Cava Denizi'ne gittiğini söyleyen bir kartpostal... kedibalıkları göçlerini takip etmek için uydulardan faydalanmakla ilgili bir şey. Langdon hiçbir zaman, Vittoria Vetre gibi bir kadının onunla üniversite lojmanlarında yaşamaktan mutlu olacağı hayaliyle kendini kandırmamıştı, ama Roma'daki karşılaşmaları onda, asla hissedebileceğini zannetmediği bir özlem duygusu yeşertmişti. Hayatı boyunca tutkunu olduğu bekârlık ve beraberinde getirdiği özgürlükler bir şekilde sarsılmış... yerine, geçen yıl daha da büyüyen beklenmedik bir boşluk duygusu getirmişti.</p>

  <p class="p7">Hızla yürümeye devam ediyorlardı ama Langdon hâlâ ceset görememişti. "Jacques Sauniére bu kadar ileri gidebilmiş mi?"</p>

  <p class="p7">"Bay Sauniére'in midesine bir kurşun isabet etmiş. Çok yavaş ölmüş. Yaklaşık on beş ya da yirmi dakika içinde. Çok kuvvetli bir adam olduğu belli."</p>

  <p class="p7">Langdon afallamış bir ifadeyle döndü. "Güvenliğin buraya gelmesi&nbsp;on beş dakika&nbsp;mı almış?"</p>

  <p class="p7">"Elbette hayır. Louvre güvenliği, alarm çalar çalmaz harekete geçmiş ve Büyük Galeri kapısının kilitli olduğunu görmüş. Kapıdan baktıklarında, koridorun sonunda birinin yürüdüğünü duymuşlar ama kim olduğunu görememişler. Seslenmişler fakat cevap alamamışlar. Bunun sadece suçlu olabileceğini varsayarak protokole uymuş ve adli polisi aramışlar. On beş dakika içinde olay yerine geldik.</p>

  <p class="p7">Geldiğimizde, barikatı altından geçebilecek kadar kaldırdık ve ben içeri bir düzine silahlı ajan gönderdim.</p>

  <p class="p7">İçeri gireni yakalayabilmek için tüm galeriyi aradılar."</p>

  <p class="p7">"Ve?"</p>

  <p class="p7">"İçerde hiç kimseyi bulamadılar. Bir istisna var..." Koridorun uzak bir noktasını işaret ediyordu.</p>

  <p class="p7">"Onun dışında."</p>

  <p class="p7">Langdon bakışlarını kaldırarak, Fache'nin uzattığı parmağı takip etti. İlk önce Fache'nin koridorun ortasındaki büyük mermer bir heykeli gösterdiğini sandı. Ama yürümeye devam edince, Langdon heykelin arkasındakini görebildi. Koridorun üç metre ilerisinde, taşınabilir bir heykel kaidesinden zemini aydınlatan spot lamba, galerinin kırmızı ortamında beyaz bir ışık adacığı yaratıyordu. Müze müdürünün çıplak cesedi, parkelerin üstünde ve ışığın tam ortasında, mikroskop altındaki bir böcek gibi yatıyordu.</p>

  <p class="p7">Fache, "Fotoğrafı görmüştünüz," dedi. "Bu yüzden fazla şaşırtıcı olmamalı."</p>

  <p class="p7">Cesede yaklaşırlarken Langdon içinde korkunç bir ürperti hissetti. Önünde, o ana dek gördüğü en garip imgelerden biri duruyordu.</p>

  <p class="p7">Jacques Sauniére'in solgun cesedi parke zemin üzerinde, aynı fotoğrafta görüldüğü gibi yatıyordu.</p>

  <p class="p7">Langdon cesedin yanında durup, sert ışığında altında gözlerini kısarken kendine, Sauniére'in hayatının son dakikalarını vücuduna bu garip şekli vermekle geçirdiğini hatırlattı.</p>

  <p class="p7">Sauniére onun yaşındaki bir erkek için fazlasıyla formda görünüyordu... ve tüm kasları apaçık görülüyordu. Üstündeki giysilerin hepsini çıkarmış, düzgünce yere koymuş ve geniş koridorun tam ortasına, odanın uzun kenarıyla aynı hizaya gelecek şekilde sırtüstü uzanmıştı. Kollarıyla bacaklarını, karda melek izi çıkartan çocuklar gibi genişçe açmıştı... belki de, görünmeyen bir kuvvet tarafından çekiştirilen bir adam gibi demek daha uygun olur.</p>

  <p class="p7">Sauniére'in göğüs kemiğinin tam altındaki kan lekesi, kurşunun etini deldiği yeri işaret ediyordu. Açılan yara, şaşılacak kadar az kanamış ve kararmış küçük bir kan izi bırakmıştı.</p>

  <p class="p7">Sauniére'in sol işaret parmağı da kanlanmıştı. Kendi korkunç ölüm döşeğinin huzur bozucu sahnesini yaratmak için yarasına batırdığı belli oluyordu; kendi kanını mürekkep, çıplak karnını ise tuval gibi kullanarak, vücuduna basit bir sembol çizmişti beş köşeli yıldız oluşturacak şekilde çizilmiş beş düz çizgi.</p>

  <p class="p7">Beş köşeli tılsım yıldızı.</p>

  <p class="p7">Sauniére'in göbeğindeki kanlı yıldız, cesedine gulyabani havası vermişti. Langdon'ın gördüğü fotoğraf yeterince ürkütücüydü ama şimdi, bu sahneyi kendi gözleriyle görmek onu fazlasıyla huzursuzlandırmıştı.</p>

  <p class="p7">Bunu kendine o yaptı.</p>

  <p class="p7">"Bay Langdon?" Fache'nin koyu gözleri yine ona çevrilmişti.</p>

  <p class="p7">Langdon, "Beş köşeli yıldız," derken, sesi engin boşlukta yankılanmıştı. "Dünyadaki en eski sembollerden biri. İsa'dan dört bin yıl öncesinden beri kullanılıyor."</p>

  <p class="p7">"Peki anlamı ne?"</p>

  <p class="p7">Langdon bu soruyla karşılaştığında her zaman tereddüt ederdi. Biri ' sine, bir sembolün "ne anlama" geldiğini söylemek, bir şarkının ona kendisini nasıl hissettireceğini söylemekle aynıydı... bu, kişiden kişiye değişirdi. Beyaz bir Ku Klux Klan başlığı Birleşik Devletler'de nefret ve ırkçılık çağrışımları yaparken, aynı kostüm İspanya'da dini inançla ilgili bir anlam taşırdı.</p>

  <p class="p7">Langdon, "Semboller farklı mekânlarda, farklı anlamlar taşırlar," dedi. "Esasen, beş köşeli yıldız, bir pagan sembolüdür."</p>

  <p class="p7">Fache başını salladı. "Şeytana tapma."</p>

  <p class="p7">Langdon, "Hayır," diyerek düzeltti. Seçtiği kelimeleri daha açık kullanması gerektiğini fark etmişti.</p>

  <p class="p7">Son günlerde&nbsp;pagan&nbsp;kelimesi, şeytana tapma ile neredeyse eşanlamlı kullanılıyordu, bu, çok büyük bir yanlış kanıydı. Kelimenin kökleri Latincedeki&nbsp;paganus&nbsp;kelimesine kadar gidiyordu ki, taşrada oturanlar anlamına geliyordu. "Paganlar" taşrada bölgelerindeki doğaya tapınan, dinlerine sadık kalan, diğer dini öğretilerden habersiz taşra insanlarıydı. Doğrusunu söylemek gerekirse kilise, taşra köylerinde yaşayanlardan öylesine korkardı ki, masum bir köylü "villager" kelimesi bile değişerek &ndash;&nbsp;vilain- kötü ruhlu adam anlamında kullanılmaya başlanmıştı.</p>

  <p class="p7">Langdon, "Beş köşeli yıldız," diyerek daha açık konuşmaya başladı. "Doğaya tapınmakla ilgili, İsa öncesinden gelen bir semboldür. Eski çağ insanları, yaşadıkları dünyayı iki yarı halinde düşünürdü, erkek ve dişi. Tanrılarla tanrıçalar bir güç dengesi kurarlardı. Yin ile yang. Erkek ile dişi dengelendiğinde dünyaya ahenk gelirdi. Dengesizlik olduğunda kaos yaşanırdı." Langdon, Sauniére'in karnını işaret etti.</p>

  <p class="p7">"Bu beş köşeli yıldız, bütün varlıklardaki&nbsp;dişiyi&nbsp;temsil eder, ilahiyat tarihçilerinin 'kutsal dişi' ya da 'ilahi tanrıça' dedikleri bir kavram. Sauniére bunu herkesten daha iyi bilirdi."</p>

  <p class="p7">"Sauniére karnına bir&nbsp;tanrıça&nbsp;sembolü mü çizmiş?"</p>

  <p class="p7">Langdon bunun garip göründüğünü kabul etmek zorundaydı. "Beş köşeli yıldız, en bilindik yorumuyla Venüs'ü sembolize eder, cinsel aşk ve güzellik tanrıçası."</p>

  <p class="p7">Fache çıplak adama göz atarak, homurdandı.</p>

  <p class="p7">"Eski dinler doğanın ilahi düzenine dayanırdı. Tanrıça Venüs ile Venüs gezegeni aynıydı. Tanrıça gece gökyüzünde yer sahibiydi ve pek çok simle anılırdı -Venüs, Doğu Yıldızı, Ishtar, Astarte- hepsi de doğa ve Dünya Ana ile bağları olan güçlü dişi kavramlardı."</p>

  <p class="p7">Fache sanki şeytana tapma fikrini tercih edermiş gibi, şimdi çok daha dertli görünüyordu.</p>

  <p class="p7">Langdon beş köşeli yıldızın en şaşırtıcı özelliğini onunla paylaşmamaya karar verdi... Venüs'le olan bağlantısının&nbsp;grafikselkökeninden. Langdon genç bir astronomi öğrencisiyken, Venüs gezegeninin her dört yılda bir ekliptik semada beş köşelimükemmel&nbsp;bir yıldız çizdiğini öğrendiğinde çok şaşırmıştı. Eskiler bu fenomeni keşfettiklerinde öylesine büyülenmişlerdi ki, Venüs ile onun beş köşeli yıldızı mükemmellik, güzellik ve cinsel aşkın sembolü haline gelmişlerdi. Eski Yunan'da, Venüs'ün büyüsüne övgü olsun diye, onun dört yıllık devrini Olimpiyat Oyunları'nı düzenlerken kullanmışlardı. Bugünlerde pek az insan, dört yılda bir yapılan modern Olimpiyat Oyunları'nın hâlâ Venüs'ün devrelerini takip ettiğinin farkındadır.</p>

  <p class="p7">Bundan daha da az insan, beş köşeli yıldızın Olimpiyat amblemi olmak üzereyken son anda değiştirildiğini bilir, oyunların çok kapsamlı ruhunu ve ahengini daha iyi yansıtması amacıyla beş köşeli yıldız, iç içe geçen beş halkayla değiştirilmiştir.</p>

  <p class="p7">Fache birdenbire, "Bay Langdon," dedi. "Beş köşeli yıldızın şeytanla da bir ilgisi olmalı. Sizin Amerikan korku filmleri bunu çok açık gösteriyor."</p>

  <p class="p7">Langdon kaşlarını çattı.&nbsp;Teşekkürler Hollywood&nbsp;. Beş köşeli yıldız, artık şeytani seri katil filmlerinde, genellikle Satanistler'in dairelerindeki duvara diğer şeytani sembollerle birlikte çizilen, görsel bir klişe halini almıştı. Langdon sembolü bu haliyle gördüğünde daima hüsran duyardı; beş köşeli yıldızın gerçek kökenleri oldukça tanrısaldı.</p>

  <p class="p7">Langdon, "Sizi temin ederim," dedi. "Filmlerde gördüklerinize rağmen, beş köşeli yıldızın şeytani anlamları tarih açısından yanlıştır. Orijinal dişi anlamı doğrudur, fakat beş köşeli yıldız sembolü bin yıl içinde gerçek anlamından saptırılmıştır. Bu davada, kan dökerek."</p>

  <p class="p7">"Anladığıma pek emin değilim."</p>

  <p class="p7">Langdon az sonra söyleyeceklerini kelimelere nasıl dökeceğini düşünürken Fache'nin kravatındaki haça baktı. "Kilise, bayım. Semboller olukça esnektir ama eski Roma Katolik Kilisesi beş köşeli yıldızı değiştirdi Vatikan'ın pagan dinlerini yok etme ve kitleleri Hıristiyanlaştırma kampanyasının bir parçası olarak kilise, pagan tanrılarıyla tanrıçaları karşı karalama kampanyası açtı ve onların ilahi sembollerini şeytani anlatımlara soktu."</p>

  <p class="p7">"Devam edin."</p>

  <p class="p7">Langdon, "Kargaşa zamanlarında buna oldukça sık başvurulur," diyerek devam etti. "Yeni doğan bir güç var olan sembolleri devralır ve anlamlarını yok etmek için zaman içinde onları yıpratır. Pagan sembolleriyle Hıristiyan sembolleri arasındaki savaşta paganlar kaybetti; Poseidon'un çatallı balık zıpkını şeytanın yabası, bilge kocakarının sivri şapkası bir cadı sembolü ve Venüs'ün beş köşeli yıldızı bir şeytan işareti oldu.&rdquo; Langdon durdu. "Maalesef Birleşik Devletler Ordusu da beş köşeli yıldızın anlamını çarpıttı; şu anda bizim en sık kullandığımız savaş sembolü. Sembolü savaş uçaklarının üstüne çiziyor ve generallerin omuzlarına takıyoruz."&nbsp;Aşk ve güzellik tanrıçası için bu çok acı.</p>

  <p class="p7">"İlginç." Fache kanatlan açık kartal pozisyonundaki cesede bakıp başını saldı. "Peki ya vücudun pozisyonu? Bundan ne anlam çıkarıyorsunuz?"</p>

  <p class="p7">Langdon omuzlarını silkti. "Pozisyon, beş köşeli yıldız ve kutsal dişiyle olan bağlantısını kuvvetlendiriyor."</p>

  <p class="p7">Fache'nin yüzüne düşünceli bir ifade geldi. "Anlayamadım?"</p>

  <p class="p7">"Yineleme. Bir sembolü tekrar etmek, anlamını kuvvetlendirme en basit yoludur. Jacques Sauniére, beş köşeli yıldız pozisyonu almış."&nbsp;Bir tane beş köşeli yıldız iyiyse, iki tane daha iyidir.</p>

  <p class="p7">Fache elini yeniden briyantinli saçlarına götürürken, gözleri Sauniére'in kolları, bacakları ve başının oluşturduğu beş köşeyi takip etti. &ldquo;İlginç bir tahlil." Durdu. "Peki ya&nbsp;çıplaklığı&nbsp;?" Kelimeyi telaffuz ederi adeta homurdanıyor, yaşlanan bir erkek vücudunu görmekten rahatsız olmuş gibi sesler çıkartıyordu.</p>

  <p class="p7">"Elbiselerini neden çıkarmış?"</p>

  <p class="p7">İşte bu iyi bir soru,&nbsp;diye düşündü Langdon. Polaroid'i ilk gördüğünden beri aynı şeyi düşünüyordu.</p>

  <p class="p7">En iyi tahmini, çıplak bir insan formunun Venüs fikrini onaylatmanın bir başka yolu olduğuydu, cinsellik tanrıçası. Modern kültür, Venüs'ün erkek/dişi birleşimiyle olan ilişkisini oluşturduğu halde, keskin bir kökenbilimsel göz, Venüs'ün "zührevi" kelimesinde işaret ettiği anlamı fark edebilirdi. Langdon bu konuya girmemeye karar verdi.</p>

  <p class="p7">&ldquo;Bay Fache, size Bay Sauniére'in bu sembolü üzerine neden çizdiğini ya da neden bu şekli aldığını izah edemem, ama Jacques Sauniére gibi bir adamın beş köşeli yıldızı, dişi tanrısallığının işareti olarak kabul ettiğini söyleyebilirim. Bu sembolle kutsal dişi arasındaki ilişki, sanat tarihçileriyle simgebilim uzmanları tarafından oldukça iyi bilinir."</p>

  <p class="p7">"İyi. Peki kendi kanını mürekkep olarak kullanması?"</p>

  <p class="p7">"Belli ki, yazacak başka malzemesi olmadığı için."</p>

  <p class="p7">Fache bir süre sessiz kaldı. "Esasen ben, kendi kanını, polisin belli başlı adli metotları uygulaması için kullandığına inanıyorum."</p>

  <p class="p7">"Affedersiniz?"</p>

  <p class="p7">"Sol eline bakın."</p>

  <p class="p7">Langdon'ın gözleri, müze müdürünün renksiz kolundan sol eline kadar olan kısmı taradı ama hiçbir şey göremedi. Ne yapacağını bilmeden cesedin etrafında döndü ve yere çömeldi, artık müze müdürünün büyük bir keçeli kalem tuttuğunu görebiliyordu.</p>

  <p class="p7">Fache, Langdon'ı olduğu yerde bırakıp, araştırma malzemeleri, kablolar ve elektronik cihazlarıyla dolu birkaç metre ötedeki seyyar masanın yanına giderken, "Sauniére'i bulduğumuzda bunu elinde tutuyordu," dedi. Masayı karıştırırken, "Size söylediğim gibi," dedi. "Hiçbir şeye dokunmadık. Bu çeşit kalemleri bilir misiniz?"</p>

  <p class="p7">Langdon kalemin markasını görebilmek için biraz daha eğildi.</p>

  <p class="p7">STYLO DE LUMIERE NOIRE.</p>

  <p class="p7">Şaşkınlık içinde başım kaldırdı.</p>

  <p class="p7">Siyah ışık kalemi ya da filigran kalemi müzeler, restorasyon mimarları ve sahtecilik polisinin nesneler üzerine görünmeyen işaretler bırakmak için tasarladıkları bir tür özel keçeli kalemdi. İşaret kalemi, sadece siyah ışık altında görülebilen, alkol bazlı çıkmayan floresan bir mürekkeple yazardı. Son zamanlarda müze personeli bu kalemleri, restorasyon gereksinimi duyan tabloların çerçeveleri üzerine görünmeyen işaretler koymak için taşıyorlardı.</p>

  <p class="p7">Langdon ayağa kalkarken, Fache spot lambanın yanına gidip kapattı. Galeri birden karanlığa gömülmüştü.</p>

  <p class="p7">Kısa bir körlük yaşayan Langdon'ın şüpheleri artıyordu. Fache'nin parlak mor ışıkla aydınlanan silueti belirdi. Elinde taşıdığı ışık kaynağı onu menekşe rengi bir pusla kaplıyordu.</p>

  <p class="p7">Gözleri mor ışıkla parlayan Fache, "Bildiğiniz gibi," dedi. "Polis siyak ışık aydınlatmasını, cinayet mahallindeki kan ve diğer adli delilleri araştırmak için kullanır. Bu yüzden ne kadar şaşırdığımızı tahmin edebilirsiniz...&rdquo;Sonra, aniden ışığı cesede yöneltti.</p>

  <p class="p7">Aşağı bakan Langdon, şaşkınlıktan yerinde sıçradı.</p>

  <p class="p7">Önündeki parke zeminde parlayan görüntü yüzünden kalbi hızla çarpıyordu. Müze müdürünün el yazısıyla karalanmış son sözleri, cesedinin yanında mor ışıltılar yayıyordu. Langdon titrek ışıklı metne bakarken tüm geceyi kaplayan sis perdesinin giderek yoğunlaştığım hissetti.</p>

  <p class="p7">Langdon mesajı bir kez daha okuduktan sonra Fache'ye baktı. "Bu da ne demek böyle!"</p>

  <p class="p7">Fache'nin gözlerinin akı parladı. "&nbsp;Bu, bayım, cevaplamak için geldiğiniz sorunun ta kendisi."</p>

  <p class="p7">Az ileride, Sauniére'in ofisinde, Louvre'a geri dönen Teğmen Collet müze müdürünün devasa masasındaki ses konsoluna iyice eğilmişti. Sauniére'in masasının köşesinden onu seyrediyor gibi görünen robotumsu ortaçağ şövalyesinin verdiği huzursuzluk dışında, Collet kendini oldukça rahat hissediyordu.</p>

  <p class="p7">AKG kulaklığını taktı ve sabit disk kayıt sistemindeki girdi seviyelerini kontrol etti. Tüm sistemler işliyordu. Mikrofonlar hiç aksamadan çalışıyordu ve ses kalitesi kristal berraklığındaydı.</p>

  <p class="p7">Le moment de vérité,<a id="a5"></a><a href="../Text/notes.html#a51">{5}</a> diye düşündü.</p>

  <p class="p7">Gülümseyerek gözlerini kapattı ve banda kaydedilen Büyük Galeri'deki konuşmanın geri kalanının tadını çıkartmak için rahat bir pozisyon aldı.</p>

  <p class="p7">&nbsp;</p>
</body>
</html>
