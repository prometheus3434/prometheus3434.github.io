<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>79</title>
</head>

<body>
  <h1 class="h11">79</h1>

  <p class="p7">Teğmen Collet, Teabing'in buzdolabından bir Perrier aldıktan sonra, yeniden hızlı adımlarla kabul salonuna yürüdü. Asıl hareketin yaşandığı Londra'ya Fache ile birlikte gitmek yerine, burada Château Villette'e yayılan teknik bölüme çocuk bakıcılığı yapıyordu.</p>

  <p class="p7">Şimdiye dek ele geçirdikleri ipuçlarının bir yardımı dokunmamıştı: yere saplanan bir tek mermi;&nbsp;bıçak&nbsp;ve&nbsp;kadehsözcüklerinin yazıldığı sembollerle karalanmış bir kâğıt parçası; teknik bölümün Collet'ye muhafazakâr Katolik grubu Opus Dei ile bağlantısı olduğunu söylediği kanlı bir kemer. Yakın zaman önce bir haber programı onların Paris'te eleman toplamadaki saldırgan tutumlarını gün ışığına çıkarttığında ortalık hayli karışmıştı.</p>

  <p class="p7">Collet içini çekti.&nbsp;Umarım bu ümitsiz karışıklıktan bir anlam çıkar.</p>

  <p class="p7">Collet şatafatlı bir koridordan geçerek, teknik bölüm memurunun parmak izi topladığı geniş balo salonuna girdi. Pantolon askısı takan toplu bir adamdı.</p>

  <p class="p7">İçeri giren Collet, "Herhangi bir şey var mı?" diye sordu.</p>

  <p class="p7">Memur başını iki yana salladı. "Yeni bir şey yok. Evin geri kalanındakilerle uyuşan başka parmak izleri var o kadar."</p>

  <p class="p7">"Ya&nbsp;keçe&nbsp;kemer üstündeki parmak izleri?"</p>

  <p class="p7">"Interpol hâlâ üzerinde çalışıyor. Ben bulduğumuz her şeyi topluyorum."</p>

  <p class="p7">Collet masanın üstündeki iki mühürlü torbayı işaret etti. "Peki bu ne?"</p>

  <p class="p7">Adam omuzlarını silkti. "Alışkanlık. Tuhaf bulduğum her şeyi torbalarım,"</p>

  <p class="p7">Collet yanına gitti.&nbsp;Tuhaf mı?</p>

  <p class="p7">Memur, "Şu İngiliz garip biriymiş," dedi. "Şuna bir bakın." Delil torbasını karıştırarak, birini seçti ve Collet'ye uzattı.</p>

  <p class="p7">Fotoğrafta bir Gotik katedralinin ana girişi görünüyordu... küçük kapı eşiğine doğru giderek daralan geleneksel kemerler.</p>

  <p class="p7">Fotoğrafa dikkatle baktıktan sonra Collet, memura döndü. "Bu mu tuhaf?"</p>

  <p class="p7">"Arkasını çevirin."</p>

  <p class="p7">Collet arkasını çevirince, katedralin uzun nefinin paganlar tarafından kadın rahmine atfedildiğini anlatan İngilizce karalamalar buldu. Bu garipti. Onu şaşırtan, katedral girişini tasvir eden notlardı. "Dur biraz.</p>

  <p class="p7">Katedral girişinin bir kadının şeyini temsil ettiğini düşünüyor..."</p>

  <p class="p7">Memur başını salladı. "Ayrıca dudaksı çatı sırtı ve girişin üstündeki küçük beşparmakotunun temsil ettiği bir klitoris," İçini çekti. "İnsan yeniden kiliseye gitmek istiyor."</p>

  <p class="p7">Collet ikinci delil torbasını eline aldı. Plastiğin içinde, eski bir belgeye benzeyen büyük parlak bir fotoğraf durduğunu görebiliyordu. Başlıkta şöyle yazıyordu:</p>

  <p class="p7">Les Dossiers Secrets-Sayı 4° lm 249</p>

  <p class="p7">Collet, "Bu ne?" diye sordu.</p>

  <p class="p7">"Hiç fikrim yok. Her tarafta bunun kopyaları vardı, bu yüzden torbaya attım."</p>

  <p class="p7">Collet belgeyi inceledi.</p>

  <p class="p7">SION TARİKATINI YÖNETEN BÜYÜK ÜSTATLAR</p>

  <p class="p7">JEAN DEGISORS</p>

  <p class="p7">1188-1220</p>

  <p class="p7">MARIE DE SAINT-CLAIR</p>

  <p class="p7">1220-1266</p>

  <p class="p7">GUILLAUME DE GISORS</p>

  <p class="p7">1266-1307</p>

  <p class="p7">EDOUARD DE BAR</p>

  <p class="p7">1307-1336</p>

  <p class="p7">JEANNE DE BAR</p>

  <p class="p7">1336-1351</p>

  <p class="p7">JEAN DE SAINT-CLAIR</p>

  <p class="p7">1351-1366</p>

  <p class="p7">BLANCE D'EVREUX</p>

  <p class="p7">1366-1398</p>

  <p class="p7">NICOLAS FLAMEL</p>

  <p class="p7">1398-1418</p>

  <p class="p7">RENE D'ANJOU</p>

  <p class="p7">1418-1480</p>

  <p class="p7">IOLANDE DE BAR</p>

  <p class="p7">1480-1483</p>

  <p class="p7">SANDRO BOTTICELLI</p>

  <p class="p7">1483-1510</p>

  <p class="p7">LEONARDO DA VINCI</p>

  <p class="p7">1510-1519</p>

  <p class="p7">CONNETABLE DE BOURBON</p>

  <p class="p7">1519-1527</p>

  <p class="p7">FERDINAND DE GONZAQUE</p>

  <p class="p7">1527-1575</p>

  <p class="p7">LOUIS DE NEVERS</p>

  <p class="p7">1575-1595</p>

  <p class="p7">ROBERT FLUDD</p>

  <p class="p7">1595-1637</p>

  <p class="p7">J. VALENTIN ANDRÉA</p>

  <p class="p7">1637-1654</p>

  <p class="p7">ROBERT BOYLE</p>

  <p class="p7">1654-1691</p>

  <p class="p7">ISAAC NEWTON</p>

  <p class="p7">1691-1727</p>

  <p class="p7">CHARLES RADCLYFFE</p>

  <p class="p7">1727-1746</p>

  <p class="p7">CHARLES DE LORRAINE</p>

  <p class="p7">1746-1780</p>

  <p class="p7">MAXIMILIAN DE LORRAINE</p>

  <p class="p7">1780-1801</p>

  <p class="p7">CHARLES NODIER</p>

  <p class="p7">1801-1844</p>

  <p class="p7">VICTOR HUGO</p>

  <p class="p7">1844-1885</p>

  <p class="p7">CLAUDE DEBUSSY</p>

  <p class="p7">1885-1918</p>

  <p class="p7">JEAN COCTEAU</p>

  <p class="p7">1918-1963</p>

  <p class="p7">Sion Tarikatı mı,&nbsp;diye düşündü Collet.</p>

  <p class="p7">Teğmenim?" Bir başka ajan başını içeri uzatmıştı. "Yüzbaşı Facte'ye acil bir çağrı var fakat ona ulaşamıyoruz. Siz görüşür müsünüz?"</p>

  <p class="p7">Mutfağa giden Collet, telefona cevap verdi.</p>

  <p class="p7">Arayan André Vernet idi.</p>

  <p class="p7">Bankacının düzgün aksanı, sesindeki gerginliği saklamaya yetmiyordu. "Yüzbaşı Fache'nin beni arayacağını düşünüyordum ama henüz ondan haber alamadım."</p>

  <p class="p7">Collet, "Yüzbaşı biraz meşgul," diye cevap verdi. "Ben yardımcı olabilir miyim?"</p>

  <p class="p7">&ldquo;Bana bu geceki gelişmelerden haberdar edileceğimin garantisi verilmişti.&rdquo;</p>

  <p class="p7">Collet bir an için adamın ses tonunu tanır gibi oldu ama nereden tanıdığını çıkartamadı. "Monsieur Vernet, Paris'teki soruşturmadan şu an ben sorumluyum. İsmim Teğmen Collet."</p>

  <p class="p7">Hatta uzun bir sessizlik oldu. 'Teğmen, diğer hattan aranıyorum. İzin verirseniz kapatıyorum. Sizi daha sonra arayacağım." Telefonu kapattı.</p>

  <p class="p7">Collet birkaç saniye sonra ahizeyi yerine koydu. Ardından hatırladı.&nbsp;Bu sesi tanıdığımı biliyordum!</p>

  <p class="p7">Yaptığı keşif soluğunu kesmişti.</p>

  <p class="p7">Zırhlı aracın şoförü.</p>

  <p class="p7">Sahte Rolex takan.</p>

  <p class="p7">Şimdi Collet bankacının neden telefonu kapatmakta acele ettiğini anlayabiliyordu. Vernet, Teğmen Collet ismini hatırlamıştı... o akşam gözünün içine bakarak yalan söylediği memur oydu.</p>

  <p class="p7">Collet bu garip gelişmenin sonuçlarını düşünmeye başladı.&nbsp;Vernet işin içinde.&nbsp;İçgüdüleri ona, Fache'yi aramasını söylüyordu. Bu şanslı gelişmenin onun yıldızının parladığı an olacağını hissedebiliyordu.</p>

  <p class="p7">Hemen Interpol'ü arayarak, Zürih Emanet Bankası ve başkanı André Vernet hakkında bulabildikleri her türlü bilgiyi temin etmelerini istedi.</p>

  <p class="p7">&nbsp;</p>
</body>
</html>
