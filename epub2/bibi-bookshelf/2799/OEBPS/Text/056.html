<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>50</title>
</head>

<body>
  <h1 class="h11">50</h1>

  <p class="p7">Castel Gandolfo'dan ayrılan armasız Fiat sedan, Ablan Dağları'ndan aşağıdaki vadiye doğru kıvrılarak ilerliyordu. Arka koltukta oturan Piskopos Aringarosa, kucağındaki evrak çantasının içinde bulunan bonoların ağırlığını hissederek gülümsedi. Öğretmen ile değiş tokuşu yapmasına ne kadar zaman kaldığını merak ediyordu.</p>

  <p class="p7">Yirmi milyon euro.</p>

  <p class="p7">Kucağındaki para Aringarosa'ya bundan çok daha değerli bir güç satın alacaktı.</p>

  <p class="p7">Araba Roma'ya geri dönerken Aringarosa bir kez daha Öğretmen'in kendisini neden henüz aramadığını düşündü. Cüppesinden cep telefonunu çıkararak, şebeke sinyalini kontrol etti. Hiç sinyal yoktu.</p>

  <p class="p7">Dikiz aynasından ona bakan şoför, "Şebeke burada çekmiyor," dedi. "Yaklaşık beş dakika içinde dağdan inmiş oluruz, o zaman şebeke çekecektir."</p>

  <p class="p7">"Teşekkür ederim." Aringarosa birden kaygılandı.&nbsp;Dağlarda çekmiyor mu?&nbsp;Belki de Öğretmen tüm bu süre boyunca kendisine ulaşmaya çalışmıştı. Belki de bir şeyler yanlış gitmişti.</p>

  <p class="p7">Aringarosa hemen telefonunun sesli mesaj kutusunu kontrol etti. Hiçbir şey yoktu. Sonra yeniden Öğretmen'in asla kayıtlı bir mesaj bırakmayacağını fark etti; haberleşme konusunda muazzam tedbirler alan bir adamdı. Bu modern dünyada açıkça konuşmanın sakıncalarını Öğretmen&rsquo;den daha iyi kimse bilemezdi. Sahip olduğu şaşırtıcı gizli bilgileri toplamasında elektronik dinleme cihazları büyük rol oynamıştı.</p>

  <p class="p7">Bu yüzden sıkı önlemler alıyor.</p>

  <p class="p7">Ne yazık ki Öğretmen'in ihtiyat tedbirleri arasında Aringarosa&rsquo;ya herhangi bir çağrı numarası vermemesi de yer alıyordu. Öğretmen ona,&nbsp;teması ben kuracağım,&nbsp;demişti.&nbsp;Bu yüzden telefonunu&nbsp;yanından ayırma.</p>

  <p class="p7">Şimdi telefonunun doğru çalışmadığını fark eden Aringarosa, Öğretmen'in sürekli arayıp cevap almamış olmasından korkuyordu.</p>

  <p class="p7">Bir sorun olduğunu düşünecek.</p>

  <p class="p7">Ya da bonoları alamadığımı sanacak.</p>

  <p class="p7">Piskopos terlemeye başlamıştı.</p>

  <p class="p7">Ya da daha kötüsü... parayı alıp kaçtığımı düşünecek!</p>

  <p class="p7">&nbsp;</p>
</body>
</html>
