<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>100</title>
</head>

<body>
  <h1 class="h11">100</h1>

  <p class="p7">Piskopos Aringarosa'nın bedeni pek çok acı çekmişti ama göğüs kafesindeki merminin yakıcı sıcaklığı ona tamamen yabancıydı. Derin ve ağır. Bu, bedenine değil... ruhuna aldığı bir yaraydı.</p>

  <p class="p7">Görmeye çalışarak gözlerini açtı ama yüzündeki yağmur, görüşünü bulanıklaştırıyordu.&nbsp;Neredeyim?</p>

  <p class="p7">Siyah cüppesi dalgalanırken onun hantal vücudunu bir oyuncak gibi taşıyan güçlü kollan hissedebiliyordu.</p>

  <p class="p7">Bitkin kolunu kaldırarak gözlerini sildi ve onu taşıyan adamın Silas olduğunu gördü. Sisli bir kaldırımda ilerlemeye çabalayan dev Albino; yürek parçalayıcı bir şekilde feryat ederek, hastane diye bağırıyordu. Kırmızı gözlerini önündeki yola dikmişti ve kana bulanmış solgun yüzünden aşağı gözyaşları akıyordu.</p>

  <p class="p7">Aringarosa, "Oğlum," dedi. "Yaralanmışsın."</p>

  <p class="p7">Silas ıstırapla buruşturduğu yüzünü eğip ona baktı. "Çok üzgünüm peder." Konuşamayacak kadar acılı görünüyordu.</p>

  <p class="p7">Aringarosa, "Hayır Silas," diye yanıt verdi. "Üzgün olan benim. Bu benim hatam."&nbsp;Öğretmen bana&nbsp;cinayet işlenmeyeceğini söylemişti ve ben de sana, ona itaat etmeni söyledim. "Çok hırslıydım.</p>

  <p class="p7">Çok korkmuştum. Sen ve ben kandırıldık." Öğretmen Kutsal Kâse'yi asla bize vermeyecekti.</p>

  <p class="p7">Yıllar önce himaye ettiği adamın kollarındaki Piskopos Aringarosa, zamanda geriye yolculuk yaptığını hissetti. İspanya'ya. Mütevazı başlangıcı, Oviedo'da Silas ile birlikte küçük bir Katolik Kilisesi inşa etmişti Daha sonra, New York'a gelmiş ve Lexington Caddesi'ndeki Opus Dei Merkezi'nde Tanrı&rsquo;nın zaferini ilan etmişti.</p>

  <p class="p7">Aringarosa beş ay önce yıkıcı bir haber almıştı. Hayatı boyunca verdiği emek tehlikedeydi. Castel Gandolfo'da hayatını değiştiren toplantıyı tüm ayrıntılarıyla hatırladı... tüm bu felaketleri harekete geçiren haberi.</p>

  <p class="p7">Aringarosa, Gandolfo'nun Astronomi Kütüphanesi'nden içeri başı dik girmişti. Amerika'da Katolikliği temsil ederken çıkardığı üstün işten ötürü sırtını sıvazlamak için sabırsızlanan bir kalabalık tarafından karşılanacağını ve övüleceğini düşünüyordu.</p>

  <p class="p7">Ama orada yalnızca üç kişi vardı.</p>

  <p class="p7">Vatikan sekreteri. Obez. Aksi.</p>

  <p class="p7">İki yüksek rütbeli İtalyan kardinali. Sahte sofu. Ukala.</p>

  <p class="p7">Aringarosa şaşkınlıkla, "Sekreter?" demişti.</p>

  <p class="p7">Resmi işlerden sorumlu şişko denetçi Aringarosa&rsquo;nın elini sıkmış ve karşısındaki sandalyeyi göstermişti. "Buyurun oturun lütfen."</p>

  <p class="p7">Bir şeylerin ters gittiğini sezinleyen Aringarosa oturmuştu.</p>

  <p class="p7">Sekreter, "Sohbet etmeyi pek iyi beceremem piskopos," demişti. "Bu yüzden ziyaretinizin asıl sebebine geleceğim."</p>

  <p class="p7">"Lütfen. Açık konuşun." Aringarosa, kendilerini üstün görerek onu süzen iki kardinale bakmıştı.</p>

  <p class="p7">Sekreter, "Sizin de farkında olduğunuz gibi," demişti. "Papa Hazretleri ve Roma'daki diğerleri son zamanlarda Opus Dei'nin tartışmalı uygulamalarının getirdiği siyasi sonuçlardan kaygılanıyor."</p>

  <p class="p7">Aringarosa o anda tüylerinin ürperdiğini hissetmişti. Kilisede açık fikirli bir değişikliğe gidilmesini hararetle isteyen yeni Papa'yla bunu daha önce defalarca görüşmüştü.</p>

  <p class="p7">Sekreter hemen ardından, "Papa Hazretleri'nin," diye ekledi. "Papazlığınızı yönetim şeklinizde herhangi bir değişikliğe gitmenizi hoş görmediğine sizi temin etmek isterim."</p>

  <p class="p7">Umarım öyledir!&nbsp;"O halde neden buradayım?"</p>

  <p class="p7">İri cüsseli adam içini çekmişti. "Piskopos, bunu daha ince bir şekilde nasıl anlatırım bilemiyorum o yüzden doğrudan söyleyeceğim. Sekreterlik Konseyi iki gün önce Vatikan'ın Opus Dei'ye verdiği onayı geri almayı oy birliğiyle kabul etti."</p>

  <p class="p7">Aringarosa yanlış anladığına emindi, "Affedersiniz anlayamadım?"</p>

  <p class="p7">"Çok açık bir şekilde ifade edildi, bugünden itibaren altı ay sonra, Opus Dei, Vatikan'ın piskoposluğu olarak kabul görmeyecek. Özerk ayrı bir kilise olacaksınız. Papalık kendini sizden ayrı tutacak. Papa Hazretleri onayladı, biz de yasal evrakları hazırlamaya başladık."</p>

  <p class="p7">"Ama... bu imkânsız."</p>

  <p class="p7">'Tam tersine, gayet mümkün. Ve gerekli. Papa Hazretleri yeni üye alma politikalarınızdan ve bedensel çile ibadetlerinizden rahatsızlık duymaya başladı." Durdu. "Ayrıca kadınlara yönelik uygulamalarınızdan.</p>

  <p class="p7">Samimi olmak gerekirse, Opus Dei yük ve utanç kaynağı oldu."</p>

  <p class="p7">Piskopos Aringarosa serseme dönmüştü. "Utanç kaynağı mı?"</p>

  <p class="p7">"Bu noktaya gelmesine şaşırmamanız gerekir."</p>

  <p class="p7">"Sayısı giderek artan tek Katolik örgütü Opus Dei. Rahiplerimizin sayısı şu anda bin yüzün üzerinde!"</p>

  <p class="p7">"Bu doğru. Hepimiz için can sıkıcı bir durum."</p>

  <p class="p7">Aringarosa ayağını yere vurmuştu. "Papa Hazretleri'ne 1982'de Vatikan Bankası'na yardım ettiğimiz zaman da Opus Dei bir utanç kaynağı mıymış sorun bakalım."</p>

  <p class="p7">Sekreter sakinleştirici bir ses tonuyla, "Vatikan bunun için daima müteşekkir kalacaktır," dedi. "Ama 1982'deki mali cömertliğinizin tek sebebinin ilk başta size piskoposluk mertebesi tanınması olduğunu düşünenler de var."</p>

  <p class="p7">"Bu doğru değil!" Bu olumsuz ima Aringarosa'yı derinden yaralamıştı.</p>

  <p class="p7">"Neden her ne olursa olsun, size iyi niyetli davranmayı düşünüyoruz. Yaptığınız bağışı da dahil ederek, size tazminat ödeyeceğiz. Beş taksitte ödenecek."</p>

  <p class="p7">Aringarosa, "Beni satın mı alacaksınız?" diye sormuştu. "Sessiz sedasız gitmem için para mı ödeyeceksiniz? Opus Dei mantığın tek sesiyken öyle mi?"</p>

  <p class="p7">Kardinallerden biri başını kaldırmıştı. "Affedersiniz, mantık mı dediniz?"</p>

  <p class="p7">Aringarosa masaya doğru eğilerek, sesini yükseltmişti. "Katoliklerin kiliseyi neden terk ettiklerini gerçekten merak ediyor musunuz? Etrafınıza bakın kardinal. İnsanlar saygısını kaybetti. İmanın getirdiği zorlukla yok oldu. Öğreti açık büfeye dönüştü. Mahrum kalma, itiraf, komünyon vaftiz, ayin istediğinizi seçin hangi bileşimi isterseniz onu alın ve gerisin boş verin. Kilise ne çeşit bir kılavuzluk sunuyor?"</p>

  <p class="p7">İkinci kardinal, "Üçüncü yüzyıl kuralları," demişti. "İsa'nın çağdaş müritlerine uygulanamaz. Bu kurallar, bugünün toplumuyla uyuşmaz."</p>

  <p class="p7">"İyi ama, Opus Dei'dekilere uyuyor!"</p>

  <p class="p7">Sekreter kararlı sesiyle, "Piskopos Aringarosa," demişti. "Örgütünüzün önceki Papa'yla olan ilişkisine hürmeten Papa Hazretleri Opus Dei'ye&nbsp;kendi rızasıyla&nbsp;Vatikan'dan ayrılmak için altı ay süre tanıdı. Size Papa Hazretleri ile olan görüş ayrılığınızı bir kenara bırakmanızı ve kendi Hıristiyan örgütünüzü kurmanızı tavsiye ederim."</p>

  <p class="p7">Aringarosa, "İtiraz ediyorum!" diye karşı çıkmıştı. "Ve bunu kendim söyleyeceğim!"</p>

  <p class="p7">"Korkarım Papa Hazretleri artık sizinle görüşmek istemiyor."</p>

  <p class="p7">Aringarosa ayağa kalkmıştı. "Eski Papa tarafından kurulan özel piskoposluğu feshetmeye&nbsp;cüret&nbsp;edemez!"</p>

  <p class="p7">"Üzgünüm." Sekreter gözünü bile kırpmamıştı. "Tanrı verir ve yine Tanrı alır."</p>

  <p class="p7">Aringarosa bu toplantıdan şaşkınlık ve panik içinde ayrılmıştı! New York'a döndüğünde şehir manzarasını günlerce hayal kırıklığıyla seyretmiş, Hıristiyanlığın geleceği için kederlenmişti.</p>

  <p class="p7">Her şeyi değiştiren o telefonu haftalar sonra almıştı. Arayan kişi Fransız aksanıyla konuşuyordu ve kendisini&nbsp;Öğretmendiye tanıtmıştı, bu piskoposlukta kullanılan bir lakaptı. Vatikan'ın Opus Dei'den desteğini çekmeyi planladığını bildiğini söylüyordu.</p>

  <p class="p7">Bunu nasıl bilebilir,&nbsp;diye düşünmüştü Aringarosa. Opus Dei'nin yakın gelecekteki fesih kararından sadece Vatikan'ın birkaç kodamanının haberdar olduğunu sanıyordu. Haberlerin yayıldığı ortadaydı.</p>

  <p class="p7">Konu dedikoduları engellemeye gelince, dünyadaki hiçbir duvar Vatikan'ın etrafındakiler kadar gözenekli olamazdı.</p>

  <p class="p7">Öğretmen, "Benim her yerde kulağım var," diye fısıldamıştı. "Ve bu kulaklar sayesinde önemli bilgiler edindim. Senin de yardımınla sana muhteşem bir güç kazandıracak olan kutsal bir mirasın saklandığı yeri bulabilirim... bu güç Vatikan'ın önünde eğilmesine yetecektir. İmanı kurtarmaya yetecektir." Durmuştu.</p>

  <p class="p7">"Sadece Opus Dei için değil. Hepimiz için."</p>

  <p class="p7">Tanrı geri aldı... ve Tanrı yine verdi.&nbsp;Aringarosa bir umut ışığı görmüştü. Bana planından bahset."</p>

  <p class="p7">St. Mary's Hastanesi'nin kapıları tıslayarak açıldığında Aringarosa&rsquo;nın bilinci yerinde değildi. Silas girişte, yorgunluktan bitap düşmüş bir halde sendeledi. Dizlerinin üstüne düşerek yardım için feryat etti.</p>

  <p class="p7">Resepsiyondaki herkes, kanlar içindeki bir din adamı için yardım isteyen yarı çıplak Albino'ya hayretle bakıyordu.</p>

  <p class="p7">Silas'ın bitkin vaziyetteki piskoposu sedyeye kaldırmasına yardım eden doktor, Aringarosa'nın nabzını dinlerken hüzünlü görünüyordu. "Çok kan kaybetmiş. Ümitli değilim."</p>

  <p class="p7">Aringarosa'nın gözleri kırpıştı ve bir an için bilinci geri geldi. Bakışlarını Silas'a çevirmişti. "Evladım..."</p>

  <p class="p7">Silas'ın ruhunda pişmanlık ve intikam fırtınaları esiyordu. "Peder, tüm hayatımı harcayacak olsam da, bizi kimin aldattığını bulup onu öldüreceğim."</p>

  <p class="p7">Aringarosa başını iki yana salladı. Onu götürmeye hazırlandıkları sırada oldukça üzgün görünüyordu.</p>

  <p class="p7">"Silas... benden hiçbir şey öğrenmediysen, lütfen... en azından şunu öğren." Silas'ın elini tutarak sıktı.</p>

  <p class="p7">"Bağışlamak Tanrı&rsquo;nın en büyük hediyesidir."</p>

  <p class="p7">"Ama peder..."</p>

  <p class="p7">Aringarosa gözlerini kapadı. "Silas, dua etmelisin."</p>

  <p class="p7">&nbsp;</p>
</body>
</html>
