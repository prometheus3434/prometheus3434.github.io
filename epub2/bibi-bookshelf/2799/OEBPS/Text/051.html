<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>45</title>
</head>

<body>
  <h1 class="h11">45</h1>

  <p class="p7">Bekleme odasından içeri giren André Vernet, "Polis yollan kapatıyor," dedi. "Sizi buradan çıkartmak zor olacak." Kapıyı arkasından kaparlarken, taşıyıcı bandın üzerindeki plastik çantayı görünce, olduğu yerde sıçradı.&nbsp;Tanrım! Sauniére'in hesap numarasını mı buldular?</p>

  <p class="p7">Sophie ile Langdon masadaki büyük ahşap bir mücevher kutusuna benzeyen şeyin başında birbirlerine sokulmuşlardı. Sophie hemen kapağı kapatıp başını kaldırdı. "En başından beri hesap numarası bizdeydi," dedi.</p>

  <p class="p7">Vernet'nin sesi soluğu kesilmişti. Bu her şeyi değiştiriyordu. Gözlerini saygıyla kutudan kaçırdı ve bir sonraki hareketini planlamaya çalıştı.&nbsp;Onları bankadan çıkartmalıyım!&nbsp;Ama polis yolları kapatmış olduğundan, Vernet'nin aklına bunu yapmanın tek bir yolu geliyordu. "Mademoiselle Neveu, sizi bankadan güven içinde çıkartabilirsem, bu nesneyi yanınızda mı götüreceksiniz, yoksa ayrılmadan önce kasaya iade mi edeceksiniz?"</p>

  <p class="p7">Sophie, Langdon'a bir bakış fırlattıktan sonra Vernet'ye döndü. "Yanımızda götürmemiz gerekiyor."</p>

  <p class="p7">Vernet başını salladı. "Çok güzel. O halde bu nesne her ne ise, koridorda yürürken onu ceketinize sarmanızı tavsiye ederim. Başka birini görmesini istemem."</p>

  <p class="p7">Langdon ceketini çıkarırken, Vernet taşıyıcı bandın yanına gidere boş kasayı kapattı ve ekrana bir dizi emirler girdi. Taşıyıcı bant, üzerindeki plastik kasayla birlikte aşağıdaki mahzene doğru hareket etmeye başladı. Vernet altın anahtarı konsoldan çıkararak, Sophie'ye uzattı.</p>

  <p class="p7">"Bu yoldan lütfen. Acele edin."</p>

  <p class="p7">Arka taraftaki yükleme havuzuna gittiklerinde Vernet polis arabası ışıklarının yeraltındaki garajı doldurduğunu gördü. Kaşlarını çattı. Rampayı kapatıyor olmalıydılar.&nbsp;Gerçekten bu işi alnımın akıyla&nbsp;başaracak mıyım?Artık terlemeye başlamıştı.</p>

  <p class="p7">Vernet bankanın küçük zırhlı araçlarından birini işaret etti.&nbsp;Transport sûr&nbsp;, Zürih Emanet Bankası'nın sunduğu diğer bir hizmetti. Büyük ve ağır arka kapıyı açarken, "Kargo kısmına geçin," diyerek, eliyle parlayan çelik bölmeyi gösterdi. "Hemen dönerim."</p>

  <p class="p7">Sophie ile Langdon araca binerlerken, Vernet yükleme havuzu denetçisinin ofisine girerek kamyonun anahtarlarını aldı ve kendine bir şoför üniformasıyla şapkası buldu. Ceketiyle kravatını çıkararak, şoför ceketini giymeye başladı. Her ihtimale karşı, üniformasının altına omuz tabancası kılıfını taktı. Dışarı çıkarken şoförün tüfekliğinden bir tabanca aldı ve kılıfa yerleştirdi, üniformasını üstüne çekti. Kamyona geri dönen Vernet şapkayla yüzünü iyice örterek dikkatle, boş çelik kasanın içinde oturmakta olan Sophie ile Langdon'a baktı.</p>

  <p class="p7">"Bunun açık durmasını istersiniz herhalde," diyen Vernet, içeriye uzanıp, tavandaki tek ampulü yakmak için duvardaki düğmeyi çevirdi. "Ayrıca otursanız iyi olur. Kapıya giderken hiç sesinizi çıkartmayın."</p>

  <p class="p7">Sophie ile Langdon metal yere oturdular. Langdon tüvit ceketine sarmalanmış olan hazineyi kucağına aldı. Vernet ağır kapıları örterek onları içeri kilitledi. Ardından direksiyona geçip, motoru çalıştırdı.</p>

  <p class="p7">Zırhlı kamyon rampayı çıkarken Vernet şapkasının altında biriken terleri hissetmeye başlamıştı. Ön tarafta tahmin ettiğinden daha fazla polis ışığı olduğunu görebiliyordu. Kamyon rampayı çıkmaya başladığında, geçişlerine izin vermek için kapılar içeri doğru açıldı. Vernet ilerleyip bir sonraki bilgisayar mekanizmasına gelmeden önce kapının arkasından kapanmasını bekledi. İkinci kapı kalktığında, çıkış yolu açılmıştı.</p>

  <p class="p7">Rampanın önünü kesen polis arabası dışında.</p>

  <p class="p7">Vernet alnını silip, aracı ileri doğru sürdü.</p>

  <p class="p7">Leylek gibi bir polis memuru dışarı çıkıp, barikatın birkaç metre ilerisinde ona durmasını işaret etti.</p>

  <p class="p7">Dışarıda dört devriye arabası park etmişti.</p>

  <p class="p7">Vernet durdu. Şoför şapkasını daha da aşağı indirerek, kültürlü terbiyesinin elverdiğince kaba görünmeye çalıştı. Direksiyonun başından ayrılmadan kapıyı açtı ve sert yüzlü ajana baktı.</p>

  <p class="p7">Vernet sert bir ses tonuyla, "&nbsp;Geçiş iznin var mı?"&nbsp;diye sordu.</p>

  <p class="p7">Ajan, "&nbsp;Je suis Jérome Collet,&nbsp;" dedi. "Adli polisten teğmen." Kamyonun yük kasasını işaret etti</p>

  <p class="p7">"Bunun içinde ne var?"</p>

  <p class="p7">Vernet bozuk bir Fransızcayla, "Nerden bileyim?" diye karşılık verdi. "Ben sadece bir şoförüm."</p>

  <p class="p7">Collet etkilenmişe benzemiyordu. "İki suçluyu arıyoruz."</p>

  <p class="p7">Vernet güldü "O halde doğru yere gelmişsiniz. Şoförlüğünü yaptığım bu heriflerden bazılarının o kadar çok parası var ki, mutlaka suçlu olmalılar."</p>

  <p class="p7">Ajan, Robert Langdon&rsquo;ın pasaport resmini kaldırdı. "Bu adam bu gece bankanıza geldi mi?"</p>

  <p class="p7">Vernet omuzlarını silkti. "Hiç fikrim yok. Bizim müşterilerin yanına girmemize izin vermiyorlar. İçeri girip ön masaya sormanız gerekiyor."</p>

  <p class="p7">"Bankanız içeri girmek için bizden arama belgesi istiyor."</p>

  <p class="p7">Vernet tiksintili bir ifade takındı. "Müdürler. Ağzımı açtırmayın benim."</p>

  <p class="p7">'Kamyonu açın lütfen." Collet yük kasasını gösteriyordu.</p>

  <p class="p7">Vernet ajana bakarak, iğrenç bir kahkaha attı. "Kamyonu açmak mı? Bende anahtarları var mı sanıyorsunuz? Bize güvendiklerini mi düşünüyorsunuz? Bana ödedikleri bozuklukları görmeniz lazım."</p>

  <p class="p7">Ajan şüpheli bir ifadeyle, başını yana doğru eğmişti. "Kendi kamyonunuzun anahtarlarının sizde olmadığını mı söylüyorsunuz?"</p>

  <p class="p7">Vernet başını iki yana salladı "Yük kasasının anahtarları yok. Sadece kontak anahtarı. Bu kamyonlar, yükleme havuzundaki denetçiler tarafından mühürleniyor Sonra birisi yük kasasının anahtarını varış yerine götürene kadar kamyon yerinde bekliyor. Anahtarların alıcıya ulaştığı çağrısını aldıktan sonra, yola çıkmak için onay alıyoruz. Daha önce değil. Hiçbir zaman ne taşıdığımı bilmem."</p>

  <p class="p7">"&nbsp;Bu&nbsp;kamyon ne zaman mühürlendi?"</p>

  <p class="p7">"Saatler önce olmalı. Bu gece St. Thurial'a kadar gideceğim. Kargo anahtarları oraya ulaşmış."</p>

  <p class="p7">Ajan hiç cevap vermeden susuyor, gözleriyle adeta Vernet'nin zihnini okumaya çalışıyordu.</p>

  <p class="p7">Bir ter damlası Vernet'nin burnundan aşağı akmak üzereydi. Burnu ceketinin koluyla silip, yolunu kesen polis arabasını işaret ederken, "Sakıncası var mı?" diye sordu' "Çok uzun bir yolum var."</p>

  <p class="p7">Ajan, Vernet'nin kolunu göstererek, "Bütün şoförler Rolex mi takıyor? " diye sordu.</p>

  <p class="p7">Vernet başını eğip baktığında, ceket kolunun altından parlayan son derece pahalı saatinin kayışını gördü.&nbsp;Merde.&nbsp;"Bu bok mu? St. Germain des Prés'teki Tayvanlı sokak satıcısından yirmi euroya aldım.</p>

  <p class="p7">Size kırka satarım."</p>

  <p class="p7">Ajan biraz duraksadıktan sonra kenara çekildi. "Hayır teşekkürler. Güvenli yolculuklar."</p>

  <p class="p7">Kamyon sokağın elli metre uzağına gidene kadar Vernet nefes almadı. Şimdi başka bir sorunu vardı.</p>

  <p class="p7">Yükü.&nbsp;Onları nereye götüreceğim?</p>

  <p class="p7">&nbsp;</p>
</body>
</html>
