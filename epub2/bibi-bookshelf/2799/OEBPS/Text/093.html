<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>87</title>
</head>

<body>
  <h1 class="h11">87</h1>

  <p class="p7">Chateau Villette'in kabul salonundaki şömine soğuktu ama Collet Interpol'den gelen fakslan okurken, önünde aşağı yukarı dolanıyordu.</p>

  <p class="p7">Beklediği hiçbir şey yoktu.</p>

  <p class="p7">Resmi kayıtlara göre André Vernet örnek bir vatandaştı. Poliste hiç kaydı yoktu, park cezası bile almamıştı. Özel okuldan sonra Sorbonne'da eğitim görmüş ve uluslararası bankacılık bölümünü birincilikle bitirmişti. Interpol, zaman zaman Vernet'nin isminin gazetelerde yer aldığını fakat hep olumlu yönde anıldığını söylemişti. Adamın Zürih Emanet Bankası güvenlik sistemlerini, ultramodern elektronik dünyasında bir numaraya taşıyacak hale getirdiği anlaşılıyordu. Vernet'nin kredi kartı kayıtlan sanat kitaplarına, pahalı şaraba ve yıllar önce satın aldığı ileri teknoloji ürünü müzik setinde dinlediği klasik CD'lere çoğunlukla Brahms tutkunluğunu gösteriyordu.</p>

  <p class="p7">Sonuç sıfır, diyerek içini çekti Collet.</p>

  <p class="p7">Interpol'ün bu gece buldukları arasında şüphelendiği parmak izlerinin Teabing'in uşağına ait olduğu anlaşılıyordu. Teknik bölümün başmüfettişi odanın karşısındaki rahat bir koltukta raporu okuyordu.</p>

  <p class="p7">Collet, ona baktı. "Bir şey var mı?"</p>

  <p class="p7">Adam omuzlarını silkti. "Parmak izleri Rémy Legaludec'e ait. Küçük ipuçlardan aranıyor. Ciddi bir şey yok. Bedava konuşmak için telefon hatlarını kendine bağladığı anlaşılınca üniversiteden atılmış... sonra birkaç hırsızlık. Zorla içeri girme. Bir keresinde acildeki nefes borusu ameliyatının hastane faturasını ödemeden kaçmış." Kıkırdayarak başını kaldırdı. "Fıstık alerjisi."</p>

  <p class="p7">Collet bir restoranın mönüsündeki kırmızı biber sosunun içinde fıstık yağı olduğunu yazmadığı için yapılan polis soruşturmasını hatırlayarak başını salladı. Devamlı müşterilerden biri ilk lokmayı yuttuğunda anafilaktik<a id="a39"></a><a href="../Text/notes.html#a119">{39}</a> şok geçirerek ölmüştü.</p>

  <p class="p7">"Herhalde Legaludec yakalanmamak için burada yatılı çalışıyordu.&rdquo; Müfettiş şaşırmış görünüyordu.</p>

  <p class="p7">"Şanslı gecesindeymiş."</p>

  <p class="p7">Collet içini çekti. "Pekâlâ, bu bilgiyi Yüzbaşı Fache'ye iletsen iyi olacak."</p>

  <p class="p7">Bir başka teknik ajan telaşla içeri girerken, müfettiş dışarı çıktı "Teğmenim! Ambarda bir şey bulduk."</p>

  <p class="p7">Ajanın yüzündeki heyecanlı ifadeden Collet'nin aklına tek bir ihtimal geliyordu. "Bir ceset."</p>

  <p class="p7">"Hayır efendim. Bu daha..." Duraksadı. "Beklenmedik."</p>

  <p class="p7">Collet gözlerini ovuşturarak ajanın peşinden ambara gitti. Küf kokulu, geniş alana girdiklerinde ajan odanın ortasındaki tahta merdiveni işaret etti. Çatı katına doğru uzanan merdiven, üstlerindeki samanlığın kenarına dayanmıştı.</p>

  <p class="p7">Collet, "Merdiven daha önce orada değildi," dedi.</p>

  <p class="p7">"Hayır efendim. Yerde duran merdiveni gördüğümde, Rolls Royce'un yanındaki izleri inceliyorduk.</p>

  <p class="p7">Basamakları aşınmış ve küflenmiş olmasaydı üstünde durmayacaktım. Bu merdiven sıkça kullanılıyormuş.</p>

  <p class="p7">Samanlığın yüksekliği merdivenin boyuyla uyuşuyordu, bu yüzden kaldırıp, bakmak için yukarı çıktım."</p>

  <p class="p7">Collet gözleriyle merdiveni takip ederek samanlığa baktı.&nbsp;Birisi oraya düzenli olarak mı çıkıyor?</p>

  <p class="p7">Bulunduğu yerden samanlık boş bir alana benziyordu ama itiraf etmek gerekirse büyük kısmı arkada kaldığından görünmüyordu.</p>

  <p class="p7">Merdivenin başında beliren kıdemli teknik ajanlardan biri aşağı bakıyordu. Lateks eldivenli elini Collet'ye sallarken, "Bunu kesinlikle görmek istersiniz teğmenim," dedi.</p>

  <p class="p7">Eski merdivenin başına giden Collet, alttaki basamakları tuttu. Eski model merdiven Collet yukarı çıktıkça daralıyordu. Collet tepeye yaklaştığında ince basamaktan neredeyse ayağı kayıp düşecekti.</p>

  <p class="p7">Aşağıdaki ambar dönüyordu. Sonra dikkatle ilerledi ve sonunda tepeye ulaştı. Yukarıdaki ajan, ona bileğini uzattı. Onu yakalayan Collet tuhaf bir hamleyle yukarı çıktı.</p>

  <p class="p7">Teknik ajan, tertemiz görünen samanlığın arkalarını işaret ederek, "Orada," dedi. "Burada sadece bir kişinin parmak izleri var. Kısa süre içinde kimlik tespitini yaparız."</p>

  <p class="p7">Collet loş ışıkta gözlerini kısarak arka duvara baktı.&nbsp;Bu da ne böyle?&nbsp;Arka duvara son derece gelişmiş bir bilgisayar istasyonu yerleştirilmişti iki dev CPU, hoparlörleri olan bir düz ekran, bir dizi ana sürücü, kendi güç kaynağına sahip olduğu anlaşılan çok kanallı bir ses konsolu.</p>

  <p class="p7">İnsan çalışmak için ne diye ta buraya çıkar ki?&nbsp;Collet cihazın yanına yaklaştı. "Sistemi incelediniz mi?"</p>

  <p class="p7">"Dinleme şebekesi."</p>

  <p class="p7">Collet arkasını döndü. "Gizli kulak mı?"</p>

  <p class="p7">Ajan başını salladı. "Çok gelişmiş bir gizli kulak." Elektronik parçalar, kılavuzlar, aletler, kablolar, havyalar ve diğer elektronik malzemelerle dolu uzun bir masayı gösterdi. "Her kimse işini çok iyi biliyor.</p>

  <p class="p7">Buradaki malzemelerin çoğu bizim kullandıklarımızdan. Minyatür mikrofonlar, fotoelektrik şarj pilleri, yüksek kapasiteli RAM cipleri. Şu yeni nano sürücülerden bile var."</p>

  <p class="p7">Collet oldukça etkilenmişti.</p>

  <p class="p7">Coliet'ye hesap makinesinden daha büyük olmayan bir parça uzatan ajan, "Burada tam bir sistem var," dedi. Cihazdan otuz santim uzunluğunda, ucuna pul büyüklüğünde folyo tutturulmuş bir kablo sallanıyordu. Şarj edilebilir pilleri olan yüksek kapasiteli hard disk ses kayıt sistemi.</p>

  <p class="p7">Kablonun ucundaki bu folyo, mikrofonla fotoelektrik şarj pilinin birleşimi."</p>

  <p class="p7">Collet bunları iyi tanıyordu. Folyoya benzeyen bu fotosel mikrofonlar, birkaç sene öncesinin büyük buluşuydu. Artık folyo mikrofona mesela bir ampulün metal altıyla aynı şekil verilerek, ampulün arkasına hard disk yerleştirilebiliyordu. Mikrofon günde birkaç saat güneş ışığı alabileceği şekilde yerleştirildiği takdirde, fotoseller sistemi sürekli şarj ediyordu. Bunun gibi dinleme cihazlarıyla birisini sonsuza kadar dinlemek mümkündü.</p>

  <p class="p7">Collet, "Yayın yapılıyor muymuş?" dedi.</p>

  <p class="p7">Ajan, bilgisayarın arkasından dolaşarak, duvarı takip eden ve ambarın çatısındaki bir delikten çıkan izole kabloyu gösterdi. "Basit radyo dalgaları. Çatıda ufak bir anten var."</p>

  <p class="p7">Collet bu kayıt sistemlerinin genellikle ofislere yerleştirildiğini, hard diskte yeterince boş yer bırakmak için sesle harekete geçtiğini ve gün içinde yapılan konuşmalardan kısa bölümler kaydederek, fark edilmemek için ses dosyalarını akşamlan gönderdiğini biliyordu. Dosyalar gönderildikten sonra hard disk kendini temizliyor ve ertesi gün aynı işlemleri tekrarlamak için kendini hazırlıyordu.</p>

  <p class="p7">Collet bakışlarını, üzerinde hepsi de numaralanmış ve tarihlenmiş yüzlerce ses kasetinin bulunduğu rafa çevirdi.&nbsp;Birisinin işleri bayağı yoğunmuş.&nbsp;Yeniden ajana döndü. "Hangi hedefin dinlendiğine dair fikriniz var mı?"</p>

  <p class="p7">Bilgisayarın yanma gidip, bir bilgisayar yazılımını açan ajan, "Şey teğmenim," dedi. "En garibi de bu..."</p>

  <p class="p7">&nbsp;</p>
</body>
</html>
