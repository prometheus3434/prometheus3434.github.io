<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>102</title>
</head>

<body>
  <h1 class="h11">102</h1>

  <p class="p7">Silas sessiz bir boşlukta izini kaybettirmeye çalışarak topallarken, Kensington Bahçeleri'ne sis çökmüştü. Islak çimenlerin üstünde diz çöktüğünde, göğüs kafesinin altına aldığı kurşun yarasından akan kanın sıcaklığını hâlâ hissedebiliyordu.</p>

  <p class="p7">Sis, buranın görünüşünü cennete çevirmişti.</p>

  <p class="p7">Dua etmek için kanlı ellerini kaldırarak, yağmur damlalarının parmaklarını okşamasını ve onları yeniden beyazlatmasını seyretti. Yağmur damlaları sırtına ve omuzlarına daha şiddetli çarparken, vücudunun sisin içinde azar azar kaybolduğunu hissetti.</p>

  <p class="p7">Ben bir hayaletim.</p>

  <p class="p7">Yeni hayatın topraksı nemli kokusunu taşıyan bir rüzgâr onu yaladı. Silas harabeye dönmüş vücudunda kalan her hücreyle dua etti. Bağışlanmak için dua etti. Merhamet için dua etti. Ve her şeyden önemlisi, akıl hocası... Piskopos Aringarosa için dua etti... Tanrı'nın onu vaktinden önce almaması için.</p>

  <p class="p7">Daha yapacak o kadar çok işi var ki.</p>

  <p class="p7">Şimdi sis, Silas'ın etrafında dönmeye başlamıştı. Kendini o kadar hafif hissediyordu ki, sis dalgalarının onu taşıyacağına emindi. Gözlerini kapayarak son bir dua okudu.</p>

  <p class="p7">Sonra sisin derinliklerinden Manuel Aringarosa'nın sesi ona fısıldadı.</p>

  <p class="p7">Bizim Tanrı'mız iyi ve merhametli bir Tanrı.</p>

  <p class="p7">Sonunda Silas'ın acısı azalmaya başlamıştı ve piskoposun doğru söylediğini biliyordu.</p>

  <p class="p7">&nbsp;</p>
</body>
</html>
