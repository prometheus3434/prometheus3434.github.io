<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>11</title>
</head>

<body>
  <h1 class="h11">11</h1>

  <p class="p7">"&nbsp;Une plaisanterie numirique?&nbsp;" Sophie Neveu'ya inanmayan gözlerle bakan Bezu Fache sinirden mosmor kesilmişti.Sayısal bir şaka mı?&nbsp;"Sauniére'in şifresiyle ilgili profesyonel görüşünüz, bunun bir çeşit matem» tiksel şaka olduğu yolunda mı?"</p>

  <p class="p7">Fache bu kadının küstahlığını kesinlikle anlayamıyordu. Fache'n işine burnunu izinsiz sokmakla kalmamış, şimdi de onu Sauniére'in hayatının son dakikalarında matematiksel bir şaka yaptığına ikna etmeye çalışıyordu.</p>

  <p class="p7">Sophie, Fransızca, "Bu şifre," dedi. "Saçmalığın basitleştirilmesi Jacques Sauniére bunu hemen fark edeceğimizi düşünmüş olmalı." Süveterinin cebinden bir kâğıt çıkararak Fache'ye uzattı. "Deşifre edilmiş hali burada."</p>

  <p class="p7">Fache kâğıda baktı.</p>

  <p class="p7">1 &ndash; 1 &ndash; 2 &ndash; 3 &ndash; 5 &ndash; 8 &ndash; 1 3 - 2 1</p>

  <p class="p7">"Bu mu?" diye atıldı. "Yaptığınız tek şey, sayılan artan sıraya sokmak mı?"</p>

  <p class="p7">Sophie kendinden memnun tebessüm edecek kadar cesaretliydi. "Kesinlikle."</p>

  <p class="p7">Fache'nin ses tonu gırtlaksı bir homurtuya dönüşmüştü. "Ajan Neveu bununla hangi cehenneme varacaksınız bilmiyorum ama bir an önce varsanız iyi olacak." Görünüşünden, hâlâ ABD Büyükelçiliği&rsquo; ndeki mesajını dinlediği anlaşılan, telefonu kulağına bastırmış Langdon'a bir göz attı. Fache, Langdon'ın benzi atmış ifadesinden haberlerin iyi olmadığını sezinlemişti.</p>

  <p class="p7">Sophie meydan okuyan tehlikeli bir tonla, "Yüzbaşı," dedi. "Elinizdeki sayı dizimi, tarihteki en ünlü matematiksel dizimlerden biridir."</p>

  <p class="p7">Fache ünlü olma mertebesine erişecek bir matematik dizimi bulunduğunun farkında bile değildi ve Sophie'nin düşüncesiz ses tonu kesinlikle hoşuna gitmemişti.</p>

  <p class="p7">Fache'nin elindeki kâğıdı başıyla işaret ederek, "Bu Fibonacci Dizimi," dedi. "Her bir sayının, kendisinden önceki iki sayının toplamına eşit olduğu bir sayı dizisidir."</p>

  <p class="p7">Fache rakamları inceledi. Her sayı, gerçekten de önceki iki sayının toplamına eşitti ama Fache tüm bunların Sauniére'in ölümüyle bağlantısını anlayamıyordu.</p>

  <p class="p7">"Bu ardışık sayı serisini, on üçüncü yüzyılda, matematikçi Leonardo Fibonacci buldu. Sauniére'in yere yazdığı tüm sayıların ünlü Fibonacci Dizimi'ne ait olması kesinlikle tesadüf olamaz."</p>

  <p class="p7">Fache dakikalarca genç kadına baktı. "Pekâlâ, eğer tesadüf değilse, Jacques Sauniére'in neden böyle bir şey yaptığını söyler misin? Ne diyor? Bu ne anlama geliyor?"</p>

  <p class="p7">Sophie omuzlarını silkti. "Hiçbir şey. Bu basit bir kriptografi şakası. Tıpkı, bir şiirin kelimelerini alıp, herhangi biri kelimelerin ortak paydasını fark edecek mi diye onları gelişigüzel karıştırmak gibi."</p>

  <p class="p7">Fache öne doğru gözdağı veren bir adım attı ve yüzünü Sophie'ninkine olabildiğince yaklaştırdı.</p>

  <p class="p7">"Umarım bundan daha tatminkâr bir açıklaman vardır."</p>

  <p class="p7">Geriye doğru eğilirken Sophie'nin yumuşak hatları şaşırtacak kadar sertleşmişti. "Yüzbaşı, bu gece burada olanların ciddiyetini göz önünde bulundurarak, Jacques Sauniére'in sizinle oyun oynadığını bilmek isteyeceğinizi düşündüm. Belli ki istemiyormuşsunuz. Kriptoloji müdürüne artık bizim yardımımıza ihtiyacınız olmadığını bildireceğim."</p>

  <p class="p7">Bunu söyledikten sonra topuklarının üstünde döndü ve geldiği yöne doğru ilerlemeye başladı.</p>

  <p class="p7">Hayretler içindeki Fache, onun karanlıkta kayboluşunu izledi.&nbsp;Bu kadın aklını mı kaçırdı?&nbsp;Sophie Neveu az önce kendi eliyle&nbsp;profesyonel intiharını&nbsp;imzalamıştı.</p>

  <p class="p7">Fache hâlâ telefonda olan Langdon'a baktı. Telefondaki mesajını dinlerken, eskisinden daha kaygılı görünüyordu. ABD Büyükelçiliği. Bezu Fache pek çok şeyi küçümserdi... ama çok azı onu ABD</p>

  <p class="p7">Büyükelçiliği kadar öfkelendirebiliyordu.</p>

  <p class="p7">Fache ile büyükelçi ortak dışişleri mevzularında sıklıkla boynuzlarını birbirine geçiriyordu, en çok çarpıştıkları konu turist Amerikalıların polis güçlerince alıkonulmasıydı. DCPJ, hemen her gün uyuşturucu bulundurmaktan Amerikalı öğrencileri, yaşı küçük fahişelerle birlikte olan Amerikalı işadamlarını, dükkânlardan mal çalma ve mülke zarar verme nedenleriyle Amerikalı turistleri tutukluyordu. ABD</p>

  <p class="p7">Büyükelçiliği yasal olarak müdahale edebilir ve suçlu vatandaşların, avuçlarına ufak bir şaplak yemekle paçayı kurtaracakları Birleşik Devletler'e iade edilmesini isteyebilirdi.</p>

  <p class="p7">Ve büyükelçi istisnasız her olayda bunu yapıyordu.</p>

  <p class="p7">Fache buna,&nbsp;l&rsquo;émasculation de la Police Judiciaire,<a id="a11"></a><a href="../Text/notes.html#a63">{11}</a> diyordu. Paris Match Fache'nin, Amerikalı bir suçluyu ısırmaya çalışan, ama ABD Büyükelçiliği'ne bağlı olduğu için bunu beceremeyen bir polis köpeği gibi gösteren karikatürünü yayınlamıştı.</p>

  <p class="p7">Fache kendi kendine, ama&nbsp;bu gece değil,&nbsp;dedi.&nbsp;Kaybedecek çok şey var.</p>

  <p class="p7">Robert Langdon telefonu kapattığında, hasta gibi görünüyordu.</p>

  <p class="p7">Fache, "Her şey yolunda mı?" diye sordu.</p>

  <p class="p7">Langdon güçlükle başını iki yana sallayabildi.</p>

  <p class="p7">Cep telefonunu geri alırken Langdon'ın ter döktüğünü gören Fache&nbsp;, haberlerin kötü olduğunu&nbsp;hissetmişti.</p>

  <p class="p7">Fache'ye garip bir ifadeyle bakan Langdon, "Bir kaza," diye geveledi. "Bir arkadaş..." Tereddüt etti.</p>

  <p class="p7">"Sabah ilk uçakla eve dönmem gerekiyor."</p>

  <p class="p7">Langdon'ın yüzündeki şok ifadesinin gerçek olduğuna Fache'nin hiç şüphesi yoktu, bununla birlikte bir başka duyguyu daha hissedebiliyordu, sanki Amerikalının gözlerine ani bir korku dolmuş gibiydi.</p>

  <p class="p7">Langdon'ı dikkatle izleyen Fache, "Bunu duyduğuma üzüldüm," dedi. "Oturmak ister misiniz?" Galerideki seyir banklarından birini işaret etti.</p>

  <p class="p7">Langdon boş bakışlarla başını sallayıp, banka doğru birkaç adım attı. Duruyor, her geçen dakika kafası biraz daha karışmış görünüyordu. "Aslında sanırım, tuvaleti kullansam iyi olacak."</p>

  <p class="p7">Fache oyalandıkları için kaşlarını çatmıştı. "Tuvalet. Elbette. Birkaç dakikalık ara verelim." Geldikleri uzun koridorun gerisini gösterdi. 'Tuvaletler müze müdürünün ofisinin arka tarafında."</p>

  <p class="p7">Langdon Büyük Galeri koridorunun diğer tarafına bakarak duraksadı. "Sanırım şu tarafta daha yakın bir tuvalet var."</p>

  <p class="p7">Fache, Langdon'ın haklı olduğunu fark etti. Yolun üçte ikisini gelmişlerdi ve Büyük Galeri bir çift tuvaletle son buluyordu. "Size eşlik edeyim mi?"</p>

  <p class="p7">Galeride ilerlemeye başlayan Langdon başını iki yana salladı. "Gerek yok. Sanırım birkaç dakika yalnız kalmaya ihtiyacım var."</p>

  <p class="p7">Langdon'ın koridorda tek başına ilerlemesi Fache'nin çok da hoşuna gitmemişti ama Büyük Galeri'den tek çıkışın diğer tarafta olduğunu bildiğinden rahattı, altından geçtikleri kapı. Bu büyüklükteki bir yer için Fransız yangın yönetmeliği pek çok acil çıkış merdiveni yapılmasını gerektirdiği halde, Sauniére güvenlik sistemini çalıştırdığında bu merdivenler otomatik olarak kilitlenmişti. Evet şimdi sistem sıfırlanmış ve merdivenler yeniden açılmıştı ama önemi yoktu, dış kapılar açılırsa yangın alarmı devreye girecekti, üstelik dışarıda DCPJ ajanları bekliyordu. Fache'nin haberi olmaksızın Langdon'ın dışarı çıkması olası değildi.</p>

  <p class="p7">Fache, "Bir süreliğine Bay Sauniére'in ofisine dönmem gerekiyor," dedi. "Lütfen gelip, doğrudan beni bulun Bay Langdon. Tartışmamız gereken pek çok şey var."</p>

  <p class="p7">Langdon karanlıkta kaybolurken elini sallar gibi yaptı.</p>

  <p class="p7">Arkasını dönen Fache, öfkeyle diğer yöne doğru ilerledi. Kapıya geldiğinde altından geçerek Büyük Galeri'den çıktı, koridorda yürüdü ve Sauniére'in ofisindeki komuta merkezine fırtına gibi daldı.</p>

  <p class="p7">"Sophie Neveu'nun bu binaya girmesine kim izin verdi?" diye bağırdı.</p>

  <p class="p7">İlk cevap veren Collet oldu. "Dışardaki güvenlik görevlilerine şifreyi çözdüğünü söylemiş."</p>

  <p class="p7">Fache etrafına bakındı. "Gitti mi?"</p>

  <p class="p7">"Sizinle birlikte değil mi?"</p>

  <p class="p7">Gitmiş." Fache karanlık koridora bir göz attı. Belli ki Sophie, dışarı çıkmadan evvel durup diğer görevlilerle sohbet edecek halde değildi.</p>

  <p class="p7">Fache bir an için, giriş katındaki güvenlik polislerine telsizle Sophie'yi durdurmalarını ve binadan çıkmadan yanına getirmelerini söylemeyi istedi. Bunu bir kez daha düşündü. Konuşan sadece gururuydu...</p>

  <p class="p7">Son sözü söylemeyi istiyordu. Bu gece yeterince oyalanmıştı.</p>

  <p class="p7">Onu kovmak için sabırsızlanırken, kendi kendine&nbsp;Ajan Neveu ile daha sonra ilgilenirsin,&nbsp;dedi.</p>

  <p class="p7">Aklından Sophie'yi çıkartan Fache, bir süre için Sauniére'in masasında duran minyatür şövalye heykeline baktı. Sonra Collet'ye döndü, "Onu görüyor musun?"</p>

  <p class="p7">Collet başını bir kez salladı ve dizüstü bilgisayarını Fache'ye çevirdi. Zemin planındaki kırmızı nokta açıkça seçilebiliyor ve UMUMÎ TUVALET yazan odada yanıp sönüyordu.</p>

  <p class="p7">Bir sigara yakıp, koridora doğru yürüyen Fache, "Güzel," dedi. "Bir telefon açacağım. Langdon tuvaletten başka bir yere gitmesin."</p>

  <p class="p7">&nbsp;</p>
</body>
</html>
