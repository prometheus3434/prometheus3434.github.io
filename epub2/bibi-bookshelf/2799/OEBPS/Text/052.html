<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>46</title>
</head>

<body>
  <h1 class="h11">46</h1>

  <p class="p7">Odasındaki hasır kilimin üstünde yüzükoyun yatmış olan Silas taze kırbaç yaralarının pıhtılaşmasını bekliyordu. Bu gece kendine verdiği ikinci cezalandırma onu sersemletmiş ve güçsüz bırakmıştı. Ayrıca keçe kemerini artık çıkartması gerekiyordu, kalçalarının iç kısımlarından kan aktığını hissedebiliyordu.</p>

  <p class="p7">Yine de kayışı çıkartmak hakkını kendinde görmüyordu.</p>

  <p class="p7">Kiliseye ihanet ettim.</p>

  <p class="p7">Daha da kötüsü, piskoposa ihanet ettim.</p>

  <p class="p7">Bu gecenin Piskopos Aringarosa'nın kurtuluş gecesi olması gerekiyordu. Piskopos beş ay önce Vatikan Rasathanesi'nden döndüğünde, onu derinden değiştirecek olan bir şey öğrenmişti. Haftalarca depresyonda gezen Aringarosa, en sonunda haberi Silas'la paylaşmıştı.</p>

  <p class="p7">Silas, "Ama bu imkânsız!" diye haykırmıştı. "Bunu kabul edemem!"</p>

  <p class="p7">Aringarosa, "Doğru," demişti. "İnsanın aklına gelecek türden değil, ama doğru. Sadece altı ay var."</p>

  <p class="p7">Piskoposun sözleri Silas'ı dehşete düşürmüştü. Kurtulmak için dua etti ve o karanlık günlerde bile Tanrı&rsquo;ya ve Tarîk'e olan inancını kaybetmedi. Bir ay sonra bulutlar mucizevi bir şekilde aralanmış ve umut ışığı doğmuştu.</p>

  <p class="p7">Aringarosa buna,&nbsp;ilahi müdahale&nbsp;demişti.</p>

  <p class="p7">Piskopos ilk kez umutlu görünüyordu. "Silas," diye fısıldamıştı. "Tanrı bize&nbsp;Tarik&nbsp;'i korumamız için bir fırsat sunuyor. Tüm mücadeleler gibi bizim mücadelemiz de fedakârlık gerektirecek. Sen Tanrı&rsquo;nın neferi olacak mısın?"</p>

  <p class="p7">Silas, Aringarosa'nın -ona yeni bir hayat veren adamın- önünde diz çökmüş ve, "Ben Tanrı'nın kuzusuyum. Beni yüreğinizin dilediği gibi güdün," demişti.</p>

  <p class="p7">Aringarosa ortaya çıkan fırsatı anlattığında Silas bunun sadece Tanrı&rsquo;nın yardımıyla olabileceğini anlamıştı.&nbsp;Mucizevi kader!&nbsp;Aringarosa, Silas'a planı yapan adamla kendine -Öğretmen diyen bir adam-temas kurdurtmuştu. Öğretmen ile Silas asla yüz yüze gelmedikleri halde, her telefon konuşmalarında Silas, onun hem inancına, hem de gücünün büyüklüğüne korkuyla karışık saygı duyuyordu. Öğretmen, her yerde gözü ve kulağı olan, her şeyi bilen bir adama benziyordu. Silas, Öğretmen'in bu bilgileri nasıl topladığını bilmiyordu, ama Aringarosa'nın ona büyük bir güveni vardı ve Silas'a da aynını yapmasını söylemişti. Piskopos, Silas'a, "Öğretmen'in söylediklerini yap," demişti. "O zaman zafere ulaşırız."</p>

  <p class="p7">Zafer.&nbsp;Silas şimdi çıplak zemine bakarken zaferin ellerinden kaçmış olmasından korkuyordu.</p>

  <p class="p7">Öğretmen aldatılmıştı. Kilit taşı meselesi dolambaçlı bir çıkmaza dönüşmüştü. Ve bu düzenin içinde tüm umutlar yok olmuştu.</p>

  <p class="p7">Silas, Piskopos Aringarosa&rsquo;yı arayıp onu uyarmak istiyordu, ama Öğretmen o gece için doğrudan yapacakları tüm iletişimi yasaklamıştı.&nbsp;Kendi güvenliğimiz için.</p>

  <p class="p7">Sonunda dayanılmaz korkularını yenen Silas ayağa kalkıp, yerde duran cüppesini aldı. Cebinden telefonunu çıkardı. Başını utançla sallarken telefon numarasını çevirdi.</p>

  <p class="p7">"Öğretmen," diye fısıldadı. "Her şeyi kaybettik," Silas, adama nasıl düşürüldüğünü tüm dürüstlüğüyle anlattı.</p>

  <p class="p7">Öğretmen, "İnancını çok çabuk kaybediyorsun," diye karşılık verdi. Yeni bir haber aldım.</p>

  <p class="p7">Beklenmedik ama iyi bir haber. Sır devam ediyor. Jacques Sauniére ölmeden önce sırrı devretmiş. Seni yakında arayacağım. Bu geceki işimiz henüz bitmedi."</p>

  <p class="p7">&nbsp;</p>
</body>
</html>
