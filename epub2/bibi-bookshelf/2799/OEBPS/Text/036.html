<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>30</title>
</head>

<body>
  <h1 class="h11">30</h1>

  <p class="p7">Güvenlik görevlisi Claude Grouard,&nbsp;Mona Lisa&nbsp;'nın önünde yüzükoyun yatan esirinin başında dikilirken, öfkeden kuduruyordu.&nbsp;Bu hergele Jacques Sauniére'i öldürdü!&nbsp;Sauniére, Grouard ve adamları için çok sevdikleri bir baba gibiydi.</p>

  <p class="p7">Grouard tetiği çekip, Robert Langdon'ın sırtına bir kurşun saplamaktan başka bir şey istemiyordu.</p>

  <p class="p7">Kıdemli bir memur olan Grouard, dolu silah taşıyan az sayıdaki görevliden biriydi. Kendi kendine Langdon'ı öldürmenin, Bezu Fache ve Fransız hapishanelerinin çektireceği ıstırapla karşılaştırıldığında çok hafif kalacağını hatırlattı.</p>

  <p class="p7">Grouard kemerinden küçük telsizini çıkarıp destek istemeye çalıştı. Ama tek duyduğu parazitli bir sesti. Bu odadaki elektronik güvenlik, bekçilerin iletişim sistemini çalışmaz hale getiriyordu.&nbsp;Kapıya doğru&nbsp;gitmeliyim.&nbsp;Grouard silahını Langdon'a doğrultmuş bir halde, yavaşça kapı eşiğine doğru gerilemeye başladı. Üçüncü adımında, onu durduran bir şeye rastlamıştı.</p>

  <p class="p7">Bu da ne böyle!</p>

  <p class="p7">Odanın ortasında belirsiz bir görüntü beliriyordu. Bir siluet. Odada bir başkası mı vardı? Karanlıkta hareket eden bir kadın, sol taraftaki dura doğru yürüyordu. Renkli fenerle yerde bir şey arıyormuş gibi, önüne morumsu bir ışık demeti ileri geri hareket ediyordu.</p>

  <p class="p7">&ldquo;Kim var orada?"&nbsp;diye soran Grouard, son otuz saniye içinde adrenalinin ikinci kez tavana vurduğunu hissetmişti. Birden silahını nereye doğrultacağına veya hangi yöne doğru hareket edeceğine karar veremedi.</p>

  <p class="p7">Elindeki ışıkla hâlâ yeri tarayan kadın sakin bir tonla, "Teknik bölüm diye cevap verdi.</p>

  <p class="p7">Police Technique et Scientifique.&nbsp;Grouard terliyordu.&nbsp;Ben tüm ajanların gittiğini sanıyordum!</p>

  <p class="p7">Artık kızıl ötesi mor ışığın teknik bölümle bağdaştığını fark etmişti ama yine de DCPJ'nin burada neden delil aradığını anlayamıyordu.</p>

  <p class="p7">Grouard, "&nbsp;Votre nom!&nbsp;" diye seslendi. İçgüdüleri ona bir şeyin gerektiği gibi olmadığını söylüyordu. "</p>

  <p class="p7">Repondez!&nbsp;"<a id="a22"></a><a href="../Text/notes.html#a85">{22}</a></p>

  <p class="p7">Ses, sakin Fransızca, "&nbsp;C'est moi,&nbsp;"<a id="a23"></a><a href="../Text/notes.html#a88">{23}</a> diye karşılık verdi. "&nbsp;Sophie Neveu.&nbsp;&rdquo;</p>

  <p class="p7">Grouard'ın zihninin derinliklerinde bir yerlerde bu isim kayıtla&nbsp;Sophie Neveu?&nbsp;Bu, Sauniére'in torununun ismiydi, öyle değil mi? Küçük bir kızken buraya gelirdi ama bu yıllar önceydi.&nbsp;Bu kesinlikle o&nbsp;olamaz!&nbsp;Hem Sophie Neveu bile olsa, bu ona güvenmek için yeterli bir sebep değildi; Grouard, torunuyla Sauniére arasındaki hüzünlü ayrılığı duymuştu</p>

  <p class="p7">Kadın, "Beni tanıyorsun," diye seslendi. "Ve büyükbabamı Robert Langdon öldürmedi. İnan bana."</p>

  <p class="p7">Memur Grouard bunu yutacak kadar saf değildi.&nbsp;Desteğe ihtiyacım var!&nbsp;Bir kez daha telsizini deneyip, parazit sesleri duydu. Kapı girişi hâlâ altı metre arkasındaydı, bu yüzden silahını yerde yatan adamdan ayırmadan yavaşça gerilemeye başladı. Grouard adımlarını geri geri atarken, odanın diğer tarafındaki kadının UV ışığını yukarı kaldırarak, Devlet Salonu'nun arka kısmında,&nbsp;Mona Lisa&nbsp;'nın tam karşısında asılı duran resmi incelediğini gördü.</p>

  <p class="p7">Hangi resme baktığını gören Grouard yutkundu.</p>

  <p class="p7">Tanrı aşkına ne yapıyor bu kadın?</p>

  <p class="p7">Odanın arka tarafındaki Sophie Neveu, alnından soğuk terler damladığını hissediyordu. Langdon hâlâ kolları ve bacakları açık bir halde yerde yatıyordu.&nbsp;Dayan Robert. Geldim.&nbsp;Muhafızın her ikisini de vurmayacağını bildiğinden, Sophie dikkatini elindeki işe verdi ve özellikle bir sanat eserinin -bir başka Da Vinci- etrafındaki alanı iyice gözden geçirdi. Ama UV ışığı sıradışı bir ize rastlamamıştı. Ne yerde, ne duvarlarda, ne de tablonun üstünde.</p>

  <p class="p7">Burada bir şey olmalı!</p>

  <p class="p7">Sophie büyükbabasının şifrelerini doğru çözdüğüne kesinlikle emindi.</p>

  <p class="p7">Başka ne kastetmiş olabilir?</p>

  <p class="p7">İncelediği başyapıt bir buçuk metrelik bir tabloydu. Da Vinci'nin resmettiği tuhaf sahnede, tehlikeli çıkıntılı kayalıklar üzerinde kucağında Bebek İsa'yla oturan Bakire Meryem, Vaftizci Yahya ve Azrail Meleği görülüyordu. Sophie küçükkenMona Lisa&nbsp;'ya yaptığı her ziyarette büyükbabası onu kolundan sürükleyerek bu ikinci tablonun başına getirirdi.</p>

  <p class="p7">Grand-pére, ben buradayım! Ama göremiyorum!</p>

  <p class="p7">Sophie arkasında duran görevlinin telsizinden yardım istemeye çalıştığını duyabiliyordu.</p>

  <p class="p7">Düşün!</p>

  <p class="p7">Mona Lisa&rsquo;nın koruyucu camına karalanan mesajı gözünde canlandırdı.&nbsp;Kara riya aklı bilsek.</p>

  <p class="p7">Karşısındaki tablonun önünde, mesaj yazılacak koruyucu herhangi bir cam yoktu ve Sophie, büyükbabasının bir başyapıtın üstüne yazı yazarak asla zarar vermeyeceğini iyi biliyordu. Durdu. En azından önüne değil. Gözlerini yukarı, tabloyu taşımak için tavandan sarkan uzun kablolara dikti.</p>

  <p class="p7">Olabilir mi? Ahşap çerçeveyi sol tarafından kavrayarak kendine doğru çekti. Tablo oldukça büyüktü.</p>

  <p class="p7">Sophie, onu duvardan çekerken tablonun arka tarafı duvardan ayrılmıştı. Sophie başıyla omuzlarını tablonun arkasına sokup arka yüzeyi incelemek için siyah ışık tuttu.</p>

  <p class="p7">Sezilerinin yanlış olduğunu anlaması yalnızca birkaç saniyesini almıştı. Tablonun arkası boştu. Mor yazılar yoktu, sadece eskiyen tuvalin küflü kahverengi arka yüzeyi...</p>

  <p class="p7">Dur biraz.</p>

  <p class="p7">Sophie'nin gözleri, ahşap çerçevenin alt kenarına yerleştirilmiş parlak bir metalin ışıltısına takılmıştı. Bu küçük nesne, tuval ile çerçevenin buluştuğu kısımdaki açıklığın içine sıkıştırılmıştı. Arasından parlak altın bir zincir sarkıyordu.</p>

  <p class="p7">Sophie zincirin tanıdık altın bir anahtara bağlı olduğunu görünce hayrete düştü. Geniş ve oymalı baş kısım haç şeklindeydi ve üstüne Sophie&rsquo;nin dokuz yaşından beri görmediği mühür basılmıştı. P.S. harfleriyle birlikte bir fleur-de-lis. Sophie o anda büyükbabasının hayaletinin kulağına fısıldadığını hissetti.</p>

  <p class="p7">Vakti geldiğinde anahtar senin olacak.&nbsp;Büyükbabasının öldüğü halde verdiği sözü tutması, boğazının düğümlenmesine neden oldu. Büyükbabasının sesi,&nbsp;bu anahtar bir kutuyu açıyor&nbsp;, diyordu,&nbsp;orada pek&nbsp;çok sırrımı saklıyorum.</p>

  <p class="p7">Sophie artık o geceki kelime oyununun sadece bu anahtar için oynandığını anladı. Büyükbabası öldüğünde yanında bu anahtar vardı. Polisin eline düşmesini istemediğinden, onu bu tablonun arkasına saklamıştı Sonra, sadece Sophie'nin bulması için dâhice bir hazine avı planlamıştı.</p>

  <p class="p7">Güvenlik görevlisinin sesi, "Au secours!"<a id="a24"></a><a href="../Text/notes.html#a89">{24}</a> diye bağırdı.</p>

  <p class="p7">Sophie anahtarı tablonun arkasından aşırarak, UV feneriyle birlikte cebine attı. Tuvalin arkasından bakarken, görevlinin ümitsizce hâlâ telsizinden birilerine ulaşmaya çalıştığını görebiliyordu. Langdon'ı hedef alan silahım ondan ayırmadan kapı girişine doğru geriliyordu.</p>

  <p class="p7">Telsizine bir kez daha, "&nbsp;Au secours!&nbsp;" diye bağırdı.</p>

  <p class="p7">Parazit.</p>

  <p class="p7">Buraya gelen turistlerin&nbsp;Mona Lisa&nbsp;'yı gördüklerini övünerek anlatmak için evi aramaya çalıştıklarında, cep telefonlarının çalışmadığını hatırlayan Sophie,&nbsp;telsizi çalışmıyor,&nbsp;diye düşündü. Duvarlardaki yoğun izleme tertibatı yüzünden, koridora çıkmadıkça herhangi bir haberleşme sisteminin işlemesine imkân yoktu. Görevli hızla çıkışa doğru ilerliyordu ve Sophie çabuk davranması gerektiğini biliyordu.</p>

  <p class="p7">Arkasında durduğu büyük tabloya başını kaldırıp baktığında, o gece Leonardo da Vinci'nin bir kez daha yardımına koştuğunu gördü.</p>

  <p class="p7">Silahını adama doğrultmuş olan Grouard kendi kendine, birkaç metre kaldı, diyordu.</p>

  <p class="p7">Odanın diğer tarafında duran kadının sesi, "&nbsp;Arrétez! Ou je la détruis!&nbsp;&rdquo;<a id="a25"></a><a href="../Text/notes.html#a92">{25}</a> diye yankılandı.</p>

  <p class="p7">Grouard o tarafa bakıp durdu. "&nbsp;Mon dieu, non!&nbsp;"<a id="a26"></a><a href="../Text/notes.html#a93">{26}</a></p>

  <p class="p7">Kırmızımsı sis bulutunun içinden, kadının büyük tabloyu kablolar çıkartıp yere indirdiğini görebiliyordu. Bir buçuk metre yüksekliğindeki tablo, kadının tüm vücudunu gizliyordu. Grouard ilk önce tablonun yerinden oynayan kablolarının neden alarmları çalıştırmadığını düşündü ama sonra, kablo vericilerinin alarm için yeniden çalıştırılması gerektiğini anladı.&nbsp;Ne yapıyor!</p>

  <p class="p7">Gördüğünde kanı dondu.</p>

  <p class="p7">Tablo ortasından bel vermeye, Bakire Meryem, Bebek İsa ve Vaftizci Yahya çarpılmaya başlamıştı.</p>

  <p class="p7">Paha biçilemez Da Vinci'nin büküldüğünü dehşetle seyreden Grouard, "&nbsp;Non!&nbsp;&rdquo; diye çığlık attı. Kadın dizini arka taraftan tablonun ortasına bastırıyordu. "&nbsp;NON!&nbsp;&rdquo;</p>

  <p class="p7">Grouard dönerek, tabancasını kadına doğrulttu ama hemen o anda bunun boş bir tehdit olduğunun farkına vardı. Tablo sadece bir bez parçasıydı ama kesinlikle delinemezdi üstüne altı milyon dolarlık bir zırh giyiyordu.</p>

  <p class="p7">Bir Da Vinci'ye kurşun sıkamam!</p>

  <p class="p7">Kadın soğukkanlı bir sesle Fransızca, "Silahınla telsizini yere bırak," dedi. "Yoksa dizimi bu tabloya geçiririm. Sanırım büyükbabamın bu konuda neler hissedeceğini iyi biliyorsundur."</p>

  <p class="p7">Grouard sersemlemişti. "Hayır... lütfen. Bu&nbsp;Kayalıklar Bakiresi!&nbsp;&rdquo; Silahıyla telsizini yere bırakıp, ellerini başının üstüne kaldırdı.</p>

  <p class="p7">Kadın, "Teşekkürler," dedi. "Şimdi söylediklerimi tam olarak yap ki, her şey yolunda gitsin."</p>

  <p class="p7">Birkaç dakika sonra, Sophie ile birlikte yangın merdiveninden zemin kata koşarak inen Langdon'ın kalbi hâlâ gümbürdeyerek atıyordu. Yerde titreyerek yatan görevliyi Devlet Salonu'nda bıraktıklarından beri ikisi de tek kelime etmemişti. Şimdi görevlinin silahını sıkıca tutan Langdon, ondan kurtulmak için sabırsızlanıyordu. Silah ağırdı ve ona son derece yabancı geliyordu.</p>

  <p class="p7">Basamakları çifter çifter atlayan Langdon, neredeyse mahvetmek üzere olduğu tablonun ne kadar değerli olduğu konusunda Sophie'nin bir fikri olup olmadığını merak ediyordu. Yaptığı sanatsal seçim, bu geceki macerayla son derece örtüşüyordu. Eline aldığı Da Vinci, tıpkı&nbsp;Mona Lisa&nbsp;gibi, sanat tarihçileri arasında gizli pagan sembolleri içerdiği düşüncesiyle oldukça ünlüydü.</p>

  <p class="p7">Koşarlarken, "Çok değerli bir rehine seçtin," dedi.</p>

  <p class="p7">"&nbsp;Kayalıklar Bakiresi,&nbsp;" diye cevap verdi. "Ama onu ben değil, büyükbabam seçti. Tablonun arkasında benim için bir şey bırakmış."</p>

  <p class="p7">Langdon, ona şaşkın bir bakış fırlattı. "Ne! Ama hangi tablo olduğunu nereden anladın? Neden&nbsp;Kayalıklar Bakiresi?&nbsp;"</p>

  <p class="p7">"Kara riya aklı bilsek." Yüzüne zafer kazanmış bir gülümseme oturmuştu. "İlk iki anagramı göremedim Robert. Üçüncüyü kaçıramazdım,"</p>

  <p class="p7">&nbsp;</p>
</body>
</html>
