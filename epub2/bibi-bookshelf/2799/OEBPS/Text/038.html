<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>32</title>
</head>

<body>
  <h1 class="h11">32</h1>

  <p class="p7">Denon Kanadı'nın batı ucundaki güvenlik alarmı, Langdon ile Sophie Paris akşamının kucağına koşarken, yakındaki Tuileries Bahçeleri'ndeki güvercinleri ürkütüp kaçırmıştı. Sophie'nin meydanın karşı tarafında duran arabasına koşarlarken, Langdon uzaklardan gelen polis sirenlerini duyabiliyordu.</p>

  <p class="p7">Meydanda park halinde duran iki kişilik kırmızı arabayı işaret eden Sophie, "İşte şuradaki," dedi.</p>

  <p class="p7">Şaka yapıyor öyle değil mi?&nbsp;Araç, Langdon'ın hayatında gördüğü en küçük arabaydı.</p>

  <p class="p7">Sophie "SmartCar," dedi. "Yüz kilometrede bir litre yakıyor."</p>

  <p class="p7">Sophie arabayı çalıştırıp, çakıl taşlarından kaldırıma çıkana kadar, Langdon kendini yan koltuğa ancak atabilmişti. Araba kaldırımda ilerleyip, Carrousel de Louvre'daki adacığın bulunduğu yere sıçrayarak inerken arabanın ön paneline tutundu.</p>

  <p class="p7">Sophie bir an için merkezi çevreleyen taflanların arasından geçip adacıktan dümdüz giderek kısa yolu kullanmayı ve böylelikle ortadaki geniş Çimenlik alana ulaşmayı düşündü.</p>

  <p class="p7">Carrousel du Louvre'un etrafındaki taflanların ortadaki tehlikeli çukuru -&nbsp;La Pyramide Inversée- saklamaya yaradığını bilen Langdon, "Hayır!" diye bağırdı. Baş aşağı duran bu gökdelen piramidi daha önce müzeni" içinden görmüştü. Tek bir lokmada SmartCar'ı yutabilecek büyüklükteydi. Bereket versin ki, Sophie geleneksel yolu tercih edip direksiyonu sağa kırmış ve dışarı çıkıncaya kadar daire çizmişti.</p>

  <p class="p7">Daha sonra sola dönü ve kuzey şeridini takip ederek, Rue de Rivoli'ye doğru hızlandı.</p>

  <p class="p7">Arkalarındaki iki tonlu polis sirenlerinin sesi artık daha yüksek gelmeye başlamıştı ve Langdon yan aynadan baktığında farları görebiliyordu. Sophie, Louvre'dan daha hızlı uzaklaşabilmek için gaza basınca SmartCar'ın motoru itiraz etti. Elli metre ileride, Rivoli'deki ışık kırmızıya döndü. Sessizce küfreden Sophie hızını kesmeden devam etti. Langdon kaslarının gerildiğini hissediyordu.</p>

  <p class="p7">"Sophie?"</p>

  <p class="p7">Kavşağa geldiklerinde çok az yavaşlayan Sophie farlarını açtı ve yeniden gaza basıp, boş kavşaktan sola keskin bir dönüş yapmadan önce her iki yöne de şöyle bir baktı. Batıya doğru beş yüz metre kadar gittikten sonra Sophie geniş bir adanın etrafından sağa saptı. Kısa süre içinde Champ-Elysées Bulvarı'nın karşı tarafında ilerlemeye başlamışlardı.</p>

  <p class="p7">Düz yolda gitmeye başladıktan sonra Langdon yan pencereden boynunu uzatıp Louvre'a doğru baktı.</p>

  <p class="p7">Arkalarından polis takip ediyormuş gibi görünmüyordu. Müzenin önünde bir mavi ışıklar denizi toplanmaya başlamıştı.</p>

  <p class="p7">Kalp atışı sonunda yavaşlayan Langdon önüne döndü. "Bu ilginçti," dedi.</p>

  <p class="p7">Sophie, onu duymuşa benzemiyordu. Gözlerini, Paris'in Beşinci Cadde'si diye bilinen lüks mağazaların yer aldığı üç kilometrelik Champ-Elysées Bulvarı'na dikmişti. Büyükelçilik sadece bir buçuk kilometre uzaklıktaydı. Langdon koltuğuna yerleşti.</p>

  <p class="p7">Kara riya aklı bilsek.</p>

  <p class="p7">Sophie'nin aklını bu kadar hızlı çalıştırması gerçekten etkileyiciydi.</p>

  <p class="p7">Kayalıklar Bakiresi.</p>

  <p class="p7">Sophie, büyükbabasının onun için tablonun arkasına bir şey sakladığını söylemişti.&nbsp;Son bir mesaj mı?</p>

  <p class="p7">Langdon, Sauniére'in zekice düşünülmüş saklama yerine hayranlık duymaktan kendini alamıyordu;&nbsp;Kayalıklar Bakiresi&nbsp;o gecenin birbirine bağlı sembol zincirine tam olarak uyuyordu. Öyle görünüyordu ki Sauniére, her seferinde Leonardo Da Vinci'nin karanlık ve muzip yönüne duyduğu hayranlığı dile getirmişti.</p>

  <p class="p7">Kayalıklar Bakiresi&nbsp;teklifi Da Vinci'ye Lekesiz Doğum Kardeşler Birliği diye bilinen bir kuruluştan gelmişti. Milano'daki San Francesco kiliselerindeki sunakta bulunan üçlemenin ortası için bir tabloya ihtiyaç duyuyorlardı. Rahibeler, Leonardo'ya tablonun tam ebatlarını ve istedikleri temayı belirtmişlerdi... bir mağaraya sığınan Bakire Meryem, Vaftizci Bebek Yahya, Azrail ve Bebek İsa. Da Vinci onların istediği gibi çalıştığı halde, işi teslim ettiğinde grup dehşete düşmüştü. Tabloyu tartışmalı ve rahatsız edici ayrıntılarla doldurmuştu.</p>

  <p class="p7">Tabloda, kolunu bebek İsa olduğu tahmin edilen bir çocuğa dolamış mavi sabahlık içindeki Bakire Meryem görünüyordu. Meryem'in karşısında, ne bir çocukla, ki onun da Vaftizci Yahya olduğu tahmin ediliyordu, Azrail oturuyordu. Bununla birlikte, alışıldık Yahya'yı vaftiz eden İsa betimlemesinin yerine bu kez bebek&nbsp;Yahya,&nbsp;İsa'yı vaftiz ediyordu... ve İsa yetkisini ona veriyordu! Bundan daha da sıkıntı verici olan, Meryem'in bir elini bebek Yahya'nın başının üstünde tutması ve tehditkâr bir tavır içinde olmasıydı</p>

  <p class="p7">-elleri, görünmeyen bir başı kavrayan kartal pençesi gibiydi. Son olarak, en belirgin ve en korkutucu görüntü: Meryem'in kıvrılmış parmaklarının tam altında Azrail'in yaptığı kesme işaretiydi -sanki Meryem'in pençemsi elinin tuttuğu görünmeyen başı boynundan kesip ayırıyor gibiydi.</p>

  <p class="p7">Langdon'ın öğrencileri, Da Vinci'nin ikinci bir tablo yaparak kardeşler cemiyetini yumuşattığını öğrendiklerinde daima şaşırırlardı. Bu "hafifletilmiş"&nbsp;Kayalıklar Bakiresi&nbsp;'nde tüm bireyler daha geleneksel bir şekilde tasvir edilmişlerdi. İkinci tablo şimdi Londra'daki Ulusal Galeri'de sergileniyordu ama Langdon yine de Louvre'da yer alan daha ilgi çekici resmi tercih ediyordu.</p>

  <p class="p7">Sophie arabayı Champ-Elysées'de hızla sürerken Langdon, "Tablonun arkasında ne vardı?" diye sordu.</p>

  <p class="p7">Sophie gözlerini yoldan ayırmadı. "Büyükelçiliğe güven içinde girdikten sonra sana göstereceğim."</p>

  <p class="p7">"Bana&nbsp;gösterecek misin?&nbsp;" Langdon şaşırmıştı. "Sana maddi bir nesne mi bırakmış?"</p>

  <p class="p7">Sophie ters ters başını salladı. "Üstünde fleur-de-lis ve P.S. harfleri var."</p>

  <p class="p7">Langdon kulaklarına inanamıyordu.</p>

  <p class="p7">Sophie arabanın direksiyonunu sağa kırıp, lüks Hotel de Crillon'un en Paris'in üç şeritli diplomatik mahallesine hızla dönerken,&nbsp;bu işi başaracağız,&nbsp;diye düşünüyordu. Artık büyükelçiliğe bir kilometreden az kalmıştı. Sophie sonunda nefesinin yeniden normale döndüğünü hissetti.</p>

  <p class="p7">Arabayı sürerken bile Sophie'nin aklı cebindeki anahtardaydı. Yıllar önce onu gördüğü ana ait hatıralar, kolları eşit haç biçimindeki altın baş kısım, üçgen gövde, içerlek yazılar, kabartmalı çiçek mühür ve P.S. harfleri.</p>

  <p class="p7">Geçen yıllar süresince anahtar Sophie'nin aklına nadiren gelmiş olsa da, istihbarat camiasında yaptığı görev ona güvenlik hakkında pek çok şey öğretmişti ve artık anahtarın garip görüntüsü ona çok şaşırtıcı gelmiyordu.&nbsp;Lazerle işlenmiş bir matris. Kopyalanması imkânsız&nbsp;. Kilidi döndüren dişler yerine bu anahtarda yer alan lazerle yapılmış karmaşık kabarcıklar elektronik bir göz tarafından inceleniyordu. Eğer göz, altıgen kabarcıkların doğru aralıklarla yerleştirildiğine ve çevrildiğine karar verirse kilit açılacaktı.</p>

  <p class="p7">Sophie böylesi bir anahtarın neyi açacağını tahmin edemiyor ama Robert'ın söyleyebileceğini sezinliyordu. Her şeyden önce, daha görmeden anahtarın üstündeki kabartmalı mührü tarif etmişti. Üst taraftaki çarmıh formu, anahtarın bir tür Hıristiyan örgütüne ait olduğunu gösteriyordu ama Sophie lazer işlemeli matris kullanan bir kilise bilmiyordu.</p>

  <p class="p7">Ayrıca büyükbabam Hıristiyan değildi...</p>

  <p class="p7">Sophie on yıl önce bunun ispatına tanık olmuştu. Ne gariptir ki, büyükbabasının asıl tabiatını ona gösteren bir başka anahtar çok daha normal bir anahtar olmuştu.</p>

  <p class="p7">Charles de Gaulle Havaalanı'na inip, eve giden bir taksiye atladığında ılık bir akşamüstüydü.</p>

  <p class="p7">Grand-péreaz sonra beni gördüğüne çok şaşıracak,&nbsp;diye düşünüyordu. İngiltere'deki okulundan bahar tatili dolayısıyla eve birkaç gün erken dönen Sophie, onu görmek ve çalıştığı deşifre metotlarını ona anlatmak için sabırsızlanıyordu.</p>

  <p class="p7">Ama nedense Paris'teki eve vardığında büyükbabasını orada bulmamıştı. Hayal kırıklığına uğramıştı ama gelmesini beklemediğini biliyordu. Belki de Louvre'da çalışıyordu.&nbsp;Ama bugün cumartesi,&nbsp;diye hatırladı. Hafta sonlarında nadiren çalışırdı. Hafta sonlarında genellikle...</p>

  <p class="p7">Sophie sırıtarak garaja koşmuştu. Elbette arabası orada değildi. Hafta sonuydu. Jacques Sauniére şehirde araba kullanmaktan hoşlanmazdı. Arabayı tek bir yöne gitmek için almıştı -Paris'in kuzeyinde, Normadiya'daki şatosuna gitmek için. Sophie Londra'nın keşmekeşinde geçirdiği aylardan sonra doğa kokusunu almak ve hemen yola çıkmak için sabırsızlanıyordu. Akşamın erken saatleri olduğundan, derhal yola koyulup ona süpriz yapmaya karar vermişti. Bir arkadaşının arabasını ödünç alan Sophie, kuzeye yönelerek Cruelly yakınlarındaki ıssız dağlara doğru yol aldı. Büyükbabasının inziva köşesine giden özel araba yoluna saptığında saat onu biraz geçiyordu. Yol yaklaşık bir buçuk kilometre uzunluğundaydı ve Sophie ancak yolu yarıladığında ağaçların arasından evi görmeye başlamıştı -bir dağ kenarındaki ormanın içine yapılmış, dev gibi eski taş bir şato.</p>

  <p class="p7">Sophie bu saatte büyükbabasının uyuyor olabileceğini aklından geçirmişti ama evin ışıklarının parıldadığını görünce oldukça heyecanlandı. Park edilmiş arabalarla dolu garaja vardığında sevinci şaşkınlığa dönüşmüştü -Mercedes'ler, BMW'ler, Audi'ler ve bir Rolls-Royce.</p>

  <p class="p7">Sophie bir müddet baktıktan sonra kahkaha krizine tutuldu. Benim&nbsp;Grand-pére&nbsp;'&nbsp;m, ünlü münzevi!</p>

  <p class="p7">Görünüşe bakılırsa Jacques Sauniére göründüğü kadar münzevi biri değildi. Sophie okuldayken bir partiye ev sahipliği yaptığı belli oluyordu ve arabaların görünüşüne bakılırsa, Paris'in en nüfuzlu kişileri partiye katılmışlardı.</p>

  <p class="p7">Ona sürpriz yapmak için sabırsızlanan Sophie hemen ön kapıya koştu. Kapıya vardığında kilitli olduğunu gördü. Kapıyı yumrukladı. Kimse cevap vermedi. Şaşkın bir halde evin etrafında döndü ve arka kapıyı denedi. Cevap yoktu.</p>

  <p class="p7">Aklı karışmış bir şekilde biraz durup dinledi. Tek duyduğu, vadinin etrafında dönerken hafif uğultular çıkaran serin Normandiya havasıydı.</p>

  <p class="p7">Müzik çalmıyordu.</p>

  <p class="p7">Ses yoktu.</p>

  <p class="p7">Hiçbir şey duyulmuyordu.</p>

  <p class="p7">Sophie ormanın sessizliği içinde evin yan tarafına gidip, bir ağaç gövdesine tırmanarak yüzünü oturma odasının penceresine dayadı. İçeride gördükleri bir anlam ifade etmiyordu.</p>

  <p class="p7">"Burada kimse yok!"</p>

  <p class="p7">Birinci katın tamamı bomboş görünüyordu.</p>

  <p class="p7">İnsanlar nerede?</p>

  <p class="p7">Kalbi hızla çarpan Sophie, odunluğa gidip büyükbabasının çıra kutusunun altında sakladığı yedek anahtarı aldı. Ön kapıya koşup içeri girdi. Boş antreye adımını attığında güvenlik sisteminin kontrol paneli yanıp sönmeye başlamıştı... içeri giren kimsenin, güvenlik alarmı çalmaya başlamadan doğru şifreyi tuşlaması için 10 saniyesi olduğunu gösteren uyarı.</p>

  <p class="p7">Parti verirken alarmı mı çalıştırmıştı?</p>

  <p class="p7">Sophie çabucak şifreyi girdi ve sistemi kapattı.</p>

  <p class="p7">İçeri girdiğinde tüm evin bomboş olduğunu gördü. Yukarı katta da kimse yoktu. Bir kez daha boş oturma odasına indiğinde bir süre sessizce durdu ve neler olduğunu anlamaya çalıştı.</p>

  <p class="p7">İşte o anda derinden gelen sesleri duydu. Ve bu sesler aşağıdan geliyor gibiydi. Sophie bir anlam veremiyordu. Eğilerek kulağını yere dayadı ve dinledi. Evet, sesler kesinlikle aşağıdan geliyordu. Şarkı söylüyor gibiydiler... Korkmuştu. Sesten daha ürkütücü olan, bu evin bir bodrum katı olmadığını hatırlamasıydı.</p>

  <p class="p7">En azından benim bildiğim bir bodrumu yok.</p>

  <p class="p7">Arkasını dönüp oturma odasını gözleriyle tarayan Sophie, evde yerinde durmayan tek bir nesneye rastlamıştı -büyükbabasının en sevdiği antika Aubusson duvar halısı. Genellikle doğu duvarında şöminenin arkasında asılı dururdu ama o gece pirinç kornişinden kenara çekilmişti ve arkasındaki duvarı gözler önüne seriyordu.</p>

  <p class="p7">Çıplak lambri duvara doğru yürüyen Sophie şarkı seslerinin yükseldiğini hissetti. Tereddüt ederek kulağını duvara yasladı. Artık sesler daha berraktı. İnsanlar kesinlikle şarkı söylüyor... Sophie'nin anlayamadığı kelimeler kullanıyorlardı.</p>

  <p class="p7">Bu duvarın arkasında bir boşluk var!</p>

  <p class="p7">Panelin kenarlarını eliyle yoklayan Sophie gizli bir oyuk buldu. Titizlikle işlenmişti. Kayarak açılan bir kapı. Kalbi deli gibi çarparken parmağını deliğe yerleştirdi ve çekti. Ağır duvar ses çıkartmadan yana kaydı İlerideki karanlıkta şarkı söyleyen sesler yankılanıyordu.</p>

  <p class="p7">Kapıdan geçen Sophie kendini dönerek aşağı inen, kaba taş bir merdivende buldu. Çocukluğundan beri bu eve gelirdi ama bu merdivenin varlığından bile haberi yoktu!</p>

  <p class="p7">Aşağı indikçe hava serinlemişti. Sesler daha da belirginleşti. Artık kadın ve erkek seslerini duyuyordu.</p>

  <p class="p7">Döner basamaklar görüş açısını engelliyordu ama son basamakta önü açılmıştı. Arka tarafta bodrum katının küçük bir parçasını görebiliyordu, titreşen turuncu alevlerle aydınlan taş.</p>

  <p class="p7">Nefesini tutan Sophie birkaç adım daha yaklaştı ve neler olduğunu görmek için çömeldi. Gördüklerini anlayabilmesi birkaç saniyesini almıştı.</p>

  <p class="p7">Burası bir yeraltı odasıydı, dağdaki granitten oyulmuş kaba bir odaya benziyordu. İçerideki tek ışık, duvarlardaki meşalelerden geliyordu. Devlerin aydınlattığı odanın ortasında yaklaşık otuz kişi çember oluşturacak şekilde duruyordu.</p>

  <p class="p7">Hayal görüyorum,&nbsp;dedi Sophie kendi kendine.&nbsp;Bu bir rüya. Başka ne olabilir?</p>

  <p class="p7">Odadaki herkes maske takmıştı. Kadınlar beyaz tül gecelikler ve altın ayakkabılar giymişlerdi.</p>

  <p class="p7">Maskeleri beyazdı ve ellerinde altın küreler tutuyorlardı. Erkekler uzun siyah tunikler giymişlerdi ve maskeleri siyahtı. Dev bir satranç tahtasındaki piyonlara benziyorlardı. Çemberdeki herkes ileri geri sallanıp yerde duran bir şeyi huşu içinde zikrediyorlardı... Sophie'nin göremediği bir şeyi.</p>

  <p class="p7">Şarkı yeniden başlamıştı. Hızlandı. Artık gürlüyordu. Daha hızlı. Katılımcılar içeri doğru birer adım atıp, diz çöktüler. Sophie o sırada neye tanıklık ettiklerini görebilmişti. Dehşetle gerilediği halde, bu manzara hafızasından sonsuza kadar silinmeyecekti. Tiksinti duyan Sophie arkasını dönüp, taş duvarlara tutunarak merdiveni tırmanmıştı. Kapıyı çekerek kapattıktan sonra evden kaçtı ve gözyaşları içinde Paris'e geri döndü.</p>

  <p class="p7">O gece hayal kırıklığına ve ihanete uğramış bir halde eşyalarını toplayıp evden ayrıldı. Yemek odasındaki masanın üstüne bir not bırakmıştı.</p>

  <p class="p7">ORADAYDIM. BENİ BULMAYA ÇALIŞMA.</p>

  <p class="p7">Notun yanına şatonun odunluğunda duran yedek anahtarı bıraktı.</p>

  <p class="p7">"Sophie!" Langdon'ın sesi düşüncelerini bölmüştü. "Dur! Dur!"</p>

  <p class="p7">Hatıralarından uyanan Sophie aniden frene asıldı ve araba patinaj yaparak durdu. "Ne? Ne oldu?"</p>

  <p class="p7">Langdon önlerindeki uzun caddeyi gösteriyordu.</p>

  <p class="p7">Gördüğünde Sophie'nin kanı dondu. Yüz metre kadar ilerideki kavşak DCPJ polis arabalarıyla kapatılmıştı. Çarpık park edilmişlerdi ve niyetleri belliydi.&nbsp;Gabriel Bulvarı'nı kapatmışlar!</p>

  <p class="p7">Langdon içini çekti. "Bu gece büyükelçilik yasak bölge mi ilan edildi?"</p>

  <p class="p7">Sokağın aşağısında, arabalarının yanında duran iki DCPJ polisi şimdi onların bulunduğu yöne doğru bakıyorlardı. Önlerindeki caddede böylesine tuhaf biçimde duran farların ne olduğunu merak ettikleri ortadaydı.</p>

  <p class="p7">Pekâlâ Sophie, yavaşça dön.</p>

  <p class="p7">SmartCar'ı geri vitese takarak, üç puanlık bir dönüş yaptı ve araba aksi istikamete döndürdü.</p>

  <p class="p7">Uzaklaşırken, arkasından patinaj yapan tekerleklerin sesini duydu. Sirenler çalmaya başlamıştı.</p>

  <p class="p7">Sophie küfrederek gaza bastı.</p>

  <p class="p7">&nbsp;</p>
</body>
</html>
