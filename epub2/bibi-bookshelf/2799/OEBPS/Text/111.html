<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>105</title>
</head>

<body>
  <h1 class="h11">105</h1>

  <p class="p7">Rosslyn'de akşam olmuştu.</p>

  <p class="p7">Taş evin verandasında tek başına ayakta duran Robert Langdon arkasındaki tel kapıdan gelen kahkaha ve birbirlerine kavuşmanın getirdiği mutluluk seslerinin tadını çıkarıyordu. Elinde tuttuğu Brezilya kahvesi ile dolu fincan yorgunluğunu alırken, bu dinlencenin fazla sürmeyeceğini biliyordu. Artık vücudu dayanamayacak kadar bitkin düşmüştü.</p>

  <p class="p7">Arkasından gelen bir ses, "Dışarı çok sessiz çıktınız," dedi.</p>

  <p class="p7">Arkasını döndü. Saçları akşamın ışıklarıyla pırıldayan, Sophie'nin büyükannesi dışarı çıkmıştı. İsmi, en azından son yirmi sekiz yıldır Marie Chauvel idi.</p>

  <p class="p7">Langdon yorgun bir ifadeyle tebessüm etti. "Ailenizi biraz baş başa bırakmak istedim." Pencereden bakınca Sophie'nin erkek kardeşiyle konuşmakta olduğunu gördü.</p>

  <p class="p7">Marie gelip, yanında durdu. "Bay Langdon, Jacques'in öldürüldüğünü ilk duyduğumda Sophie'nin güvenliği konusunda dehşete düşmüştüm. Hayatım boyunca, bu akşam onu kapımın önünde görmek kadar rahatlatan bir şey olmadı. Size ne kadar teşekkür etsem azdır."</p>

  <p class="p7">Langdon nasıl cevap vereceğim bilemiyordu. Sophie ile büyükannesine özel konuşmalarını teklif etmiş olmasına karşın, Marie, onun da gelip dinlemesini istemişti.&nbsp;Eşimin size güvendiği belli Bay Langdon,&nbsp;ben deöyle yapacağım.</p>

  <p class="p7">Böylece Langdon, Sophie'nin yanında kalmış ve Marie'nin, ailesi hakkında Sophie'ye anlattıkların! sessiz bir şaşkınlık içinde dinlemişti. Her ikisinin de Merovingian ailelerinden olması inanılmazdı &ndash;</p>

  <p class="p7">Magdalalı Meryem ve İsa Mesih'in torunları. Sophie'nin ailesi ve ataları, korunmak amacıyla soyadlarını</p>

  <p class="p7">Plantard ve Saint-Clair olarak değiştirmişlerdi. Onların çocukları bu kanbağının doğrudan vârisleriydiler ve bu yüzden tarikat tarafından dikkatle korunmuşlardı. Sophie'nin ailesi sebebi belirsiz bir araba kazasında öldüğünde, tarikat asil soyun kimliğinin keşfedilmesinden korkmuştu.</p>

  <p class="p7">Marie acıyla titreyen bir sesle, "Büyükbaban ve ben," diye açıkladı. "O telefonu aldığımızda derhal bir karar vermek zorundaydık. Ailenin arabası nehirde bulunmuştu." Gözlerindeki yaşlan kuruladı. "Altımız siz iki torunumuz da dahil o gece aynı arabada seyahat edecektik. Son anda planlarımızı değiştirmiştik, annen ve baban arabada yalnızdılar. Kazayı duyduğumuzda Jacques ve benim gerçekte olanları bilmemizin imkânı yoktu... ya da bunun gerçekten bir&nbsp;kaza&nbsp;olup olmadığını." Marie, Sophie'ye baktı. "Torunlarımızı korumamız gerektiğini biliyorduk ve en iyisi olduğunu düşündüğümüz şeyi yaptık. Jacques polise benim ve erkek kardeşinin de o arabada olduğumuzu söyledi... ikimizin cesedi akıntıya kapılmış olmalıydı. Daha sonra erkek kardeşinle ben tarikatla birlikte saklandık. Ünlü bir kişi olduğundan Jacques saklanmak gibi bir lükse sahip değildi. Çocuklardan büyük olan Sophie'nin Paris'te kalıp Jacques tarafından yetiştirilmesi daha mantıklıydı, tarikatın kalbine ve korumasına daha yakın olarak." Sesi fısıltıya dönüşmüştü.</p>

  <p class="p7">"Yapmamız gereken en zor şey, aileyi bölmekti. Jacques ile ben birbirimizi nadiren gördük, tabii en gizli toplantılarda... tarikatın koruması altında. Kardeşliğin sadık kaldığı bazı törenler vardır."</p>

  <p class="p7">Langdon hikâyenin daha derinlere gideceğini, fakat geri kalanını duymaması gerektiğini hissetmişti. Bu yüzden dışarı çıkmıştı. Şimdi Rosslyn'in sivri tepelerine bakarken, onun çözülmemiş sırrını düşünmekten kendini alamıyordu. K&nbsp;âse gerçekten burada Rosslyn'de mi? Eğer öyleyse, Sauniére'in şiirinde&nbsp;bahsettiği bıçak ve kadeh neredeler?</p>

  <p class="p7">Langdon'ın elini işaret eden Marie, "Onu ben alırım," dedi.</p>

  <p class="p7">"Oh, teşekkürler." Langdon boşalan kahve fincanını geri uzattı.</p>

  <p class="p7">Marie, ona baktı. "&nbsp;Diğer&nbsp;elinizdekinden bahsediyordum Bay Langdon."</p>

  <p class="p7">Bakışlarını indiren Langdon, Sauniére'in papirüsünü tuttuğunu fark etti. Daha önce gözden kaçırdığı bir şeyi görmek umuduyla onu yeniden kripteksin içinden çıkarmıştı. "Elbette, affedersiniz."</p>

  <p class="p7">Marie kâğıdı alırken neşeli görünüyordu. "Paris'te, bu gül ağacı, kutunun geri döndüğünü görmekten son derece memnun olacağını bildiğim bir bankacı var. André Vernet, Jacques'in çok yakın bir arkadaşıydı ve Jacques, ona son derece güveniyordu. André, Jacques'in bu kutunun korunması ricasını yerine getirmek için her şeyi yapardı."</p>

  <p class="p7">Buna beni vurmak da dahil,&nbsp;diye düşünen Langdon, adamcağızın burnunu kırmış olabileceğini hatırlayarak, bu konuya değinmemeye karar verdi. Langdon Paris'i düşündüğünde aklına aynı gece öldürülen diğer üç sénéchaux gelmişti. "Peki ya tarikat? Şimdi ne olacak?"</p>

  <p class="p7">"Çarklar dönmeye başladı bile Bay Langdon. Kardeşlik yüzyıllardır ayakta, bunu da atlatacaktır. Üst kademeye geçmek ve yeniden yapılanmak için sırada bekleyenler var."</p>

  <p class="p7">Langdon gece boyunca Sophie'nin büyükannesinin tarikat faaliyetleriyle yakın bağlan olduğundan şüphelenmişti. Her şeyden önce, tarikatın her zaman kadın üyeleri olmuştu. Dört Büyük Üstat kadındı.</p>

  <p class="p7">Sénéchaux'lar geleneksel olarak erkeklerden &ndash;muhafızlar- seçiliyordu ama tarikatta kadınların daha yüce bir statüsü vardı ve herhangi bir kademeden en üst kademeye geçebilirlerdi.</p>

  <p class="p7">Langdon, Leigh Teabing'i ve Westminster Manastırı'nı düşündü. Aradan yıllar geçmiş gibi geliyordu.</p>

  <p class="p7">"Kilise eşinize Zamanın Sonu geldiğinde Sangreal Belgeleri'ni açıklamaması yolunda baskı yapıyor muydu?"</p>

  <p class="p7">"Aman Tanrım hayır. Zamanın Sonu paranoyak zihinlerin uydurması. Tarikat öğretilerinde, Kâse'nin açıklanması gereken tarihe değinen hiçbir şey yoktur. Tam aksine, tarikat her zaman Kâse'nin asla açıklanmaması gerektiğine inanmıştır."</p>

  <p class="p7">Langdon şaşırmıştı. "Asla mı?"</p>

  <p class="p7">"Ruhlarımızı ayakta tutan gizem ve meraktır, Kâse'nin kendisi değil. Kâse'nin güzelliği onun semavi doğasındadır." Marie Chauvel şimdi Rosslyn'e bakıyordu. "Bazıları için Kâse, onlara sonsuz hayatı getirecek olan kadehtir. Bazıları için ise, kayıp belgelerin ve gizli tarihin arayışı. Ve pek çokları için sanırım Kutsal Kâse sadece muhteşem bir fikirdir... günümüzün kaos içindeki dünyasında bile bizlere ilham verecek ulaşılmaz bir hazine."</p>

  <p class="p7">"Peki ama Sangreal Belgeleri gizli kalırsa, Magdalalı Meryem hikâyesi sonsuza dek yok olmayacak mı?"</p>

  <p class="p7">"Öyle mi olacak? Etrafınıza bakın. Onun hikâyesi resimde, müzikte ve kitaplarda anlatılıyor. Her gün biraz daha fazla. Sarkaç sallanıyor, Tarihimizin tehlikelerini anlamaya başlıyoruz... ve yıkıcı yollarımızı.</p>

  <p class="p7">Kutsal dişiyi yeniden canlandırmamız gerektiğinin farkına varıyoruz," Durdu. "Kutsal dişi sembolleri hakkında bir araştırma yazdığınızı söylemiştiniz, öyle değil mi?"</p>

  <p class="p7">"Evet."</p>

  <p class="p7">Gülümsedi. "Onu bitirin Bay Langdon. Onun şarkısını söyleyin, Dünyanın modern ozanlara ihtiyacı var."</p>

  <p class="p7">Verdiği mesajın üzerinde yarattığı ağırlığı hisseden Langdon sustu. İlerideki açık arazide ay, ağaçların üstünde yükseliyordu. Gözlerini Rosslyn'e çeviren Langdon, onun sırrını öğrenmek için çocuksu bir heves duydu. Sorma, dedi kendi kendine.&nbsp;Zamanı uygun değil&nbsp;. Marie'nin elindeki papirüse, sonra da Rosslyn'e baktı.</p>

  <p class="p7">Neşeli görünen Marie, "Soruyu sorun Bay Langdon," dedi. "Doğruyu duymayı hak ettiniz."</p>

  <p class="p7">Langdon yüzünün kızardığını hissetti.</p>

  <p class="p7">"Kâse'nin burada, Rosslyn'de olup olmadığını bilmek istiyorsunuz."</p>

  <p class="p7">"Bana söyleyebilir misiniz?"</p>

  <p class="p7">Marie öfkelenmiş gibi içini çekti. "Şu insanlar neden Kâse'nin huzur içinde yatmasına izin&nbsp;vermiyorlar?&nbsp;" Sonra güldü, eğlendiği belli oluyordu. "Neden burada olduğunu düşünüyorsunuz?"</p>

  <p class="p7">Langdon, onun elindeki papirüsü işaret etti, "Eşinizin şiiri açıkça Rosslyn'den bahsediyor ama bir de Kâse'ye bekçilik eden bıçak ile kadeh var. Orada bıçak ve kadeh sembollerini göremedim."</p>

  <p class="p7">Marie, "Bıçak ve kadeh mi?" diye sordu. "Tam olarak neye benziyorlar?"</p>

  <p class="p7">Langdon, onun kendisiyle dalga geçtiğini anlamıştı ama oyuna katılarak, sembolleri çabucak tasvir etti.</p>

  <p class="p7">Marie'nin yüzünden belli belirsiz bir hatırlama ifadesi geçti. "Ah, evet, elbette. Bıçak, erkek olan her şeyi temsil eder. Şu şekilde çiziliyor, öyle değil mi?" İşaret parmağını kullanarak, avuç içine bir şekil çizdi.</p>

  <p class="p7">"Evet," dedi Langdon. Marie, şeklin daha az kullanılan kapalı biçimini çizmişti ama Langdon sembolün her iki kullanılışını da önceden görmüştü.</p>

  <p class="p7">Yine avuç içine çizerek, "Ve tersi ise," dedi. "Dişiyi temsil eden kadeh."</p>

  <p class="p7">"Doğru," dedi Langdon.</p>

  <p class="p7">"Ve siz bana burada, Rossilyn Şapeli'nde var olan yüzlerce sembol arasında bu iki şeklin yer almadığını söylüyorsunuz, öyle mi?"</p>

  <p class="p7">"Onları görmedim."</p>

  <p class="p7">"Peki ben size gösterirsem, uyuyabilecek misiniz?"</p>

  <p class="p7">Langdon cevap vermeye fırsat bulamadan, Marie Chauvel verandadan indi ve şapele doğru yürümeye başladı. Langdon, onun arkasından koşturdu. Eski binaya girdiklerinde, Marie ışıkları açtı ve mabedin ortasında, yerde duran sembolü gösterdi. "İşte burada Bay Langdon. Bıçak ve kadeh."</p>

  <p class="p7">Langdon aşınmış zemine baktı. Boştu. "Burada hiçbir şey..."</p>

  <p class="p7">İçini çeken Marie, şapelin o ünlü aşınmış yolu üzerinde adım atmaya başladı. Langdon&rsquo;ın akşamüstü gördüğü ziyaretçilerin yürüdüğü aynı yolda. Gözleri dev sembolün farkına vardığında, hâlâ bir şey anlamıyordu. "Ama bu Davut'un..."</p>

  <p class="p7">Langdon sonunda hayrete düşerek anladığında, konuşmayı kesti.</p>

  <p class="p7">Bıçak ve kadeh.</p>

  <p class="p7">Birbirinin içine geçmiş.</p>

  <p class="p7">Davut'un yıldızı... erkek ile dişinin mükemmel birleşimi... Süleyman'ın Mührü... erkek ile dişi&nbsp;ilahların Yahweh ile Shekinah oturduğuna inanılan Kudsülakdas'ın işareti.</p>

  <p class="p7">Langdon söyleyeceklerini toparlayabilmek için bir dakikaya ihtiyacı vardı. "Şiir burayı, Rosslyn&rsquo;i gösteriyor. Kesinlikle. Mükemmel bir biçimde."</p>

  <p class="p7">Sophie gülümsedi. "Öyle görünüyor."</p>

  <p class="p7">Aklına gelenler tüylerini ürpertmişti. "Demek ki Kutsal Kâse altımızdaki mahzende, öyle mi?"</p>

  <p class="p7">Marie güldü. "Sadece ruhu. Tarikatın en eski vazifelerinden biri de Kâse'yi, sonsuza dek huzur içinde yatacağı anavatanı Fransa'ya geri götürmekti. Onun güvenliğini korumak için yüzyıllar boyunca bir ülkeden diğerine taşıdılar. Bu şerefini zedeliyordu. Büyük Üstat olduğunda Jacques'ın görevi, onu Fransa'ya geri getirip, kraliçeye uygun bir dinlenme yeri inşa ederek şerefini onarmaktı."</p>

  <p class="p7">"Peki bunu başardı mı?"</p>

  <p class="p7">Şimdi yüzü ciddileşmişti. "Bay Langdon, bu gece benim için yaptıklarınızı göz önünde bulundurarak, Rosslyn Vakfı'nın başkanı olarak, size Kâse'nin artık burada olmadığını söyleyebilirim."</p>

  <p class="p7">Langdon ısrar etmeye kararlıydı. "Ama kilit taşı, Kutsal Kâse'nin şimdi saklı olduğu yerden bahsetmeli. Neden Rosslyn&rsquo;i işaret etsin?"</p>

  <p class="p7">"Belki de okuduğunuzdan yanlış anlam çıkartıyorsunuzdur. Unutmayın, Kâse yanıltıcı olabilir. Merhum eşimin olduğu gibi."</p>

  <p class="p7">"Ama daha ne kadar açık olabilir ki?" diye sordu. "Bıçak ve kadehle işaretlenmiş bir yeraltı mahzeninin üstünde duruyoruz, Usta Masonların sanatıyla süslenmiş, yıldızlı bir tavanın altındayız. Her şey Rosslyn&rsquo;i anlatıyor."</p>

  <p class="p7">"Pekâlâ, şu gizemli şiire bir bakayım." Papirüsü açarak, şiiri yüksek sesle okudu.</p>

  <p class="p7">Kutsal Kâse Roslin'in altında</p>

  <p class="p7">Bıçak ve kadeh bekçidir ona</p>

  <p class="p7">Şaheserler süsler yatağını</p>

  <p class="p7">Seyrederken yıldızlı semayı</p>

  <p class="p7">Okumayı bitirdikten sonra, yüzüne bilmiş bir tebessüm oturması biraz zamanını almıştı. "Aah, Jacques."</p>

  <p class="p7">Langdon ümitle onu seyrediyordu. "Bunu&nbsp;anlıyor musunuz?&nbsp;"</p>

  <p class="p7">"Şapelin yerinde de şahit olduğunuz gibi Bay Langdon, basit şeyleri görmenin pek çok yolu vardır."</p>

  <p class="p7">Langdon anlamak için kendini zorladı. Jacques Sauniére ile ilgili her şeyin çift anlamı var gibiydi ve Langdon daha ötesini göremiyordu.</p>

  <p class="p7">Marie yorgunlukla esnedi. "Bay Langdon, size bir itirafta bulunacağım. Kâse'nin şu an bulunduğu yeri hiç görmedim. Ama elbette, son derece nüfuzlu bir erkekle evliydim... ve kadınlık içgüdülerim kuvvetlidir."</p>

  <p class="p7">Langdon konuşmak üzereyken Marie devam etti. "Bunca emeğin ardından, Rosslyn'den gerçek cevaplarla ayrılamayacak olmanıza gerçekten üzgünüm. Ama bir şey bana, sonunda aradığınızı bulacağınızı söylüyor. Bir gün anlayacaksınız." Gülümsedi. "Bu gerçekleştiğinde, sırrı saklayabileceğiniz konusunda size, herkesten daha fazla güveniyorum."</p>

  <p class="p7">Kapıya gelen birinin sesi duyuldu. "Her ikiniz de yok oldunuz," dedi Sophie.</p>

  <p class="p7">Kapıda duran Sophie'ye doğru yürüyen büyükannesi, "Gitmek üzereydim," dedi. "İyi geceler, prenses." Sophie'nin alnını öptü. "Bay Langdon'ı geç vakitlere kadar ayakta tutma."</p>

  <p class="p7">Langdon ile Sophie, büyükannesinin taş eve doğru yürümesini seyrettiler. Sophie, Langdon'a döndüğünde, gözleri duyguluydu. "Tam olarak beklediğim son bu değildi."</p>

  <p class="p7">İki kişi olduk,&nbsp;diye düşündü Langdon. Sophie'nin duygularına yenik düştüğünü görebiliyordu. Bu akşam aldığı haberler, tüm hayatını değiştirmişti. "İyi misin? Kabullenmesi zor bir durum."</p>

  <p class="p7">Sophie sessizce gülümsedi. "Bir ailem var. İşe buradan başlayacağım. Kim olduğumuz ve nereden geldiğimiz biraz vakit alacak."</p>

  <p class="p7">Langdon sessizliğini bozmadı.</p>

  <p class="p7">Sophie, "Bu geceden sonra da bizimle kalacak mısın?" diye sordu. "En azından birkaç gün için."</p>

  <p class="p7">Bundan daha fazlasını istemeyen Langdon içini çekti. "Burada ailenle biraz baş başa kalman gerek Sophie. Sabah Paris'e geri dönüyorum."</p>

  <p class="p7">Hayal kırıklığına uğramış, fakat yapılması gerekenin bu olduğunu biliyormuş gibi görünüyordu. Bir süre her ikisi de konuşmadı. Sonunda Sophie uzanarak onun elini tuttu ve şapelden dışarı çıkardı.</p>

  <p class="p7">Kayalıklardaki küçük bir çıkıntıya doğru yürüdüler. Önlerinde uzanan İskoçya kır manzarası, aralanan bulutların arasından sızan ay ışığıyla kaplanmıştı. Elele tutuşarak, üzerlerine çöken yorgunluğun verdiği sessizlik içinde durdular.</p>

  <p class="p7">Şimdi yıldızlar parlamaya başlamıştı ama doğu tarafındaki bir nokta hepsinden daha parlaktı. Onu görünce Langdon gülümsedi. Bu Venüs'tü. Eski tanrıça, sabit ve sabırlı ışığıyla gökyüzünde parlıyordu.</p>

  <p class="p7">Akşam serinlemeye başlamıştı, aşağıdaki ovalardan soğuk bir rüzgâr esiyordu. Bir süre sonra Langdon, Sophie'ye baktı. Gözlerini kapatmıştı, dudaklarında halinden memnun bir gülümseme vardı.</p>

  <p class="p7">Langdon kendi gözlerinin ağırlaşmaya başladığını hissedebiliyordu. İstemeden onun elini sıktı. "Sophie?"</p>

  <p class="p7">Sophie gözlerini yavaşça açarak ona döndü. Yüzü ay ışığında çok güzel görünüyordu. Uykulu bir ifadeyle ona gülümsedi. "Merhaba."</p>

  <p class="p7">Langdon, Paris'e onsuz döneceği için beklenmedik bir üzüntü duyduğunu fark etti. "Sen uyanmadan gitmiş olabilirim." Durdu, boğazında bir yumru düğümlenmişti. "Üzgünüm, bu şeyde pek iyi değilim..."</p>

  <p class="p7">Sophie uzanarak, yumuşak elini onun yüzüne götürdü. Sonra öne doğru eğilerek, yanağından hafifçe öptü. "Seni bir daha ne zaman görebilirim?"</p>

  <p class="p7">Onun gözlerinde kaybolan Langdon'ın bir an için başı döndü. "Ne zaman mı?" Durdu, aynı şeyi kendisinin de ne kadar istediğini acaba biliyor mu, diye düşündü. "Şey, aslında gelecek hafta Floransa'da bir konferans vereceğim. Bir hafta kadar orada olacağım ve yapacak fazla işim olmayacak."</p>

  <p class="p7">"Bu bir davet mi?"</p>

  <p class="p7">"Lüks içinde yaşayacağız. Bana Brunelleschi'de bir oda ayırdılar."</p>

  <p class="p7">Sophie muzip bir edayla gülümsedi. "Çok şey bekliyorsunuz Bay Langdon."</p>

  <p class="p7">Kulağa nasıl geldiğini anladığında lafı çevirmeye çalıştı. "Ben aslında şey demek..."</p>

  <p class="p7">"Sizinle Floransa'da buluşmak kadar çok istediğim bir şey olamaz Bay Langdon. Ama&nbsp;birşartım var."</p>

  <p class="p7">Ciddi bir tonla konuşmaya başladı. "Müze yok, kilise yok, mezar yok, sanat yok, kutsal emanet yok."</p>

  <p class="p7">"Floransa'da mı? Bir hafta boyunca mı? Yapacak başka bir şey yok."</p>

  <p class="p7">Sophie uzanarak onu bir kez daha öptü, bu kez dudaklarından. Vücutları bir araya geldi, önce nazikçe, sonra tamamen. Sophie kendini geri çektiğinde, gözleri umut doluydu.</p>

  <p class="p7">"Evet," diyebildi Langdon. "Bu bir randevu."</p>

  <p class="p7">&nbsp;</p>
</body>
</html>
