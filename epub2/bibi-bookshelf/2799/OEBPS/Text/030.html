<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>24</title>
</head>

<body>
  <h1 class="h11">24</h1>

  <p class="p7">Silas Saint-Sulpice'deki dikilitaşın üst tarafına doğru bakarken, heybetli mermerin gövde uzunluğunu hesaplamaya çalışıyordu. Kasları zindeleşerek gerilmişti. Yalnız olduğundan emin olmak için bir kez daha kilisede etrafına iyice baktı. Daha sonra mecburiyetten değil de, daha çok saygısından heykelin altında diz çöktü.</p>

  <p class="p7">Kilit taşı Gül Çizgisi'nin altında saklı.</p>

  <p class="p7">Sulpice dikilitaşının altında.</p>

  <p class="p7">Tüm kardeşler bunu teyit etmişlerdi.</p>

  <p class="p7">Artık dizlerinin üstünde duran Silas ellerini taş zeminin üstünde gezdirdi. Karolardan birinin çıkabileceğini gösteren herhangi bir ize rastlamamıştı, bu yüzden yumruğuyla yere yavaşça vurmaya başladı. San çizgiyi takip ederek dikilitaşa biraz daha yaklaştığında, çizgiye komşu olan her karoya vurdu.</p>

  <p class="p7">Sonunda birinin sesi diğerlerinden farklı gelmişti.</p>

  <p class="p7">Yerin altında boş bir alan var!</p>

  <p class="p7">Silas gülümsedi. Kurbanları doğruyu söylemişlerdi.</p>

  <p class="p7">Ayağa kalkıp, mabette yer karosunu kırmaya yardıma olacak bir şey aradı.</p>

  <p class="p7">Silas'ın tepesindeki balkonda duran Rahibe Sandrine güçlükle soluk alıyordu. En büyük korkusu gerçekleşmişti. Bu ziyaretçi göründüğü gibi değildi. Gizemli Opus Dei keşişi Saint-Sulpice'e başka bir amaçla gelmişti.</p>

  <p class="p7">Gizli bir amaç için.</p>

  <p class="p7">Sırları olan tek kişi sen değilsin,&nbsp;diye düşündü.</p>

  <p class="p7">Rahibe Sandrine Bieil, bu kilisenin sadece bakıcısı değildi. Ve bu gece eski çarklar dönmeye başlamıştı. Bu yabancının dikilitaşın altına gelmesi kardeşlikten bir işaretti.</p>

  <p class="p7">Sessiz bir tehlike alarmıydı.</p>

  <p class="p7">&nbsp;</p>
</body>
</html>
