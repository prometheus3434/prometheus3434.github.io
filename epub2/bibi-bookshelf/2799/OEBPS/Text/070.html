<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>64</title>
</head>

<body>
  <h1 class="h11">64</h1>

  <p class="p7">Divanda oturan Teabing, kucağındaki tahta kutuyu bebek beşiği gibi tutarken, kapaktaki özenle işlenmiş gül kabartmasına hayranlıkla bakıyordu.&nbsp;Bu gece hayatımın en tuhaf ve en sihirli gecesi oldu.</p>

  <p class="p7">Teabing'in başında, Langdon ile yan yana duran Sophie, "Kapağı açın," diye fısıldadı.</p>

  <p class="p7">Teabing gülümsedi.&nbsp;Bana acele ettirme.&nbsp;Kilit taşını arayarak geçirdiği yıllardan sonra, bu anın her salisesinin tadını çıkartmak istiyordu. Avucunu tahta kapağın üstünde gezdirirken, kabartmalı çiçeğin dokusunu hissediyordu.</p>

  <p class="p7">"Gül," diye fısıldadı.&nbsp;Gül, Magdalalıdır, Kutsal Kâse'dir. Gül, yolu gösteren pusuladır.&nbsp;Teabing kendini sersemlemiş gibi hissediyordu. Kilit taşını aradığı yıllar boyunca, Fransa'daki tüm kiliselerin ve katedrallerin gizli geçitlerine, gül pencerelerin altındaki yüzlerce kemere bakmıştı.&nbsp;La clef de voûte... Gül&nbsp;işaretinin altındaki taş anahtar.</p>

  <p class="p7">Teabing yavaşça kapağın kilidini açarak, kaldırdı.</p>

  <p class="p7">Bakışları sonunda kutunun içindekiyle karşılaştığı anda, bunun kilit taşı olabileceğini anlamıştı.</p>

  <p class="p7">Birbiriyle bağlantılı döner harflerle bezenmiş taş bir silindire bakıyordu. Gördüğü nesne ona şaşırtıcı derecede tanıdık geliyordu.</p>

  <p class="p7">Sophie, "Da Vinci'nin günlüklerine bakarak tasarlandı," dedi. " Büyükbabamın hobisi bunları yapmaktı."</p>

  <p class="p7">Elbette, diye düşündü Teabing. Eskizlerini ve taslaklarını görmüştü.&nbsp;Kutsal Kâse'ye götüren anahtar&nbsp;bu taşın altında yatıyor.&nbsp;Teabing nazikçe tuttuğu ağır kripteksi kutudan kaldırdı. Silindirin nasıl açılacağına dair ufak fikri olmamasına rağmen, kendi kaderinin içinde durduğunu hissediyordu. Ümitsizliğe kapıldığı anlarda Teabing hayatını adadığı bu arayışın ödüllendirilip ödüllendirilmeyeceğini sorgulamıştı.</p>

  <p class="p7">Artık bu şüpheler sona ermişti Eski kelimeleri duyabiliyordu... Kâse efsanesinin doğuşunu:&nbsp;Vous ne trouvez pas le Saint-Graal, c'est le Saint-Graal qui voııs trouve.</p>

  <p class="p7">Kâse'yi sen bulamazsan, Kâse seni bulur.</p>

  <p class="p7">Ve bu gece inanılmaz bir şekilde, Kutsal Kâse'yi bulmak için gerekli olan anahtar, ön kapısından içeri girmişti.</p>

  <p class="p7">Sophie ile Teabing kripteks ile oturup, sirkeden, harflerden ve şifrenin ne olabileceğinden bahsederlerken, Langdon gül ağacı kutuya daha iyi bakabilmek için, odanın arka tarafındaki aydınlık bir masaya götürdü. Teabing'in az önce söylediği sözler, Langdon'ın zihninde tekrarlıyordu.</p>

  <p class="p7">Kâse'nin anahtarı gül işaretinin altında gizli.</p>

  <p class="p7">Langdon kutuyu ışığa tutarak, gül kabartmasını inceledi. Ahşap işleri ve kabartmalı mobilyalar sanattaki uzmanlık alanına girmese de, Madrid yakınlarındaki İspanyol manastırının mozaik kaplı ünlü tavanının, yapımından üç yüzyıl sonra dökülerek, keşişler tarafından alttaki sıvaya yazılan kutsal metinleri açığa çıkarttığını hatırlıyordu.</p>

  <p class="p7">Langdon güle bir kez daha baktı.</p>

  <p class="p7">Gülün altında.</p>

  <p class="p7">Sub Rosa.</p>

  <p class="p7">Sır.</p>

  <p class="p7">Koridorda duyduğu bir çarpma sesi Langdon'ın arkasını dönmesine neden oldu, Teabing'in uşağı geçmiş olmalıydı. Langdon yeniden kutuya döndü. Gülü çıkarıp çıkaramayacağını düşünürken parmaklarını kabartmanın kenarlarında gezdiriyordu, ama işçilik mükemmeldi. Gül işlemekle, üzerine yerleştirildiği içi oyulmuş katman arasına keskin bir bıçak sokabileceğini düşündü.</p>

  <p class="p7">Kutuyu açarak, kapağın içini inceledi. Girinti çıkıntısı yoktu. Kutunun pozisyonunu değiştirdiğinde ışık, kapağın altında ve tam ortasında küçük deliğe benzeyen bir şeyi aydınlatmıştı. Langdon kapağı kapatarak, kabartmalı sembolü üst tarafından inceledi. Delik yoktu.</p>

  <p class="p7">İçinden geçmiyor.</p>

  <p class="p7">Kutuyu masanın üstünde bırakarak, gözleriyle odayı aradı ve tutturulmuş bir kâğıt destesi gördü. Atası alarak kutunun yanına gitti. Kapağı açıp, deliği yeniden inceledi. Atası düzleştirip bir ucunu dikkatle delikten içeri soktu. Nazikçe itti. Fazla kuvvet harcamasına gerek kalmamıştı. Masanın üstüne düşen bir şeyin sesini duymuştu. Bakmak için kapağı kapattı. Yapboz parçalarına benzeyen küçük bir tahta parçasıydı. Tahta gül kapaktan çıkarak, masanın üstüne düşmüştü.</p>

  <p class="p7">Sesi soluğu kesilen Langdon, kapakta gülün çıktığı noktaya bakıyordu. Oraya, kusursuz bir el tarafından, daha önce hiç görmediği bir dilde dört satırlık bir metin kazınmıştı.</p>

  <p class="p7">Sami dili karakterlerine benziyor,&nbsp;diye düşündü Langdon ama&nbsp;lisanı tanıyamadım.</p>

  <p class="p7">Arkasında hissettiği ani bir hareket dikkatini çekmişti. Başına yediği apansız bir darbe onu dizlerinin üstüne yuvarlamıştı.</p>

  <p class="p7">Yere düşerken, silah tutan, soluk bir hayaletin etrafında dolaştığını gördüğünü sandı. Ardından her taraf simsiyah oldu.</p>

  <p class="p7">&nbsp;</p>
</body>
</html>
