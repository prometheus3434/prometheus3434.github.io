<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>92</title>
</head>

<body>
  <h1 class="h11">92</h1>

  <p class="p7">1829 yılında Kral IV. George tarafından yaptırılan King's College'ın, Parlamento'nun yanındaki İlahiyat Fakültesi, kraliyetin bağışladığı arazinin üstündeydi. King's College'ın İlahiyat Fakültesi eğitim ve araştırmada 150 yıllık deneyime sahip olmakla birlikte, 1982'de kurulan Sistematik Teoloji Araştırma Enstitüsü dünyadaki en gelişmiş ve elektronik açıdan en ileri düzeyde dini araştırma kütüphanelerinden birine sahipti.</p>

  <p class="p7">Langdon, Sophie ile birlikte yağmurdan kurtulup, kütüphaneye girerken hâlâ titriyordu. Araştırma ana salonu tıpkı Teabing'in tarif ettiği gibiydi, on iki adet düz ekranlı bilgisayar birimi olmasaydı, Kral Arthur ile şövalyelerinin rahatça oturabileceği devasa bir yuvarlak masanın hâkim olduğu, sekizgen bir oda. Salonun arka tarafındaki danışman kütüphaneci, iş gününe hazırlanmadan önce kendine bir fincan çay yapıyordu.</p>

  <p class="p7">Çayı bırakıp yanlarına doğru yürürken, neşeli bir sesle İngilizce, "Harika bir sabah," dedi. "Size yardımcı olabilir miyim?"</p>

  <p class="p7">Langdon, "Teşekkürler, evet," diye cevapladı. "Benim adım..."</p>

  <p class="p7">"Robert Langdon." Tatlı tatlı gülümsedi. "Sizi tanıyorum."</p>

  <p class="p7">Langdon bir an için Fache'nin onu İngiliz televizyonlarında da göstermiş olmasından korktu ama kütüphanecinin tebessümü bunun tam tersini söylüyordu. Şöhretin getirdiği bu tür beklenmedik anlara hâlâ alışamamıştı. Ama yine de onun yüzünü yeryüzünde tanıyabilecek biri varsa o da İlahiyat Fakültesi'ndeki kütüphaneci olabilirdi.</p>

  <p class="p7">Elini uzatan kadın, "Pamela Gettum," dedi. Güleryüzlü ve akıcı bir sese sahip tatlı dilli bir kadındı.</p>

  <p class="p7">Boynundan sarkan çerçeveli gözlüğün camları oldukça kalındı.</p>

  <p class="p7">Langdon, "Memnun oldum," dedi. "Bu benim arkadaşım Sophie Neveu."</p>

  <p class="p7">İki kadın birbirlerini selamlar selamlamaz, Gettum hemen Langdon'a döndü. "Geleceğinizi bilmiyordum."</p>

  <p class="p7">"Bunu biz de bilmiyorduk. Eğer sizin için fazla sorun yaratmazsa, bazı bilgilere erişmek için yardımınızı rica edeceğiz."</p>

  <p class="p7">Gettum tereddüt ederek kımıldandı. "Genellikle dilekçe ve randevu üzerine hizmet veririz.</p>

  <p class="p7">Üniversiteden birinin misafiri olmadığınız müddetçe tabii."</p>

  <p class="p7">Langdon başını iki yana salladı. "Korkarım haber vermeden geldik Bir arkadaşım sizden övgüyle bahsediyor. Sir Leigh Teabing?" Langdon onun ismini telaffuz ederken hüzünlü bir acı hissetti. "İngiliz Kraliyet Tarihçisi."</p>

  <p class="p7">Gettum şimdi anlamışa benziyordu. Güldü. "Aman Tanrım, evet. Şahsına münhasır biri. Fanatik!</p>

  <p class="p7">Buraya her gelişinde aynı arama kelimelerini kullanır. Kâse. Kâse. Kâse. Yemin ederim, bu adam ölse de arayışından vazgeçmez." Göz kırptı. "Zaman ve para imkânı insanın böyle lüksler edinmesine yardımcı oluyor, ne dersiniz? Tam bir Don Quixote."</p>

  <p class="p7">Sophie, "Bize yardım etmeniz mümkün mü?" diye sordu. "Çok önemli."</p>

  <p class="p7">Gettum boş kütüphaneye göz attıktan sonra, her ikisine birden göz kırptı. "Şey, çok meşgul olduğumu iddia edemem, öyle değil mi? Giriş yaptığınız müddetçe, kimsenin fazla kızacağını zannetmiyorum. Ne yapmayı düşünüyordunuz?"</p>

  <p class="p7">"Londra'daki bir mezarı bulmaya çalışıyoruz."</p>

  <p class="p7">Gettum kararsız görünüyordu. "Burada onlardan yaklaşık yirmi bin tane var. Daha belirleyici bir şeyler var mı?"</p>

  <p class="p7">"Bir şövalye mezarı. Ama ismini bilmiyoruz."</p>

  <p class="p7">"Bir şövalye. Bu, seçenekleri önemli ölçüde azaltıyor. Daha az rastlanan türden."</p>

  <p class="p7">Sophie, "Aradığımız şövalye hakkında fazla bilgiye sahip değiliz," dedi. "Bildiklerimiz bundan ibaret."</p>

  <p class="p7">Şiirin yalnızca ilk iki satırını yazdığı kağıt parçasını ona uzattı.</p>

  <p class="p7">Dışarıdan birine şiirin tümünü göstermekte tereddüt eden Langdon ile Sophie, sadece şövalyeyi tarif eden ilk iki dizeyi paylaşmaya karar vermişlerdi. Sophie buna,&nbsp;paylaştırılmış kriptoloji&nbsp;diyordu. Bir istihbarat ajanı hassas veriler içeren bir şifre bulduğunda, kriptografların her biri şifrenin farklı bir bölümü üzerinde çalışırdı. Böylece şifre çözüldüğünde, kriptografların hiçbiri deşifre edilen mesajın tümünü bilmezdi.</p>

  <p class="p7">Ama bu kez tedbir aşırıya kaçmış olabilirdi; bu kütüphaneci şiirin tümünü görse, şövalyenin mezarını bulsa ve hangi kürenin kayıp olduğunu bilse bile, ele geçirdiği bilgi kripteks olmadan değersizdi.</p>

  <p class="p7">Gettum bu ünlü Amerikalı bilginin gözlerinden, çok önemli saydığı mezarı bir an evvel bulmak için acele ettiğini anlayabiliyordu. Yanındaki yeşil gözlü kadın da endişeli görünüyordu.</p>

  <p class="p7">Şaşıran Gettum gözlüklerini takarak, kendisine uzattıkları kâğıdı inceledi.</p>

  <p class="p7">P a p a ş ö v a l y e g ö m m ü ş L o n d r a ' d a .</p>

  <p class="p7">K u t s a l g a z a p c e v a p o l m u ş o n a .</p>

  <p class="p7">Kadın misafirlerine baktı. "Bu nedir? Bir çeşit Harvard leş avı mı?"</p>

  <p class="p7">Langdon'ın attığı kahkahada zoraki bir hava vardı. "Evet, onun gibi bir şey."</p>

  <p class="p7">Kendisine tüm hikâyenin anlatılmadığını hisseden Gettum durdu. Yine de merakını uyandırmıştı, dizeleri dikkatle düşündü. "Bu dizelere göre, şövalye Tanrı'yı öfkelendirecek bir şey yapmış ama bir Papa, onu Londra'ya gömme nezaketinde bulunmuş."</p>

  <p class="p7">Langdon başını salladı. "Herhangi bir çağrışım yapıyor mu?" Gettum bilgisayarlardan birine doğru ilerledi. "Hemen şimdi yapmıyor ama bakalım veri bankasından neler bulacağız."</p>

  <p class="p7">Geçen yirmi yıl içinde King's College Sistematik Teoloji Araştırma Enstitüsü, muazzam bir metin koleksiyonunu dini ansiklopediler, dini biyografiler, düzinelerce lisanda kutsal yazılar, hikâyeler, Vatikan mektupları, papazların günlükleri, insan dinine ait olarak nitelendirilebilecek her türlü yazı dijital ortama taşımak ve katalogunu hazırlamak için lisan çevirisi yöntemleriyle birlikte optik karakter tanıma yazılımını kullanmıştı. Artık bu geniş koleksiyon gerçek sayfalar yerine bitler ve baytlar formunda olduğu için verilerin tümüne birden ulaşmak çok daha kolaydı.</p>

  <p class="p7">Bilgisayar istasyonlarından birinin önüne yerleşen Gettum, kâğıt parçasına göz attıktan sonra yazmaya başladı. "Başlangıç olarak belirgin anahtar kelimelerle Boolen taraması başlatacak ve ne olduğuna bakacağız."</p>

  <p class="p7">"Teşekkürler."</p>

  <p class="p7">Gettum birkaç kelime yazdı:</p>

  <p class="p7">L O N D R A , Ş Ö V A L Y E , P A P A</p>

  <p class="p7">ARA tuşuna bastığında aşağıdaki devasa ana bilgisayarın saniyede 500 MB hızla verileri tararken çıkardığı vınlamayı hissetmişti. "Sistemden, bu üç anahtar kelimeyi birden içeren tüm metinleri göstermesini istedim. İstediğimizden daha fazla sonuç çıkacaktır ama iyi bir başlangıç."</p>

  <p class="p7">Ekranda ilk sonuçlar belirmeye başlamıştı bile.</p>

  <p class="p7">Papayı resimlemek. Sir Joshua Reynolds'ın Toplu Portreleri.</p>

  <p class="p7">Londra Üniversitesi Yayınevi.</p>

  <p class="p7">Gettum başını iki yana salladı. "Aradığınızın bu olmadığı ortada." Sonraki sonuca indi.</p>

  <p class="p7">Alexander Pope'un Londra Anıları.</p>

  <p class="p7">Yazarı G. Wilson Knight.</p>

  <p class="p7">Yine başını hayır anlamında salladı.</p>

  <p class="p7">Sistem çalışmaya devam ederken, sonuçlar eskisinden daha hızlı dökülüyordu. Çoğu on sekizinci yüzyıl İngiliz yazarı Alexander Pope'dan bahseden düzinelerce metin belirmişti. Din karşıtı, alaycı epik şiirlerinde sıkça şövalyelerden ve Londra'dan bahsetmişti.</p>

  <p class="p7">Gettum ekranın en altında yer alan nümerik kısma bir göz attı. Mevcut sonuçları ve taranmayan veri alanından çıkabilecek sonuçların yüzdesini hesaplayan bilgisayar, bulunacak sonuçlara dair kaba bir tahmin veriyordu. Bu aramada fazlasıyla geniş bir veri ortaya çıkacağı anlaşılıyordu.</p>

  <p class="p7">Toplam sonuçların tahmini sayısı: 2692</p>

  <p class="p7">Aramayı durduran Gettum, "Parametreleri arttırmalıyız," dedi."Mezarla ilgili sahip olduğunuz tek bilgi bu mu? Başka bir şey yok mu?"</p>

  <p class="p7">Langdon kuşkulu gözlerle Sophie Neveu'ya baktı.</p>

  <p class="p7">Gettum bunun bir&nbsp;leş avı olmadığını&nbsp;sezmişti. Robert Langdon'ın geçen yıl Roma'da yaptıklarıyla ilgili dedikodular kulağına gelmişti. Bu Amerikalı dünyadaki en güvenli kütüphaneye girmişti -Vatikan Gizli Arşivleri'ne. Langdon'ın içeride ne gibi sırlar öğrendiğini ve Londra'daki ümitsiz mezar arayışının, Vatikan'da edindiği bu bilgilerle ilgi olup olmadığını düşündü. Gettum, insanların Londra'da neden şövalye aradıklarını bilecek kadar tecrübeli bir kütüphaneciydi. Kâse.</p>

  <p class="p7">Gettum gülümseyerek gözlüklerini düzeltti. "Leigh Teabing'in dostusunuz, İngiltere'desiniz ve bir şövalye arıyorsunuz." Ellerini kavuşturdu. "Kâse peşinde olduğunuzu tahmin ediyorum."</p>

  <p class="p7">Langdon ile Sophie şaşkınlıkla birbirlerine baktılar.</p>

  <p class="p7">Gettum güldü. "Dostlarım, bu kütüphane Kâse'yi arayanların merkez üssüdür. Leigh Teabing de onlardan biri. Keşke her gül, Magdalalı Meryem, Sangreal, Merovingian, Sion Tarikatı, vesaire, vesaire arayışımda ondan bir şilin alsaymışım. Komplolara herkes bayılır," Gözlüklerini çıkararak onlara baktı.</p>

  <p class="p7">"Daha fazla bilgiye ihtiyacım var."</p>

  <p class="p7">Yaşanan sessizlikte Gettum misafirlerinin gizlilik arzusunun, çabuk sonuç alabilmek hırsına yenik düştüğünü anlamıştı.</p>

  <p class="p7">Sophie, "İşte," diye atıldı. "Bildiğimiz her şey bu." Langdon'ın kalemini ödünç alarak kâğıda diğer iki dizeyi de yazdı ve Gettum'a uzattı.</p>

  <p class="p7">Ara, küreyi kabre aitti.</p>

  <p class="p7">Güldü teni, doluydu göbeği.</p>

  <p class="p7">Gettum içinden güldü. Gül ve doluydu göbeği kelimelerini gördüğünde,&nbsp;gerçekten Kâse'ymiş, diye düşündü. Başını kâğıttan kaldırarak, "Size yardım edebilirim," dedi. "Bu şiirin nereden geldiğini sorabilir miyim? Ve neden bir küre aradığınızı?"</p>

  <p class="p7">Langdon dostça bir tebessümle, "Sorabilirsiniz," dedi. "Ama çok uzun hikâye ve çok az vaktimiz var."</p>

  <p class="p7">"Kendi işinize bakın demenin kibar yolu."</p>

  <p class="p7">Langdon, "Bu şövalyenin kim ve nerede gömülü olduğunu bulabilirseniz,&rdquo; dedi. "Size sonsuza dek müteşekkir olacağız, Pamela."</p>

  <p class="p7">Yeniden yazmaya başlayan Gettum, "Pekâlâ," dedi. "Ben devam edeyim. Eğer bu Kâse'yle ilgili bir meseleyse, Kâse'yle ilgili anahtar kelimeleri de aramaya dahil edelim. Başlık kısmını çıkarıp, yakınlık parametre ekleyeceğim. Böylece çıkan sonuçlar sadece metindeki kelimeleri içeren ve Kâse'yle ilgili kelimelerin yanında belirenlerle sınırlanmış olur."</p>

  <p class="p7">Ara:</p>

  <p class="p7">ŞÖVALYE, LONDRA, PAPA, MEZAR</p>

  <p class="p7">100 kelime yakınında:</p>

  <p class="p7">KÂSE, GÜL, SANGREAL, KADEH</p>

  <p class="p7">Sophie, "Bu ne kadar sürer?" diye sordu.</p>

  <p class="p7">"Birkaç yüz terabayt içinde çok göndermeli sahayı aramak mı?" ARA tuşuna basarken Gettum'un gözleri hafifçe pırıldadı. "Yaklaşık on beş dakika."</p>

  <p class="p7">Langdon ile Sophie hiçbir şey söylemedikleri halde, Gettum bunun onlara sonsuzluk gibi geldiğini hissetmişti.</p>

  <p class="p7">Ayağa kalkıp, daha önce demlediği çaydanlığın yanına yürüyen Gettum, "Çay?" diye sordu. "Leigh benim çayıma bayılır."</p>

  <p class="p7">&nbsp;</p>
</body>
</html>
