<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>55</title>
</head>

<body>
  <h1 class="h11">55</h1>

  <p class="p7">Divanda Langdon'ın yanına da oturan Sophie çayını içip küçük çörekleri yerken, kafeinle yemeğin verdiği keyfin tadını çıkarıyordu. Bacak destekleri taş şömine duvarına çarpan Sir Leigh Teabing, ateşin önünde aşağı yukarı yürüyordu.</p>

  <p class="p7">Vaaz verir gibi bir sesle, "Kutsal Kâse," dedi. "İnsanların çoğu bana onun yerini sorar. Korkarım bu soruyu asla cevaplayamayacağım." Dönerek, bakışlarını doğruca Sophie'ye çevirdi. "Bununla birlikte... asıl yerinde olan soru: Kutsal Kâse'nin&nbsp;ne&nbsp;olduğudur."</p>

  <p class="p7">Sophie şimdi her iki erkek arkadaşında da akademik bir hava sezinliyordu.</p>

  <p class="p7">Teabing, "Kâse'yi tam olarak anlayabilmek için," diye devam etti. "İlk önce İncil'i anlamalıyız. Yeni Ahit'i ne kadar iyi biliyorsun?"</p>

  <p class="p7">Sophie omuzlarını silkti. "Pek fazla değil. Beni Leonardo da Vinci'ye tapan bir adam büyüttü."</p>

  <p class="p7">Teabing hem şaşırmış, hem de memnun olmuş gibiydi. "Aydınlanmış bir ruh. Fevkalade. O halde Leonardo da Vinci'nin Kutsal Kâse sırrını saklayanlardan biri olduğunu biliyorsundur. Ve sanatında birtakım ipuçları verdiğini."</p>

  <p class="p7">"Robert bana bu kadarını anlattı, evet."</p>

  <p class="p7">"Peki Da Vinci'nin Yeni Ahit hakkındaki görüşlerini?"</p>

  <p class="p7">"Hiç fikrim yok."</p>

  <p class="p7">Odanın sonundaki kitaplığı gösterirken, Teabing'in gözleri neşeyle "Robert, rica etsem yapabilir misin acaba? En alt rafta.&nbsp;La Storia di Leonardo.&nbsp;"</p>

  <p class="p7">Odanın karşı tarafına giden Langdon büyük bir sanat kitabı bularak yanlarına getirdi ve aralarındaki masaya bıraktı. Teabing kitabın yüzü Sophie'ye gelecek şekilde çevirdi ve ağır kapağı açarak, arka kapaktan alıntıları gösterdi. Özellikle bir alıntıyı işaret eden Teabing, "Da Vinci'nin polemikler ve spekülasyonlar hakkındaki defterinden," dedi. "Sanırım bunun konumuzla ilgili olduğunu düşüneceksin."</p>

  <p class="p7">Sophie kelimeleri okumaya başladı.</p>

  <p class="p7">Pek çokları, aptal kalabalığı aldatarak, yanılsamalardan ve sahte mucizelerden gelir elde etmiştir.</p>

  <p class="p7">-LEONARDO DA VİNCİ</p>

  <p class="p7">Başka bir alıntıyı işaret eden Teabing, "İşte bir başkası," dedi.</p>

  <p class="p7">Kara cehalet bizi yanlış yola götürür.</p>

  <p class="p7">Ey! Biçare ölümlüler, gözlerinizi açın!</p>

  <p class="p7">-LEONARDO DA VİNCİ</p>

  <p class="p7">Sophie ufak bir ürperti hissetti. "Da Vinci İncil'den mi bahsediyor?"</p>

  <p class="p7">Teabing başını salladı. "Leonardo'nun İncil hakkındaki hisleri, doğrudan Kutsal Kâse ile bağlantılıydı.</p>

  <p class="p7">Aslında Da Vinci gerçek Kâse'yi resmetmişti, sana biraz sonra göstereceğim, ama önce İncil'den bahsetmeliyiz." Teabing gülümsedi. "Ve İncil hakkında bilmen gereken her şeyi Katedral Meclisi üyesi ünlü Martyn Percy'den dinleyebiliriz." Teabing boğazını temizleyerek, "İncil cennetten faksla inmedi," dedi.</p>

  <p class="p7">"Affedersiniz, anlayamadım?"</p>

  <p class="p7">"İncil, insan ürünüdür hayatım. Tanrı'nın gönderdiği bir şey değildir İncil mucizevi bir şekilde göklerden inmedi. İnsanoğlu onu çalkantılı zamanların tarihini tutmak için var etti, sonra sayısız tercümelere çevrildi, eklemeler ve yenilemeler yapıldı. Gerçek tarih asla tam olarak bu kitapta anlatıldığı gibi değildi."</p>

  <p class="p7">"Peki."</p>

  <p class="p7">"İsa Mesih, insanlara son derece tesir edebilen tarihi bir kişilik. Belki de dünyaya gelmiş en gizemli ve telkin yeteneği en güçlü liderdi. Vahiy alan bir Mesih olarak İsa kralları devirdi, milyonları peşinden sürükledi ve yeni felsefeler buldu. Kral Süleyman ve Kral Davut'un soyundan geldiği için, Yahudi Krallığı tahtında hak iddia edebiliyordu. Bilindiği yaşamı ülke çapındaki binlerce müridi tarafından kaleme alındı."</p>

  <p class="p7">Teabing çayından bir yudum aldıktan sonra, örtünün üstüne geri koydu. &ldquo;Yeni ahit için&nbsp;seksenden&nbsp;fazla İncil yazıldı, ama bunlardan birkaçı kabul edildi. Matta, Markos, Luka ve Yuhanna bunlardan bazıları."</p>

  <p class="p7">Sophie, "Hangi İncillerin kabul edileceğini kim belirledi?"</p>

  <p class="p7">Teabing, "Aha!" diyerek şevkle parladı. "Hıristiyanlık tarihinin cilvesi. Bugün bildiğimiz İncil, pagan Roma imparatoru büyük Constantine tarafından yazdırıldı."</p>

  <p class="p7">Sophie, "Ben Constantine'in Hıristiyan olduğunu sanıyordum," dedi.</p>

  <p class="p7">Teabing, "Hemen hemen," diye alay etti. "Karşı koyamayacağı ölüm döşeğinde vaftiz edilene kadar bir pagan olarak yaşadı. Constantine zamanında Roma'nın resmi dini güneşe tapınmaktı -&nbsp;Sol Invictus&nbsp;mezhebi ya da Yenilmez Güneş- ve Constantine başrahipti. Roma'da yeni bir dinin yayılması onun için talihsizlik olmuştu. İsa, Mesih'in çarmıha gerilmesinden üç yüz yıl sonra İsa müritleri katlanarak artıyordu.</p>

  <p class="p7">Hıristiyanlarla paganlar savaşmaya başlamışlardı ve anlaşmazlık o boyutlara gelmişti ki, Roma'yı ikiye bölmekle tehdit ediyordu. Constantino bir şeyler yapılması gerektiğine karar verdi. 325 yılında Roma'yı tek bir din altında birleştirmeye karar verdi. Hıristiyanlık."</p>

  <p class="p7">Sophie şaşırmıştı. "Pagan bir imparator resmi din olarak neden Hıristiyanlığı seçsin?"</p>

  <p class="p7">Teabing kıkırdadı. "Constantine çok iyi bir işadamıydı. Hıristiyanlığın yükselişe geçtiğini görebiliyordu, bu yüzden kazanacak ata oynadı. Tarihçiler hâlâ Constantine'in güneşe tapan paganları Hıristiyanlığa nasıl döndürdüğüne hayret ederler. Pagan sembollerini, tarihlerini ve ayinlerini büyüyen Hıristiyan geleneğine yerleştirerek, her iki tarafın da kabul edebileceği karma bir din yaratmıştı."</p>

  <p class="p7">Langdon, "Büyücü değişikliği," dedi. "Hıristiyan sembollerinde pagan dinine ait izler inkâr edilemez.</p>

  <p class="p7">Mısırlıların güneş çemberleri Katolik azizler'in haleleri oldu. İsis'in mucizevi bir şekilde gebe kaldığı oğlu Horus&rsquo;u emzirdiğini resmeden harfler, Bakire Meryem'in Bebek İsa'yı emzirdiği modern sahnelere dönüştü. Ve Katolik ayinindeki tüm görsel unsurlar -piskoposluk tacı, sunak, ilahi okumak ve komünyon,</p>

  <p class="p7">'Tanrı'yı yeme töreni- doğrudan eski pagan dinlerinden alındı."</p>

  <p class="p7">Teabing iniltili bir ses çıkardı. "Bir simgebilimcinin Hıristiyan ikonları üzerine konuşmaya başlamasına izin vermeyeceksin. Hıristiyanlıkta hiçbir şey orijinal değildir. Hıristiyanlık öncesi tanrı Mithra -Tanrı'nın Oğlu ve Dünya Işığı diye bilinir- 25 Aralık'ta doğmuştu, sonra bir taş mezara gömüldü ve üç gün sonra yeniden dirildi. Bu arada 25 Aralık a zamanda Osiris'in, Adonis'in ve Dionisos'un doğum günüdür. Krişna doğduğunda beraberinde altın, tütsü ve laden reçinesiyle gelmişti. Hıristiyanlığın kutsal günü bile paganlardan çalıntıdır."</p>

  <p class="p7">"Ne demek istiyorsunuz?"</p>

  <p class="p7">Langdon, "Aslında," dedi. "Hıristiyanlıkta Yahudilerin Şabatı olan cumartesi günü kutsaldır ama Constantine, onu, paganların güneş kutlaması günüyle çakışması için değiştirmişti." Sırıtarak duraksadı.</p>

  <p class="p7">"Günümüzdeki kilise cemaatinin çoğu, pagan güneş tanrısının övüldüğü gün olduğunu bilmeden pazar -Sunday-<a id="a33"></a><a href="../Text/notes.html#a108">{33}</a> ayinlerine giderler."</p>

  <p class="p7">Sophie'nin başı dönüyordu. "Tüm bunların Kâse'yle ilgisi var mı?"</p>

  <p class="p7">Teabing, "Oldukça," dedi. "Henüz bitmedi. Dinlerin harmanlandığı bu dönemde, Constantine'in yeni Hıristiyan geleneğini sağlamlaştırması gerekiyordu, bu yüzden Nikaia Konseyi diye bilinen ünlü bir ekümenik toplantısı düzenledi."</p>

  <p class="p7">Sophie bunu sadece İznik Amentüsü'nün<a id="a34"></a><a href="../Text/notes.html#a109">{34}</a> doğduğu yer olarak biliyordu.</p>

  <p class="p7">Teabing, "Bu toplantıda," dedi. "Hıristiyanlık pek çok açıdan ele alınıp, oylama yapıldı... Paskalya tarihi, piskoposların rolleri, kutsal tören yönetimi ve elbette&nbsp;İsa'nın Tanrısallığı.&nbsp;"</p>

  <p class="p7">"Tam anlayamadım. Tanrısallığı mı?"</p>

  <p class="p7">Teabing, "Hayatım," dedi. 'Tarihin o anına kadar Mesih, müritleri tarafından ölümlü bir peygamber olarak kabul ediliyordu... büyük ve güçlü bir adam ama sonuçta bir&nbsp;insandı.&nbsp;Bir ölümlü."</p>

  <p class="p7">'Tanrı'nın Oğlu değil yani?"</p>

  <p class="p7">Teabing, "Doğru," dedi. "Mesih'in Tanrı'nın Oğlu olduğu Nikaia Konseyi'nde teklif edilmiş ve oylanmıştı."</p>

  <p class="p7">&ldquo;Durun biraz. İsa'nın Tanrısallığının&nbsp;oylama&nbsp;sonucu ortaya çıktığını söylüyorsunuz?"</p>

  <p class="p7">Teabing, "Oybirliğiyle de denilebilir," diye ilave etti. "Yine de, İsa'ya Tanrısallık tanımak Roma İmparatorluğu'yla yeni Vatikan üssünü birleşmekte önemli bir rol oynamıştı. Constantine, Mesih'i resmen Tanrı'nın Oğlu kabul etmekle İsa'ya insan dünyasının ötesinde var olan bir ilaha, gücüne karşı konulmaz bir varlığa dönüştürmüştü. Böylece paganların Hıristiyanlığa daha fazla karşı gelmelerini engellemekle beraber, artık İsa inanlarının kendilerini&nbsp;sadece&nbsp;kutsal bir kanal vasıtasıyla bağışlanmaları sağlanmış oldu...</p>

  <p class="p7">Katolik Roma Kilisesi."</p>

  <p class="p7">Sophie kendisine bakınca, Langdon başını hafifçe sallayarak duyduklarını onayladı.</p>

  <p class="p7">Teabing, "Her şey güçle ilgiliydi," diye devam etti. "İsa'nın Mesih olması kilise ile devletin işlemesi için elzemdi. Pek çok alim, kilisenin İsa'yı müritlerinden&nbsp;çaldığını&nbsp;, insanlığa getirdiği mesajı kaçırdığını, anlaşılmaz bir Tanrısallık perdesine sardığını ve kendi gücünü yaymak için onu kullandığını iddia eder. Bu konuda pek çok kitap yazdım."</p>

  <p class="p7">"Sanırım dindar Hıristiyanlar bu yüzden size her gün nefret mektupları yolluyordur."</p>

  <p class="p7">Teabing, "Bunu neden yapsınlar?" diye karşı geldi. "Eğitimli Hıristiyanların büyük çoğunluğu inandıkları dinin tarihini biliyorlar. İsa gerçekten büyük ve güçlü bir adamdı. Constantine'in el altından yürüttüğü politik manevralar İsa'nın hayatının ihtişamına gölge düşürmez. Kimse İsa&rsquo;nın sahtekâr olduğunu söylemiyor ya da dünyayı etkisi altına alıp insanlara daha iyi hayatlar sunduğunu inkâr etmiyor. Tek söylediğimiz, Constantine'in İsa'nın nüfuzundan ve öneminden faydalandığı. Ve böyle yaparak, Hıristiyanlığı bugün bildiğimiz şekline soktu."</p>

  <p class="p7">Sophie bakışlarını önünde duran sanat kitabına çevirdi. Açıp, Da Vinci&rsquo;nin Kutsal Kâse resmini görmek için sabırsızlanıyordu. Teabing daha hızlı konuşarak, "Düğüm burada," dedi. "Constantine Mesih'in statüsünü, ölümünden yaklaşık dört yüzyıl sonra yükselttiği için, 'hazırda onun hayatını&nbsp;ölümlü&nbsp;bir adam olarak anlatan binlerce belge duruyordu. Constantine tarih kitaplarını yeniden yazmak için cesur bir hamle yapması gerektiğini biliyordu, İşte Hıristiyanlık tarihinin en büyük anı o zaman oluştu." Teabing gözlerini Sophie'ye dikerek durdu. "Constainline, İsa'nın&nbsp;insani&nbsp;özelliklerini anlatan kutsal kitapları lanetleyen ve onu tanrı gibi gösteren İncilleri yücelten, yeni bir İncil yazılmasını emretti. Eski İnciller yasaklanmıştı, toplatılıp yakıldılar."</p>

  <p class="p7">Langdon, "İlginç bir şey ekleyeyim," dedi. "Yasaklanmış İncilleri Constantine'in yazdırdığına tercih edenler kâfir ilan ediliyordu. Kâfir&nbsp;&ndash;heretic-&nbsp;kelimesi tarihin bu döneminden gelir. Latincedeki haereticus kelimesi 'seçim' anlamına geliyordu. İsa'nın asıl tarihini 'seçenler', dünyan ilk kâfirleriydi."</p>

  <p class="p7">Teabing, "Constantine'in ortadan kaldırmaya çalıştığı İncililerden bazılarının," dedi. "Günümüze kadar gelmesi tarihçiler için büyük bir şanstır. Lut Gölü Yazmaları, 1950'lerde Yahuda Çölü'nde Kurman Vadisi yakınlarındaki bir mağarada saklı bulundu. Ve tabii bir de 1945'te Nag Hammadi'de bulunan Kıpti Yazmaları. Bu yazmalar gerçek Kâse hikâyesini anlatmakla kalmıyor, İsa'nın peygamberliğini insansı terimler içinde açıklıyordu Elbette yanlış bilgilendirme geleneğini sürdüren Vatikan, bu yazmaların duyulmasını engellemek için elinden geleni yaptı. Neden yapmayacaklardı ki? Yazmalar, tarihi uyuşmazlıklarla uydurmasyonları gün ışığına çıkartarak, yeni İncil'in siyasi çıkarlar güden adamlar tarafından derlenip düzenlendiğini açıkça ortaya koyuyordu -İsa Mesih'i Tanrısallaştırarak, onun nüfuzunu kendi iktidarlarını sağlamlaştırmak için kullanmışlardı."</p>

  <p class="p7">Langdon, "Bununla birlikte," diye karşı geldi. "Modern kilisenin bu belgeleri saklamaya çalışma çabasının, yerleşmiş samimi bir İsa inancından kaynaklandığını unutmamak gerekir. Vatikan bu tezat yazmaların sahte ahitten başka bir şey olmadığına gerçekten inanan, dindar adamlarla doludur."</p>

  <p class="p7">Teabing, Sophie'nin karşısındaki sandalyeye otururken kıkırdadı. "Gördüğün gibi profesörümüzün kalbi Roma'ya karşı benden daha yumuşak. Yine de, günümüz papazlarının bu belgelerin sahte olduğu inandıkları konusunda haklı. Bu anlaşılır bir şey. Asırlarca Constant İncil&rsquo;inin gerçek olduğuna inandılar.</p>

  <p class="p7">Hiç kimse bir fikre, fikrin esaslarını aşılayandan daha fazla inanmaz."</p>

  <p class="p7">Langdon, "Demek istiyor ki," dedi. "Atalarımızın tanrılarına taparız.&rdquo;</p>

  <p class="p7">Teabing, "Demek istiyorum ki," diye itiraz etti. "Atalarımızın bize İsa hakkında öğrettiği hemen her şey&nbsp;yanlış.&nbsp;Kutsal Kâse hikâyelerinde olduğu gibi."</p>

  <p class="p7">Sophie bir kez daha önündeki Da Vinci alıntısına baktı.&nbsp;Kara cehalet bizi yanlış yola götürür. Ey!</p>

  <p class="p7">Biçare ölümlüler, gözünüzü açın!</p>

  <p class="p7">Kitabı eline alan Teabing, ortasını açtı. "Ve son olarak, sana Da Vinci&rsquo;nin Kutsal Kâse resmini göstermeden önce, şuna bir bakmanı istiyorum." Her iki sayfayı kaplayan renkli bir resim açmıştı. "Sanırım bu freski tanımışsındır."</p>

  <p class="p7">Şaka yapıyor öyle değil mi?&nbsp;Sophie, tüm zamanların en ünlü freskine -Son Akşam Yemeği-&nbsp;Milano yakınlarındaki Santa Maria dele Grazie duvarındaki efsanevi Da Vinci resmine bakıyordu. Yıpranmış freskte, içlerinden birinin kendisine ihanet edeceğini açıkladığı sırada Mesih ile havarileri betimlenmişti.</p>

  <p class="p7">"Bu freski biliyorum, evet."</p>

  <p class="p7">"O halde belki şu küçük oyunu benimle oynarsın. Gözlerini kapatabilir misin?"</p>

  <p class="p7">Sophie tereddüt ederek gözlerini kapadı.</p>

  <p class="p7">Teabing, "Mesih nerede oturuyor?" diye sordu.</p>

  <p class="p7">"Ortada."</p>

  <p class="p7">"Güzel. Peki o ve havarileri hangi yiyeceği kırıp yiyorlar?"</p>

  <p class="p7">"Ekmek."&nbsp;Elbette.</p>

  <p class="p7">"Muhteşem. Peki hangi içecek?"</p>

  <p class="p7">"Şarap. Şarap içmişlerdi."</p>

  <p class="p7">"Harika. Ve son soru. Masada kaç şarap bardağı var?"</p>

  <p class="p7">Aldatmacalı bir soru olduğunu fark eden Sophie duraksadı.&nbsp;Ve yemekten sonra, Mesih şarap&nbsp;kadehini alarak havariyle paylaştı.&nbsp;"Bir bardak," dedi. "Kadeh."&nbsp;İsa'nın Kadehi. Kutsal Kâse.&nbsp;"Mesih tek bir şarap kadehini diğerlerine geçirmişti, komünyon törenlerinde günümüz Hıristiyanlarının yaptığı gibi."</p>

  <p class="p7">Teabing içini çekti. "Gözlerini aç."</p>

  <p class="p7">Sophie gözlerini açtı. Teabing kendinden memnun bir ifadeyle tebessüm ediyordu. Sophie başını eğip resme baktığında, İsa dahil, masadaki&nbsp;herkesin&nbsp;bir şarap bardağı olduğunu görünce şaşırmıştı. On üç bardak. Ayrıca bardaklar küçük, sapsız ve camdan yapılmışlardı. Resimde kadeh yoktu. Kutsal Kâse yoktu.</p>

  <p class="p7">Teabing'in gözleri parladı. "Hem İncil'de, hem de Kâse efsanesinde Kutsal Kâse'nin ortaya çıkış anı olarak anlatıldığı düşünüldüğünde biraz garip, sence de öyle değil mi? Herhalde Da Vinci İsa'nın Kadehi&rsquo; ni çizmeyi unutmuş."</p>

  <p class="p7">"Sanat alimleri bunun farkına mutlaka varmışlardır."</p>

  <p class="p7">"Da Vinci'nin bu resimde, çoğu alimin görmediği veya görmezden gelmeyi yeğlediği anomalilerini duysan şaşarsın. Bu fresk aslında Kutsal Kâse gizeminin anahtarıdır Da Vinci&nbsp;Son Akşam Yemeği&nbsp;'nde her şeyi gözler önüne sermiştir."</p>

  <p class="p7">Sophie eseri hevesle inceledi. "Bu fresk bize Kâse'nin gerçekte ne olduğunu anlatıyor mu?"</p>

  <p class="p7">Teabing, "Ne olduğunu değil," diye fısıldadı. "&nbsp;Kim&nbsp;olduğunu. Kutsal Kâse bir nesne değildir. O aslında bir... kişidir."</p>

  <p class="p7">&nbsp;</p>
</body>
</html>
