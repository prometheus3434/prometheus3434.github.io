<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>97</title>
</head>

<body>
  <h1 class="h11">97</h1>

  <p class="p7">Westminster Manastırı'nda üç binden fazla insanın mezarı ya da saygın bir yeri vardı. Dev taş yapının içi kralların, devlet adamlarının, bilim adamlarının, şairlerin ve müzisyenlerin hatıralarıyla doluydu. Mümkün olan her nişin ve duvar oyuğunun içine yerleştirilmiş mezarları, mozolelerin en şahanesinden kubbeli lahdinde özel bir şapeli bulunan Kraliçe Elizabeth'in mezarı aşağıda kimin kalıntılarının yattığını kişinin hayal gücüne bırakan, yüzyıllar boyunca üzerinde gezinilmekten aşınmış mütevazı yer karolarına kadar geniş bir yelpazeye yayılmıştı.</p>

  <p class="p7">Amiens, Chartres ve Canterbury'deki büyük katedraller gibi tasarlanmış olan Westminster Manastırı, ne bir katedral, ne de kilise olarak kabul ediliyordu. Sadece kraliyete bağlı, kraliyete özgü bir sınıfa aitti.</p>

  <p class="p7">1066 yılının Noel günü, Fatih William&rsquo;ın taç giyme törenine ev sahipliği yaptığı günden bu yana, göz kamaştırıcı mabet, Günah Çıkartan Edward&rsquo;ın azizlik mertebesine yükseltilmesi, Prens Andréw ile Sarah Ferguson'ın nikâhı, V. Henry, Kraliçe Elizabeth ve Lady Diana'nın cenaze törenleri gibi sayısız kraliyet ve devlet törenine şahit olmuştu.</p>

  <p class="p7">Buna rağmen Robert Langdon bir olay hariç, manastırın tarihine hiç ilgi duymamıştı İngiliz şövalyesi Sir Isaac Newton&rsquo;ın cenazesi.</p>

  <p class="p7">Papa şövalye gömmüş Londra 'da.</p>

  <p class="p7">Kuzey kanadındaki büyük revaktan aceleyle geçen Langdon ile Sophie'yi, nezaketle karşılayan muhafızlar onları, manastıra yeni ilave edilen Ve Şim4 erde Londra'nın birçok tarihi binasında bulunan geniş metal detektörden geçirdiler. Her ikisi de alarmı çalıştırmadan altından geçtiler Vu Manastır girişine yöneldiler.</p>

  <p class="p7">Langdon, Westminster Manastırı'na adımını atar atmaz, dış dünyayla bağların birden koptuğunu hissetti. Trafik gürültüsü yoktu. Yağmur sesi yoktu. Sadece, sanki bina kendi kendisiyle konuşuyormuş gibi ileri geri yankılanan sağır edici bir sessizlik hâkimdi.</p>

  <p class="p7">Hemen her ziyaretçi gibi Langdon ile Sophie'nin gözleri de derhal manastırın yukarıdaki gökyüzünü içine alıyormuş gibi görünen kubbesine kaydı. Gri taş kolonlar, gölgelerin arasına servi ağaçları gibi yükseliyor baş döndürücü açıklığın üzerinde kavis çizerek, yeniden taş zemine geri dönüyordu.</p>

  <p class="p7">Önlerindeki geniş kuzey kanadı vadisi, dik kayalıklar ve vitraylı camlarla ayrılmış derin bir kanyon gibi uzanıyordu. Güneşli günlerde manastırın zemininde prizmatik bir ışık gösterisi oluşurdu. Bugün ise, yağmur ve karanlık bu heybetli boşluğa hayaletimsi bir hava vermişti... aslında daha çok gerçek bir çukuru andırıyordu.</p>

  <p class="p7">Sophie, "Tamamıyla boş," diye fısıldadı.</p>

  <p class="p7">Langdon hayal kırıklığına uğramıştı. Çok daha fazla insan görmeyi umut ediyordu.&nbsp;Halkın daha çok&nbsp;doluştuğu bir yer.Langdon boş Mabet Kilisesi'ndeki önceki deneyimlerinin tekrar etmesini istemiyordu.</p>

  <p class="p7">Turistlerin uğrak yeri olduğundan bir güvenlik sistemini bekliyordu ama Langdon'ın hatırında kalan iyi aydınlatılmış manastırdaki kalabalık turistlerin geldiği yaz sezonunda oluşmuştu. Bugün ise yağmurlu bir nisan sabahıydı. Kalabalıkların ve parıldayan vitray camların yerine görebildiği tek şey, bomboş bir zemin ve karanlık boş duvar oyuklarıydı.</p>

  <p class="p7">Langdon&rsquo;ın kuruntularını sezinlediği belli olan Sophie, "Metal detektörden geçtik," diye hatırlattı.</p>

  <p class="p7">"Burada birisi varsa bile silahlı olamaz."</p>

  <p class="p7">Langdon başını salladı ama yine de temkinli davranması gerektiğim hissediyordu. Yanlarında Londra polisini getirmek istemişti ama Sophie'nin işe kimlerin karıştığına dair endişesi, onların yetkililerle bağlan kurmasını engellemişti. Sophie,kripteksi geri almalıyız,&nbsp;diye ısrar etmişti.&nbsp;Her şeyin anahtarı o.</p>

  <p class="p7">Elbette haklıydı.</p>

  <p class="p7">Leigh'i canlı kurtarmanın anahtarıydı.</p>

  <p class="p7">Kutsal Kâse'yi bulmanın anahtarıydı.</p>

  <p class="p7">Bunun arkasında kimin olduğunu bulmanın anahtarıydı.</p>

  <p class="p7">Ne yazık ki kilit taşını geri almaları sadece şimdi ve burada mümkündü... Isaac Newton&rsquo;ın mezarında.</p>

  <p class="p7">Kripteksi elinde bulunduran kişi, son ipucunu çözmek için mezarı ziyaret etmek zorunda kalacaktı ve eğe şimdiye kadar gelip gitmemişse, Sophie ile Langdon, onunla karşılaşmaya kararlıydı.</p>

  <p class="p7">Açıklığa çıkmak için sol taraftaki duvara doğru yürüyerek, bir dizi sütunun arkasındaki karanlık yan koridora geçtiler. Langdon kendi limuzininin arkasında büyük olasılıkla bağlı bir halde rehin tutulan Leigh Teabing'in görüntüsünü zihninden çıkaramıyordu. En üstteki tarikat üyelerinin öldürülmesini emreden kişi, yoluna çıkan diğerlerini de öldürmekte tereddüt etmeyecekti. Teabing'in modern bir İngiliz şövalyesi kendi vatandaşı Sir Isaac Newton&rsquo;ı ararken rehin alınması acımasız bir ironiydi.</p>

  <p class="p7">Etrafına bakınan Sophie, "Ne taraftan?" diye sordu.</p>

  <p class="p7">Mezar.</p>

  <p class="p7">Langdon&rsquo;ın hiç fikri yoktu. "Bir gözetmen bulup sormalıyız."</p>

  <p class="p7">Langdon burada amaçsızca dolaşmamaları gerektiğini biliyordu. Westminster Manastın, mozolelerden, kapalı bölmelerden ve gömü nişlerinden oluşan karmaşık bir dehlizdi. Louvre'un Büyük Galerisi gibi, buraya da tek bir noktadan giriliyordu -az önce geçtikleri kapı-, İçeri girişi bulmak kolay fakat çıkışı bulmak imkânsızdı. Langdon&rsquo;ın meslektaşlarından biri buna&nbsp;gerçek bir turist tuzağı,&nbsp;demişti.</p>

  <p class="p7">Mimari geleneğe bağlı kalınarak, manastır dev bir haç biçiminde inşa edilmişti. Bununla birlikte, ana nefin birimindeki koridordan geçilen arka taraftaki giriş yerine diğer kiliselerden farklı olarak, girişi yan taraftandı. Ayrıca manastıra bir dizi kemeraltı bağlanmıştı. Ziyaretçi yanlış kemerli geçide atacağı tek bir adımla, yüksek duvarlarla çevrili bir dış pasajlar labirentinde kaybolacaktı.</p>

  <p class="p7">Kilisenin ortasına doğru yürüyen Langdon, "Gözetmenler koyu kırmızı binişler giyer," dedi. Güney kanadının en sonundaki yaldızlı yüksek sunağa bakan Langdon, ellerinin ve dizlerinin üstünde emekleyen insanlar gördü. Göründüğü kadar kutsal olmasa da, Şairler Köşesi'ndeki yere kapanma hacılığı alışıldık bir sahneydi.&nbsp;Mezarlara sürtünen turistler.</p>

  <p class="p7">Sophie, "Ben gözetmen göremiyorum," dedi. "Mezarı belki kendimiz Alabiliriz, olmaz mı?"</p>

  <p class="p7">Langdon tek kelime etmeden manastırın ortasına doğru birkaç adım daha attı ve sağ tarafı gösterdi.</p>

  <p class="p7">Sophie manastırın ana nefinin uzunluğuna baktığında şaşırarak derin bir nefes aldı. Şimdi binanın ne kadar büyük olduğunu görebiliyordu "Ah," dedi. "Hadi bir gözetmen bulalım."</p>

  <p class="p7">O sırada ana nefin yüzlerce metre ötesinde, koro sahnesinin arkasında gözlerden uzakta kalan Sir Isaac Newton&rsquo;ın mezarının tek bir ziyaretçisi vardı. Öğretmen bu anıtı on dakikadır inceliyordu.</p>

  <p class="p7">Newton&rsquo;ın mezarı, klasik kostümünün içindeki Sir Isaac Newton&rsquo;ın gururla kendi kitaplarına -</p>

  <p class="p7">İlahiyat, Kronoloji, Optik ve Philosophiae Naturalis Principia Mathematica- yaslandığı bir heykelinin üzerinde durduğu büyük siyah mermer bir lahitti. Newton&rsquo;ın ayaklarının dibinde, parşömen kâğıdı tutan iki kanatlı erkek çocuğu vardı. Newton&rsquo;ın boylu boyunca yatan bedeninin arkasında gösterişsiz bir piramit yükseliyordu. Piramidin kendisi de tuhaf olduğu halde, Öğretmen'in en çok merakını uyandıran, piramidin ortasına yerleştirilmiş dev şekildi.</p>

  <p class="p7">Bir küre.</p>

  <p class="p7">Öğretmen, Sauniére'in şaşırtmalı bilmecesini düşündü.&nbsp;Ara, küreyi kabre aitti.&nbsp;Piramidin ön yüzünden dışarı doğru çıkan dev küre, yarım kabartma şeklinde oyulmuştu ve tüm semavi betimlemeleri içeriyordu; takımyıldızlar, burçlar kuşağı, kuyruklu yıldızlar, yıldızlar ve gezegenler, Üstünde ise, yıldızlarla kaplı bir alanın altındaki Astroloji Tanrıçası simgesi vardı.</p>

  <p class="p7">Sayısız küre.</p>

  <p class="p7">Öğretmen mezarı bulduktan sonra kayıp küreyi bulmanın kolay olacağını zannetmişti. Ama artık o kadar emin değildi. Gökyüzünün karmaşık bir haritasına bakıyordu. Eksik bir gezegen mi vardı?</p>

  <p class="p7">Takımyıldızlardan astronomik bir küre mi çıkartılmıştı? Hiç fikri yoktu. Buna rağmen Öğretmen cevabın son derece basit olacağından şüpheleniyordu. "Papa'nın gömdüğü bir şövalye" gibi.&nbsp;Hangi küreyi&nbsp;arıyorum?&nbsp;Kutsal Kâseyi bulmak için astrofizik uzmanı olmaya gerek yoktu elbette, yoksa öyle miydi?</p>

  <p class="p7">Güldü teni doluydu göbeği</p>

  <p class="p7">Bulunduğu yere yaklaşan turistler Öğretmen'in dikkatini dağıtmış Kripteksi yeniden cebine attı ve yakınlardaki masaya giderek, kâseye bağış parası atan ve manastır tarafından ücretsiz dağıtılan mezara sürtünme gereçlerini yanlarına alan ziyaretçileri dikkatle izledi. Ellerindeki füzen kalemleri ve büyük kâğıtlarla, manastırın ön kısmına, büyük ihtimalle de Chaucer'e, Tennyson'a ve Dickens'a duydukları saygıyı mezarlarına sürtünerek gösterecekleri Şairler Köşesi'ne doğru ilerlediler.</p>

  <p class="p7">Tekrar yalnız kalan Öğretmen mezara biraz daha yaklaşarak, onu tepeden tırnağa inceledi. Lahidin altındaki pençe ayaklarla başladı, oradan yukarı Newton'a, bilim kitaplarına, matematik parşömenleri tutan iki erkek çocuğuna, piramidin ön yüzeyine, takımyıldızlı küreye ve sonunda nişin yıldızlarla dolu kubbesine baktı.</p>

  <p class="p7">Burada hangi kürenin olması gerekiyordu... hangisi kayıp?&nbsp;Sanki cevap Sauniére'in oyma mermerinden vahiy gelecekmiş gibi, cebindeki kriptekse dokundu.&nbsp;Kâse'yle aramda sadece beş harf&nbsp;var.</p>

  <p class="p7">Koro sahnesinin köşesine doğru adım atarken, derin bir nefes aldı ve başını kaldırarak uzaktaki ana sunağın uzun nefine baktı. Bakışları yaldızlı sunaktan parlak koyu kırmızı biniş giyen bir manastır gözetmenine kaymıştı. Onu el işaretiyle iki tanıdık sima yanlarına çağırıyordu.</p>

  <p class="p7">Langdon ve Neveu.</p>

  <p class="p7">Öğretmen sakince koro sahnesinin arkasına doğru iki adım attı. Bu çok hızlı oldu. Langdon ile Sophie'nin sonunda şiirin anlamını çözerek Newton&rsquo;ın mezarına geleceklerini tahmin etmişti ama bu, onun tahmin ettiğinden çok daha erken gerçekleşmişti. Öğretmen derin bir nefes alarak ihtimalleri gözden geçirdi. Beklenmedik olaylarla baş etmeye alışmıştı.</p>

  <p class="p7">Kripteksi elimde tutuyorum.</p>

  <p class="p7">Elini cebine sokarak, ona güven veren ikinci nesneye dokundu: Medusa marka tabancası. Tahmin edileceği gibi, Öğretmen sakladığı silahıyla altından geçerken manastırın metal detektörü ötmüştü. Ama yine tahmin edileceği gibi, güvenlik görevlileri Öğretmen'in öfkeyle çıkarttığı kimlik kartını görünce geri çekilmişlerdi. Resmi rütbeler her zaman beklenen saygıyı uyandırırdı.</p>

  <p class="p7">Öğretmen ilk başta kripteksi tek başına çözmeyi umut etmiş olsa da, şimdi Langdon ile Neveu'nun gelişinin iyi bir gelişme olduğunu sezinliyordu. Bahsedilen "küre" ile ilgili başarısızlığını göz önünde bulundurarak, onların uzmanlığından faydalanabilirdi. Zaten eğer Langdon şiirdeki şifreyi çözerek mezara kadar gelmişse, küreyle ilgili bir şeyler bilme olasılığı da vardı. Ve eğer Langdon şifreyi biliyorsa, doğru baskıyı uygulaması yeterli olacaktı.</p>

  <p class="p7">Ama elbette burada değil.</p>

  <p class="p7">Özel bir yerde.</p>

  <p class="p7">Öğretmen manastıra gelirken yolda gördüğü küçük bir tabelayı anımsadı. O an onları çekeceği mükemmel yer kafasında oluşmuştu.</p>

  <p class="p7">Şimdi tek sorun... yem olarak neyi kullanacağıydı.</p>

  <p class="p7">&nbsp;</p>
</body>
</html>
