<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>16</title>
</head>

<body>
  <h1 class="h11">16</h1>

  <p class="p7">Sophie binadan ayrılmadığını Fache'nin ne zaman anlayacağını düşünüyordu. Langdon&rsquo;ın tamamıyla altüst olduğunu görünce, kendi kendine onu erkekler tuvaletinde yakalamakla doğru bir iş yapıp yapmadığını sorguladı.</p>

  <p class="p7">Başka ne yapabilirdim?</p>

  <p class="p7">Gözünün önüne, büyükbabasının çırılçıplak, kollarını ve bacaklarını açmış yerde yatan cesedini getirdi.</p>

  <p class="p7">Bir zamanlar onun için büyükbabası her şey demekti, ama bu gece Sophie, onun için neredeyse hiç üzülmediğine şaşırıyordu. İlişkileri, yirmi iki yaşındayken mart ayında bir gece aniden sona ermişti. On yıl önce. Sophie, İngiltere'de okuduğu üniversiteden eve birkaç gün erken dönmüş ve yanlışlıkla, büyükbabasını görmemesi gereken bir şeyi yaparken görmüştü. Bugüne dek inanmakta güçlük çektiği bir sahneydi bu.</p>

  <p class="p7">Kendi gözlerimle görmemiş olsaydım...</p>

  <p class="p7">Büyükbabasının açıklama girişimlerine dayanamayacak kadar utanmış ve şaşırmış olan Sophie, yanına biriktirdiği parayı alarak, derhal ev arkadaşlarıyla kendine küçük bir daire bulmuştu. Gördükleri konusunda kimseyle konuşmamaya yemin etmişti. Büyükbabası kartpostallar ve mektuplar göndererek Sophie'ye ümitsizce ulaşmaya çalışmış ve buluşup bir açıklama yapabilmek için yalvarmıştı.&nbsp;Nasıl&nbsp;açıklayacaktı?&nbsp;Sophie, ona bir kez hariç hiç cevap vermemişti, kendisini aramasını veya onunla halk içinde görüşmesini yasaklamıştı. Yapacağı açıklamanın, durumun kendisinden daha dehşet verici olmasından korkuyordu.</p>

  <p class="p7">Ama Sauniére ondan hiç vazgeçmemişti. Şimdi ise Sophie'de, on yıl boyunca biriken bir çekmece dolusu mektup vardı. Büyükbabası sözünde durarak onun isteğine asla karşı gelmemiş ve bir kez olsun telefon etmemişti.</p>

  <p class="p7">Bu akşamüstüne kadar.</p>

  <p class="p7">"Sophie?" Büyükbabasının telesekreterindeki sesi, şaşırtıcı derecede telaşlı çıkıyordu. "Bugüne kadar senin isteğini yerini getirdim... ve aramak bana acı veriyor, ama seninle konuşmam lazım. Korkunç bir şey oldu."</p>

  <p class="p7">Paris'teki dairesinin mutfağında duran Sophie, bunca yıl sonra onun sesini yeniden duyunca bir ürperti hissetmişti. Yumuşak sesi, tatlı çocukluk anılarını aklına getiriyordu.</p>

  <p class="p7">"Sophie, lütfen dinle." Küçük bir kızken hep yaptığı gibi, onunla yine İngilizce konuşuyordu.&nbsp;Okulda&nbsp;Fransızca çalış. Evde İngilizce çalış.&nbsp;"Sonsuza kadar bana kızgın kalamazsın. Yıllardır sana gönderdiğim mektuptan okumadın mı? Hâlâ anlamıyor musun?" Durmuştu. "Her şeyi bir anda konuşmamalıyız. Lütfen büyükbabanın bu isteğini yerine getir. Beni Louvre'dan ara. Hemen. Sanırım her ikimiz de büyük tehlikedeyiz."</p>

  <p class="p7">Sophie telesekreterine bakakalmıştı.&nbsp;Tehlike mi?&nbsp;Neden bahsediyordu?</p>

  <p class="p7">"Prenses..." Büyükbabasının sesi, anlayamadığı bir şekilde titredi. "Senden bazı şeyleri sakladığımı biliyorum ve bu bana, senin sevgine mal oldu. Ama bu senin iyiliğin içindi. Artık gerçeği öğrenmelisin.</p>

  <p class="p7">Lütfen, sana ailen hakkındaki gerçeği anlatmalıyım."</p>

  <p class="p7">Sophie kendi kalbinin atışını duyabiliyordu.&nbsp;Ailem mi?&nbsp;Sophie'nin ebeveynleri o henüz dört yaşındayken ölmüşlerdi. Arabaları köprüden nehre uçmuştu. Büyükannesiyle, erkek kardeşi de arabadaydılar ve Sophie'nin tüm ailesi bir anda yok olup gitmişti. Bunu kanıtlayacak bir kutu dolusu gazete makalesi vardı.</p>

  <p class="p7">Büyükbabasının sözleri, içini beklenmedik bir özlem duygusuyla doldurmuştu.&nbsp;Ailem!&nbsp;O kısacık an içinde Sophie, küçücük bir kızken kendisini uykularından uyandıran rüyadan sahneler görmüştü:&nbsp;Ailem&nbsp;hayatta!Eve dönüyorlar!&nbsp;Ama, rüyasında olduğu gibi, sahneler bulanıklaşarak kaybolmuşlardı.</p>

  <p class="p7">Ailen öldü Sophie. Eve dönmüyorlar.</p>

  <p class="p7">Büyükbabasının banttaki sesi, "Sophie..." dedi. "Yıllardır sana anlatmak için bekliyordum. Doğru zamanı bekledim ama artık vakit doldu. Beni Louvre'dan ara. Bu mesajı alır almaz. Bütün gece burada bekleyeceğim. Korkarım her ikimiz de tehlikedeyiz. Bilmen gereken o kadar çok şey var ki."</p>

  <p class="p7">Mesaj sona ermişti.</p>

  <p class="p7">Sophie sessizlik içinde titreyerek dururken, sanki dakikalar geçmiş. Büyükbabasının bıraktığı mesajı düşününce, sadece bir açıklama mantıklı geliyordu ve gerçek niyeti anlaşılıyordu.</p>

  <p class="p7">Bu bir yemdi.</p>

  <p class="p7">Belli ki, büyükbabası onu ümitsizce görmek istiyordu. Her yolu deniyordu. Adama duyduğu tiksinti artmıştı. Sophie, onun ölümcül hastalığa yakalanıp, torununun kendisini son kez ziyaret etmesini sağlamak için aklına gelen her türlü hileye başvurduğunu düşündü. Yine de akıllıca bir seçim yapmıştı.</p>

  <p class="p7">Ailem.</p>

  <p class="p7">Şimdi, Louvre'un erkekler tuvaletinde ayakta dururken, akşamüstü aldığı telefon mesajındaki seslerin yankılarını duyabiliyordu.&nbsp;Sophie her ikimiz de tehlikede olabiliriz. Beni ara.</p>

  <p class="p7">Onu aramamıştı. Hatta buna niyet bile etmemişti. Ama şimdi, şüpheciliğinin ona hata yaptırdığını anlıyordu. Büyükbabası, kendi müzesinde öldürülmüştü. Ve yere bir şifre yazmıştı.</p>

  <p class="p7">Sophie&nbsp;için bir şifre yazılmıştı. Bundan emindi.</p>

  <p class="p7">Anlamını anlamamış olsa da, Sophie mesajın şifreli tarzından, kelimelerde kendisinden bahsedildiğinden emindi. Sophie'nin kriptoloji tutkusu ve yeteneği, Jacques Sauniére ile birlikte büyümenin getirdiği bir sonuçtu, Sauniére de şifrelere, kelime oyunlarına ve bulmacalara meraklı biriydi.&nbsp;Gazetedeki&nbsp;kriptogramları ve bulmacaları çözerek kaç pazar geçirdik?</p>

  <p class="p7">Sophie on iki yaşındayken&nbsp;Le Monde&nbsp;'un bulmacasını yardım almadan çözebiliyordu. Büyükbabası, ona İngilizce bulmacalar, matematik bilmeceler ve şifreli bulmacalar getirmeye başlamıştı. Sophie hepsini bir solukta çözüyordu. Sonunda bu tutkusunu, adli polis için şifre çözmek olarak mesleğe dönüştürmüştü.</p>

  <p class="p7">Bu gece Sophie'nin kriptograf yanı, büyükbabasının iki yabancıyı bir araya getirmek için kullandığı basit şifreye saygı göstermeye zorluyordu. Sophie Neveu ve Robert Langdon.</p>

  <p class="p7">Asıl soru şuydu,&nbsp;niye?</p>

  <p class="p7">Ne yazık ki Sophie, Langdon'ın gözlerindeki şaşkın ifadeden, büyükbabasının ikisini bir araya getirme nedeni hakkında Amerikalının da kendisinden fazla bir şey bilmediğini seziyordu.</p>

  <p class="p7">Yeniden bastırdı. "Siz ve büyükbabam bu gece buluşmayı planlamışız. Ne hakkındaydı?"</p>

  <p class="p7">Langdon allak bullak olmuş gibiydi. "Buluşmayı sekreteri ayarladı ve herhangi bir neden belirtmedi ve ben de sormadım. Fransız katedrallerindeki pagan ikonografileri hakkında seminer vereceğimi duyduğunu düşündüm. O, bu konuyla ilgileniyordu ve konuşmadan sonra içki içmek için buluşmanın eğlenceli olacağını düşünmüştüm."</p>

  <p class="p7">Sophie bunu yutmamıştı. Bağlantı uydurmaydı. Büyükbabası, pagan ikonografisi hakkında, dünyadaki herkesten daha fazlasını biliyordu. Bunun dışında, neredeyse münzevi bir hayat yaşayan büyükbabası, önemli bir mesele olmadıkça önüne gelen Amerikalı profesörle muhabbet edecek türden bir adam değildi.</p>

  <p class="p7">Sophie derin bir nefes alıp, biraz daha kurcaladı. "Bu akşamüstü büyükbabam beni arayarak, onun ve benim büyük tehlikede olduğumuzu söyledi. Bu, sizin için bir şey ifade ediyor mu?"</p>

  <p class="p7">Langdon'ın mavi gözleri kaygıyla dolmuştu. "Hayır, ama olanları göz önüne alırsak..."</p>

  <p class="p7">Sophie başını salladı. Bu akşamki olaylar düşünüldüğünde, korkmaması aptallık olurdu. Bitap düşmüş bir halde tuvaletin diğer ucundaki küçük dökme camın yanına yürüdü ve camın içine gömülmüş alarm kablolarının ardından sessizce dışarıyı seyretti. Oldukça yüksekteydiler, en azından on iki metre.</p>

  <p class="p7">İçini çekerek gözlerini kaldırdı ve Paris'in büyüleyici manzarasını seyretti. Sol tarafındaki Seine Nehri'nin karşısında, Eyfel Kulesi duruyordu. Tam önünde Arc de Triomphe.<a id="a13"></a><a href="../Text/notes.html#a67">{13}</a> Ve sağ tarafında, Montmarte yamaçlarının tepesinde, beyaz cilalı taşı şaşaalı mabetler gibi parlayan SacréCoeur'un zarif arabesk kubbesi görülüyordu.</p>

  <p class="p7">Denon Kanadı'nın en batısındaki bu noktada, Louvre'un dış duvarıyla arasında yalnızca ayırıcı bir kaldırım bulunan Carrousel Meydanı&rsquo;nın kuzey-güney geçidi, binayla neredeyse aynı hizadaydı. Şehrin geceleri çalışan nakliye kamyonları, aşağıda trafik ışığının değişmesini beklerken durmuş farlarıyla sanki Sophie'ye göz kırpıyorlardı.</p>

  <p class="p7">Yanına gelen Langdon, "Ne söyleyeceğimi bilmiyorum," dedi. "Büyükbabanızın bize bir şeyler anlatmaya çalıştığı ortada. Ancak bu kadar yardımcı olabildiğim için üzgünüm."</p>

  <p class="p7">Langdon&rsquo;ın derin sesinde samimi bir üzüntü hisseden Sophie, pencereye arkasını döndü. İçinde bulunduğu bunca derde rağmen, ona yardımcı olmak istiyormuş gibi görünüyordu.&nbsp;İçindeki öğretmen,&nbsp;diye düşündü Sophie, DCPJ'nin şüpheliler konusunda ne kadar heyecanlı olduğunu anladı. Bu adam anlayışsızlığa ödün vermeyen bir akademisyendi.</p>

  <p class="p7">Bu da ortak noktamız,&nbsp;diye düşündü Sophie.</p>

  <p class="p7">Bir şifre çözücü olarak Sophie hayatını anlamsız verilerden anlam çıkartmakla kazanıyordu. Bu gece yapabildiği en iyi tahmin, Robert Langdon'ın farkında olsun ya da olmasın, ihtiyaç duyduğu bilgiye sahip olduğuydu.&nbsp;Prenses Sophie, Robert Langdon&rsquo;ı bul&nbsp;. Büyükbabasının mesajı daha açık olabilir miydi?'</p>

  <p class="p7">Sophie'nin Langdon'la daha fazla zamana ihtiyacı vardı. Düşünmek için zamana. Gizemi birlikte çözmek için zamana. Ne yazık ki vakit tükeniyordu.</p>

  <p class="p7">Başını kaldırıp Langdon'a bakan Sophie, aklına gelen tek oyuna başvurdu. "Bezu Fache sizi her an nezarete götürebilir. Sizi bu müzeden çıkartabilirim. Ama şimdi harekete geçmeliyiz."</p>

  <p class="p7">Langdon&rsquo;ın gözleri büyümüştü. "&nbsp;Kaçmamı mı istiyorsunuz?&nbsp;"</p>

  <p class="p7">"Yapabileceğiniz en akıllıca iş bu olur. Eğer Fache'nin şimdi sizi nezarete götürmesine izin verirseniz, DCPJ ile ABD Büyükelçiliği davanıza hangi mahkemenin bakacağı konusunda kavgalarını bitirene kadar Fransız hapishanesinde kalırsınız. Ama eğer buradan çıkıp büyükelçiliğe giderseniz, o zaman hükümetiniz, siz ve ben bu cinayetle ilginiz olmadığını kanıtlayana kadar sizi korur."</p>

  <p class="p7">Langdon hiç de ikna olmuşa benzemiyordu. "Unut gitsin! Tüm çıkışlarda Fache'nin silahlı adamları var! Vurulmadan kurtulsak bile, kaçmak beni suçlu göstermekten başka bir işe yaramaz. Fache'ye yerdeki mesajın size yazıldığını ve benim ismimin bir suçlama olmadığını anlatmak zorundasınız."</p>

  <p class="p7">Alelacele konuşan Sophie, "Bunu&nbsp;yapacağım,&nbsp;" dedi. "Ama siz ABD Büyükelçiliği'ne güven içinde girdikten sonra. Buradan sadece bir kaç kilometre uzaklıkta ve arabam müzenin hemen önünde duruyor.</p>

  <p class="p7">Burada Fache'yle başa çıkmaya çalışmak kumar olur. Anlamıyor musunuz? Bu gece sizin suçlu olduğunuzu kanıtlamayı Fache kendine görev edindi. Tutuklanmanızı geciktirmesinin tek sebebi iddiasını kuvvetlendirecek yanlış bir hareket yapmanızı umması."</p>

  <p class="p7">"&nbsp;Kesinlikle. Kaçmak gibi."</p>

  <p class="p7">Sophie'nin süveterindeki cep telefonu birden çalmaya başlamıştı. Muhtemelen Fache idi. Elini cebine sokarak telefonu kapattı.</p>

  <p class="p7">Hızlı konuşarak, "Bay Langdon," dedi. "Size son bir soru sormam gerekiyor."&nbsp;Ve tüm geleceğin buna&nbsp;bağlı olabilir."Yerde yazanlar elbette sizin suçlu olduğunuzu göstermiyor, ama Fache takımına aradığı adamın siz olduğunu söyledi. Suçlu olduğunuza ikna olmasının başka bir sebebi aklınıza geliyor mu?"</p>

  <p class="p7">Langdon birkaç saniye süresince sessiz kaldı. "Hayır hiç gelmiyor."</p>

  <p class="p7">Sophie içini çekti.&nbsp;Demek ki Fache yalan söylüyor.&nbsp;Sophie nedenini tahmin edemiyordu ama şu noktada asıl konu bu değildi. Asıl konu, Bezu Fache'nin bu gece her ne pahasına olursa olsun Robert Langdon'ı parmaklıkların arkasına tıkmak istemesiydi. Sophie'nin Langdon'a kendisi için ihtiyacı vardı ve bu ikilem onu tek bir sonuca götürüyordu.</p>

  <p class="p7">Langdon'ı ABD Büyükelçiliği'ne götürmeliyim.</p>

  <p class="p7">Pencereye dönen Sophie, dökme cama yerleştirilmiş alarm kablolarına ve baş döndürücü on iki metre yükseklikten aşağıdaki kaldırıma baktı Bu yükseklikten atlarsa Langdon'ın kemikleri kırılacaktı. En iyi ihtimalle.</p>

  <p class="p7">Yine de Sophie kararını vermişti.</p>

  <p class="p7">Robert Langdon, istese de, istemese de Louvre'dan kaçacaktı.</p>

  <p class="p7">&nbsp;</p>
</body>
</html>
