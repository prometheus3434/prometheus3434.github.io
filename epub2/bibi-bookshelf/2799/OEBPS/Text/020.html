<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>14</title>
</head>

<body>
  <h1 class="h11">14</h1>

  <p class="p7">Komuta merkezine girerken, sigarasından son bir nefes alan Fache, "Langdon nerede?" diye sordu.</p>

  <p class="p7">"Hâlâ erkekler tuvaletinde efendim." Teğmen Collet bu sorunun geleceğini tahmin ediyordu.</p>

  <p class="p7">Yüzbaşı, omzunun üstünden GPS noktasına baktığında, Collet çarkların dönmeye başladığını duyar gibi olmuştu. Fache gidip Langdon'ı kontrol etme arzusunu bastırmaya çalışıyordu. Aslında gözaltına alman kişiye istediği kadar süre ve mümkün olduğunca özgürlük verilerek, kendini serbest zannetmesi sağlanırdı. Langdon'ın kendi iradesiyle dönmesi gerekiyordu. Yine de aradan on dakika geçmişti.</p>

  <p class="p7">Çok uzun.</p>

  <p class="p7">Fache, "Langdon'ın bizi atlatma ihtimali var mı?" diye sordu.</p>

  <p class="p7">Collet başını iki yana salladı. "Erkekler tuvaletinde hâlâ kıpırdanmalar görüyoruz, bu GPS noktacığını hâlâ taşıdığı anlamına geliyor. Belki de rahatsızlanmıştır. Noktacığı bulmuş olsaydı, çıkartıp kaçmaya çalışırdı."</p>

  <p class="p7">Fache saatine göz attı. "Güzel."</p>

  <p class="p7">Fache'nin zihni hâlâ meşgul gibi görünüyordu. Collet gece boyunca yüzbaşıda alışılmadık bir gerginlik hissetmişti. Genellikle olaylara tarafsız bakan ve baskı altında sükûnetini kaybetmeyen Fache bu gece sanki sel meselesi gibi davranıyor ve işine duygularını karıştırıyor gibiydi.</p>

  <p class="p7">Şaşırmamak gerekir,&nbsp;diye düşündü Collet.&nbsp;Fache'nin bu tutuklamaya fazlasıyla ihtiyacı var.&nbsp;Son günlerde Bakanlar Kurulu ile medya Fache'nin saldırgan tarzını, önemli büyükelçiliklerle zıtlaşmasını ve yeni teknolojik yaptığı büyük yatırımları açıkça eleştirir olmuştu. Bu gece bir Amerikalı&rsquo;nın teknoloji sayesinde, önemli bir suç yüzünden tutuklanması, Fache'ye yönelik eleştirileri uzun bir süre susturacak ve iyi bir ikramiyeyle emekli oluncaya dek görevde kalmasına yardımcı olacaktı.&nbsp;Bu ikramiyeye ihtiyacı olduğunu Tanrı da biliyor,&nbsp;diye düşündü Collet. Fache'nin teknoloji tutkusu hem mesleki, hem de şahsi alanda zarar vermişti. Tüm birikimlerini teknoloji çılgınlığı uğruna harcadığı ve gömleğini bile kaybettiği söyleniyordu&nbsp;Ve Fache sadece en iyi kalite gömlekler giyen bir adamdı.</p>

  <p class="p7">Bu gece hâlâ bol vakti vardı. Talihsiz olmasına karşın, Sophie Neveu'nun sebep olduğu kesinti sadece ufak bir pürüzdü. O artık gitmişti ve Fache'nin elinde hâlâ oynayacağı kartlar vardı. Langdon'a isminin yerde yazdığını henüz söylememişti.P.S. Robert Langdon'ı bul.&nbsp;Amerikalının bu küçük delil karşısında göstereceği tepki onu ele verecekti.</p>

  <p class="p7">Ofisteki DCPJ ajanlarından biri onu, "Yüzbaşı," diye çağırdı. "Bu telefona cevap vermeniz iyi olacak sanırım." Kaygılı bir ifadeyle, elinde telefon ahizesini tutuyordu.</p>

  <p class="p7">Fache, "Kim o?" diye sordu.</p>

  <p class="p7">Ajan kaşlarını çattı. "Kriptoloji birimi müdürü."</p>

  <p class="p7">"Ve?"</p>

  <p class="p7">"Sophie Neveu hakkında efendim. Ters giden bir şeyler var."</p>

  <p class="p7">&nbsp;</p>
</body>
</html>
