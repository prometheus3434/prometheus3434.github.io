<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>60</title>
</head>

<body>
  <h1 class="h11">60</h1>

  <p class="p7">Sangreal... Sang Real... San Greal... Asil Kan... Kutsal Kâse.</p>

  <p class="p7">Hepsi iç içe geçmişti.</p>

  <p class="p7">Kutsal Kâse Magdalalı Meryem... İsa Mesih'in asil soyunun annesi.&nbsp;Sophie sessiz balo salonunda durup Robert Langdon'a bakarken, yeni bir dalganın zihnini karıştırmaya başladığını hissediyordu.</p>

  <p class="p7">Teabing ile Langdon bu gece masaya ne kadar delil koyarsa, bulmaca o kadar belirsizleşiyordu.</p>

  <p class="p7">Bir kitap rafını karıştıran Teabing, "Anlayacağın hayatım," dedi. "Kutsal Kâse hakkındaki gerçeği dünyaya anlatmak isteyen tek kişi Leonardo değildi. İsa Mesih'in asil soyu, çok sayıda tarihçi tarafından geniş kapsamlı biçimde anlatılmıştır." Parmağını düzinelerce kitabın üstünde gezdirdi.</p>

  <p class="p7">Başını yana eğen Sophie kitap isimlerine göz gezdirdi.</p>

  <p class="p7">TAPINAKÇI KEŞFİ:</p>

  <p class="p7">İsa'nın Gerçek Kimliğinin Gizli Bekçileri</p>

  <p class="p7">KAYMAKTAŞI KAVANOZU TAŞIYAN KADIN:</p>

  <p class="p7">Magdalalı Meryem ve Kutsal Kâse</p>

  <p class="p7">DİZELERDEKİ TANRIÇA</p>

  <p class="p7">Kutsal Dişiyi Geri İstemek</p>

  <p class="p7">Kitapların arasından kalın kapaklı, yırtık pırtık birini çıkarıp, Sophie'ye uzatan Teabing, "En çok duyulanı bu olmalı," dedi. Kapakta şöyle yazıyordu:</p>

  <p class="p7">KUTSAL KAN, KUTSAL KÂSE</p>

  <p class="p7">Alkışlanan Uluslararası En Çok Satan</p>

  <p class="p7">Sophie başını kaldırıp baktı. "Uluslararası en çok satan mı? Ben bunu hiç duymadım."</p>

  <p class="p7">"Sen daha küçüktün. Bin dokuz yüz seksenlerde ortalığı fena halde karıştırmıştı. Bana göre yazarlar incelemelerinde bazı belirsiz boşluklar bırakmış ama temel iddiaları oldukça kuvvetli, ayrıca sonunda İsa'nın bir nesli olduğu fikrini açığa çıkarmış oldular."</p>

  <p class="p7">"Kilisenin bu kitaba tepkisi nasıl oldu?"</p>

  <p class="p7">"Elbette çok öfkelendiler. Ama bu beklenen bir şeydi. Her şeyde önce, Vatikan bu sırrı dördüncü yüzyılda örtbas etmeye çalışmıştı. Haçlı Seferleri'nin bir sebebi de buydu. Bilgileri toplayıp, yok etmek.</p>

  <p class="p7">Magdalalı Meryem'in eski kilisenin erkeklerine karşı oluşturduğu tehdit yıkıcıydı Mesih'in kilise kurma görevini verdiği kadın olmakla kalmıyor, kilisenin yeni ilan ettiği&nbsp;ilahın&nbsp;aslında ölümlü nesiller dünyaya getirdiğinin fiziksel ispatını taşıyordu. Magdalalı Meryem'in gücüne karşı kendini korumak isteyen kilise, onu bir fahişe olarak tanıttı ve İsa'nın onunla evlendiğine dair tüm delilleri sakladı. Böylece İsa'nın yaşayan vârisleri bulunduğu ve ölümlü bir peygamber olduğunu iddia edecek kimse kalmayacaktı."</p>

  <p class="p7">Sophie başını sallayan Langdon'a baktı. "Sophie bunu doğrulayan tarihi deliller oldukça sağlam."</p>

  <p class="p7">Teabing, "İtiraf etmeliyim ki," dedi. "İddialar müthiş ama bu örtbas olayına başvurmak için kiliseyi harekete geçirecek güçlü unsurlar vardı. Halkın kanbağını öğrenmesi durumunda, kilisenin sürekliliği mümkün değildi. Mesih'in bir çocuğunun var olması, İsa'nın Tanrısallığına ve dolayısıyla kendini, Tanrı katına ulaşmanın ve cennet krallığına girmenin tek yolu olarak ilan eden Hıristiyan Kilisesi'ne zarar verecekti."</p>

  <p class="p7">Aniden Teabing'in kitaplarından birinin sırtını işaret eden Sophie, "Beş yapraklı gül," dedi.&nbsp;Gül ağacı kutunun üstündeki kabartmayla aynı desen.</p>

  <p class="p7">Langdon'a göz atan Teabing sırıttı. "Gözünden hiçbir şey kaçmıyor. Yeniden Sophie'ye döndü. "Bu tarikatın Kâse sembolüdür. Magdalalı Meryem. İsmi kilise tarafından yasaklandığı için onu pek çok gizli takma isimle andılar Kadeh, Kutsal Kâse ve Gül." Durdu. "Gülün, Venüs'ü' beş köşeli yıldızı ve kılavuz Pusula Gülü'yle bağları vardır. Bu arada kelimesi İngilizce, Fransızca, Almanca ve diğer pek çok dilde birbirine benzer."</p>

  <p class="p7">Langdon, "Gül," diye ilave etti. "Aynı zamanda Eros'un anagramıdır, yunan cinsel aşk tanrısı.'</p>

  <p class="p7">Teabing konuşmaya devam ederken, Sophie, Langdon'a hayretle baktı.</p>

  <p class="p7">"Gül, daima dişi cinselliğinin en önemli sembolü olmuştur. İlkel tanrıça mezheplerinde beş yaprak, dişi hayatının beş evresini temsil ederdi... Doğum, âdet, annelik, menopoz ve ölüm. Modern çağlarda çiçek açan gülün, kadınlıkla olan bağlarının çok daha görsel olduğu kabul edildi." Robert'a bir göz attı. "Belki bunu simgebilimcimiz açıklayabilir."</p>

  <p class="p7">Robert tereddüt ediyordu. Fazlasıyla uzun sürmüştü.</p>

  <p class="p7">Teabing, "Ah, Tanrım," diye yakındı. "Siz Amerikalılar fazlasıyla erdemlik taslıyorsunuz." Yeniden Sophie'ye baktı. "Robert'ın gevelediği şey, açmakta olan çiçeğin kadın cinsellik organına benzediği, insanoğlunun dünyaya adım attığı yüce çiçek. Georgia O'Keeffe'nin resimlerini görmüşsen, ne demek istediğimi anlarsın."</p>

  <p class="p7">Yeniden kitap rafını işaret eden Langdon, "Burada asıl konu," dedi. Tüm bu kitapların aynı tarihi iddiayı ispatladığı."</p>

  <p class="p7">"İsa bir babaydı." Sophie hâlâ emin olamıyordu.</p>

  <p class="p7">Teabing, "Evet," dedi. "Ve Magdalalı Meryem, onun asil soyunu taşıyan rahimdi. Sion Tarikatı günümüze kadar Magdalalı Meryem'e Tanrıça, Kutsal Kâse, Gül ve İlahi Anne olarak tapmıştır."</p>

  <p class="p7">Sophie'nin aklına yeniden bodrum katında gördüğü ayin gelmişti.</p>

  <p class="p7">Teabing, 'Tarikata göre," diyerek devam etti. "Çarmıh olayı sırasında Magdalalı Meryem hamileydi. İsa'nın doğmamış çocuğunun güvenliği için Kutsal Topraklar'dan<a id="a35"></a><a href="../Text/notes.html#a111">{35}</a> kaçmaktan başka çaresi yoktu. Mesih'in güvendiği amcası Arimatea'lı Yusuf un yardımıyla Magdalalı</p>

  <p class="p7">Meryem, o zamanlar gizlice Gaul olarak bilinen Fransa'ya gelmişti. Oradaki Yahudiler arasında kendine sığınacak güvenli bir yer buldu. Kızına doğum yaptığı yer orası, yani Fransa'ydı. İsmi Sarah idi."</p>

  <p class="p7">Sophie başını kaldırıp baktı. "Çocuğun&nbsp;ismini&nbsp;gerçekten biliyorlar mı?"</p>

  <p class="p7">&ldquo;Bundan çok daha fazlası biliniyor. Yahudi koruyucular Magdalalı ile Sarah'nın hayatlarını dikkatle inceleyip kaleme almışlardı. Magdalalının çocuğunun Yahudi kralları -Davut ve Süleyman- soyundan geldiğini unutmamak gerekir. Bu yüzden Fransa'daki Yahudiler Magdalalılın kutsal asaleti olduğunu kabul ettiler ve ona soylu kralların atası olarak gösterdiler. O dönemde sayısız alim Magdalalı Meryem'in Fransa'da geçirdiği günleri, Sarah'nın doğumu ve gelecek kuşakların aile ağacı dahil olmak üzere, tarihsel bir dille yazmıştı."</p>

  <p class="p7">Sophie şaşkına dönmüştü. "İsa Mesih'in&nbsp;soyağacı&nbsp;mı var?"</p>

  <p class="p7">"Doğru. Ayrıca Sangreal Belgeleri'nin köşe taşlarından biri olduğu düşünülüyor. İsa'nın ilk torunlarının tam şeceresi."</p>

  <p class="p7">Sophie, "Ama İsa'nın torunlarını yazan bir şecere varsa ne olacak yani?" diye sordu. "Bu hiçbir şeyi kanıtlamaz. Tarihçiler doğruluğunu ispatlayamazlar."</p>

  <p class="p7">Teabing kendi kendine güldü. "İncil'in gerçekliğini ispatlayamayacakları gibi."</p>

  <p class="p7">"Yani?"</p>

  <p class="p7">"Yani tarih daima kazananlar tarafından yazılır. İki kültür çarpıştığında, kaybeden silinir ve tarih kitaplarını kazanan taraf yazar... kendi davalarını yücelten ve kaybeden düşmanı küçük düşüren bir tarih.</p>

  <p class="p7">Napolyon bir zamanlar, 'Tarih, üzerinde anlaşmaya varılan bir masaldan başka nedir ki?' demişti."</p>

  <p class="p7">Gülümsedi. "Tarih, yapısı itibariyle daima tek taraflı bir tutanaktır."</p>

  <p class="p7">Sophie hiç böyle düşünmemişti.</p>

  <p class="p7">"Sangreal Belgeleri, İsa hikâyesinin&nbsp;diğer&nbsp;yüzünü anlatır. Sonunda hikâyenin hangi tarafına inanacağın imanına ve kişisel takdirine bağlıdır, ama en azından bilgiler günümüze kadar gelmiştir. Sangreal Belgeleri, on bin sayfalık bilgi içerir. Sangreal hazinesinin görgü tanıkları, dört dev kasada taşındıklarını söylemişlerdir. Bu kasalarda&nbsp;Purist Belgeleri&nbsp;'nin olduğu sanılmaktadır... İsa'nın ilk inanları tarafından yazılan, Constantine öncesi değiştirilmemiş binlerce sayfalık belge. İsa'dan tamamıyla insan bir öğretmen ve peygamber diye bahsediyorlardı. Ayrıca hazinenin bir kısmının efsanevi&nbsp;'Q' Belgeleri&nbsp;'nden -Vatikan'ın bile var olduğuna inandığını itiraf ettiği el yazmaları- oluştuğu söylentiler arasındadır İddia edildiğine göre, kendi el yazısıyla yazılmış İsa öğretileri."</p>

  <p class="p7">"İsa'nın kendi el yazısı mı?"</p>

  <p class="p7">Teabing, "Elbette," dedi. "Mesih kendi papazlığının tarihini neden tutmasın? O günlerde pek çok kişi bunu yapardı. Hazinenin içinde inanılan bir başka belge de&nbsp;Magdalalı Günlüğü&nbsp;diye bilinen el yazmaları.</p>

  <p class="p7">Magdalalı Meryem'in İsa ile olan ilişkisini, çarmıha gerilişini Fransa'da geçirdiği günleri anlatan kendi yazıları."</p>

  <p class="p7">Sophie bir süre sessiz kaldı. "Bu dört sandık belge, Tapınak Şövalye'nin Süleyman Mabedi'nin altında bulduğu hazine mi?"</p>

  <p class="p7">"Kesinlikle. Şövalyeleri bu denli güçlü kılan belgeler. Tarih boyunca sayısız Kâse araştırmasına konu olan belgeler."</p>

  <p class="p7">"Ama Kutsal Kâse'nin&nbsp;Magdalalı Meryem&nbsp;olduğunu söylemiştiniz. eğer insanlar belgeleri arıyorlarsa, neden Kutsal Kâse'yi aradıklarını söylüyorsunuz?"</p>

  <p class="p7">Teabing göz ucuyla ona bakarken, ifadesi yumuşuyordu. "Çünkü Kutsal Kâse'nin saklandığı yerde bir lahit var."</p>

  <p class="p7">Dışarıda rüzgâr ağaçlar arasında uğulduyordu.</p>

  <p class="p7">Teabing artık daha alçak sesle konuşuyordu. "Kutsal Kâse arayışı, aslında Magdalalı Meryem'in kemikleri önünde diz çökme arayışıdır. Dışlanan birinin, kayıp kutsal dişinin ayakları dibinde dua etmek için çıkılan bir yolculuk."</p>

  <p class="p7">Sophie birden meraklanmıştı. "Kutsal Kâse'nin saklandığı yer... bir mezar mı?"</p>

  <p class="p7">Teabing'in ela gözleri buğulanmıştı. "Öyle. Magdalalı Meryem'in cesedinin ve onun gerçek hayat hikâyesi yazan belgelerin bulunduğu bir mezar. Kutsal Kâse arayışı, her zaman için Magdalalı arayışı olmuştur. Suçlanan Kraliçe, ailesinin haklı iktidar talebinin kanıtıyla birlikte gömüldü."</p>

  <p class="p7">Teabing kendini toparlarken, Sophie biraz düşündü. Büyükbabası hakkındaki bunca şey hâlâ bir anlam ifade etmiyordu. Sophie sonunda, "Tarikat üyeleri," dedi. "Bu kadar yıl süresince, Sangreal Belgeleri'yle Magdalalı Meryem'in mezarını korumak görevini mi yerine getirdi?"</p>

  <p class="p7">&ldquo;Evet, ama kardeşliğin daha önemli bir görevi daha vardı...&nbsp;nesli&nbsp;korumak. İsa'nın soyu sürekli tehlike altındaydı. Eski kilise, onun neslinin artmasından, Mesih ile Magdalalı sırrının açığa çıkmasından ve temel öğretilerine meydan okumasından korkuyordu... kadınlarla arkadaşlık etmeyen ve cinsel ilişki kurmayan ilahi bir Mesih." Duraksadı. &ldquo;Her şeye karşın İsa'nın nesli, on beşinci yüzyıldaki cesur bir harekete kadar Fransa&rsquo;da gizlice çoğaldı. Fransız asillerinden biriyle evlenildi ve Merovingian Hanedanı diye bilinen bir soy oluştu."</p>

  <p class="p7">Bu haber Sophie'yi şaşırtmıştı. Fransa'daki her öğrenciye Merovingia terimi öğretilirdi.</p>

  <p class="p7">"Merovingianlar Paris'i kurdular."</p>

  <p class="p7">"Evet. Kâse efsanesinin Fransa'da bu kadar ünlü olmasının nede de bu. Vatikan'ın Kâse arayışları, aslında bu asil hanedan üyelerini gizlice yok etme girişimleridir. Kral Dagobert'i duydun mu?"</p>

  <p class="p7">Sophie bu ismi tarih dersindeki tüyler ürpertici bir hikâyeden şöyle böyle hatırlıyordu. "Dagobert bir Merovingian kralıydı, öyle değil mi? Uyurken gözlerinden hançerlenmişti."</p>

  <p class="p7">"Kesinlikle. Vatikan'ın Pepin d'Heristal ile ortak suikast girişimi, On yedinci yüzyıl sonları. Dagobert'in cinayetiyle Merovingian Hanedanı neredeyse yok oluyordu. Bereket versin ki, Dagobert'in oğlu Sigisbert saldırıdan kaçmayı başarmış ve nesli devam ettirmişti. Aileye daha sonra Godefroi de Bouillon da eklenmişti... Sion Tarikatı'nın kurucusu."</p>

  <p class="p7">Langdon, 'Tapınak Şövalyeleri'ne," dedi. "Sangreal Belgeleri'ni Süleyman Mabedi'nin altından almalarını söyleyen adam. Böylece Merovingianların İsa Mesih ile kan bağı olduğunun ispatını elinde bulunduracaktı."</p>

  <p class="p7">İçini ağır ağır çeken Teabing başını salladı. "Günümüzdeki Sion Tarikatı'nın ciddi bir vazifesi var.</p>

  <p class="p7">Onların yükü üç katı ağır. Kardeşlik Sangreal Belgeleri'ni korumak zorunda. Magdalalı Meryem'in mezarını korumak zorundalar. Ve elbette İsa soyunu yetiştirip, korumak zorundalar... Merovingian Hanedanı'ndan günümüze kadar gelen birkaç soylu üyeyi."</p>

  <p class="p7">Kelimeler boşlukta asılı kaldı. Sophie kemikleri yeni bir tür gerçekle yankılanıyormuş gibi tuhaf bir titreme hissetti.Günümüze kadar yaşamış olan İsa torunları.&nbsp;Büyükbabasının sesi yine kulağına fısıldamaya başlamıştı.&nbsp;Prenses, sana ailen hakkındaki gerçeği anlatmalıyım.</p>

  <p class="p7">Vücudunu bir ürperti kapladı.</p>

  <p class="p7">Asil kan.</p>

  <p class="p7">İnanamıyordu.</p>

  <p class="p7">Prenses Sophie.</p>

  <p class="p7">"Sir Leigh?" Uşağın kelimeleri duvardaki dahili haberleşme sisteminden cızırdayarak yükseldiğinde Sophie yerinden sıçradı. "Acaba mutfakta bana bir süre eşlik edebilir misiniz?"</p>

  <p class="p7">Teabing vakitsiz kesinti yüzünden kaşlarını çattı. Cihazın yanına düğmeye bastı. "Rémy, bildiğin gibi misafirlerimle ilgileniyorum. Eğer mutfaktan başka bir şeye ihtiyaç duyarsak kendimiz alabiliriz.</p>

  <p class="p7">Teşekkürler ve iyi geceler."</p>

  <p class="p7">"Odama çekilmeden önce sizinle görüşmem gerekiyor efendim. Lütfen."</p>

  <p class="p7">Teabing söylenerek düğmeye bastı. "Çabuk ol Rémy."</p>

  <p class="p7">"Evle ilgili bir mesele efendim. Misafirlerin duyması hoş olmayabilir."</p>

  <p class="p7">Teabing inanamıyormuş gibi bakıyordu. "Sabaha kadar bekleyemez mi?"</p>

  <p class="p7">"Hayır efendim. Sorum bir dakikanızı bile almayacak."</p>

  <p class="p7">Teabing gözlerini yuvarlayarak Langdon ile Sophie'ye baktı. "Bazen kimin kime hizmet ettiğini merak ediyorum." Düğmeye yeniden bastı. "Hemen geliyorum Remy. Gelirken bir şey getirmemi ister misin?"</p>

  <p class="p7">"Sadece baskıdan kurtaracak özgürlük efendim."</p>

  <p class="p7">"Remy hâlâ yanımda çalışmanın tek sebebinin çok lezzetli biberli bonfile pişirmek olduğunun farkında mısın?"</p>

  <p class="p7">"Teveccühünüz efendim. Teveccühünüz."</p>

  <p class="p7">&nbsp;</p>
</body>
</html>
