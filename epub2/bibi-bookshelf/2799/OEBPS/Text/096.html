<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>90</title>
</head>

<body>
  <h1 class="h11">90</h1>

  <p class="p7">Chateau Villette'in samanlığında duran Collet hayretle bilgisayar ekranına bakıyordu. "Bu sistem&nbsp;tüm&nbsp;bu yerleri gizlice dinliyor muymuş?" Ajan, "Evet," dedi.</p>

  <p class="p7">"Bir yıldan fazladır veri toplandığı anlaşılıyor." Sesi soluğu kesilen Collet yeniden listeyi okudu.</p>

  <p class="p7">COLBERT SOSTAQUE - Conseil Constitutionnel Başkanı (Anayasa Konseyi Başkanı) JEAN CHAFFEE - Musée du Jeu de Paume (Müzesi) Müdürü</p>

  <p class="p7">EDOUARD DESROCHERS - Mitterand Kütüphanesi, Kıdemli Arşiv Memuru</p>

  <p class="p7">JACQUES SAUNIÊRE - Musée du Louvre (Müzesi) Müdürü</p>

  <p class="p7">MICHEL BRETON - DAS Şefi (Fransız İstihbaratı)</p>

  <p class="p7">Ajan ekranı işaret etti. "Dört numara özellikle dikkat çekici." Collet boş gözlerle başını salladı. Bakar bakmaz fark etmişti.Jacques Sauniére dinleniyormuş.&nbsp;Listenin geri kalanına yeniden göz attı.&nbsp;Herhangi&nbsp;biri bu ünlü insanları dinlemeyi nasıl başarabilir?&nbsp;"Ses dosyalarından dinlediğin var mı?"</p>

  <p class="p7">"Birkaç tane. En yenilerinden biri bu." Ajan birkaç bilgisayar tuşuna bastı. Hoparlörler cızırdayarak faaliyete geçti. "Capitaine, un agent du Département de Cryptographie est arrivé.&nbsp;"<a id="a40"></a><a href="../Text/notes.html#a121">{40}</a></p>

  <p class="p7">Collet duyduklarına inanamıyordu. "Bu benim. Bu benim sesim!" Sauniére'in masasında otururken, Büyük Galeri'deki Fache'ye telsizle Sophie Neveu'nun geldiğini haber verdiğini hatırladı.</p>

  <p class="p7">Ajan başını salladı. "İlgilenen biri olduysa bu akşam Louvre'daki soruşturmamızın büyük kısmı duyulmuştur."</p>

  <p class="p7">"Dinleme cihazını araması için birini gönderdin mi?"</p>

  <p class="p7">"Gerek yok. Tam olarak nerede olduğunu biliyorum." Ajan, çalışma masasının üstündeki eski notların ve kopya kâğıtlarının başına gitti. İçlerinden birini seçerek Collet'ye uzattı. "Tanıdık geliyor mu?"</p>

  <p class="p7">Collet hayrete düşmüştü. Elinde ilkel bir makineye ait eski bir diyagramın fotokopisini tutuyordu.</p>

  <p class="p7">İtalyanca el yazısını okuyamıyordu ama neye baktığını biliyordu. Tam zırh kuşanmış bir ortaçağ Fransız şövalyesi.</p>

  <p class="p7">Sauniére'in masasındaki şövalye!</p>

  <p class="p7">Collet'nin gözleri, birisinin kırmızı keçeli kalemle notlar karaladığı fotokopi kâğıdının kenarlarına kaydı.</p>

  <p class="p7">Fransızca yazılan notlarda, şövalyeye dinleme cihazının en iyi şekilde nasıl yerleştirileceği açıklanıyordu.</p>

  <p class="p7">&nbsp;</p>
</body>
</html>
