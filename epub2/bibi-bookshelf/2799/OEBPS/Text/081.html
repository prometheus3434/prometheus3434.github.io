<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>75</title>
</head>

<body>
  <h1 class="h11">75</h1>

  <p class="p7">Aringarosa, Fache ile yaptığı ikinci telefon görüşmesini bitirirken, kiralık uçak Monaco'nun titrek ışıklan üstünde uçuyordu. Yeniden torbaya uzandı ama kendini kusamayacak kadar bitap hissediyordu.</p>

  <p class="p7">Şu iş bir sona erse!</p>

  <p class="p7">Fache'nin verdiği son haber anlaşılır gibi değildi ama bu gece artık her şey anlamını yitirmişti. Neler oluyor? Her şey kontrolden çıkmıştı.&nbsp;Silas'ı nasıl bir işe bulaştırdım ? Kendimi nasıl bir ise&nbsp;bulaştırdım!</p>

  <p class="p7">Aringarosa titreyen bacaklarıyla pilot kabinine yürüdü, "Varış noktamızı değiştirmem gerekiyor."</p>

  <p class="p7">Omzunun üstünden bakan pilot güldü. "Şaka yapıyorsunuz, öyle değil mi?"</p>

  <p class="p7">"Hayır. Derhal Londra'ya gitmem gerekiyor."</p>

  <p class="p7">"Peder, bu kiralık bir uçak, taksi değil."</p>

  <p class="p7">"Sana elbette daha fazla ödeme yapacağım. Ne kadar? Londra sadece bir saat kuzeyde ve yönümüzü değiştirmemiz gerekmiyor, bu yüzden..."</p>

  <p class="p7">"Para meselesi değil peder, başka sorunlar var."</p>

  <p class="p7">"On bin euro. Hemen şimdi."</p>

  <p class="p7">Gözleri hayretle açılan pilot arkasını döndü. "Ne kadar? Nasıl bir rahip bu kadar parayı yanında taşır?"</p>

  <p class="p7">Aringarosa siyah evrak çantasının yanına giderek, açtı ve bonolardan birini çıkardı. Bonoyu pilota uzattı.</p>

  <p class="p7">Pilot, "Bu nedir?" diye sordu.</p>

  <p class="p7">&ldquo;Vatikan Bankası'ndan alınmış on bin euro değerinde bir bono."</p>

  <p class="p7">Pilot kuşkuyla bakıyordu.</p>

  <p class="p7">"Nakitle aynıdır."</p>

  <p class="p7">Bonoyu geri uzatan pilot, "Sadece nakit nakittir," dedi.</p>

  <p class="p7">Aringarosa pilot kabininin kapısına tutunurken kendini oldukça güçsüz hissediyordu. "Bu bir ölüm kalım meselesi. Bana yardım etmelisiniz. Londra'ya gitmeliyim."</p>

  <p class="p7">Pilot, piskoposun altın yüzüğüne baktı. "Gerçek elmas mı?"</p>

  <p class="p7">Aringarosa yüzüğüne baktı. "Bundan ayrılamam."</p>

  <p class="p7">Omuzlarını silken pilot, arkasını dönüp dikkatini ön camdan dışarı verdi.</p>

  <p class="p7">Aringarosa derin bir üzüntü hissetti. Yüzüğe baktı. Onun temsil ettiği her şeyi zaten kaybetmek üzereydi. Uzun bir süre sonra yüzüğü parmağından çıkararak, nazikçe kontrol panosunun üstüne bıraktı.</p>

  <p class="p7">Pilot kabininden ağır aksak çıkan Aringarosa yeniden koltuğuna oturdu. On beş saniye sonra, pilotun kuzeye doğru birkaç derece döndüğünü hissetti.</p>

  <p class="p7">Buna rağmen Aringarosa'nın zafer anı paramparça olmuştu.</p>

  <p class="p7">Her şey kutsal bir dava olarak başlamıştı. Zekice hazırlanmış bir plan. Şimdi ise iskambil kâğıdından yapılan evler gibi kendi üstüne yıkılıyordu... ve sonunda hiçbir yer görünmüyordu.</p>

  <p class="p7">&nbsp;</p>
</body>
</html>
