<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>3</title>
</head>

<body>
  <h1 class="h11">3</h1>

  <p class="p7">Citroën ZX, Opera Binası'nın ve Vendôme Meydanı'nın önünden geçip, güneye ilerlerken, kuru nisan havası camdan içeri giriyordu. Yolcu koltuğunda oturan Robert Langdon, düşüncelerinden arınmaya çalışırken, şehrin kendisini fazlasıyla yorduğunu hissediyordu. Tıraş olmak ve duş almak görüntüsünü adama çevirmişti, ama endişesini gidermeye pek yaramamıştı. Müze müdürünün cesedinin ürkütücü görüntüsü aklından çıkmıyordu.</p>

  <p class="p7">Jacques Sauniére öldü.</p>

  <p class="p7">Langdon, müze müdürünün ölümüyle büyük bir kayba uğradığını hissediyordu. Sauniére münzevi bir yaşam sürmekle tanınmasına rağmen, sanata olan tutkunluğu onu saygın bir adam haline getirmişti. Poussin ve Teniers'in tablolarındaki gizli şifreler hakkında yazdığı kitaplar, Langdon'ın en sevdiği ders kitaplarıydı.</p>

  <p class="p7">Langdon bu akşamki görüşmeyi dört gözle beklemiş ve müze müdürünün gelmemesi onda hayal kırıklığı yaratmıştı.</p>

  <p class="p7">Müze müdürünün cesedinin görüntüsü bir kez daha zihninde canlandı.&nbsp;Bunu kendine Jacques&nbsp;Sauniére mi yaptı?Langdon görüntüyü zihninden atmak için kendini zorlayarak, başını çevirip pencereden dışarı baktı.</p>

  <p class="p7">Dışarıdaki şehir uyanmaya başlıyordu, sokak satıcıları,&nbsp;badem&nbsp;şekerlemesi arabalarını sürüyor, garsonlar çöp torbalarını kaldırım kenarına taşıyor, geceden kalma âşıklar yasemin kokuları taşıyan meltemde üşümemek için birbirlerine sokuluyorlardı. Citroën kaosun içinden yetkiyle geçerken, iki tonlu ahenksiz sireni trafiği bıçak gibi yarıyordu.</p>

  <p class="p7">Otelden ayrıldıklarından beri ilk kez konuşan ajan, "&nbsp;Yüzbaşı, bu akşam Paris'te bulunduğunuzu öğrenmekten son derece memnun," dedi. "Çok talihli bir tesadüf."</p>

  <p class="p7">Langdon talihli olmak dışında her şeyi hissediyordu, ayrıca tesadüf, kesinlikle güvenmediği bir kavramdı. Hayatını, farklı amblemlerle ideolojilerin birbirleriyle gizli bağlılıklarını keşfetmekle geçiren biri olarak Langdon dünyayı birbirine iyice dolanmış tarihin ve olayların bir ağı gibi görüyordu.&nbsp;Bağlantılar&nbsp;görünürde olmayabilir&nbsp;, diye sık sık tekrarlardı. Harvard'daki simgeleme derslerinde, ama her zaman oradadırlar, yüzeyin hemen altına gömülmüşlerdir.</p>

  <p class="p7">Langdon, "Sanırım," dedi. "Size kaldığım yeri Paris Amerikan Üniversitesi mi söyledi?"</p>

  <p class="p7">Şoför başını iki yana salladı. "Interpol."</p>

  <p class="p7">Interpol, diye düşündü Langdon. Elbette. Avrupa&rsquo;daki tüm otellerde giriş sırasında pasaport sormanın formaliteden daha fazlası olduğunu unutmuştu, kanunlar böyleydi. Tüm Avrupa'da herhangi bir gece, Interpol yetkilileri kimin nerede uyuduğunu tam olarak tespit edebilirlerdi. Herhalde Langdon'ı Ritz'de bulmak topu topu beş saniyelerini almıştı.</p>

  <p class="p7">Citroën şehrin güneyine doğru ilerlerken, sağ taraftan gökyüzüne uzanan Eyfel Kulesi'nin aydınlatılmış silueti belirdi. Onu görünce Langdon, Vittoria'yı düşündü. Bir yıl önce, her altı ayda bir, dünyadaki romantik yerlerden birinde buluşmaya söz vermişlerdi. Langdon, Eyfel Kulesi'nin bu listede yer alacağını tahmin ediyordu. Ne yazık ki, Vittoria'yı en son Roma'daki gürültülü bir havaalanında öpeli bir yıldan fazla oluyordu.</p>

  <p class="p7">Ajan yana dönerek, "Ona bindiniz mi?" diye sordu.</p>

  <p class="p7">Langdon başını kaldırıp ona göz atarken, yanlış anladığına emindi. "Affedersiniz anlayamadım?"</p>

  <p class="p7">"Harika, öyle değil mi?" Ajan ön camdan Eyfel Kulesi'ni gösteriyordu. "Ona bindiniz mi?"</p>

  <p class="p7">Langdon gözlerini devirdi. "Hayır. Kuleye çıkmadım."</p>

  <p class="p7">"Fransa'nın sembolüdür. Bence mükemmel."</p>

  <p class="p7">Langdon dalgın bir edayla başını salladı. Simgebilim uzmanları genellikle Fransa'nın maçoluk, zamparalık, Napolyon ve Cüce Pepin gibi tehlikeli, kısa boylu liderlerle tanınan bir ülkenin -üç yüz metrelik penisten daha uygun bir ulusal amblem seçemeyeceğini söylerlerdi.</p>

  <p class="p7">Rue de Rivoli kavşağına vardıklarında kırmızı ışık yanıyordu ama Citroën durmadı. Ajan sedanı gazlayarak, ünlü Tuileries Bahçeleri'nin -Paris'in Central Park'ı- kuzey girişi olan Rue Castiglione'nin ağaçlıklı bir bölgesine doğru sürdü. Pek çok turist, yanlış bir tercüme yaparak Jardins des Tuileries ismini burada açan binlerce laleye atfederlerdi ama aslında&nbsp;Tuileries&nbsp;'in, daha az romantik bir adı vardı. Bir zamanlar bu park, Paris'li müteahhitlerin şehrin ünlü kırmızı kiremitlerini -ya da&nbsp;tuiles&nbsp;- üretmek için kil çıkardıkları devasa bir kazı alanıydı.</p>

  <p class="p7">Sessiz parka girdiklerinde ajan kontrol panelinin altına uzanarak, acı acı öten sireni kapattı. Langdon ani sessizliğin getirdiği huzurla rahat bir nefes aldı. Arabanın dışında, tekerleklerin engebelerden geçerken çıkardığı çıtırtılı ses uyutucu bir ritim yaratırken, halojen farların soluk ışığı çakıllı bulvarın üstünde gezindi.</p>

  <p class="p7">Langdon her zaman Tuileries'in kutsal bir yer olduğunu düşünmüştü. Burası, Claude Monet'nin biçim ve renkle oynadığı ve gerçek anlamda Empresyonist akımın doğuşuna ilham veren bahçelerdi. Bu gece ise her nedense garip bir şekilde, kötü bir şeylerin habercisi gibiydi.</p>

  <p class="p7">Citroën batıya yönelerek, parkın merkez bulvarına doğru, sola sapmıştı. Şoför yuvarlak bir gölcüğün etrafından kıvrılıp, ıssız bir caddeden geçerek, arka taraftaki geniş avluya kestirmeden gitti. Langdon şimdi Tuileries Bahçeleri'nin dev bir taş kemerle belirlenmiş bittiği yeri görebiliyordu.</p>

  <p class="p7">Arc du Carrousel.</p>

  <p class="p7">Arc du Carrousel'de bir zamanlar yapılan alemlere rağmen, sanat tutkunları bu yere bambaşka bir sebepten ötürü önem verirlerdi. Tuileries'in sonundaki kordondan dünyanın en iyi sanat müzelerinden dördü görülebiliyordu... her biri pusulanın ayrı bir noktasında bulunuyordu.</p>

  <p class="p7">Langdon sağ taraftaki pencereden Seine ile Quai Voltaire'in arkasındaki, eski tren istasyonunun</p>

  <p class="p7">-şimdiki Musée d'Orsay- çarpıcı derecede aydınlatılmış cephesini görebiliyordu. Sol tarafa göz attığında, Modern Sanat Müzesi'ne ev sahipliği yapan ultramodern Pompidou Center'ın tepesini seçebiliyordu.</p>

  <p class="p7">Langdon arka tarafında batıya doğru ise Musée du Jeu de Paume'u belirleyen eski Ramses dikili taşının, ağaçların üstünden yükseldiğini biliyordu.</p>

  <p class="p7">Ama dünyanın en ünlü sanat müzesi haline gelen yekpare taştan yapılmış Rönesans sarayı, doğuya doğru tam önlerinde kemerin gerisindeydi.</p>

  <p class="p7">Musée du Louvre.</p>

  <p class="p7">Gözleri büyük yapının tamamını görmek için nafile bir girişimde bulunduğunda, Langdon tanıdık bir merak duydu. Louvre'un görkemli cephesi, insanı hayrete düşürecek kadar geniş meydanın karşısında, Paris semalarına yükselen bir kale gibi duruyordu. Uç uca eklenmiş üç Eyfel Kulesi uzunluğundaki Louvre, at nalı şekliyle Avrupa'daki en uzun binaydı. Müzenin kanatlan arasındaki doksan üç bin metrekarelik açık meydan bile, cephenin görkemiyle yarışamazdı. Langdon bir keresinde Louvre'un çevresi etrafında yürüyerek, beş kilometrelik yol kat etmişti.</p>

  <p class="p7">Bir ziyaretçinin bu binadaki 65.300 sanat eserini beş günlük bir süre içinde görebileceği tahmin edilmesine rağmen, çoğu turist Langdon'ın "Diyet Louvre" diye bahsettiği kısaltılmış bir tur atmayı tercih ediyordu Bu tur, müzedeki en ünlü üç objeyi -&nbsp;Mona Lisa,&nbsp;Milo Venüs&nbsp;'ü ve&nbsp;Zafer Tanrıçası Nike&nbsp;'yi-görebilmek için atılan bir sürat koşusuydu. Art Buchwald bir zamanlar üç sanat şaheserini beş dakika elli altı saniyede gördüğünü söyleyerek övünmüştü.</p>

  <p class="p7">Şoför küçük bir el telsizi çıkartarak kısaltılmış bir Fransızcayla konuşmaya başladı. "Monsieur Langdon est arrivé. Deux minutes."<a id="a2"></a><a href="../Text/notes.html#a45">{2}</a></p>

  <p class="p7">Telsizden deşifre edilemeyen cızırtılı bir teyit geldi.</p>

  <p class="p7">Aygıtı yerine koyan ajan, Langdon'a döndü. "&nbsp;Yüzbaşı&nbsp;ile ana girişte buluşacaksınız."</p>

  <p class="p7">Şoför meydanda araç trafiğini yasaklayan işaretleri hiçe sayarak, gaza bastı ve Citroën'i kaldırıma doğru sürdü. Işıklı fıskiyelerin su püskürttüğü yedi üçgen havuzla çevrelenen ana giriş, artık görülebiliyordu.</p>

  <p class="p7">La Pyramide.</p>

  <p class="p7">Paris Louvre'un yeni girişi müzenin kendisi kadar ünlü olmuştu. Çin kökenli, Amerikalı mimar I. M.</p>

  <p class="p7">Pei tarafından tasarlanan tartışmalı, dömi-modern cam piramidi, Rönesans avlunun asaletini bozduğunu düşünen gelenekçiler tarafından hâlâ hor görülüyordu. Goethe mimariyi müziğin donmuş hali diye tanımlamıştı. Pei'yi eleştirenler ise bu piramide karatahtayı çizen tırnak diyorlardı. Bununla birlikte hayranları, Pei'nin yirmi bir metre uzunluğundaki şeffaf piramidinin, Louvre'un gelecek bin yıla taşınmasına yardımcı olduğunu, eski yapıyla modern metotlar -eskiyle yeni arasında sembolik bir bağ- arasında göz kamaştırıcı bir sinerji yarattığını söyleyerek yüceltiyorlardı.</p>

  <p class="p7">Ajan, "Piramidimizi beğeniyor musunuz?" diye sordu.</p>

  <p class="p7">Langdon kaşlarını çattı. Görünüşe bakılırsa Fransızlar bunu Amerikalılara sormaktan hoşlanıyorlardı.</p>

  <p class="p7">Elbette bu soruda bazı anlamlar yüklüydü. Piramidi beğendiğinizi itiraf etmek sizi zevksiz bir Amerikalı yapıyor, beğenmediğinizi söylemekse Fransızlara hakaret gibi algılanıyordu.</p>

  <p class="p7">Langdon, "Mitterand cesur bir adamdı," diyerek kaçamak bir cevap verdi. Piramidin yapım işini başlatan, merhum cumhurbaşkanında "Firavun Kompleksi" olduğu söyleniyordu. Paris'i Mısır sanatı, el sanatları ve dikili taşlarıyla doldurmaktan tek başına sorumlu olan Francois Mitterand'ın, Mısır kültürüne olan tutkunluğu o denli aşırıydı ki, Fransızlar ondan hâlâ Sfenks diye bahsediyorlardı.</p>

  <p class="p7">Langdon konuyu değiştirerek, "Şefinizin ismi nedir?" diye sordu.</p>

  <p class="p7">Şoför piramidin ana girişine yaklaşırken, "Bezu Fache," dedi. "Biz kendisine&nbsp;le Taureau&nbsp;deriz."</p>

  <p class="p7">Bütün Fransızlara bir hayvan takma adı verilip verilmediğini düşünen Langdon gözlerini ona çevirdi.</p>

  <p class="p7">"Şefinize&nbsp;Boğa&nbsp;mı diyorsunuz?"</p>

  <p class="p7">Adam kaşlarını yay gibi yukarı kaldırdı. "Fransızcanız söylediğinizden daha iyiymiş Bay Langdon."</p>

  <p class="p7">Langdon,&nbsp;Fransızcam berbattır&nbsp;, diye düşündü, ama&nbsp;Zodyak ikonografim&nbsp;iyidir. Taurus'un anlamı boğa demekti. Astrolojinin sembolleri tüm dünyada aynıydı.</p>

  <p class="p7">Ajan arabayı durdurup, parmağıyla iki çeşmenin arasından piramidin yan tarafındaki geniş kapıyı gösterdi. "Giriş burası. İyi şanslar bayım."</p>

  <p class="p7">"Sız gelmiyor musunuz?"</p>

  <p class="p7">"Bana sizi burada bırakmam emredildi. Yapmam gereken başka işler var."</p>

  <p class="p7">Langdon içini çekerek, arabadan indi.&nbsp;Bu da senin numaran&nbsp;.</p>

  <p class="p7">Ajan arabayı gazlayarak uzaklaştı.</p>

  <p class="p7">Langdon tek başına ayakta durup, uzaklaşan farlara bakarken, avludan kolaylıkla çıkıp, bir taksi çevirebileceğini ve yatağına doğru yol alabileceğini fark etti. Ama içinden bir ses, ona bunun kötü bir fikir olduğunu söylüyordu.</p>

  <p class="p7">Havuzların yarattığı sise yaklaşırken, başka bir dünyaya açılan hayali bir eşikten geçtiğini hissediyordu.</p>

  <p class="p7">Akşamın rehaveti yeniden bastırmaya başlamıştı. Yirmi dakika öncesine kadar, otel odasında uyuyordu.</p>

  <p class="p7">Şimdi ise Sfenks tarafından yaptırılmış şeffaf piramidin önünde durmuş, Boğa lakaplı bir polisi bekliyordu.</p>

  <p class="p7">Bir Salvador Dali tablosunda kapana kısıldım, diye düşündü.</p>

  <p class="p7">Langdon ana girişe doğru yürüdü, devasa döner kapıydı. Arkasında loş ve boş bir fuaye vardı.</p>

  <p class="p7">Kapıyı çalacak mıyım?</p>

  <p class="p7">Langdon acaba Harvard'lı ünlü Mısır uzmanları hiç piramidin ön kapısını çalıp, cevap beklemişler midir, diye düşündü. Cama vurmak için elini kaldırdı ama aşağıdaki karanlığın içinden beliren bir figür, döner merdivenden hızla çıkmaya başladı. Koyu renkli, omuzlarına dar gelen kruvaze bir takım elbise giymiş, tıknaz yapılı ve esmer bîr adamdı. Güçlü bacaklarının üstünde açıkça anlaşılan bir yetkiyle yürüyordu. Cep telefonuyla konuşuyordu ama kapıya geldiğinde görüşmeyi bitirdi. Langdon'a içeri girmesini işaret etti.</p>

  <p class="p7">Langdon döner kapıyı iterek içeri girerken, "Ben Bezu Fache," diye kendini tanıttı. "Adli Polis Merkezi şefiyim." Mesleğine uygun bir sesi vardı, yaklaşan fırtınayı andıran... gırtlaktan gelen hırıltılı bir ses.</p>

  <p class="p7">Langdon tokalaşmak için elini uzattı. "Robert Langdon."</p>

  <p class="p7">Fache'nin iri eli, Langdon'ınkini ezici bir kuvvetle sardı.</p>

  <p class="p7">Langdon, "Fotoğrafı gördüm," dedi. "Ajanınız, bunu Jacques Sauniére'in&nbsp;kendisinin&nbsp;yaptığını söyledi..."</p>

  <p class="p7">"Bay Langdon," derken Fache'nin gözleri onunkine kilitlenmişti. "Fotoğrafta gördükleriniz, Sauniére'in yaptıklarının sadece başlangıcı."</p>

  <p class="p7">&nbsp;</p>
</body>
</html>
