<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.10" name="Generator" />
  <link href="../Styles/style.css" rel="stylesheet" type="text/css" />

  <title>70</title>
</head>

<body>
  <h1 class="h11">70</h1>

  <p class="p7">Château Villette'in kabul salonunda duran Teğmen Collet sönmekte olan ateşi seyrederken kendini çaresiz hissediyordu. Dakikalar önce gelen yan odadaki Yüzbaşı Fache telefonda kayıp Range Rover'ın yerini tespit etmeleri için gerekli talimatları verirken bağırıp duruyordu.</p>

  <p class="p7">Collet&nbsp;şimdiye kadar herhangi bir yere gitmiş olabilir&nbsp;, diye düşündü.</p>

  <p class="p7">Fache'nin verdiği emirlere itaat etmeyen ve Langdon'ı ikinci kez elinden kaçıran Collet, teknik bölümün yerde kurşun deliği bulmasına seviniyordu, en azından Collet'nin silah sesi duyduğuna dair iddialarım desteklemişti. Yine de Fache'nin suratı asılmıştı ve Collet ortalık sakinleştikten sonra daha büyük yankılar duyacağını hissedebiliyordu.</p>

  <p class="p7">Ne yazık ki burada buldukları ipuçları, neler olduğunu ya da işe kimin karıştığını aydınlatacak bir bilgi vermiyordu. Dışarıdaki Audi, sahte bir isim ve sahte bir kredi kartıyla kiralanmıştı, ayrıca bulunan parmak izleri Interpol'ün veri bankasındakilerle uyuşmamıştı.</p>

  <p class="p7">Bir başka ajan salondan içeri telaşla girdi. "Yüzbaşı Fache nerede?</p>

  <p class="p7">Collet gözlerini korlardan güçlükle ayırıp, başını kaldırabildi. "Telefonda."</p>

  <p class="p7">Odadan içeri hışımla giren Fache, "Telefonda değilim," diye müdahale etti. "Ne oldu?"</p>

  <p class="p7">İkinci ajan, "Efendim, Zürih Emanet Bankası'ndan André Vernet önce merkezi aramış. Sizinle özel olarak görüşmek istiyormuş. Hikâyesini değiştirmiş."</p>

  <p class="p7">Fache, "Ya?" dedi.</p>

  <p class="p7">Şimdi Collet de başını kaldırmıştı.</p>

  <p class="p7">"Vernet bu gece Langdon ile Neveu&rsquo;nun bir süre bankasında bulunduklarını itiraf etmiş."</p>

  <p class="p7">Fache, "Biz bunu zaten biliyorduk," dedi. "Vernet neden yalan söylemiş?"</p>

  <p class="p7">&ldquo;Sadece sizinle konuşacağını söylemiş ama tam işbirliği yapmayı kabul etmiş"</p>

  <p class="p7">&ldquo;Neyin karşılığında?"</p>

  <p class="p7">"Bankasının ismini haberin dışında tutmamız ve çalınan eşyayı bulmasına yardımcı olmamız karşılığında. Langdon ile Neveu, Sauniére'in hesabından bir şey çalmış gibi görünüyor."</p>

  <p class="p7">Collet, "Ne?" diye patladı. "Nasıl?"</p>

  <p class="p7">Fache gözlerini ikinci ajandan ayırmadan, vücudunu biraz geri çekti. &ldquo;Ne çalmışlar?"</p>

  <p class="p7">"Vernet ayrıntılara girmedi ama onu geri almak için her şeyi yapmaya razı gibi."</p>

  <p class="p7">Collet olanları zihninde açıklamaya çalıştı. Langdon ile Neveu, bir banka çalışanını silahla zorlamış olabilirler miydi? Belki de Vernet'yi Sauniére'in hesabını açmaya ve zırhlı araçla kaçmalarına yardımcı olmaya zorlamışlardı. Her ne kadar mantıklı gelse de, Collet, Sophie Neveu'nun böyle bir şeye karışacağına inanmakta güçlük çekiyordu.</p>

  <p class="p7">Bir başka ajan mutfaktan Fache'ye seslendi. "Yüzbaşım? Bay Teabing'in hızlı arama kayıtlarını incelerken, Le Bourget Havaalanına ulaştım. Kötü haberlerim var."</p>

  <p class="p7">Fache otuz saniye sonra Château Villette'den ayrılmak üzere hazırlanmaya başlamıştı. Teabing'in yakınlardaki Le Bourget Havaalanı'nda özel bir uçağı olduğunu ve yaklaşık yarım saat önce havalandığını öğrenmişti.</p>

  <p class="p7">Telefondaki Bourget temsilcisi uçakta kimlerin bulunduğunu ve nereye gittiğini bilmediğini iddia etmişti.</p>

  <p class="p7">Uçuş önceden planlanmamıştı ve uçuş planı bildirilmemişti. Küçük bir hava sahası için bile oldukça yasadışıydı. Fache doğru baskıyı uygularsa aradığı cevapları bulabileceğine inanıyordu.</p>

  <p class="p7">Kapıya yönelen Fache, 'Teğmen Collet," diye gürledi. "Buradaki teknik bölüm soruşturmasının başına seni bırakıyorum. Tüm yetki sende. Benim gitmem gerek. Kendini bağışlatmak için doğru bir şeyler yapmaya çalış.&rdquo;</p>

  <p class="p7">&nbsp;</p>
</body>
</html>
