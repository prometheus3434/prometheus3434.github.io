<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <span class="calibre41"><br class="calibre35" id="calibre_pb_29" /></span>

        <p class="MsoNormal20"><span class="calibre120">A-ha. Ben de asla ağlamıyorum. Tam da bu yüzden yetimhanedeki ve yetiştirme yurdundaki dayakçı görevlilerin, o iğrençlik lanetine tutulmuş kancık kabadayıların kaç kere hışmına uğradım. Vücudumda iz bırakmamak için beni katlanıp sopa şekline sokulmuş çimento torbasıyla döverlerdi. Uçsuz bucaksız bir zavallılığı örtbas etmek için ve sanırım aşağılık bir zevk alma umuduyla başvurdukları vahşeti; yulaf gibi sessiz bir kayıtsızlıkla karşılardım. Onlardan tiksiniyordum, hâlâ tiksiniyorum; bu tiksinti sayesinde birey oldum ben. Bu arada, dayak yemekle soğuktan donmak arasında bir benzerlik olduğunu düşünmüşümdür hep. İkisi de insanın uykusunu getiriyor.</span></p>

        <p class="MsoNormal20"><span class="calibre122">Bütün bunlan biraz da sıkılarak anlatıyorum. <span>Çünkü,</span> çağımızda, bir şey anlatmanın önemi kalmadı. Sır dönemi kapandı. Alenilik salgını yüzünden, medyatik ifşaat ve teşhir çılgınlığı yüzünden, monotonluğun sistemleştirilmesi yüzünden... <span>her</span> şey otomatikman pornografikleşti. Şeffaflığın ilkeselleştirilmesi de yapılan işlerin faziletliligine duyulan güvenin açığa çıkmasını kolaylaştıracağı yerde, arsızlığın rahatça ilanına vardı. Merak <span>preslendi</span>, bereketini yitirdi. Her şey uluorta olunca, sebepsizlik ve sonuçsuzluk neşet etti ve kanıksandı. Görünmek de saklanmak da büyük birer mesele haline geldi. Meşhur mu oldunuz, demek ki yanlış anlaşıldınız. Kayıplara mı karıştınız, bu sizin sorununuz.</span></p>

        <p class="MsoNormal48"><span class="calibre120">Ferruh Ferman'ın, benim gerçekten bir sırrım, üstelik paylaşılabilecek kadar taze bir sırrım olduğunu ümit ettiğinden eminim. Bir suçu gizlice işlemenin imkânsızlığına direnmenin ne büyük sevap olduğunu o da az-çok biliyor olmalı. Yoksa beni ne diye kaçırtsın? Bakalım çocuk bezi satarak b.k gibi para kazanan bu 'bay tezekli sakal' ile anlaşabilecek miyiz? Yeni bir şey yapmanın modası geçtiğine göre, bakalım kim kime Kolombiya kravatı takacak?</span></p>

        <p class="MsoNormal26"><b class="calibre6"><span class="calibre161"><br class="calibre126" /></span></b></p>
      </div>
    </div>
  </div>
</body>
</html>
