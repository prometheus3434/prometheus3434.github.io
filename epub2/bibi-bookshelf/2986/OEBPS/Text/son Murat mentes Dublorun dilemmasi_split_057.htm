<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <h1 class="calibre36" id="calibre_toc_39"><span class="calibre11">İftira Terapisi</span></h1>

        <p class="MsoNormal17"><span class="calibre114">"Neyin var Ferruh'um?" Dilara Dilemma gece vakti şehirde yolunu kaybetmiş pandalar gibi safderun görünüyor.</span></p>

        <p class="MsoNormal17"><span class="calibre114">İkimiz adına da derin bir utanç duyuyorum: "Hiç. Gayet iyiyim."</span></p>

        <p class="MsoNormal23"><span class="calibre114">Dilara Dilemma bir menüye bir bana bakıyor.</span></p>

        <p class="MsoNormal17"><span class="calibre114">Ağzımın kenarıyla "Bugün menüde yokum" diye geveliyorum. Duymuyor.</span></p>

        <p class="MsoNormal17"><span class="calibre114">"Sana bir sürprizim var." Dilara Dilemma'nın gözlerinin içi gülüyor.</span></p>

        <p class="MsoNormal23"><span class="calibre114">"Hiç sanmıyorum."</span></p>

        <p class="MsoNormal17"><span class="calibre114">"<span>Evet</span> var" diyor ve masanın altından çıkardığı dikdörtgen bir hediye paketi sunuyor bana.</span></p>

        <p class="MsoNormal17"><span class="calibre114">Paketi özenle açıyorum. İçinden, sol alt köşesinde Dilara Dilemma'nın imzası bulunan bir Ferruh Ferman portresi çıkıyor! <span>Bu kadarı da fazla.</span> Sevinmiş görünme zahmetine girmiyorum. Resimdeki suratta zaten yeterince sevinçli bir ifade var... Dilara Dilemma'yı sahiden anlayamıyorum. Ferruh Ferman'ı seviyor olamaz. Bütün bunlar para için mi yani?</span></p>

        <p class="MsoNormal26"><span class="calibre25"><br class="calibre126" /></span></p>

        <p class="MsoNormal17"><span class="calibre114">Değer mi? Baretta'ya meftun mu peki? <span>Zayıf bir ihtimal.</span> Bu kızın sorunu ne? Ona ne diye gönlümü kaptırdım ki? Neden boş yere acı çekiyorum<span>?..</span> Zihnime o kadar çok zehirli soru üşüşüyor ki hafifçe gülümsüyorum: "Te-te-te-t-teşekkür ederim." Allah'ım! Bu defa sahiden kekeledim! Hipnoz tedavisi <span>mavalını</span> uydurduğumdan beri kekeme numarası yapmayı bırakmıştım oysa!</span></p>

        <p class="MsoNormal23"><span class="calibre136">"Benim için zevkti."</span></p>

        <p class="MsoNormal23"><span class="calibre114">"Tahmin edebiliyorum."</span></p>

        <p class="MsoNormal17"><span class="calibre114">"Canın bir şeye mi sıkılıyor, anlatsana? Resmi beğenmedin mi yoksa?"</span></p>

        <p class="MsoNormal17"><span class="calibre114">Uzanıp kızın ellerini tutuyorum. "Sen olmasaydın Dilara, baştan savma bir eskiz olarak kalacaktım. Resmi inan çok beğendim. Gerçekten <span>kıyak</span> bir sürpriz..." derken, yüzümdeki maskeyi sıyırsam, Dilara Dilemma sürprizin kralını görecek. Tabii ki böyle bir işe kalkışmıyorum. Resme tekrar bakıyorum. Tuval üzerine yağlı boya. Çerçeve de harika doğrusu. Her ne kadar Ferruh Ferman kılığında olsam da, kendimi görmemek gibi bir avantaja sahiptim. Fakat şimdi bu resim, hem Dilara Dilemma'nın, hem benim ikiyüzlülüğümüze işaret ediyordu...</span></p>

        <p class="MsoNormal17"><span class="calibre114">Maskemin ardındaki uçsuz bucaksız boşlukta tek başınaydım. Âşıktım ve aşkımın her kelimesi yalandı. Çünkü dilimi rehin bırakmıştım. Yaptığım her şey sahteydi. Ruhu-mu da bedenimi de kiraya vermiştim. Kendime borçlanmıştım. Ve galiba ölünceye kadar bu borcun faizini ödeyecek-tim. Her gülücük bir fiyasko, her iltifat bir <span>asparagas</span>, her hediye bir skandaldi... Yine de idare ediyordum. Yalnızsan yalanlar sana ilaç gibi gelir, iftiralar senin için bir <span>terapidir</span>. Dilara Dilemma ile aramızdaki aşk karşılıklı bir iftiradan ibaretti.</span></p>

        <p class="MsoNormal74"><span class="calibre114">Baba Balık Restoranı'nın garsonu levrek tabaklarını masamıza bırakıyor. Biz yiyoruz, Ferruh Ferman bakıp yutkunu</span><span class="calibre192">yor. İştahım yok. Dilara Dilemma'nın kulağından çıkan kelebeği izliyorum. Diğer kulaktan da bir kelebek uçuyor. Dilara Dilemma usul usul yemeğini yerken, kulaklarından sökün eden rengârenk, irili ufaklı kelebekler, saçlarına, omuzlarına, kollarına konuyor. Derken, Dilara Dilemma kelebeklerden görünmez oluyor. Bir yudum su içiyorum ve kelebekler kızı [pırrrrrrr!] uçurup götürüyor!</span></p>

        <p class="MsoNormal26"><span class="calibre114"><span class="calibre11">&nbsp;</span></span></p>
      </div>
    </div>
  </div>
</body>
</html>
