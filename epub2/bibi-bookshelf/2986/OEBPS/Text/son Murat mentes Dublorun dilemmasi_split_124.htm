<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <h1 class="calibre36" id="calibre_toc_88"><span class="calibre11">Hamile Kadınların Doğurduğu Tehlike</span></h1>

        <p class="MsoNormal108"><span class="calibre114">Eril uydusu olarak geçirdiğim ilk senenin sonunda, Roza müjdeyi verdi: "Hamileyim!"</span></p>

        <p class="MsoNormal108"><span class="calibre114">Karım güneşten gömlek giymişti. Benimse suratım kasap süngeriyle silinmişti.</span></p>

        <p class="MsoNormal272"><span class="calibre133">"Bebeğimiz olacak Ferruh! Yoksa sevinmedin mi?"</span></p>

        <p class="MsoNormal272"><span class="calibre119">Oyuncak ayılar gibi sırıttım.</span></p>

        <p class="MsoNormal108"><span class="calibre114">Kekemeler bilir: Tanımadığınız insanların arasındaysanız ve konuşmanız gerekmiyorsa, hiç kimse kekeme olduğunuza ihtimal vermez. Çenenizi tuttuğunuz müddetçe mesele yoktur. [Kekemeliğe alışmanın, kekemeliğini gizlemenin ve kekemelikten kurtulmanın yolları birbirleriyle kesişir.] Bir tanıdığa rastlamaktan korkarsınız. Ve tabii size bakıp gülümseyen bir kızın yanına yaklaşamamak da var işin içinde. Kekemelik gevezelikle ve kur yapmakla bağdaşmaz. Evli bir adamın koca olmayı içselleştirmesi için gereken süre, evlendiğine pişman olması için gereken süreden uzundur. Diyeceğim, gerçek bir koca olana dek rol yaparsınız; karınız bu arada epey yol alır; anne olur mesela. Her evli erkek, yabancılar arasındaki kekeme gibi susmaya meyyaldir. Fakat biri gelip konuşmaya zorlar: "Bebeğimiz olacak Ferruh! Yoksa sevinmedin mi?"</span></p>

        <p class="MsoNormal51"><span class="calibre120">Roza'ya sevinçten dilimin tutulduğunu söyledim.</span></p>

        <p class="MsoNormal273"><span class="calibre114">Doktora koştuk. Orta kattaki kiracı ilk ayını doldurmuş! Çocuk erkek olursa adını Erman koyacaktık. Kız olursa, Roza'nın dediği olacaktı.</span></p>

        <p class="MsoNormal57"><span class="calibre114">Hamile bir kadın, iyi bir ilham kaynağıdır. Birden aklıma çocuk bezi fabrikası kurmak geldi.</span></p>

        <p class="MsoNormal57"><span class="calibre114">Rıza, "çocuk bezi" lafını duyunca "Hay aklınla bin yaşa!" diyerek yeni boyanmış şilep gibi üzerime yürüyüp beni bağrına bastı.</span></p>

        <p class="MsoNormal57"><span class="calibre114">Hemen kolları sıvadık. Formaliteler tamamlandı, fabrika binası satınalındı, yurtdışından makinalar getirildi, bir reklam ajansıyla anlaşma yapıldı, kurum kimliği hazırlandı... "Dr. Tornado" gibi saçmasapan bir markada karar kıldık.</span></p>

        <p class="MsoNormal57"><span class="calibre114">Artık tamamiyle b.ka gömülmüştüm ve sonsuza kadar böyle kalıp fosilleşecektim. Hiçbir arkeolog beni buradan çıkaramazdı. Ancak, yepyeni bir felaket ve/yahut mucize belki işime yarayabilirdi...</span></p>

        <p class="MsoNormal57"><span class="calibre114">Felaket gecikmedi, ikinci ayda <span>doktor</span>, Roza'nın hamile olmadığını farketti! Karımın karnında cenin değil 'mole hydatiformis' vardı; yani bir trophoblast tümörü! Bitmedi. Roza'nın asla çocuk doğuramayacağım ve büyük ihtimalle rahim kanserine yakalanacağını da öğrendik. Erman Ferman hiçbir zaman doğmayacaktı.</span></p>

        <p class="MsoNormal87"><span class="calibre114">Roza'nın hali haraptı. Anti-depresan ilaçları alkolle birlikte aldığı için az daha ahirete intikal ediyordu. Kalbi balyozla ezilmişti. Sudan çıkmış ahtapot gibiydi. Evin içinde medeni halsizlik <span>hakimdi</span>. Roza'nın şarapla uyuşmuş dilinden öyle sözler dökülüyordu ki paniğe kapılıyordum:</span></p>

        <p class="MsoNormal87"><span class="calibre114">"Ferruh, Azrail'in borusu ötüyor artık, haydi, Frankensteinin gelinine son bir öpücük ver!"</span></p>

        <p class="MsoNormal87"><span class="calibre114">Bazen çok acımasız oluyordu: "Seni tatlı su balinası! Bir tuvalet, muslukçu için ne kadar gizemliyse, sen de benim gözümde o kadar gizemlisin!" ,</span></p>

        <p class="MsoNormal50"><span class="calibre114">Kaybedenlere mahsus bir ilhamla konuşuyordu: "Intikamınkinin yanında aşkın belagati nedir ki!"</span></p>

        <p class="MsoNormal274"><span class="calibre2">Kafayı sıyırmıştı: "Bu sandıkta çeyizimin küllerinden başka bir şey yok!"</span></p>

        <p class="MsoNormal275"><span class="calibre121">Uçuyordu: "Ferruh? Ortaçağ kapanmış diyorlar?" Aklımdan geçenleri okuyordu: "Her evli çiftte, en az biri budaladır, değil mi kocacığım? Ah hah hah hay..."</span></p>

        <p class="MsoNormal34"><span class="calibre114">Evliyalar gibi konuştuğu da vakiydi: "Bari kederlenmeyi öğren Ferruh! Keder, insanı erdemli kılar."</span></p>

        <p class="MsoNormal276"><span class="calibre2">Ve şok: "Buz Adam Ötzi ile Lucy... <span>çocuğumuzun</span> olmaması aslında normal."</span></p>
      </div>
    </div>
  </div>
</body>
</html>
