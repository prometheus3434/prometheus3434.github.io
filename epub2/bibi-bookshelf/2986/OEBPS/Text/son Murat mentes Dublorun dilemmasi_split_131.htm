<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <span class="calibre41"><br class="calibre35" id="calibre_pb_141" /></span>

        <p class="MsoNormal17"><span class="calibre115">Ameliyattan sonra "Kendinizi her şeye hazırlayın" diyen cerrahın bile karımın komada beş sene kalacağını aklından geçirdiğini sanmıyorum. <span>Halbuki</span> Roza ölmeye eğilimliydi: Ümitsizdi, çocuk doğuramıyordu; ufukta kanser görünüyordu; viskiyle Lustral tabletleri yutuyordu; çok az konuşuyordu; kumar masasında canının yongalarını bırakıyordu... Yani zaten yarı-ölü sayılırdı. Trafik kazasından sonra resmen ölmemesi için bir sebep kalmamıştı. Fakat ölmedi. Demek onu yeterince tanıyamamıştım. Havalı yatakta yattığı halde kuyruksokumunda, kalçalarında ve topuklarında decubitus ülserleri oluşmuştu. Hemşireler bu yaraları Batticon, Rivanol ve Savlon ile temizliyorlardı. Daha da trajiği, Roza'nm altını Dr. Tornado ile bezliyorlardı<span>!..</span></span></p>

        <p class="MsoNormal17"><span class="calibre114">Beş yıldır kâğıt üzerinde evli, pratikte bekârım. Hormonların kulaklarımdan fışkırığı zamanları çoktan geride bırakmıştım. Mamafih insan otuzbeşinden sonra yolun yarısına geldiği fikrine kapılıyor ve bu defa enikonu tasarladığı ikinci bir ergenlik dönemine giriyor. Çocuk bezine gömdüğüm kafamı kaldırıp etrafıma baktım ve... <span>kırmızı</span> bikinili Kate Moss görmüş boğa gibi civardaki hatunlara saldırdım! Ne yazık ki matadorlar arenaya inmekte gecikmeyecekti...</span></p>
      </div>
    </div>
  </div>
</body>
</html>
