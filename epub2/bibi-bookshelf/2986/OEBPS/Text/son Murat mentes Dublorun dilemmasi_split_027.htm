<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <h1 class="calibre36" id="calibre_toc_16"><span class="calibre11">Yaser Arafat'la Aynı Boydayız</span></h1>

        <p class="MsoNormal71"><b class="calibre24"><span class="calibre16">Karşılaştığımız herkes, biz beğenelim beğenmeyelim, bizi icat eder.</span></b></p>

        <p class="MsoNormal60"><b class="calibre6"><span class="calibre154">[Adam Phillips]</span></b></p>

        <p class="MsoNormal35"><span class="calibre122">Ferruh Ferman, salona fişek gibi daldı. Elini tokalaşmaya hazır bir biçimde uzatmış, hızla yaklaşıyordu. <span>Yüzünde çift cilalı bir sırıtış.</span> Gayri ihtiyari ayağa kalktım. Tokalaştık. Bu tekniği beden dili uzmanlarından filan kapmış olmalıydı. "Ho-ho-ho-ho-ho-hoşgeldiniz NNNNuh Bey, ra-ra-ra-rarrahatınıza bakın llllütfen." Vay canına<span>!?</span> Dışkı lordu kekemeymiş! Onu birkaç kere televizyonda görmüştüm fakat kekelemiyordu.</span></p>

        <p class="MsoNormal58"><span class="calibre133">"Hoş buldum."</span></p>

        <p class="MsoNormal35"><span class="calibre114">Anlaşılan, televizyonda söylediklerini prompter'dan okumuştu ya da ezberlemişti. Kekemelerin şarkı söyleyebildikleri bilinir; kekeme oyuncuların tiyatro sahnesinde döktürdükleri de...</span></p>

        <p class="MsoNormal35"><span class="calibre114">Ferruh Ferman'ın sivribiber yeşili gözleri var: Yüzünden; pusmuş, saldırıya hazır bir kedinin gülünç fakat esrarlı fiyakasını yansıtan gözler. <span>Gözlerinin altında mor nikâh şekeri torbacıkları.</span> Fırlak elmacık kemikleri, uzun favoriler, kısacık top sakal... <span>Düzgün fakat nursuz bir surat.</span> Yine de gülüşü onu aniden masum bir sincaba döndürüyor. Vaziyetin farkında olmalı ki, ikide bir gülümsüyor. İpek kravatıyla dev işkembesini örtenlerden değil; ince yapılı. O da benim gibi, Yaser Arafat'la aynı boyda [1,69 cm.].</span></p>

        <p class="MsoNormal35"><span class="calibre114">"Si-si-si-sizi buraya ne-ne-neden gggggeeetirdigimizi merakk-ediyorr-olmalıssınız? "</span></p>

        <p class="MsoNormal35"><span class="calibre114">"Evet." Adam kekelemeyi kesmezse konuşamayacağımı farkettim.</span></p>

        <p class="MsoNormal58"><span class="calibre122">"Bennnn de merakk ediyorum doğrusu."</span></p>

        <p class="MsoNormal58"><span class="calibre114">"Neyi?"</span></p>

        <p class="MsoNormal50"><span class="calibre114">"Aynı anda iki yerde birden olmaktan söz ediyorsunuz," Eee? Ne ki bu şimdi? Dümdüz konuştu, teklemedi? "na-nana-nasıll olacak bbu iş?"</span></p>

        <p class="MsoNormal50"><span class="calibre136">Ortaokuldayken bir kıza âşık olmuştum: Pembe Pepe. Kız harbiden pepeydi, yani dudak harflerini söylemekte zorlanıyordu. Kekemeler ise damak harflerini telaffuzda güçlük çekerler. Ah Pembecik, nasıl da ufarak, cimcime, dörtgöz bir kızcağızdı; ailesi yoksul mu yoksuldu. Herkesin, o sınır tanımayan çocuk acımasızlığıyla dalga geçtiği Pembe, benimle konuşurken teklemiyordu. Çünkü sözlü sınavlarda, sorulacak konuları ezberliyor ve okulun bahçesinde bana anlatıyordu. En kazık sorularıma bile şak diye cevabı yapıştırıyordu. Örnek: "Pembe Prenses, Pembe Prenses söyle bana, galeyana gelmiş bir topluluğun, bir kimseyi gebertene kadar dövmesi demek olan 'linç' kelimesinin kökeni nedir?" Pembe, incecik sesiyle bir solukta cevabı şaklatıyor: "Linç sözcüğü, 1742-1820 yılları arasında yaşamış bir yüzbaşının, William Lynch'in adından geliyor. Pittsylvania'da [Virginia] yargıçlık yapan Lynch, bölgedeki haydutlar gemi azıya alınca, yani suçluları nizami yollarla cezalandırmak suretiyle suçu önleme imkânı kalmayınca yeni bir yöntem geliştirdi: Çevresine topladığı silahlı adamlarla birlikte izini sürdüğü ve ele geçirdiği çapulcuları ışık hızıyla yargılayarak oracıkta 'linç' ediyordu. Lynch, torunlarına bıraktığı adının, bu infaz biçimine verilmesinden pek hoşlanmamıştı, fakat milletin ağzı torba değildi ki büzsündü!" Bravo Pembe Pepe! Seni sıska sevgili! Nükleer fizik cadısı olduğunu duydum. Evlenip soyadından kurtuldun mu Pembecik? Pepelikten istifa ettin mi? Hâlâ rüyalarında sınıf arkadaşlarını linç ediyor musun? Seni alkışlarla uğurluyorum prenses, bahtın açık olsun <span>!..</span></span></p>

        <p class="MsoNormal50"><span class="calibre114">Ferruh Ferman çevremde soru işareti şekline girmiş bir yılan gibi tıslayarak dönüyordu. Önemli meseleleri 'ko-koko-konuşurkeri oturamıyor, anladık.</span></p>

        <p class="MsoNormal26"><span class="calibre25"><br class="calibre126" /></span></p>

        <p class="MsoNormal35"><span class="calibre114">"İşi çok, zamanı az olan insanlara sunduğumuz özel bir hizmet bu" dedim. Ferruh Ferman, karşımda zınk diye durdu; güleç bir küçümseyicilikle gözlerini bana dikmiş, belli ki içinden saç tellerimi sayıyordu.</span></p>

        <p class="MsoNormal35"><span class="calibre114">Kekemeliğin bir yoksul hastalığı olduğunu sanırdım. Kekemelik başarıya giden yolu tıkadığı için, zengin bir kekemeye rastlamak zordur. Hele ki Ferruh Ferman gibi bir işadamının kekelemesi şaşılacak şey.<span class="calibre155">"Büyü mü yapıyorsunuz, nnn-nnn-nedir yani?"</span>Salondaki her şey kahverengiydi; sağımdaki duvarı büyük ölçüde kapatan Grant Wood'un <i class="calibre8">Baharın Uyanışı</i> adlı tablosunun röprodüksiyonu hariç. Tablonun orijinalinden en az <span>2.5</span> kat büyük olmalıydı. Belli ki Ferruh Ferman abartıdan hoşlanıyordu. "Hayır." Buraya zorla getirilmiştim ve biraz ağırdan almaya hakkım vardı.</span></p>

        <p class="MsoNormal35"><span class="calibre115">Ferruh Ferman özür dilercesine: "Ne içersssiniz?"</span></p>

        <p class="MsoNormal58"><span class="calibre114">"Siz ne içerseniz onu?"</span></p>

        <p class="MsoNormal35"><span class="calibre114">Ferruh Ferman telefonun bir tuşuna bastı ve "İki orta kahve!" buyurdu.</span></p>

        <p class="MsoNormal64"><span class="calibre114">Kapris yapmak bana göre değil. Ferruh Ferman'a kızgın da değildim zaten. Galiba kaçırılmak hoşuma gitmişti. Ayrıca, şarlatanın teki sanılmak da istemiyordum. Konuya girdim: "Sizin kılığınıza giriyoruz, Ferruh Bey. Yani yüzünüzün bir kopyasını hazırlıyoruz, sizin gibi giyiniyoruz ve gitmek istemediğiniz davetlere katılıyoruz, yolunuzu bekleyenleri ziyaret ediyoruz filan. <span>Bir tür 'gündelik hayat dublörlüğü' bu.</span> Sıkıcılığı, önemine ağır basan işlerinizi, sizin adınıza halledecek bir dublörünüz oluyor yani. İsterseniz, dublörünüzün yaptıkları hakkında rapor da yazabiliriz. Fakat öncelikle, hem sizin hem de bizim için güvence niteliği taşıyacak bir protokol imzalamalıyız. Ve tabii ki alışkanlıklarını ı, tanıdığınız insanları, o insanlarla kurduğunuz ilişkinin biçimini ayrıntılarıyla öğrenmemiz gerekiyor."</span></p>

        <p class="MsoNormal20"><span class="calibre114">"Ya-ya-yay-yay-yani aslında aynı anda iki yerde olamıyorum?"</span></p>

        <p class="MsoNormal20"><span class="calibre114">"Maalesef hayır. Reklamımız sizi lüzumundan fazla umutlandırmamıştır umarım."</span></p>

        <p class="MsoNormal20"><span class="calibre114">Kapı iki kere çalındı ve içeriye elinde tepsiyle kiremit suratlı bir kız süzüldü. Kahveleri masaya bıraktıktan sonra Grant Wood'un tablosuna girdi ve yemyeşil tarlalarda yürüyerek uzaklaştı!</span></p>

        <p class="MsoNormal20"><span class="calibre114">Ferruh Ferman, kaynar kahveyi bir dikişte içti: "Ta-ta-tatamam, ka-a-kkabul ediyorum."</span></p>

        <p class="MsoNormal61"><span class="calibre141">"Neyi?"</span></p>

        <p class="MsoNormal61"><span class="calibre136">"Benim ye-ye-ye-y-yerime ge-g-geçmenizi."</span></p>
      </div>
    </div>
  </div>
</body>
</html>
