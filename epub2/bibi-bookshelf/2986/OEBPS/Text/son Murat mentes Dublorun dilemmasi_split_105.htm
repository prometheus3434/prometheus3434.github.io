<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <div class="calibre1">
      <div class="calibre1">
        <h1 class="calibre36" id="calibre_toc_74"><span class="calibre11">Başak Tör'ün Reddettiği Rol</span></h1>

        <p class="MsoNormal245"><span class="calibre114">Yahya Yalınkıhç'a, otomatik hareketlerle maliye müfettişi kimliğimi gösteriyorum. Cüzdanımı cebime koymadan önce kimliğe ben de göz atıyorum: Başak Tör. [Bizimkiler gene kimliğe kadın adı yazmışlar.] O tüyler ürperten bir sırıtışıyla bana holdinginin dosyalarının muntazam olduğunu uzun uzadıya anlatıyor. Onu duymuyorum bile. Ağzındaki altın dişe, hipnotize olmuş gibi bakıyorum. Bir yandan da masasının altına gizlice minik bir verici yerleştiriyorum. "Belgelerinizi tamamlamanız için size üç gün süre tanıyabilirim. Elimden daha fazlası gelmez Yahya Bey."</span></p>

        <p class="MsoNormal35"><span class="calibre114">Yahya Yalınkılıç, iki elini birden peruğuna götürüyor. Sonra koltuğunun yanındaki deri çantayı masanın üzerine koyup açtıktan sonra bana çeviriyor: "Başak Bey, şimdilik size sunabileceğimiz belgeler bunlar."</span></p>

        <p class="MsoNormal35"><span class="calibre136">Çantadaki destelenmiş dolarları görünce kaşlarımı kaldırarak gülümsüyorum. Tam bir rüşvetçi pislik gibi davranarak elimi paraların üzerinde gezdiriyorum. Yahya Yalınkılıç da memnun görünüyor. Sonra birden ciddileşerek sesimi yükseltiyorum: "Nedir bu? Kamera şakası filan mı?"</span></p>

        <p class="MsoNormal35"><span class="calibre114">Odanın bir yerinde gizli kamera olduğundan kesinlikle eminim. Yahya Yalınkılıç'ın şantaj festivaline malzeme olmayı neşeyle reddediyorum.</span></p>

        <p class="MsoNormal23"><span class="calibre114">"Tekrar görüşeceğiz" deyip odayı terkediyorum.</span></p>

        <p class="MsoNormal48"><span class="calibre114">Telefonlarına davetsiz kulak misafiri olduğumuz Yahya Yalınkılıç, vergi kaçırdığı için gözaltına alındı. Mahkemeye çıkarılmadan önce, polis tarafından uzun süre sorgulandı. Bu arada, Umur Samaz cinayetiyle bir alakası olmadığı anlaşıldı. Bir avukat sürüsü tarafından müdafaa edilen bahşişçi hilebaz, mahkemede vergi borçlarını faiziyle, cezasıyla birlikte ödemeyi kabul etti ve serbest kaldı.</span></p>
      </div>
    </div>
  </div>
</body>
</html>
