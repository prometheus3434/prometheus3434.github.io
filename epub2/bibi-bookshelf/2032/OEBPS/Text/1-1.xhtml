<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-1</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-1" xml:lang="en-GB">Genişletilmiş baskıya önsöz</p>

    <p class="paragraf">Bu kitabı 1996’da Güney Afrika’da yazdım ve 1997’nin sözüm ona yazında lansmanını yapmak için Londra’ya geldim. Hep son dakikada yayından kaldırıldığımı öğrenerek, o radyo istasyonundan bu televizyon istasyonuna dolaşıp durduğumu hatırlıyorum. Yayına çıktığımda ise pek tanınmayan bir İtalyan ekonomistin bulguları, on dokuzuncu asrın son yıllarında kimsenin pek de ilgisini çekmiyordu. Sohbet programlarından birinde, “Oo hoo,” diye mırıldanmıştı meşhurlardan biri, “kendi fikrin değilse ne işin var burada?” Hiç duraksamadan Aziz Paul ve <span class="CharOverride-11">İncil</span> yazarlarının Nazaretli İsa’nın düşüncelerini yaymadaki önemli katkılarından bahsettiğimi, aksi halde onu kimsenin bilmeyeceğini söylemek isterdim burada. Söylemek isterdim, ama işin aslı nutkum tutulmuştu.</p>

    <p class="paragraf">Keyfim tamamen kaçmış halde Cape Town’a döndüm. Sonra ufak çaplı bir mucize oldu. Kitabı basan İngiliz yayıncı –bardağın boş tarafını görmesiyle bilinen biridir– bana gönderdiği faksla (eskiden faks çekilirdi, hatırladınız mı?) halkla ilişkiler fiyaskosuna rağmen kitabın “gayet iyi satmakta” olduğunu bildirdi. Gerçek şu ki kitap 700 binden fazla sattı ve 24 dile çevrildi.</p>

    <p class="paragraf">Vilfredo Pareto girdiler ve çıktılar arasındaki sürekli ve orantısız ilintiyi fark edeli bir yüzyıldan fazla olduğuna ve bu kitap Pareto’nun bu ilkesini yeniden yorumlayalı on yılı geçtiğine göre, sanırım 80/20 Kuralı’nın zamana yenik düşmediğini söyleyebiliriz artık. Okurlardan ve eleştirmenlerden, çoğu olumlu olmak üzere pek çok geribildirim aldım. Bütün dünyada, oldukça fazla, belki de yüz binlerce kişi, bu kuraldan iş hayatında, kariyerlerinde ve gittikçe artan oranda tüm hayatlarında faydalanıyorlar.</p>

    <p class="paragraf">80/20 Kuralı’nın birbirine hemen hemen zıt iki cazibesi var. Bu kural bir yandan istatistiksel bir gözlem, kanıtlanmış bir kalıp – sağlam, sayısal, güvenilir, sıkı bir kural. Hayattan daha fazlasını almayı, sürünün önüne geçmeyi, kazanç peşinde koşarken kârı yükseltmeyi ya da çabayı, maliyetleri düşürmeyi; çıktı bölü girdi diye tanımlanan verimliliği ciddi biçimde artırmayı isteyenleri memnun eder. Harcanan çabaya göre sonucun her zamankinden çok daha fazla olduğu az sayıdaki durumu tespit edebilirsek, başarmak istediğimiz her işte çok daha verimli hale gelebiliriz. 80/20 Kuralı, bizi aşırı çalışma zulmünden kurtarırken kazanımlarımızı geliştirmemize de olanak tanıyor.</p>

    <p class="paragraf">Öte yandan bu kuralın bir de tamamen farklı bir yönü vardır – belli belirsiz, mistik, esrarengiz, aynı sayı kalıplarının her yerde birden görülmesi gibi büyülü olmadığı ve verimlilikle de hiç ilgisi olmadığı gibi, hayatımızı yaşamaya değer kılan her şeyle ilgilidir. Bize fayda sağlayabilecek ve hayatımızı değiştirebilecek gizemli bir güçle birbirimize ve evrene bağlı olduğumuz duygusu, hayret ve saygıyla karışık bir korku uyandırır.</p>

    <p class="paragraf">Geriye dönüp baktığımda, kitabımda farklı olan, kuralın alanını <span class="CharOverride-11">genişletmiş</span> olmasıydı. Önceden iş dünyasında verimliliği artırmasıyla bilinirdi. Bildiğim kadarıyla, daha önce yaşamımızın niteliğini geliştirmek amacıyla hiç uygulanmamıştı. Ancak bu kuralın ikili doğasını, iki yönü arasındaki –verimlilik ve yaşamı zenginleştirme– tuhaf ama mükemmel gerilimi tam olarak fark ediyorum. Kitabın yeni bölümünde belirttiğim gibi bu gerilim, kuralın “yin yang”ını, verimlilik ve yaşamı zenginleştirme kullanımlarının “tamamlayıcı zıtlar” olduğu “diyalektiği” temsil ediyor. Verimlilik yaşamı zenginleştirmek için ortamı temizlerken, yaşamı zenginleştirmek için de işte, ilişkilerde ve hayattaki diğer tüm faaliyetlerimizde gerçekten önemli olan birkaç şey hakkında net olmamız gerekiyor.</p>

    <p class="paragraf">Elbette herkes benim Pareto’nun bu ilkesini yeniden yorumlayışımı kabul etmedi. Kitabın ne kadar tartışma yarattığına şaşırdım. Bir yanda ateşli taraftarlar ve bana kitabın hem kariyerlerini hem de genel olarak hayatlarını değiştirdiğini yazan çok sayıda sessiz insan varken, öte yanda kuralın hayatın geneline doğru genişletilmesinden hoşlanmayan ve bunu büyük bir açıklıkla ve belagatle dile getiren birçok insan oldu! Bu itiraz beni afallattı, ama sonra karşıt sesleri hoş karşılamaya başladım. Bunlar, kural hakkında daha derinlemesine düşünmemi ve umuyorum ki son bölümde sergilediğim gibi, ikili doğası hakkında daha derin bir kavrayışa ulaşmamı sağladı.</p>

    <p class="paragraf20"></p>

    <p class="paragraf ParaOverride-8"><span class="CharOverride-12">Bu baskıda yeni ne var?</span></p>

    <p class="paragraf20"></p>

    <p class="paragraf">İlk olarak; daha az, daha çoktur. “Geri Kazanılan İlerleme” isimli son bölümü çıkardım. Açıkça söylemek gerekirse bu, 80/20 Kuralı’nı topluma ve siyasete uygulama adına başarısız bir girişimdi.<span class="dip"><a class="_idFootnoteLink" href="#footnote-225-1" id="footnote-225-1-backlink">1</a></span>Kitabın diğer tüm bölümleri hem olumlu hem de olumsuz yorumlar alırken, görünüşe göre bu bölüm bütünüyle boşa gitmişti. Çıkarmadığım tek parça, kişileri harekete geçmeye çağıran sonuç bölümü.</p>

    <p class="paragraf">Onun yerine yepyeni bir bölüm koydum: “Kuralın Yin Yangı”. Bu bölümde yıllar boyunca gelen eleştirilerden, sohbetlerden, mektuplardan ve e-postalardan derlenmiş önemli noktalar bulunuyor ve kendi cevabımı vermeden önce kurala dair en faydalı eleştiriler genişçe açıklanarak kategorize ediliyor. Bana göre, bu bizi yeni bir farkındalık düzeyine taşıyor ve kuralın gücünü kavramamıza yarıyor.</p>

    <p class="paragraf ParaOverride-9">Artık bana düşen, 80/20 tartışmasına katkı sağlamış herkese teşekkürlerimi sunmaktır. Umarım bu tartışma daha da sürer, hepinize çok teşekkürler. Belki sizin hayatınıza dokunmuş olabilirim, ama sizin benimkine dokunmuş olduğunuz kesin ve ben buna minnettarım.</p>

    <p class="paragraf20"></p>

    <p class="paragraf ParaOverride-7">Richard Koch</p>

    <p class="paragraf ParaOverride-7">richardkoch@btinternet.com</p>

    <p class="paragraf ParaOverride-7">Estepona, İspanya, Şubat 2007</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-1-backlink" id="footnote-225-1">1</a> <span class="CharOverride-14">Tarih, politika ve dünyanın nasıl geliştiğiyle ilgilenenlere, İngiltere kabinesinde eski bir bakan olan Chris Smith’le birlikte yazdığım</span> <span class="CharOverride-15">Suicide of the West</span> <span class="CharOverride-14">(Continuum, 2006) kitabımın bu konulara eğildiğini belirtmek isterim.</span></p>
      </div>
    </div>
  </div>
</body>
</html>
