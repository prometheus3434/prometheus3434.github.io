<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-8</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-8" xml:lang="en-GB">3</p>

    <p class="ort">Gizli tarikat</p>

    <p class="paragraf"></p>

    <p class="arayazi">Şimdi her şeyi aynadaki silik görüntü gibi görüyoruz, ama o zaman yüz yüze görüşeceğiz. Şimdi bilgim sınırlıdır, ama o zaman bilindiğim gibi tam bileceğim.<span class="dip"><a class="_idFootnoteLink" href="#footnote-225-24" id="footnote-225-24-backlink">24</a></span></p>

    <p class="paragraf ParaOverride-7"><span class="CharOverride-16">1. Korintliler 13:12</span></p>

    <p class="paragraf20"></p>

    <p class="paragraf">İş hayatında 80/20 Kuralı’nın nereye kadar bilindiğini ölçmek zor. Bu kitap, bu konuda büyük olasılıkla bir ilktir, ancak araştırmamda, dünyanın dört bir yanından her çeşit iş alanında 80/20 Kuralı’nın kullanımına ilişkin yüzlerce makaleye kolayca ulaşabilmiştim. Pek çok başarılı firma ve birey 80/20 Kuralı’nın kullanımına inanıyor ve MBA’i olan pek çok kişi de varlığından haberdar.</p>

    <p class="paragraf">Ancak 80/20 Kuralı’nın farkında olmasalar dahi yüz milyonlarca kişinin hayatını etkilediğini düşünürsek, bu kural tuhaf bir şekilde az bilinir kalmış durumda. Şimdi bunu düzeltmenin zamanı geldi.</p>

    <p class="arabaslik_sol">İlk 80/20 dalgası: kalite devrimi</p>

    <p class="paragraf">1950 ve 1990 arasında gerçekleşen kalite devrimi, markalı tüketici ürünlerinin ve diğer ürünlerin kalitesini ve değerini dönüştürdü. Kalite hareketi, istatistiksel ve davranışsal tekniklerin uygulanması yoluyla, sürekli daha yüksek kaliteyi daha düşük maliyetle elde etme mücadelesi olagelmiştir. Artık pek çok üründe hemen hemen ulaşılmış olan amaç, üründe sıfır hata oranıdır. Kalite hareketinin 1950’den bu yana tüm dünyada daha yüksek yaşam standardının en belirgin etmeni olduğunu iddia etmek mümkündür.</p>

    <p class="paragraf">Hareketin tarihi ilginçtir. İki büyük mesihi Joseph Juran (1904-2008) ve W. Edwards Deming’in (1900-1993) her ikisi de Amerikalıdır (Juran Romanya doğumludur). Elektrik mühendisi Juran ve istatistikçi Deming, İkinci Dünya Savaşı’ndan sonra birbirlerine paralel olarak kendi fikirlerini geliştirmiş, ancak hiçbir önemli Amerikan şirketinin sıra dışı kalite arayışına ilgi duymasını sağlamayı başaramamışlardır. Juran’ın kalite hareketinin kutsal kitabı olan <span class="CharOverride-11">Kalite Kontrol Elkitabı</span> isimli eserinin ilk baskısı 1951’de yapılmış, ama pek sönük bir ilgiyle karşılanmıştı. Tek ciddi ilgiyi Japonya’dan görmüş ve hem Juran hem de Deming 1950’lerin başlarında Japonya’ya taşınmıştı. Öncü çalışmaları, o zamanlar taklit üretimden ileri gitmeyen bir ekonomiyi alıp yüksek kalite ve üretkenliğe sahip bir güç merkezine dönüştürmüştü.</p>

    <p class="paragraf">Ancak Japon malları, örneğin motosikletler, fotokopi cihazları, Amerikan pazarını işgal etmeye başlayınca pek çok Amerikan (ve diğer Batı) şirketleri kalite hareketini ciddiye almaya başlamıştı. 1970’ten itibaren ve özellikle de 1980’den sonra Juran, Deming ve onların çömezleri Batılı kalite standartlarının aynı şekilde başarılı bir dönüşümünü üstlendiler ve bu da kalite düzeyinde ve sürekliliğinde devasa gelişmelere, hata oranlarında ciddi azalmalara ve üretim maliyetlerinde büyük düşüşlere yol açtı.</p>

    <p class="paragraf">80/20 Kuralı kalite hareketinin kilit yapıtaşlarından biriydi. Adına “Pareto Kuralı” ya da “Yaşamsal Azlar Kuralı” dese de, Joseph Juran bu kuralın en ateşli savunucusuydu. <span class="CharOverride-11">Kalite Kontrol Elkitabı</span>’nın ilk baskısında Juran, “kayıpların” (yani düşük kalite sebebiyle reddedilmek zorunda kalınan üretim mallarının) çok sayıda nedenden kaynaklanmadığını ileri sürdü:</p>

    <p class="paragraf20"></p>

    <p class="arayazi">Daha ziyade, kayıplar her zaman kötü dağılımlıdır, öyle ki kalite özelliklerinin küçük bir yüzdesi her zaman kalite kaybının büyük bir yüzdesine katkıda bulunur.</p>

    <p class="paragraf20"></p>

    <p class="paragraf">Dipnot şöyle diyordu:</p>

    <p class="paragraf20"></p>

    <p class="arayazi">Ekonomist Pareto, servetin de aynı şekilde düzensiz bir dağılımı olduğunu bulmuştur. Başka pek çok örnek daha bulunabilir – suçluların arasındaki suç dağılımı, tehlikeli işler arasındaki kaza dağılımı, vs. Pareto’nun eşitsiz dağılım kuralı, servet dağılımı ve kalite kaybı dağılımı için de geçerlidir.<span class="dip"><a class="_idFootnoteLink" href="#footnote-225-25" id="footnote-225-25-backlink">25</a></span></p>

    <p class="paragraf20"></p>

    <p class="paragraf">Juran, 80/20 Kuralı’nı istatistiksel kalite kontrole uyguladı. Yaklaşım, kalite yetersizliğine neden olan sorunları belirlemek ve bunları en önemliden –kalite sorunlarının yüzde 80’ine neden olan kusurların yüzde 20’si– en önemsize doğru sıralamaktı. Sorunların büyük bölümüne neden olan az sayıda kusurun teşhisini teşvik eden 80/20 ifadesini hem Juran hem de Deming gitgide daha fazla kullanmaya başlamıştı.</p>

    <p class="paragraf">Düşük kaliteli ürünlerin “yaşamsal az” sayıdaki kaynağı belirlendiğinde, bütün sorunlarla bir anda mücadele etmek yerine, harcanan çaba bu meseleleri ele almaya odaklanıyordu.</p>

    <p class="paragraf">Kalite hareketi, kalite “kontrol”den çıkıp kalitenin, tüm operatörler tarafından ürünlere en baştan entegre edilmesi ve toplam kalite yönetimi vurgusuna ve gittikçe daha fazla son teknoloji yazılımların kullanımına doğru ilerleyince, 80/20 tekniklerine olan vurgu da arttı, öyle ki bugün artık hemen hemen bütün kalite uygulayıcıları 80/20’ye aşinalar. Yakın tarihli bazı kaynaklar 80/20 Kuralı’nın günümüzdeki kullanım yollarını göstermektedir.</p>

    <p class="paragraf"><span class="CharOverride-11">National Productivity Review</span>’da çıkmış bir makalede Ronald J. Recardo soruyor:</p>

    <p class="paragraf20"></p>

    <p class="arayazi">En stratejik tüketicilerinizi etkileyen eksiklikler hangileri? Diğer pek çok kalite sorununda olduğu gibi Pareto Kanunu burada da hüküm sürüyor: Kalite açığının en önemli yüzde 20’sini kapatırsanız, yüzde 80 oranında fayda görürsünüz. Bu ilk yüzde 80 genellikle çığır açan iyileştirmelerinizi kapsar.<span class="dip"><a class="_idFootnoteLink" href="#footnote-225-26" id="footnote-225-26-backlink">26</a></span></p>

    <p class="paragraf20"></p>

    <p class="paragraf">Şirketlerin zor dönemleri üzerine odaklanan diğer bir yazar şöyle diyor:</p>

    <p class="paragraf20"></p>

    <p class="arayazi">İş sürecinizin her adımında, değer katıp katmadığını ya da esaslı bir destek sağlayıp sağlamadığını sorun kendinize. Her ikisini de yapmıyorsa, israftır. Bitirin. [Bu] bir kez daha karşımıza çıkan 80/20 Kuralı’dır: İsrafın yüzde 100’ünden kurtulmak için harcayacağınız miktarın yalnızca yüzde 20’sini harcayarak israfın yüzde 80’ini saf dışı bırakabilirsiniz. Haydi hızlı kazanıma saldırın.<span class="dip"><a class="_idFootnoteLink" href="#footnote-225-27" id="footnote-225-27-backlink">27</a></span></p>

    <p class="paragraf20"></p>

    <p class="paragraf">Ayrıca 80/20 Kuralı, Ford Elektronik Üretim Şirketi tarafından, Shingo Ödülü’nü kazanan bir kalite programında da kullanılmıştı:</p>

    <p class="paragraf20"></p>

    <p class="arayazi">“Tam zamanında üretim” programları, 80/20 Kuralı (değerin yüzde 80’i hacmin yüzde 20’sine yayılır) kullanılarak uygulanmış ve yüksek maliyet kalemleri sürekli analiz edilmiştir. İşgücü ve genel gider performansının yerini üretim hattında “Üretim Döngü Süresi” analizi almış, ürünün üretim süresini yüzde 95 azaltmıştır.<span class="dip"><a class="_idFootnoteLink" href="#footnote-225-28" id="footnote-225-28-backlink">28</a></span></p>

    <p class="paragraf20"></p>

    <p class="paragraf">Kaliteyi artırmak için 80/20 Kuralı’nı bünyesinde bulunduran yeni bir yazılım kullanılmaktadır:</p>

    <p class="paragraf20"></p>

    <p class="arayazi">[ABC DataAnalyzer ile] veri, üstünü çizerek işaretleyebildiğiniz ve altı tip diyagramdan birine tıklayabildiğiniz çalışma tablosu alanına girilir ya da aktarılır: çubuk diyagramları, kontrol diyagramları, çizgi diyagramları, saçılım diyagramları, pasta grafikler ve Pareto diyagramları.</p>

    <p class="arayazi">Pareto diyagramı, örneğin 1000 müşteri şikâyetinden kabaca 800’ünün, nedenlerin yalnızca yüzde 20’sinin düzeltilerek ortadan kaldırılabileceğini gösteren, 80’e 20 Kuralı’nı içerir.<span class="dip"><a class="_idFootnoteLink" href="#footnote-225-29" id="footnote-225-29-backlink">29</a></span></p>

    <p class="paragraf20"></p>

    <p class="paragraf">80/20 Kuralı ayrıca giderek artan oranda ürün tasarımı ve geliştirilmesinde de uygulanmaktadır. Örneğin, Pentagon’un toplam kalite yönetimiyle ilgili bir kullanımı şöyle açıklanmaktadır:</p>

    <p class="paragraf20"></p>

    <p class="arayazi">Oluşum sürecinin başında alınan kararlar yaşam döngüsü maliyetlerini azaltır. 80/20 Kuralı bu sonucu tarif eder, çünkü yaşam döngüsü maliyetlerinin yüzde 80’i genellikle oluşum sürecinin yalnızca yüzde 20’sinden sonra sabitlenir.<span class="dip"><a class="_idFootnoteLink" href="#footnote-225-30" id="footnote-225-30-backlink">30</a></span></p>

    <p class="paragraf20"></p>

    <p class="paragraf">Kalite devriminin müşteri tatmini ile değeri üzerindeki ve tek tek firmaların ve aslında bütün ulusların rekabetçi pozisyonları üzerindeki etkisi pek az dikkate alınmış olsa da, gerçekten muazzamdır. 80/20 Kuralı kesinlikle kalite devriminin az sayıdaki “yaşamsal” girdilerinden biridir. Ama 80/20 Kuralı’nın gizli etkisi bununla kalmamıştır. Günümüzün küresel tüketici toplumunu yaratmak üzere birinci devrimle birleşen ikinci bir devrimde de kilit rol oynamıştır.</p>

    <p class="arabaslik_sol">İkinci 80/20 dalgası: bilgi devrimi</p>

    <p class="paragraf">1960’larda başlayan bilgi devrimi çalışma alışkanlıklarını ve büyük iş alanlarının verimliliğini çoktan dönüştürmüş durumda. Bundan daha fazlasını yapmaya ise henüz başladı: Toplumda günümüzün baskın gücü olan organizasyonların doğasını değiştirmeye yardım etmek. 80/20 Kuralı, bilgi devriminin gücünü zekice yönlendirerek onun önemli bir yardımcısı olmuştur, olmaktadır ve olmaya da devam edecektir.</p>

    <p class="paragraf">Belki kalite hareketine yakın olduklarından, bilgi devriminin arkasındaki donanım ve yazılım uzmanları genellikle 80/20 Kuralı’na aşinadır ve bu kuralı büyük ölçüde kullanır. 80/20 Kuralı’na atıfta bulunan donanım ve yazılım makalelerinin sayısıyla bir hükme varacak olursak, çoğu donanım ve yazılım geliştirici bu kuralı kavramıştır ve gündelik işlerinde kullanır. Bilgi devrimi, 80/20 Kuralı’nın seçicilik ve basitlik kavramlarını kullandığında etkin hale gelir. İki ayrı proje direktörünün doğruladığı gibi:</p>

    <p class="paragraf20"></p>

    <p class="arayazi">Küçük düşünün. İlk günden n’inci dereye kadar plan yapmayın. Yatırımın getirisi genellikle 80/20 Kuralı’nı takip eder: Faydanın yüzde 80’i sistemin en basit yüzde 20’sinde bulunur ve faydanın en dip yüzde 20’si sistemin en karmaşık yüzde 80’inden kaynaklanır.<span class="dip"><a class="_idFootnoteLink" href="#footnote-225-31" id="footnote-225-31-backlink">31</a></span></p>

    <p class="paragraf20"></p>

    <p class="paragraf">Apple, elektronik kişisel ajanda olan Apple Newton Message Pad’i geliştirirken 80/20 Kuralı’nı kullanmıştı:</p>

    <p class="paragraf20"></p>

    <p class="arayazi">Newton mühendisleri [80/20’nin] biraz değiştirilmiş bir versiyonundan faydalandılar. Bir insanın sözcük dağarcığının yüzde 0,01’nin, küçük bir el bilgisayarıyla yapmak isteyeceklerinin yüzde 50’si için yeterli olduğunu fark ettiler.<span class="dip"><a class="_idFootnoteLink" href="#footnote-225-32" id="footnote-225-32-backlink">32</a></span></p>

    <p class="paragraf20"></p>

    <p class="paragraf">Yazılım, 80/20 Kuralı’nı kullanarak donanımın yerini gittikçe daha fazla alıyor. 1994’te icat edilen RISC yazılımı buna bir örnektir:</p>

    <p class="paragraf20"></p>

    <p class="arayazi">RISC, 80/20 Kuralı’nın bir varyasyonuna dayanıyor. Bu kural, çoğu yazılımın kullanıldığı zamanın yüzde 80’inde, mevcut talimatların yalnızca yüzde 20’sini yerini getirdiğini varsayıyor. RISC işlemcileri [...] bu yüzde 20’nin performansını optimize eder ve diğer yüzde 80’i saf dışı bırakarak çip ebadını ve maliyetini düşürür. CISC’in [daha önce kullanılan sistem] silikonda yaptığını, RISC yazılımda yapar.<span class="dip"><a class="_idFootnoteLink" href="#footnote-225-33" id="footnote-225-33-backlink">33</a></span></p>

    <p class="paragraf20"></p>

    <p class="paragraf">Yazılım kullananlar bilir ki, inanılmaz derecede verimli olsa da, kullanımda 80/20 kalıbı geçerlidir. Geliştiricilerden birinin ifade ettiği gibi:</p>

    <p class="paragraf20"></p>

    <p class="arayazi">İş dünyası uzun zamandır 80/20 Kuralı’na göre hareket ediyor. Ürünün kullanımının yüzde 80’inin, kapasitesinin yalnızca yüzde 20’sinden faydalandığı bir yazılım söz konusu olduğunda bu özellikle doğrudur. Bu da şu anlama gelir ki, çoğumuz istemediğimiz ya da ihtiyaç duymadığımız bir şeye para veriyoruz. Yazılım geliştiriciler nihayet bunu anlamış görünüyor ve çoğu modüler uygulamaların sorunu çözeceğine dair bahse girmeye hazır.<span class="dip"><a class="_idFootnoteLink" href="#footnote-225-34" id="footnote-225-34-backlink">34</a></span></p>

    <p class="paragraf20"></p>

    <p class="paragraf">Yazılım tasarımı kritiktir, öyle ki en çok kullanılan fonksiyonların en kolayca kullanılması gerekir. Aynı yaklaşım yeni veritabanı hizmetleri için de kullanılmaktadır:</p>

    <p class="paragraf20"></p>

    <p class="arayazi">Yazılım geliştiriciler bunu nasıl yapıyor? Önce, müşterilerin çoğunlukla ne istediğini ve nasıl yapmak istediğini belirliyor – bildik 80/20 Kuralı (insanlar zamanın yüzde 80’inde program fonksiyonlarının yüzde 20’sini kullanır). İyi yazılım geliştiriciler çok kullanılan fonksiyonları mümkün olduğunca basit, otomatik ve sabit yaparlar.</p>

    <p class="arayazi">Böylesi bir yaklaşımı günümüzün veritabanı hizmetlerine uyarlamak, kilit müşterilerin kullanımına sürekli bakmak anlamına gelir [...] Müşteriler, hangi dosyayı seçeceklerini veya bir dosyanın nerede bulunduğunu sormak için çağrı merkezlerini kaç kez arıyorlar? İyi bir tasarım bu aramaları sona erdirebilir.<span class="dip"><a class="_idFootnoteLink" href="#footnote-225-35" id="footnote-225-35-backlink">35</a></span></p>

    <p class="paragraf20"></p>

    <p class="paragraf">Ne yana bakarsanız bakın, bilgi konusunda etkili olan yenilikler çoğunlukla kilit ihtiyaçların yüzde 20’si kadarına odaklanmakta.</p>

    <p class="arabaslik_sol">Bilgi devriminin gidecek çok yolu var</p>

    <p class="paragraf">Bilgi devrimi iş dünyasının gördüğü en yıkıcı güç. “Bilgi, insanın gücüdür” fenomeni, eskiden kendilerine has bilgileri sayesinde koruma altında olan orta kademe yönetimin gücünü ve sıklıkla da işlerini yok ederek, bilgiyi ve yetkiyi çoktan ön saflarda çalışanlara ve teknisyenlere devretmiş durumda. Bilgi devrimi, şirketleri fiziksel olarak da merkezi olmaktan çıkardı: Telefon, PC, geniş bant ve bu teknolojilerin gittikçe küçülüp mobil hale gelmesi, kurumsal sarayların ve orada ikamet edenlerin ya da eskiden edenlerin gücünü çoktan yok etmeye başladı. Nihayetinde bilgi devrimi yöneticilik mesleğinin kendisini imha etmeye yarayacak ve böylelikle şirketlerin önemli müşterileri için çok daha fazla doğrudan değer yaratma işini “işi yapanların” meydana getirmesine imkân tanıyacak.<span class="dip"><a class="_idFootnoteLink" href="#footnote-225-36" id="footnote-225-36-backlink">36</a></span>Otomatik bilginin değeri, kullanabileceğimizden çok daha hızlı bir şekilde, katlanarak artıyor. Bugün ve gelecekte, bu gücü etkin bir biçimde kullanmanın anahtarı seçicilikte yatıyor: 80/20 Kuralı’nın uygulanmasında.</p>

    <p class="paragraf">Peter Drucker yolu gösteriyor:</p>

    <p class="paragraf20"></p>

    <p class="arayazi">Ne kadar çok ve üretken olsa da bir veritabanı bilgi değildir. Bilginin cevheridir [...] Bir işletmenin en çok bel bağladığı bilgi, ki varsa, ancak ilkel ve dağınık bir biçimde mevcuttur. Çünkü bir işletmenin –özellikle de stratejik– kararları için en çok ihtiyaç duyduğu şey, kendi dışında olup bitenlerle ilgili verilerdir. Sonuçlar, fırsatlar ve tehditler ancak işletmenin dışındadır.<span class="dip"><a class="_idFootnoteLink" href="#footnote-225-37" id="footnote-225-37-backlink">37</a></span></p>

    <p class="paragraf20"></p>

    <p class="paragraf">Drucker, servet yaratımını ölçmek için yeni yollara ihtiyaç duyduğumuzu öne sürer. Ian Godden ve ben bu yeni araçlara “otomatik performans ölçütleri” diyoruz;<span class="dip"><a class="_idFootnoteLink" href="#footnote-225-38" id="footnote-225-38-backlink">38</a></span>bunlar kimi şirketler tarafından yeni yeni yaratılmaya başlanmış durumda. Ancak bilgi devriminin kaynaklarının yüzde 80’inden fazlası (muhtemelen yüzde 99’u) hâlâ, gerçek kurumsal servet yaratımının ölçümlerini oluşturmak ve basitleştirmektense eskiden hesabını tuttuklarımızı şimdi daha iyi hesaplamak için kullanılıyor. Bilgi devrimini farklı bir şirket tipi yaratmak için kullanacak ufacık bir çaba kırıntısının bile olağanüstü bir etkisi olacak.</p>

    <p class="arabaslik_sol">80/20 Kuralı halen en iyi saklanan kurumsal sır</p>

    <p class="paragraf">80/20 Kuralı bu derece önemli olmasına ve yöneticiler tarafından bilinmesine rağmen gizli kalmaya devam ediyor. 80/20 teriminin kendisi bile oldukça yavaş ve hissedilmeksizin dolaşıma girdi. 80/20 Kuralı’nın kademeli kullanımı ve ağır ağır yayılması göz önünde tutulduğunda, bu fikre aklı yatanlar bile onu pek kullanmıyorlar. 80/20 Kuralı’nın çok yönlülüğü had safhada. Her sektöre ve her organizasyona, bir organizasyon içindeki her fonksiyona ve her bireysel işe faydalı bir şekilde uygulanabilir. 80/20 Kuralı başkandan üretim hattı şefine, uzmanlardan bilgi işçisine, en alt kademeye ve en yeni stajyere kadar herkesin işine yarayabilir. Üstelik türlü türlü kullanımları olsa bile, 80/20 Kuralı’nın neden işe yaradığını ve neden bunca değerli olduğunu açıklayan temel, birleştirici bir mantık bulunur.</p>

    <p class="arabaslik_sol">80/20 Kuralı iş dünyasında neden işe yarar?</p>

    <p class="paragraf">İş hayatına uygulanan 80/20 Kuralı’nın tek bir anafikri vardır: Minimum varlık ve çaba harcayarak maksimum para kazanmak.</p>

    <p class="paragraf">On dokuzuncu ve erken yirminci yüzyılların klasik iktisatçıları, o zamandan bu yana düşünceyi domine eden bir iktisadi denge ve firma teorisi geliştirmişlerdir. Teoriye göre, firmalar tam rekabet altında fazla getiri elde etmezler ve kârlılık ya sıfırdır ya da sermayenin “normal” maliyetidir, ki bu ikincisi genellikle makul bir faiz uygulanmasıyla tanımlanır. Teori kendi içinde tutarlıdır ve tek kusuru, herhangi bir gerçek iktisadi faaliyete, özellikle de herhangi bir firmanın operasyonlarına uygulanamayacak oluşudur.</p>

    <p class="solkucuk">80/20 firma teorisi</p>

    <p class="paragraf">Tam rekabet teorisinin aksine, 80/20 firma teorisi hem doğrulanabilirdir (aslında defalarca da doğrulanmıştır) hem de bir hareket kılavuzu olarak faydalıdır. 80/20 firma teorisi şöyledir:</p>

    <p class="paragraf20"></p>

    <p class="paragraf">► Herhangi bir piyasada bazı tedarikçiler müşterilerin ihtiyaçlarını karşılamada diğerlerinden daha iyidir. Bu tedarikçiler en yüksek gerçek fiyatlara ve en yüksek pazar payına sahip olacaktır.</p>

    <p class="paragraf">► Herhangi bir piyasada bazı tedarikçiler gelirlere kıyasla harcamaları minimize etmekte daha başarılıdır. Başka bir deyişle, bu tedarikçilerin ürünleri, eşit çıktı ve gelir açısından diğer tedarikçilerden daha ucuza mal olacaktır ya da alternatif olarak, daha düşük harcamayla eşit çıktı üretebileceklerdir.</p>

    <p class="paragraf">► Bazı tedarikçiler diğerlerinden daha yüksek artı değer üretir. (“Kâr” yerine “artı değer” ifadesini kullanıyorum, çünkü birincisi normalde hissedarlara açık olan kâr anlamına gelir. “Artı değer” kavramı, normal olarak işleri yürütmek için ihtiyaç duyulana ilaveten kâr ve yeniden yatırım için bulunan fon seviyesini ifade eder.) Yüksek artı değer şunlardan biri ya da birkaçıyla sonuçlanır: (1) Daha fazla üstünlük ve müşteri beğenisi yaratmak için ürün ve hizmete daha fazla yeniden yatırım; (2) satış ve pazarlamaya harcanan daha fazla çaba vasıtasıyla ve/veya diğer firmaların ele geçirilmesiyle pazar payı kazanmak için yapılan yatırım; (3) çalışanlara daha yüksek ödeme, ki böylelikle piyasanın en iyilerini elde tutma ve çekme etkisi yaratma ve/veya (4) yatırıma ve/veya şirket satın almaya olanak tanıyarak hisse fiyatlarını yükseltmeye ve maliyetleri düşürmeye meyledecek şekilde hissedarlara daha yüksek ödeme.</p>

    <p class="paragraf">► Zaman içinde piyasanın yüzde 80’i, kendileri de normal olarak daha kârlı olacak olan tedarikçilerin yüzde 20’sinin ya da daha azının hâkimiyetine girme eğiliminde olur.</p>

    <p class="paragraf">Bu noktada piyasa yapısının bir denge noktasına ulaşması mümkündür, ama bu, ekonomistlerimizin kıymetlisi olan tam rekabet modelinden çok farklı bir denge noktası olacaktır. 80/20 denge noktasında, en büyüklerinden birkaç tedarikçi müşterilere paraları karşılığında daha iyi bir değer sunacak ve küçük rakiplerinden daha yüksek kârlar elde edecektir. Tam rekabet teorisine göre imkânsız olsa da bunu gerçek hayatta sıkça görürüz. Daha gerçekçi olan bu teorimize “80/20 rekabet kanunu” diyebiliriz.</p>

    <p class="paragraf">Ama gerçek dünya genellikle huzurlu bir denge noktasında durmaya devam etmez. Er ya da geç (genellikle er) piyasa yapısında hep rakiplerin inovasyonundan kaynaklı değişiklikler olur.</p>

    <p class="paragraf">► Hem mevcut tedarikçiler hem de yeni tedarikçiler inovasyon peşinde koşacak ve piyasanın küçük ama elde tutulabilir bir kısmından büyük pay almaya çalışacaklardır (“pazar segmenti”). Bu tip bir segmentasyon, belli tipte müşteriler için ideal bir uygunluğa sahip, daha özelleşmiş bir ürün veya hizmet sağlanmasıyla mümkündür.</p>

    <p class="paragraf">Bu segmentlerin her birinde 80/20 rekabet kanunu işleyecektir. Her bir uzmanlık segmentindeki liderler, o segmentte büyük ölçüde ya da münhasıran etkin olan firmalar veya sektörün uzmanları olabilir, ama her bir segmentteki başarıları en az çaba harcayarak en fazla geliri elde etmelerine bağlı olacaktır. Her bir segmentte, bazı firmalar bu konuda diğerlerinden çok daha iyi olacak ve bunun sonucunda segment pazar payını biriktirmeye eğilim göstereceklerdir.</p>

    <p class="paragraf">Her büyük firma çok sayıda segmentte, yani çabaya göre elde edilen gelirin maksimize edilmesi için farklı bir formülün gerekli olduğu ve/veya farklı rakiplerin karşı karşıya geldiği çok sayıda müşteri/ürün kombinasyonunda etkin olacaktır. Bu segmentlerin bazılarında tek bir büyük firma büyük artı değer meydana getirecek, bazılarındaysa çok daha az artı değer üretecektir (hatta açık verecektir). Bu yüzden, artı değerin ya da kârın yüzde 80’inin segmentlerin yüzde 20’sinden, müşterilerin yüzde 20’sinden ve ürünlerin yüzde 20’sinden oluştuğu görülebilir. En kârlı segmentler, firmanın en yüksek pazar paylarına sahip olduğu ve firmanın en sadık müşterilerinin (sadakat, uzun sürelilik ve rakiplerden yana saf değiştirme olasılığının en az olması şeklinde tanımlanır) bulunduğu segmentler olmaya eğilimlidir (gerçi her zaman böyle olmayacaktır).</p>

    <p class="paragraf">► Doğaya ve insan emeğine bağlı her kuruluşta olduğu gibi her firmada da girdiler ile çıktılar arasında bir eşitsizlik, çaba ile alınan karşılık arasında bir dengesizlik olması olasıdır. Dışsal olarak bu, kimi piyasaların, ürünlerin ve müşterilerin diğerlerine göre çok daha kârlı olduğu gerçeğiyle dile getirilir. İçsel olarak da aynı kural, bazı kaynakların, diyelim çalışanların, imalathanelerin, makinelerin ya da bunların permütasyonlarının, maliyetlerine kıyasla diğer kaynaklardan çok daha fazla değer üretecekleri gerçeğiyle dile getirilir. Bunu ölçebilecek olsaydık (ki satış personeli gibi bazı meslek gruplarında bunu yapabiliyoruz), çoğu çalışan küçük bir artı değer ya da zarar meydana getirirken bazı çalışanların çok büyük bir artı değer (gelire atfedilebilen payları toplam maliyetlerinden çok daha fazladır) oluşturduklarını görürdük. En çok artı değer üreten firmalar aynı zamanda çalışan başına en yüksek ortalama artı değer fazlasına da sahip olma eğilimindedir, ama bütün firmalarda her bir çalışan tarafından üretilen gerçek artı değer gayet eşit olmaya eğilimlidir: Artı değerin yüzde 80’i genellikle çalışanların yüzde 20’si tarafından üretilir.</p>

    <p class="paragraf">► Firma dahilindeki kaynakların en düşük birikim düzeyinde, örneğin oluşturulan değerin yüzde 80’inin, kişisel özellikleri ve işin temel doğasını da kapsayan şartların kombinasyonu yoluyla tek bir çalışanın kendi normal etkinlik düzeyinden birkaç kat daha fazla iş gördüğü sürenin küçük bir bölümünde, yaklaşık yüzde 20’sinde üretilmesi olasıdır.</p>

    <p class="paragraf">► Eşit olmayan çaba ve getiri kuralları bu nedenle iş dünyasının her seviyesinde işler: piyasalar, pazar segmentleri, ürünler, müşteriler, departmanlar, çalışanlar. Tüm ekonomik faaliyeti karakterize eden, kavramsal bir denge noktasındansa, bu denge noksanlığıdır. Belli ki küçük farklar büyük sonuçlar yaratır. Bir ürünün, rakip bir ürüne kıyasla yüzde 50’lik bir satış farkı ve yüzde 100’lük bir kâr farkı yaratması için sadece yüzde 10 daha iyi bir değere sahip olması gerekir.</p>

    <p class="solkucuk">Üç sonuç</p>

    <p class="paragraf">Firmalar için 80/20 teorisinden üç sonuç çıkarsanabilir: İlkine göre başarılı firmalar, en az çabayla en yüksek geliri elde etmelerinin mümkün olduğu piyasalarda iş yaparlar. Bu hem mutlak olarak, yani parasal kâra ilişkin; hem de göreceli olarak, yani rekabetle bağlantılı olarak doğrudur. Bir firma, yüksek bir mutlak artı değere (geleneksel terimlerle söylersek, yüksek yatırım getirisine) ve aynı zamanda rakiplerinden daha yüksek bir artı değere (daha yüksek marjlara) sahip değilse başarılı kabul edilemez.</p>

    <p class="paragraf">Tüm firmalar için ikinci bir pratik çıkarım da, yalnızca en çok artı değerin halihazırda üretilmekte olduğu pazar ve müşteri segmentlerine odaklanarak ekonomik artı değeri genellikle büyük ölçüde artırmanın her zaman mümkün olduğudur. Bu her zaman kaynakların en çok artı değer üreten segmentlere aktarımı anlamına gelir ve normalde aynı zamanda toplam kaynak ve harcama seviyesinde de indirim anlamına gelir. (Daha basit ifade edecek olursak, daha az çalışan ve daha düşük maliyetler.)</p>

    <p class="paragraf">Firmalar elde edebilecekleri en yüksek artı değer düzeyine nadiren erişirler, bu düzeye yaklaşamazlar bile, çünkü yöneticiler hem genellikle artı değer potansiyelinin farkında değildirler hem de nadiren kâr eden bir firmayı yönetmektense büyük bir firmayı yönetmeyi tercih ederler.</p>

    <p class="paragraf">Üçüncü bir doğal sonuç da firmadaki çıktı ve karşılık arasındaki eşitsizliği azaltarak her şirketin artı değer düzeyini yükseltmesinin mümkün olduğudur. Bu, firmanın en yüksek artı değeri yaratan parçaları belirlenip (çalışanlar, iş kolları, satış ofisleri, genel gider birimleri, ülkeler) bunlara daha fazla güç ve kaynak aktarılması suretiyle kuvvetlendirilerek ve diğer taraftan da düşük veya negatif artı değer yaratan kaynaklar belirlenip iyileştirilerek, bu da işe yaramıyorsa bu kaynaklara yapılan harcamalar durdurularak yapılabilir.</p>

    <p class="paragraf">Bu kurallar firmalar için faydalı bir 80/20 teorisi meydana getirir, ancak fazlaca katı veya deterministik bir şekilde yorumlanmamalıdır. Bu kurallar, düzen ile düzensizliğin, kural ile kuralsızlığın girift bir bileşimi olan doğadaki ilişkilerin bir yansıması olduğundan işe yarar.</p>

    <p class="arabaslik_sol">80/20 Kuralı’ndan “kuralsız” kavrayışlar bekleyin</p>

    <p class="paragraf">80/20 bağıntılarını tetikleyen değişkenliği ve gücü kavramak önemlidir. Bunu yapamadığınızda 80/20 Kuralı’nı fazlaca katı yorumlayıp bütün nimetlerinden faydalanamaz hale gelirsiniz.</p>

    <p class="paragraf">Dünya, bir araya geldiğinde köklü değişikliklere neden olan küçük sebeplerle doludur. Bir tencere süt düşünün, belli bir derecenin üzerinde ısıtıldığında kabarıp taşarak aniden biçim değiştirir. Bir dakika önce elinizde sadece süt varken, bir sonraki an elinizde ya harika bir kapuçino vardır ya da bir saniyecik gecikmeyle ocağınızın üzerinde dev bir leke oluşmuştur. Bu durum iş dünyasında biraz daha zaman alır, ama işte bir sene bilgisayar sektörüne hâkim mükemmel ve son derece kârlı bir IBM olursunuz, çok geçmeden bir sürü neden bir araya gelir ve yok olmamak için yalpalayan hantal bir yapıya dönüşüverirsiniz.</p>

    <p class="paragraf">Yaratıcı sistemler denge noktasından uzak çalışır. Neden ve sonuç, girdi ve çıktı doğrusal olmayan bir yöntemle işler. Geri aldığınız, genellikle koyduğunuz kadarı değildir; bazen çok daha azı, bazen de çok daha fazlasıdır. Bir yönetimsel sistemdeki değişimler görünürde önemsiz nedenlerden meydana gelebilir. Herhangi bir anda eşit zekâ, beceri ve fedakârlık düzeyindeki insanlar aralarındaki küçük yapısal farklar nedeniyle oldukça farklı sonuçlar ortaya çıkarabilirler. Öngörülebilir kalıplar yinelenmeye eğilim gösterse de olaylar öngörülebilir değildir.</p>

    <p class="solkucuk">Şanslı olayları belirleyin</p>

    <p class="paragraf">Kontrol bu yüzden imkânsızdır. Ancak olaylara etki etmek ve belki daha da önemlisi kuralsızlıkları saptayıp bunlardan faydalanmak mümkündür. 80/20 Kuralı’nı kullanma sanatı, gerçekliğin düzeninin halihazırda ne tarafa aktığını belirlemek ve onu mümkün olduğunca kendi çıkarımıza kullanmaktır.</p>

    <p class="paragraf">Dengesiz rulet tekerlerinin olduğu, çılgın bir kumarhanede olduğunuzu hayal edin. Bütün numaralar 35’e 1 veriyor, ama farklı masalarda tek tek rakamlar da iyi kötü bir sıklıkta çıkıyor. Birinde, yirmide bir 5 çıkıyor, bir başka masada ise bu oran ellide bire düşüyor. Doğru masada doğru rakama oynarsanız bir servet kazanabilirsiniz. 5 rakamının ellide bir olasılıkla çıktığı bir masada inatla bu rakama oynamaya devam ederseniz, başlangıçta koyduğunuz para ne kadar yüksek olursa olsun tamamını tüketirsiniz.</p>

    <p class="paragraf">Firmanızın koyduğundan fazlasını hangi alandan elde ettiğini belirleyebilirseniz, bahsi yükseltip büyük kâr elde edebilirsiniz. Benzer bir şekilde, firmanızın yaptığı yatırımdan daha azını elde ettiği alanın neresi olduğunu bulabilirseniz, zarara son verebilirsiniz.</p>

    <p class="paragraf">Bu bağlamda, “alan” her şey olabilir. Bir ürün, bir pazar, bir müşteri veya müşteri tipi, bir teknoloji, bir dağıtım kanalı, bir bölüm ya da bölge, bir ülke, bir işlem tipi veya bir çalışan, çalışan tipi veya ekip olabilir. Oyunun kuralı, yüksek artı değer elde ettiğiniz az sayıda alanı tespit edip bunları maksimize etmek ve zarar ettiğiniz alanları tespit edip buralardan çıkmaktır.</p>

    <p class="paragraf">Bizler neden ve sonuca göre, kurallı ilişkilere göre, ortalama getiri düzeylerine göre, tam rekabete göre ve öngörülebilir sonuçlara göre düşünmek üzere eğitildik. Gerçek dünya ise böyle değil. Gerçek dünyada, nedenlerin ve sonuçların bulanık olduğu ve karmaşık geribildirim döngülerinin girdileri çarpıttığı; denge noktasının anlık ve genellikle aldatıcı olduğu; yinelenen ancak kuralsız performans kalıplarının olduğu; firmaların asla başa baş rekabet etmediği ve farklılaşmayla büyüdüğü ve az sayıda ayrıcalıklı kimsenin yüksek getirilerle piyasaya hâkim olduğu bir yığın etki var.</p>

    <p class="paragraf">Bu pencereden bakıldığında, büyük firmalar inanılmaz ölçüde karmaşık; güç ittifaklarını sürekli değiştiriyorlar, ki bunların bazıları doğanın mizacına uyarak bir servet yaratırken kimisi de bu mizaca karşı gelip büyük zararları üst üste yığıyor. Bütün bunlar bizim gerçekliği çözme acizliğimiz ve muhasebe sistemlerinin yatıştırıcı, ortalamacı ve fazlasıyla çarpıtıcı etkileri tarafından örtbas edilir. 80/20 Kuralı yaygın olmakla birlikte gözlerden uzak kalmış bir olgudur. Genellikle iş dünyasında, olayların net sonuçlarını görmemize izin verilir ki bu da hiçbir şekilde büyük resim değildir. Yüzeyin altında ve yüzeyin üzerinde gözlemleyebildiğimiz sonucu yaratmak üzere toplanan, birbirine muhalif pozitif ve negatif girdiler bulunur. 80/20 Kuralı yüzeyin altındaki bütün güçleri belirleyebildiğimizde en faydalı hale gelir, ki böylece negatif etkileri durdurup en üretken güçlere maksimum enerji verebilelim.</p>

    <p class="arabaslik_sol">Şirketler kârı artırmak için 80/20 Kuralı’nı nasıl kullanabilir?</p>

    <p class="paragraf">Bu kadar tarih, felsefe, teori yeter! Şimdi artık direksiyonu yoğun bir şekilde uygulamalara kırıyoruz. Her işletme 80/20 Ku­ra­lı’nın pratik uygulamaları sayesinde büyük kazanımlar elde edebilir. Şimdi bunun nasıl olduğunu görelim.</p>

    <p class="paragraf">Dördüncü bölümden yedinci bölüme kadar 80/20 Kuralı’nı kullanarak kârı artırmanın en önemli yolları anlatılıyor. Sekizinci bölümle 80/20 Düşünüşü’nü iş hayatınıza yerleştirerek hem iş arkadaşlarınıza hem de rakiplerinize karşı nasıl haksız avantaj elde edebileceğiniz anlatılarak ikinci kısım son buluyor.</p>

    <p class="paragraf">80/20 Kuralı’nın herhangi bir işletme için en önemli faydasını aktararak bir sonraki bölüme başlıyoruz: Gerçek anlamda kâr elde ettiğiniz alanı ve en az bunun kadar önemli olan, gerçek anlamda para kaybettiğiniz alanı diğerlerinden ayırmak. İş hayatında bulunan her insan bunu zaten bildiğini sanır, ama hemen hemen hepsi de yanılır. Doğru resmi görebilselerdi, işletmeleri tümden dönüşürdü.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-24-backlink" id="footnote-225-24">24</a> <span class="CharOverride-21" xml:lang="tr-TR">http://incil.info/kitap/1.+Korintliler/13 çevirisinden alıntı (ç.n.)</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-25-backlink" id="footnote-225-25">25</a> <span class="CharOverride-14">Joseph Moses Juran, a.g.e. (bkz. Bölüm 1, not 8), s. 38–39.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-26-backlink" id="footnote-225-26">26</a> <span class="CharOverride-14">Ronald J. Recardo, “Strategic Quality Management: Turning the spotlight on strategies as well as tactical issues”,</span> <span class="CharOverride-15">National Productivity Review</span><span class="CharOverride-14">, 22 Mart, 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-27-backlink" id="footnote-225-27">27</a> <span class="CharOverride-14">Niklas Von Daehne, “The new turnaround”</span> <span class="CharOverride-15">Success</span><span class="CharOverride-14">, 1 Nisan 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-28-backlink" id="footnote-225-28">28</a> <span class="CharOverride-14">David Lowry, “Focusing on time and teams to eliminate waste at Singo prize-winning Ford Electronics”,</span> <span class="CharOverride-15">National Productivity Review</span><span class="CharOverride-14">, 22 Mart 1993.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-29-backlink" id="footnote-225-29">29</a> <span class="CharOverride-14">Terry Pinnell, “Corporate change made easier”,</span> <span class="CharOverride-15">PC User</span><span class="CharOverride-14">, 10 Ağustos, 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-30-backlink" id="footnote-225-30">30</a> <span class="CharOverride-14">James R. Nagel, “ TQM and the Pentagon”,</span> <span class="CharOverride-15">Industrial Engineering</span><span class="CharOverride-14">, 1 Aralık 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-31-backlink" id="footnote-225-31">31</a> <span class="CharOverride-14">Chris Vandersluis, “Poor planning can sabotage implementation”,</span> <span class="CharOverride-15">Computing Canada</span><span class="CharOverride-14">, 25 Mayıs 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-32-backlink" id="footnote-225-32">32</a> <span class="CharOverride-14">Steve Wilson, “Newton: bringing AI out of the ivory tower”,</span> <span class="CharOverride-15">AI Expert</span><span class="CharOverride-14">, 1 Şubat 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-33-backlink" id="footnote-225-33">33</a> <span class="CharOverride-14">Jeff Holtzman, “And then there were none”,</span> <span class="CharOverride-15">Electronics Now</span><span class="CharOverride-14">, 1 Temmuz 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-34-backlink" id="footnote-225-34">34</a> <span class="CharOverride-14">“Software developers create modular applications that include low prices and core functions”,</span> <span class="CharOverride-15">MacWeek</span><span class="CharOverride-14">, 17 Ocak 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-35-backlink" id="footnote-225-35">35</a> <span class="CharOverride-14">Barbara Quint, “What’s your problem?”</span> <span class="CharOverride-15">Information Today</span><span class="CharOverride-14">, 1 Ocak 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-36-backlink" id="footnote-225-36">36</a> <span class="CharOverride-14">Bkz. Richard Koch ve Ian Godden, “Managing Without Management”, Londra: Nicholas Brealey, 1994. Özellikle Bölüm 6, s. 96–109.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-37-backlink" id="footnote-225-37">37</a> <span class="CharOverride-14">Peter Drucker,</span> <span class="CharOverride-15">Managing in a Time of Great Change</span><span class="CharOverride-14">, Londra, Butterworth-Heinemann, 1994, s. 96f.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-38-backlink" id="footnote-225-38">38</a> <span class="CharOverride-14">Richard Koch ve Ian Godden, a.g.e. (bkz. not 12); bkz. Bölüm 6 ve s. 159.</span></p>
      </div>
    </div>
  </div>
</body>
</html>
