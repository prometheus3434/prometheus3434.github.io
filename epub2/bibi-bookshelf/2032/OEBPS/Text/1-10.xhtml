<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-10</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-10" xml:lang="en-GB">5</p>

    <p class="ort">Yalın olan güzeldir</p>

    <p class="paragraf"></p>

    <p class="arayazi">Benim çabam yalınlıktan yana. İnsanların genelinin elinde çok az şey var ve (herkesin hakkı olduğunu düşündüğüm lüks malları bir yana bırakın) en temel ihtiyaçları satın almak bile çok masraflı, çünkü ürettiğimiz hemen hemen her şey olması gerektiğinden çok daha karmaşık. Giyim kuşamımız, yiyeceklerimiz, ev eşyalarımız –tümü şu ankinden çok daha yalın, aynı zamanda da daha güzel görünümlü olabilir.</p>

    <p class="paragraf ParaOverride-7"><span class="CharOverride-16">Henry Ford</span><span class="dip"><a class="_idFootnoteLink" href="#footnote-225-39" id="footnote-225-39-backlink">39</a></span></p>

    <p class="paragraf20"></p>

    <p class="paragraf">Önceki bölümde, hemen hemen tüm işletmelerin kendi içlerinde büyük ölçüde değişken kârlılığa sahip bölümleri olduğunu gördük. 80/20 Kuralı, oldukça şaşırtıcı bir şeyi işe yarayan bir hipotez olarak önermektedir: Tipik bir şirketin gelirlerinin beşte biri, kârının ve nakdinin beşte dördüne karşılık gelir. Buna karşılık, ortalama bir şirketin gelirlerinin beşte dördü, kârının ve nakdinin yalnızca beşte birine karşılık gelir. Bu, tuhaf bir hipotezdir. Böylesi bir işletmenin 100 milyon sterlin satışı ve 5 milyon sterlin toplam kârı olduğunu varsayarsak, 80/20 Kuralı’nın doğru olması için 20 milyon sterlinlik satışın 4 milyon sterlin kâr bırakması gerekir – yüzde 20’lik bir satış kazancı; öte yandan 80 milyon sterlinlik satışın yalnızca 1 milyon sterlin kâr yaratması gerekir, bu yalnızca yüzde 1,25’lik bir satış geliri demektir. Bu da demektir ki, işin en üst beşte birlik kısmı, işin geri kalanından on altı kat daha kârlıdır. Sıra dışı olan şu ki, denendiğinde bu hipotezin doğru olduğu, en azından hedeften çok uzak olmadığı ortaya çıkmaktadır.</p>

    <p class="paragraf">Bu, nasıl doğru olabilir? İşin bazı bölümlerinin diğerlerine göre kayda değer bir şekilde daha kârlı olabileceği sezgisel olarak barizdir. Ama 16 kat daha iyi? Bu, inanmayı adeta güçleştiriyor. Ve rutin bir şekilde, ürün grubu kârlılık çalışması isteyen yöneticiler, çalışmanın sonuçları kendilerine sunulduğunda ilk önce genellikle inanmayı reddederler. Varsayımları kontrol edip doğrulasalar bile yine de sonunda şaşkına dönerler.</p>

    <p class="paragraf">Bir sonraki aşama genellikle yöneticilerin bu kârlı olmayan yüzde 80’lik kısımdan kurtulmayı reddetmeleridir, ki bu itirazın görünüşte dayandığı makul sebep bu yüzde 80’in genel giderlere çok büyük bir katkı yapmasıdır. Yüzde 80’i ortadan kaldırmak, derler, kesinlikle kârı düşürür, çünkü herhangi makul bir zaman diliminde genel giderlerinizin yüzde 80’inden öylece kurtulamazsınız.</p>

    <p class="paragraf">Bu itirazlarla karşılaşan kurumsal analistler veya danışmanlar genellikle yöneticilere boyun eğerler. Sadece en fazla zararda olan iş bertaraf edilir. İşin aşırı kârlı kısmını artırmak için ise pek az çaba sarf edilir.</p>

    <p class="paragraf">Ancak bunun tamamı, bir yanlış anlama üzerine kurulu korkunç bir tavizdir. Pek az kişi durup kârlı olmayan işin neden bu kadar kötü olduğunu sorar. Çok daha az kişi ise durup teoride olduğu kadar pratikte de yalnızca en kârlı kısımlardan oluşan bir işletmeye sahip olup genel giderlerin yüzde 80’inden kurtulup kurtulamayacağına kafa yorar.</p>

    <p class="paragraf">Doğrusu şu ki, kârsız işlerin genel giderlere ihtiyaçları var ve işin bunca farklı bölümden oluşması organizasyonu son derece karmaşıklaştırıyor. En kârlı işlerin genel gider gerektirmediği ya da sadece çok az bir kısmını gerektirdiği de aynı derecede doğrudur. Tamamen kârlı işlerden oluşan bir işletmeye sahip olabilirsiniz ve her şeyi farklı organize etmeniz koşuluyla aynı mutlak kazancı elde edebilirsiniz.</p>

    <p class="paragraf">Peki, bu neden böyle? Sebep aynı. Yani, yalın olan güzeldir. İş insanları karmaşıklığı seviyor gibi görünüyor. Yalın bir işletme başarılı olur olmaz yöneticileri onu karmaşıklaştırmak için büyük enerji harcıyor. Ama işletme kazançları karmaşıklıktan nefret eder. İşletme karmaşıklaştıkça kazançları ciddi bir şekilde düşer. Bunun tek nedeni daha fazla marjinal iş almak değildir. Diğer bir nedeni de bir işletmeyi daha karmaşık hale getirme faaliyetinin, kazançları insanlığın bildiği başka herhangi bir yöntemden daha etkin bir şekilde azaltmasıdır.</p>

    <p class="paragraf">Bundan çıkan sonuca göre, bu süreç tersine de döndürülebilir. Karmaşık bir işletme yalınlaştırıldığında kazançlar fırlar. Gereken tek şey, karmaşıklığın maliyetini (ya da yalınlığın değerini) kavramak ve öldürücü idari genel giderlerin en az beşte dördünü ortadan kaldırma cesaretine sahip olmaktır.</p>

    <p class="arabaslik_sol">Yalın olan güzeldir, karmaşık ise çirkin</p>

    <p class="paragraf">80/20 Kuralı’na inanan bizler, yalın olanın güzelliğini nedenleriyle birlikte gösteremediğimiz sürece sektörü dönüştürmeyi asla başaramayacağız. İnsanlar bunu anlamadıkça, mevcut işlerinin ve genel giderlerinin yüzde 80’inden vazgeçmeye asla istekli olmayacaklar.</p>

    <p class="paragraf">O zaman işin temeline geri dönmemiz ve işletme başarısının köklerine dair genel bakış açışını gözden geçirerek düzeltmemiz lazım. Bunu yapmak için, işletmede boyutun çözüm mü, yoksa engel mi olduğuna dair güncel tartışmaya dahil olmamız gerekiyor. Bu ihtilafı gidererek neden yalın olanın güzel olduğunu da gösterebiliriz.</p>

    <p class="paragraf">Çünkü içinde bulunduğumuz kapitalist sisteme dair ilginç ve de emsalsiz bir şeyler oluyor. Endüstri Devrimi’nden beri şirketler hem büyüdüler hem de çeşitlendiler. On dokuzuncu yüzyılın sonuna kadar hemen hemen tüm şirketler ya ulusaldı ya da yereldi, gelirlerinin çok büyük bir kısmı bulundukları ülkeyle sınırlıydı ve hemen hemen hepsi sadece tek bir alanda faaliyet gösteriyordu. Yirminci yüzyıl bir dizi dönüşüme sahne olarak hem iş hayatının hem de gündelik hayatımızın doğasını değiştirdi. Öncelikle, büyük ölçüde Henry Ford’un sansasyonel bir başarı kazanan otomobili “demokratikleştirme” arayışı sayesinde, montaj hattının hızla büyüyen gücü ortalama bir firmanın gelirlerini katladı, tarihte ilk kez markalı tüketici ürünleri kitlesel olarak üretildi, bu ürünlerin gerçek maliyeti düşürüldü ve en büyük girişimlerin gücü gittikçe daha çok arttı. Ardından, önce Amerika’yı ve Avrupa’yı, sonra da tüm dünyayı saran sözüm ona uluslararası girişimler ortaya çıktı. Onu holdingler izledi. Bunlar, tek bir iş alanına bağlı kalmayı reddeden ve kollarıyla pek çok sektöre ve sayısız ürüne hızla yayılan yeni nesil şirketlerdi. Ardından, yönetim hırsı ve finansal kaldıraç teşvikleriyle aynı ölçüde körüklenen, hisselerini toplayarak şirket yönetimlerini ele geçirme yönteminin keşfedilip geliştirilmesi, büyüklük için biraz daha itici güç oluşturdu. Son olarak, yüzyılın son 30 yılında, sektör liderlerinin, esasen de Japonların öncelikli pazarlarında küresel liderliği ve mümkün olduğunca elverişli pazar payını ele geçirme kararlılığı şirket büyüklüğü modasını pekiştirmiş oldu.</p>

    <p class="paragraf">Bu yüzden, değişik sebeplerle, yirminci yüzyılın ilk 75 yılı sektörel girişimlerin büyüklüğünde ve son zamanlara kadar da büyük firmalar tarafından yüklenilen ticari faaliyetlerin oranında ileriye dönük olarak arttığı gibi, görünüşe göre durdurulamayan bir genişlemeye sahne oldu. Ama son yirmi yılda bu ikinci eğilim, ani ve belirgin bir biçimde tersine döndü. 1979’da Fortune 500’deki en büyük Amerikan firmaları Amerika’nın gayrisafi milli hasılasının yüzde 60’ına karşılık geliyordu, ama 1990’ların başlarında bu sadece yüzde 40’a düştü.</p>

    <p class="solkucuk">Yani küçük olan güzel midir?</p>

    <p class="paragraf">Hayır. Kesinlikle yanlış cevap. İşletme liderleri ve stratejistlerin uzun süredir inandıkları gibi, ölçek ve pazar payının değerli olduğuna dair düşüncelerinde kesinlikle yanlış bir şey yok. Ölçeğin daha büyük olması, sabit maliyetleri, özellikle de tüm masraflar içinde aslan payını oluşturan genel giderleri dağıtacak şekilde daha fazla hacim yaratır, mademki fabrikalar bu kadar verimli hale geldi. Pazar payı da fiyatların yükselmesine yardımcı olur. En yüksek pazar payına, en yüksek itibara, en iyi markalara ve en sadık müşterilere sahip en popüler firma, daha az paya sahip rakiplerine karşı fiyat üstünlüğü sağlar. Peki, o zaman bu büyük firmalar pazar paylarını neden daha küçük firmalara kaptırıyorlar? Peki, o zaman neden teorinin tersine ölçek ve pazar payının avantajları daha yüksek kârlılığa dönüşmekte pratikte başarısız kalıyor? Neden firmalar, satışları mantar gibi çoğalırken, satış gelirlerinin ve sermayelerinin, teorinin öngördüğü gibi yükselecek yerde düşmesini seyrediyorlar?</p>

    <p class="solkucuk">Karmaşıklığın maliyeti</p>

    <p class="paragraf">En önemli cevap, karmaşıklığın maliyeti. Sorun daha büyük ölçek değil, karmaşıklığın artması.</p>

    <p class="paragraf">Karmaşıklığı artırmadan ölçeğin büyümesi her zaman birim maliyetleri düşürür. Tek bir müşterinin bir üründen ya da hizmetten daha fazla almasını sağlamak, bu ürün ya da hizmetin tamamen aynı olması koşuluyla, her zaman getiriyi artıracaktır.</p>

    <p class="paragraf">Ancak büyük ölçek pek de böyle olmuyor. Müşteri aynı olsa bile, ek hacim genellikle mevcut bir ürünün adaptasyonundan, yeni bir ürün ve/veya daha fazla hizmet sunumundan kaynaklanıyor. Bu da genellikle gizlenmiş ama gerçek olan, pahalı genel giderleri gerektiriyor. Hele bir de yeni müşteriler söz konusuysa, durum daha da kötü oluyor. Yeni müşteri kazanmanın ilk maliyetleri çok yüksek ve genellikle bunların mevcut müşterilere göre farklı ihtiyaçları olduğundan bu durum daha da büyük bir karmaşıklığa ve maliyete neden oluyor.</p>

    <p class="solkucuk">İçsel karmaşıklığın çok fazla gizli maliyeti var</p>

    <p class="paragraf">Yeni iş mevcut işten farklı olunca, bu farklılık çok az olsa da maliyetler yükselme eğilimine girer; sadece hacimsel artışla orantılı olarak değil, ondan daha da fazla artar. Bunun sebebi, karmaşıklığın basit sistemleri yavaşlatması ve yöneticilerin yeni gereksinimlerle baş edebilmek için müdahalede bulunmasını gerektirmesidir. Durup yeniden başlamanın maliyeti, daha fazla çalışan arasındaki iletişimin (ve iletişimsizliğin) maliyeti ve her şeyden öte, yarısı bitmiş bir iş bir başkasının müdahalesini beklemek üzere bir kenara bırakıldığında ve sonra yeniden ele alınıp bir sonraki “fasıla”ya geçtiğinde, çalışanlar arasındaki bu “fasılaların” maliyeti – bütün bunlar korkunç ve dahası sinsi maliyetlerdir, çünkü genelde bilançolarda görünmezler. Eğer iletişimin farklı bölümleri, binaları ve ülkeleri desteklemesi gerekiyorsa durum daha da kötüleşir.</p>

    <p class="paragraf">Şekil 31’de bunun işleyiş şekli gösterilmiştir. B rakibi A rakibinden daha büyüktür, ama maliyetleri de daha yüksektir. Bunun sebebi, ölçek eğrisinin –hacim artışı eşittir daha düşük maliyet– işe yaramaması değildir. Aksine, B’nin hacim artışının daha yüksek karmaşıklık maliyetine satın alınmış olmasındandır. Bunun devasa bir etkisi vardır ve A’ya göre görünür olan ek maliyetten çok daha büyüktür. Ölçek eğrisi işlemektedir, ama karmaşıklığın artması onun faydalarını tersyüz etmiştir.</p>

    <p class="resim"><span><img alt="18.jpg" class="_idGenPageitem-32" src="../Images/18_fmt.jpeg" /></span></p>

    <p class="arabaslik_sol">“Yalın olan güzeldir” 80/20 Kuralı’nı açıklar</p>

    <p class="paragraf">Karmaşıklığın maliyetini kavramak, kurumsal büyüklük hakkındaki tartışmada ileri doğru büyük bir adım atmamıza imkân tanır. Konu, küçük olanın güzel olması değildir. Bütün diğer şeyler eşitken, büyük olan güzeldir. Ama işte bütün diğer şeyler eşit değildir. Büyük olan, sadece karmaşık olduğu için çirkin ve masraflıdır. Büyük, güzel de olabilir. Ama her koşulda güzel olan, yalın olandır.</p>

    <p class="paragraf">Yönetim bilimciler dahi yalınlığın değerini sonradan fark ettiler. Gunter Rommel<span class="dip"><a class="_idFootnoteLink" href="#footnote-225-40" id="footnote-225-40-backlink">40</a></span> tarafından 39 orta ölçekli Alman şirketi arasında özenle yapılan yakın zamanlı bir çalışmada yalnızca tek bir özelliğin başarılı olan firmaları, başarısı daha az olanlardan ayırdığı görüldü: yalınlık. Başarılılar daha dar bir ürün gamını daha az sayıda müşteriye satıyordu ve aynı zamanda daha az tedarikçiye sahipti. Çalışmadan çıkan sonuca göre, yalın bir organizasyonun yaptığı en iyi iş, karmaşık ürünleri satmaktı.</p>

    <p class="paragraf">Bu zihinsel dönüm noktası, şirket kârına uygulanan 80/20 Ku­ralı’nın görünürde şaşırtıcı iddialarının aslında neden ve nasıl doğru olabildiğini açıklamaya yardımcı olur. Gelirlerin beşte biri kârın beşte dördünü meydana getirebilir. Gelirlerin en üst yüzde 20’lik dilimi, en alt yüzde 20’lik dilimden 16 kat daha kârlı olabilir (ya da en alt yüzde 20’lik dilimin zarar ettiği durumlarda sonsuz derecede daha kârlı da olabilir!). “Yalın olan güzeldir” 80/20 Kuralı’nın neden işe yaradığını büyük ölçüde açıklıyor:</p>

    <p class="paragraf20"></p>

    <p class="paragraf">► Yalın ve saf pazar payı eskiden bilindiğinden çok daha değerlidir. Saf ölçekten elde edilen getiri, saf olmayan ölçekle ilintili karmaşıklık tarafından belirsizleştiriliyor. Farklı iş bölümlerinin de genellikle farklı rakipleri ve bu rakipler karşısında farklı göreli gücü olagelmiştir. Bir işletme dar bir biçimde tanımlanan kendine uygun mevkisinde hâkimken, karşısında baskın bir rakibin bulunduğu farklı mevkilerden birkaç kat daha fazla getiri etmesi olasıdır (ayna etkisi).</p>

    <p class="paragraf">► İşin olgun ve yalın kısımları olağanüstü kârlı olabilir. Ürün, müşteri ve tedarikçi sayısını azaltmak genelde daha yüksek kâra yol açar. Bunun bir nedeni sadece en kârlı faaliyetlere ve müşterilere odaklanma lüksüne sahip olmak iken, bir diğer nedeni de –genel giderler ve yönetim biçiminde ortaya çıkan– karmaşıklığın maliyetinin azaltılabilmesidir.</p>

    <p class="paragraf">► Farklı ürünlerde, firmaların genellikle dışarıdan mal ve hizmet alımı (jargona göre, <span class="CharOverride-11">outsourcing</span>) kapsamında farklılıkları bulunur. <span class="CharOverride-11">Outsourcing</span>, karmaşıklık giderlerini azaltmanın muhteşem bir yoludur. En iyi yöntem, şirketinizin en fazla karşılaştırmalı üstünlüğe sahip olduğu değer katıcı zincirin hangisi olduğuna (AR&amp;GE-üretim-dağıtım-satış-pazarlama-hizmet verme) karar vermek ve ardından geriye kalan her şeyi acımadan dışarıdan almaktır. Bu, karmaşıklığın maliyetinin çoğunu ortadan kaldırır ve bir ürünü pazara sunmak için harcadığınız süreyi hızlandırdığı kadar, çalışan sayısının azalmasını da sağlar. Sonuç: Çok daha düşük maliyet ve genellikle önemli ölçüde artan fiyatlar.</p>

    <p class="paragraf">► Bu sizin tüm merkezi fonksiyonlardan ve maliyetlerden kurtulmanızı sağlayabilir. Tek bir iş alanında faaliyet gösteriyorsanız, genel merkeze, bölgesel ofislere veya fonksiyonel ofislere ihtiyacınız olmaz. Genel merkezin ortadan kaldırılmasının kâr üzerinde heyecan verici bir etkisi olur. Genel merkezle ilgili esas sorun maliyetler değildir. Gerçek sorumluluğu ve inisiyatifi, işi yapan ve müşteriye değer katanların elinden alma yöntemidir. Şirketler ilk kez yönetim hiyerarşisinin çevresinde değil de, müşteri ihtiyaçları çevresinde yoğunlaşabileceklerdir.</p>

    <p class="paragraf">► Genel merkez ortadan kaldırılmadan önce, burayla ilişkili maliyetler işin farklı bölümlerinin üzerine farklı derecelerde düşüyordu. En kârlı ürünler ve hizmetler genellikle merkezden herhangi bir “yardım” almaksızın kendi yaşamlarını sürdürenlerdir. İşte bu yüzden, 80/20 kârlılık uygulamaları yapıldığında, yöneticiler en ihmal edilen alanların en kârlı alanlar olduğunu görerek genellikle çok şaşırırlar. Bu, bir tesadüf değildir. (80/20 Analizi’nin en talihsiz yan ürünlerinden biri de bazen en kârlı alanların üst yöneticilerden çok daha fazla ilgi görmesidir. Bunun sonucunda kârlılık liginde aşağı düşmeye başlayabilirler.)</p>

    <p class="paragraf">► Son olarak, işin bölümlerinden biri yalın ise, o bölümün müşterilere daha yakın olması çok mümkündür. Yönetim daha az ayağa dolanır. Müşterilere kulak verilebilir ve kendilerini önemli hissetmeleri sağlanabilir. İnsanlar bunun için daha fazla para ödemeye hazırdır. Müşteriler için önemsenme arayışı, en az değer arayışı kadar önemlidir. Yalınlık, maliyetleri düşürdüğü kadar fiyatları da yükseltir.</p>

    <p class="arabaslik_sol">Genel giderlere katkı: eylemsizliğin en zayıf bahanelerinden biri</p>

    <p class="paragraf">80/20 Analizi’nin sonuçlarıyla yüzleşen yöneticiler sık sık yalnızca en kârlı segmentlere odaklanmaya karşı çıkarlar. Daha az kârlı segmentlerin, hatta zarar eden segmentlerin genel giderlere pozitif bir katkı yaptığına dikkat çekerler. Şimdiye değin uydurulmuş en zayıf ve kendi çıkarlarına en çok hizmet eden savunulardan biridir bu.</p>

    <p class="paragraf">En kârlı segmentlere odaklanırsanız, bunları şaşırtıcı bir şekilde hızla geliştirebilirsiniz – neredeyse her zaman yılda yüzde 20, hatta bazen daha da hızlı büyüme. Unutmayın ki başlangıç konumu ve müşteri <span class="CharOverride-11">franchise</span>’ı<span class="dip"><a class="_idFootnoteLink" href="#footnote-225-41" id="footnote-225-41-backlink">41</a></span> güçlüdür, bu yüzden kârlı segmentlerde işin tamamını büyütmekten çok daha kolaydır. Daha az kârlı olan segmentlerden genel gider kapsamı ihtiyacı çok hızlıca ortadan kaybolabilir.</p>

    <p class="paragraf">Ama gerçek şu ki beklemek zorunda değilsiniz. “Eğer gözün günah işlemene neden olursa, onu çıkar at!”<span class="dip"><a class="_idFootnoteLink" href="#footnote-225-42" id="footnote-225-42-backlink">42</a></span> Kabahatli genel giderleri atın gitsin. İradeniz güçlüyse, bunu her zaman yapabilirsiniz. Bazen daha az kârlı segmentler, genel giderleriyle birlikte ya da onlar olmaksızın satılabilir ve her zaman kapatılabilir. “Çıkış maliyetlerinden” sızlanan muhasebecilere kulak asmayın; bunların çoğu hiçbir nakit maliyeti olmayan, sırf kâğıt üzerindeki sayılardır. Nakit maliyeti olduğu durumda bile geri ödemesi çok hızlıdır; yalınlığın değeri nedeniyle bu hesap uzmanlarının size söyleyeceğinden bile çok daha hızlı.</p>

    <p class="paragraf">Üçüncü bir seçenek de, ki genellikle en kârlısıdır, bile bile pazar payı kaybederek bu segmentleri biçmektir. Daha az kârlı müşterileri ve ürünleri bir kenara bırakırsınız, bu segmentlere desteği ve satış yapma çabasını büyük ölçüde kesersiniz, fiyatları yükseltirsiniz ve siz yol boyunca sırıtarak bankaya giderken satışların yüzde 5-20 oranında düşmesine izin verirsiniz.</p>

    <p class="arabaslik_sol">En yalın yüzde 20’yi elde etmeye çalışın</p>

    <p class="paragraf">Yalın ve standartlaştırılmış olan, karmaşık olandan büyük ölçüde daha üretken ve uygun maliyetlidir. En beğenilen ve evrensel mesajlar, en yalın olanlardır: iş arkadaşlarına, tüketicilere, tedarikçilere mesajlar. En yalın yapılar ve süreç akışları hep en cazip ve en az maliyetlidir. Self-servisin tüm biçimlerinde olduğu gibi, müşterinin iş sisteminize erişmesine izin vermek; seçenek, ekonomi, hız ve harcama meydana getirir.</p>

    <p class="paragraf">Her zaman her ürün yelpazesinin, sürecin, pazarlama mesajının, satış kanalının, ürün tasarımının, imalatın, verilen hizmetin ya da müşteri geribildirim mekanizmasının en yalın yüzde 20’sini belirlemeye çalışın. En yalın yüzde 20’yi işleyin ve geliştirin. Getirebileceğiniz en yalın hale gelene kadar saflaştırın. Yalın bir ürünün veya hizmetin teminini mümkün mertebe evrensel ve küresel bir temelde standartlaştırın. Fazlalıkları pas geçin. En yalın yüzde 20’yi akla hayale gelebilecek en yüksek kalitede ve kalıcılıkta üretin. Bir şeyler karmaşıklaşmaya başlar başlamaz, hemen yalınlaştırın. Bunu yapamıyorsanız, o zaman saf dışı bırakın.</p>

    <p class="arabaslik_sol">Corning’de karmaşıklığı azaltmak</p>

    <p class="paragraf">Sorun yaşayan bir işletme, karmaşıklığı azaltmak ve kârı yükseltmek için 80/20 Kuralı’nı nasıl kullanabilir? Greenville, Ohio’da ve Kaiserslautern, Almanya’da otomobil egzoz sistemleri için seramik kaplama malzemeleri üreten Corning, bu konuda mükemmel bir vaka çalışması oluşturuyor.<span class="dip"><a class="_idFootnoteLink" href="#footnote-225-43" id="footnote-225-43-backlink">43</a></span></p>

    <p class="paragraf">1992’de ABD’de işler iyi gitmiyordu, ertesi yıl da Almanya pazarı keskin bir düşüş yaşadı. Corning yöneticileri paniğe kapılmak yerine, bütün ürünlerinin kârlılığını uzun ve sıkı bir incelemeye tabi tuttular. Dünyadaki hemen hemen bütün firmalar gibi, Corning yöneticileri de ne üreteceklerine karar vermek için standart maliyet yaklaşımını kullanmıştı. Ancak standart maliyet sistemleri, 80/20 Kuralı’nın bu kadar gerekli olmasının nedenlerinden biridir: Standart maliyet sistemleri, büyük oranda, yüksek ve düşük hacimli ürünler arasında ayrım yapmadığından dolayı, ürünün gerçek kârlılığını bilmeyi imkânsız hale getirir. Corning’de değişken maliyetler –örneğin fazla mesai, eğitim, ekipman yenileme ve arıza süresi– tam olarak bölüştürüldüğünde, sonuçlar hayrete neden olmuştu. Kaiserslautern’de üretilen iki ürünü ele alalım: Burada adına R10 diyeceğimiz yüksek hacimli, yalın, simetrik şekilli bir seramik malzeme ve bir de daha düşük hacimli, tuhaf şekilli bir malzeme olan R5 var. R5’in standart maliyeti R10’dan yüzde 20 daha fazlaydı. Ancak R5’i üretmek için gereken fazladan mühendislik ve işçilik maliyetlere tam olarak eklenince, inanılmaz bir maliyeti olduğu ortaya çıktı, R10’dan yüzde 500.000 daha fazla!</p>

    <p class="paragraf">Gerçi düşünüldüğünde bu veriye inanılabilirdi. R10 adeta kendi kendine meydana geliyordu. R5’in spesifikasyonlar dahilinde kalabilmesi için üzerine titreyecek pahalı mühendislere gerek vardı. Bu yüzden, eğer yalnızca R10 üretilecek olsaydı, çok daha az mühendise ihtiyaç olacaktı. Öyle de oldu. Gelire çok az, kâra ise negatif etkisi olan düşük hacimli, kârsız ürünleri saf dışı bırakarak mühendislik kapasitesi yüzde 25 azaltıldı.</p>

    <p class="solkucuk">50/5 Kuralı</p>

    <p class="paragraf">Corning Analizi, 80/20 Kuralı’nın gayet faydalı kuzenlerinden birine doğru meyletmeye devam etti: 50/5 Kuralı.</p>

    <p class="paragraf">50/5 Kuralı, genellikle, bir şirketin müşterilerinin, ürünlerinin, bileşenlerinin ve tedarikçilerinin yüzde 50’sinin gelirlere ve kâra yüzde 5’ten daha az katkı yapacağını iddia eder. Düşük hacimli (ve negatif değere sahip) yüzde 50 oranındaki kalemden kurtulmak, karmaşıklığı azaltmanın anahtarıdır.</p>

    <p class="paragraf">50/5 Kuralı Corning’de işe yaradı. Greenville’de üretilen 450 üründen yarısı gelirin yüzde 96,3’üne, geri kalan yarısı ise yalnızca yüzde 3,7’sine katkı yapıyordu. Analiz edilen döneme bağlı olarak, Almanya’daki tesiste ürünlerin düşük hacimli olan yüzde 50’sinin satışların yalnızca yüzde 2-5’ini oluşturduğu görüldü. Her iki tesiste de en dip yüzde 50 zarar yaratıyordu.</p>

    <p class="solkucuk">Fazlası zarar</p>

    <p class="paragraf">Cehenneme giden yol hacim arayışıyla örülüdür. Hacim, marjinal ürünlere, marjinal müşterilere ve fazlasıyla artan idari bir karmaşıklığa yol açar. Karmaşıklık yöneticiler için hem ilginç hem de ümit verici olduğundan, genellikle hoş görülür, ta ki güç yetiremeyene kadar. Corning’de de tesisleri zarar eden, karmaşık işlerle doldurmuşlardı.</p>

    <p class="paragraf">Çözüm, ürünlerin yarıdan fazlasından vazgeçmekti. 1.000 tane tedarikçiyle uğraşmak yerine, satın alımlar, toplam tedariğin yüzde 95’ini karşılayan 200 tedarikçide birleştirildi (95/20 Kuralı). Organizasyon modernleştirilmişti.</p>

    <p class="paragraf">Piyasa çökerken Corning işin yönünü çevirmişti. Bu, ters bir şey gibi gelebilir, ama işe yaramıştı. Daha yalın, daha küçük bir operasyon, kârı hızla eski haline getirdi. Az, her zaman iyiydi.</p>

    <p class="arabaslik_sol">Yöneticiler karmaşıklığa bayılır</p>

    <p class="paragraf">Bu noktada şunu sormak gerekir: Karmaşıklaşmak açıkça değere zarar veriyorken, neden sözüm ona kârı maksimize eden organizasyonlar bu hale gelir?</p>

    <p class="paragraf">Buna verilecek etkili bir cevap, ne yazık ki, yöneticilerin karmaşıklığı seviyor olmasıdır. Karmaşıklık, kışkırtıcıdır ve entelektüel anlamda kamçılayıcıdır; sıkıcı, gündelik iş akışını bozar ve yöneticilere ilginç işler yaratır. Bazıları, karmaşıklığın kimse bakmıyorken zorla giriverdiğine inanır. Buna şüphe yok – ama karmaşıklığa aynı zamanda yöneticiler de arka çıkar, tıpkı onun da yöneticilere arka çıktığı gibi.</p>

    <p class="paragraf">Çoğu organizasyon, hatta sözde ticari ve kapitalist olanlar bile, müşterilerin, yatırımcıların ve genelde dış dünyanın çıkarlarına karşı kurulmuş gizli yönetim tertipleridir. Firmalar bir ekonomik krizle karşı karşıya olmadığında ya da kendi yöneticileri yerine yatırımcıların ve müşterilerin tarafını tutan sıra dışı bir lidere sahip değilse, abartılı yönetim faaliyeti adeta garantidir. Bu, görev başındaki yönetsel sınıfın çıkarınadır.<span class="dip"><a class="_idFootnoteLink" href="#footnote-225-44" id="footnote-225-44-backlink">44</a></span></p>

    <p class="arabaslik_sol">Yalınlık yoluyla maliyetleri düşürme</p>

    <p class="paragraf">İşte böylece işletmelerin, tıpkı hayatın kendisi gibi, aşırı karmaşıklaşmaya eğilimi olur. Bütün organizasyonlar, özellikle de büyük ve karmaşık olanlar doğaları gereği verimsiz ve müsriftir. Yapmaları gereken şeye odaklanmazlar. Yapmaları gereken, mevcut ve potansiyel müşterilerine değer katmaktır. Bu amacı yerine getirmeyen her türlü faaliyet randımansızdır. Yine de çoğu büyük organizasyon şaşılacak kadar çok pahalı ve randımansız faaliyetin içine girer.</p>

    <p class="paragraf">Her kişi ve her organizasyon bir koalisyonun ürünüdür ve bu koalisyon dahilindeki güçler her zaman mücadele halindedir. Bu mücadele, “işe yaramaz çoklar” ile “yaşamsal azlar” arasındadır. “İşe yaramaz çoklar” hüküm süren ataleti ve yetersizliği içinde barındırır. “Yaşamsal azlar” etkililiğin, dehanın ve uygunluğun çığır açıcı damarlarıdır. Çoğu faaliyet pek az değer ve pek az değişim doğurur. Birkaç güçlü müdahalenin ise devasa etkisi olur. Bu mücadeleyi gözlemlemek zordur: Zayıf (ya da negatif) yığınsal çıktıyı da, oldukça yüksek değerli az miktardaki çıktıyı da üreten aynı kişi, aynı birim, aynı organizasyondur. Ayırdına varabildiğimiz tek şey genel sonuçtur; gereksiz kısmı da değerli kısmı da kaçırırız.</p>

    <p class="paragraf">Bundan da anlaşılacağı gibi, her organizasyonun, yaptığı işi yalınlaştırmak ve düşük –ya da negatif– değerli faaliyetleri bertaraf etmek suretiyle maliyetleri düşürmek ve müşterilere daha fazla değer sunmak için her zaman büyük bir potansiyeli vardır.</p>

    <p class="paragraf">Şunları aklınızda tutun:</p>

    <p class="paragraf20"></p>

    <p class="paragraf">► İsraf karmaşıklıktan beslenir; etkililik ise yalınlık gerektirir.</p>

    <p class="paragraf">► Faaliyetin büyük kısmı her zaman anlamsız, eksik düşünülmüş, kötü yönlendirilmiş, müsrifçe yönetilmiş olacak ve müşteriler için pek önemli olmayacaktır.</p>

    <p class="paragraf">► Faaliyetin küçük bir kısmı her zaman son derece etkili olacak ve müşterilerden değer görecektir; muhtemelen de sandığınız şey değildir; belirsizdir ve daha az etkili, bir sepet dolusu faaliyetin içine gömülüdür.</p>

    <p class="paragraf">► Tüm organizasyonlar üretken ve üretken olmayan güçlerin bir karışımıdır: çalışanlar, ilişkiler ve varlıklar.</p>

    <p class="paragraf">► Kötü performans her zaman belirli bir topluluğa özgüdür, daha az görülen mükemmel performansın ardına gizlenir, imdadına da bu mükemmel performans yetişir.</p>

    <p class="paragraf">► İşleri yapma şeklimizi değiştirerek ve daha az şey yaparak büyük ilerlemeler sağlamak her zaman mümkündür.</p>

    <p class="paragraf">Her zaman 80/20 Kuralı’nı hatırlayın: Firmanızın ürettiği çıktıyı incelerseniz, olasılıkla şunu göreceksiniz ki, faaliyetin dörtte biriyle beşte biri arası, kârın dörtte üçüne ya da beşte dördüne denk düşer. Bu dörtte biri ya da beşte biri çoğaltın. Kalan kısmın etkinliğini artırın ya da kesip atın.</p>

    <p class="arabaslik_sol">80/20 Kuralı’nı kullanarak maliyetleri azaltma</p>

    <p class="paragraf">Maliyetleri düşürmek için kullanılan tüm etkin teknikler üç 80/20 kavrayışından faydalanır: kârsız faaliyetin bertaraf edilmesi yoluyla yalınlaştırma, gelişmenin birkaç önemli itici gücü üzerine odaklanma ve performans karşılaştırması. Bu son ikisi, ayrıntılı bir incelemeyi hak ediyor.</p>

    <p class="solkucuk">Seçici olun</p>

    <p class="paragraf">Her şeye eşit çaba sarf etmeyin. Maliyetleri azaltmak pahalı bir iştir! Maliyetlerin düşürülebileceği en olası alanları belirleyin (belki de tüm işin yalnızca yüzde 20’si). Çabanızın yüzde 80’ini buraya yoğunlaştırın.</p>

    <p class="paragraf20"></p>

    <p class="arayazi">Mikroanalize saplanıp kalmasanız iyi olur. 80/20 Kuralı’nı uygulamak faydalı olabilir. Terk edebileceğiniz önemli zaman kayıplarının neler olduğuna, mevcut süreçlerinizde hedefleyebileceğiniz gecikmelerin ve maliyetlerin yüzde 80’inin nerelerde olduğuna bakın ve bunlara nasıl müdahale edebileceğinizi öğrenin.<span class="dip"><a class="_idFootnoteLink" href="#footnote-225-45" id="footnote-225-45-backlink">45</a></span></p>

    <p class="arayazi">Başarılı olmak için neyin değerli olduğunu tartmak gerek [...] Çoğu organizasyon Pareto Kuralı’na uygundur: Önem taşıyan şeylerin yüzde 80’i, maliyetlerin yüzde 20’sine sahiptir [...] Örneğin, Pacific Bell’in müşteri ödeme merkezinde yapılan bir çalışmada merkezin işlerinin yüzde 25’inin, ödemelerin yüzde 0,1’inin işlemlerine vakfedildiği ortaya çıkmıştı. Ödemelerin üçte biri iki kez, hatta bazen birkaç kez işleme tabi tutuluyordu.<span class="dip"><a class="_idFootnoteLink" href="#footnote-225-46" id="footnote-225-46-backlink">46</a></span></p>

    <p class="paragraf20"></p>

    <p class="paragraf">Maliyetleri düşürürken veya ürün ve hizmet kalitesini yükseltirken, her şeyden önce eşit maliyetin eşit müşteri memnuniyeti yaratmadığını unutmayın. Maliyetin az sayıda kısmı olağanüstü üretken iken, büyük kısmının müşterilerin değer verdiği şeylerle pek az ilgisi vardır, hatta hiç yoktur.</p>

    <p class="solkucuk">Gelişme alanlarının yerini saptamak için 80/20 Analizi’ni kullanmak</p>

    <p class="paragraf">80/20 Analizi, belirli sorunların niçin ortaya çıktığını saptayıp önemli gelişme alanlarına dikkat çekebilir. Basit bir örnek olarak, bir yayınevi işlettiğinizi ve üretim maliyetlerinizin bütçenin yüzde 30 üzerinde olduğunu düşünelim. Ürün müdürünüz, bu bütçe aşımının 1001 sebebi olduğunu söylüyor: Bazen yazarlar metinleri geç teslim etmektedir, bazen düzeltmenler ya da dizin yapanların işi planlanandan uzun sürmektedir, çoğu zaman kitap planlanandan daha uzun gelmektedir, tablolar ve diğer şekiller düzeltilmekte ve daha bir sürü özel neden olmaktadır. Yapabileceğiniz şeylerden biri, belirli zaman dilimini, diyelim üç ayı ele almak ve üretimdeki tüm maliyet aşımlarını dikkatle izlemektir. Her birinin ana nedenini ve ayrıca bununla ilgili maddi kaybı da not etmelisiniz.</p>

    <p class="paragraf">Şekil 32’de en çok görülen neden en başta olmak üzere nedenler gösterilmektedir.</p>

    <p class="paragraf"></p>

    <p class="resim"><span class="CharOverride-13"><span><img alt="36.jpg" class="_idGenPageitem-33" src="../Images/36_fmt.jpeg" /></span></span></p>

    <p class="resim"><span><img alt="19.jpg" class="_idGenPageitem-34" src="../Images/19_fmt.jpeg" /></span></p>

    <p class="paragraf">Şekil 33’te bu bilgi 80/20 Diyagramı’na dönüştürülmüştür. Bunun için, sebepler çubuğunu azalan önem sırasına dizin, çubuk başına sebep sayısını sol dikey eksene koyun, sebeplerin kümülatif yüzdesini sağ dikey eksene yerleştirin. Bunu kolayca yapabilirsiniz. Verinin görsel özeti oldukça etkilidir.</p>

    <p class="paragraf">Şekil 33’te görebildiğimiz gibi, on beş sorundan üçü (tam yüzde 20’si) bütçe aşımlarının neredeyse yüzde 80’ine neden olmaktadır. Kümülatif çizgi ilk beş sebepten sonra hızla düzleşirken size “işe yaramaz çoklar” olan sebeplere ulaşmakta olduğunuzu söylemektedir. En önemli üç sebebin tamamı yazarlarla ilgilidir. Yayınevi bu sorunu çözmek için, yazarların sözleşmelerine, kendileri tarafından yaratılan fazladan dizgi maliyetleri veya yapılan aşırı düzeltmeler için bir sorumluluk maddesi ekleyebilir. Bunun gibi çok küçük bir değişiklik sorunun yüzde 80’den fazlasını ortadan kaldıracaktır.</p>

    <p class="paragraf">Bazen sebeplerin sayısı yerine, sorunun (ya da fırsatın) finansal etkisi temelinde bir 80/20 Diyagramı çizmek daha faydalıdır.</p>

    <p class="solkucuk">Performansı karşılaştırın</p>

    <p class="paragraf">80/20 Kuralı der ki, yüksek üretkenliğe sahip olanlar her zaman az sayıdayken, düşük üretkenliğe sahip olanlar çoktur. Geçmiş 30 yıla ait tüm en etkin maliyet azaltma teknikleri (genellikle 80/20 Kuralı’nı bilinçli bir şekilde kabul ederek) bu kavrayıştan faydalanmıştır. Geriden gelenlerin çoğunluğunun sırtına, ya performanslarını en iyiler seviyesine yükseltme (bazen 90. yüzdelik dilimi, bazen 75., genellikle de bu aralıkta) ya da zarifçe sahada çekilme sorumluluğu yüklenir.</p>

    <p class="paragraf">Burası <span class="CharOverride-11">benchmarking</span>, en iyi uygulama ya da yeniden yapılanma gibi maliyet azaltma/değer yükseltme tekniklerini uzun uzun açıklamanın yeri değil. Bunların tümü 80/20 Kuralı’nın sistematik açılımlarıdır ve hepsi, eğer (büyük bir “eğer”) inatla takip edilirse, müşteriye sunulan değeri olağanüstü miktarda artırabilir. Ancak çok büyük bir sıklıkla bu teknikler son moda, unutulup gidecek yöneticilik hevesi ya da müstakil programlar haline gelir. Oysa tüm radikal faaliyeti dürtüleyecek olan, son derece basit 80/20 Kuralı’na oturtulsa çok daha büyük bir şansları olur:</p>

    <p class="paragraf20"></p>

    <p class="_0">► Ticari faaliyetin çok küçük bir kısmı işe yarar.</p>

    <p class="_0">► Müşterilere sunulan değer nadiren ölçümlenir ve her zaman eşitsizdir.</p>

    <p class="_0">► İleri doğru atılan büyük adımlar, müşterilere sunulan değerin ve bunun için ödeyecekleri bedelin ölçümünü ve karşılaştırmasını gerektirir.</p>

    <p class="arabaslik_sol">Sonuç: yalınlığın gücü</p>

    <p class="paragraf">İktisadi faaliyet israfçı olduğundan ve karmaşıklık ve israf birbirini beslediğinden, yalın bir işletme her zaman karmaşık bir işletmeden daha iyi olacaktır. Herhangi bir verili karmaşıklık düzeyinde, ölçek normal olarak değerli olduğundan, daha büyük bir işletmeye sahip olmak daha iyidir. Büyük ve yalın bir işletme en iyisidir.</p>

    <p class="paragraf">Büyük bir şey yaratmanın yolu, basit bir şey yaratmaktan geçer. Müşterilere daha üstün bir değer sunma konusunda ciddi olan herkes, karmaşıklığı azaltmak suretiyle bunu kolayca yapabilir. Her büyük işletme tıka basa yolcu doludur – kârsız ürünler, süreçler, tedarikçiler, müşteriler ve en usandırıcısı da yöneticiler. Bu yolcular ticaretin evrimleşmesinin yolunu tıkar. İlerleme, yalınlık gerektirir; yalınlık ise acımasızlık. Bu da yalın olanın güzel olduğu kadar nadir de olmasının nedenini açıklar.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-39-backlink" id="footnote-225-39">39</a> <span class="CharOverride-14">Henry Ford,</span> <span class="CharOverride-15">Ford on Management</span><span class="CharOverride-14">, Intr. Ronnie Lessem, Oxford: Blackwell, 1991, s. 10, 141, 148. Henry Ford,</span> <span class="CharOverride-15">My Life and Work and My Philosophy of Industry</span><span class="CharOverride-14">, 1929 tarihli eserin yeni basımı</span><span class="CharOverride-14">.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-40-backlink" id="footnote-225-40">40</a> <span class="CharOverride-14">Gunter Rommel,</span> <span class="CharOverride-15">Simplicity Wins</span><span class="CharOverride-14">, Cambridge, Massachusetts: Harvard Business School Press, 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-41-backlink" id="footnote-225-41">41</a> <span class="CharOverride-23" xml:lang="tr-TR">Customer franchise</span><span class="CharOverride-21" xml:lang="tr-TR">: Müşterinin bir ürüne ve ürünün pazarlamasına uzun süre maruz kalması sonucu, müşteride o ürün hakkında oluşan imajdır. Kaynak:</span> <span class="CharOverride-21" xml:lang="tr-TR">https://en.wikipedia.org/wiki/Customer_franchise</span> <span class="CharOverride-21" xml:lang="tr-TR">(ç.n.)</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-42-backlink" id="footnote-225-42">42</a> Matta 5:29’a gönderme: “Eğer sağ gözün günah işlemene neden olursa, onu çıkar at. Çünkü vücudunun bir üyesinin yok olması, bütün vücudunun cehenneme atılmasından iyidir.” <span class="CharOverride-24">http://incil.info/arama/Matta+5:29</span> sayfasından alıntı (ç.n.)</p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-43-backlink" id="footnote-225-43">43</a> <span class="CharOverride-14">George Elliott, Ronald G. Evans ve Bruce Gardiner, “</span><span class="CharOverride-15">Managing cost: Transatlantic lessons</span><span class="CharOverride-14">”</span> <span class="CharOverride-15">Management Review</span><span class="CharOverride-14">, Haziran 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-44-backlink" id="footnote-225-44">44</a> <span class="CharOverride-14">Richard Koch ve Ian Godden, a.g.e. (bkz. Bölüm 3, not 12).</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-45-backlink" id="footnote-225-45">45</a> <span class="CharOverride-14">Carol Casper, “Wholesale changes”,</span> <span class="CharOverride-15">US Distribution Journal</span><span class="CharOverride-14">, 15 Mart 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-46-backlink" id="footnote-225-46">46</a> <span class="CharOverride-14">Ted R. Compton, “Using activity-based costing in your organization”,</span> <span class="CharOverride-15">Journal of Systems Management</span><span class="CharOverride-14">, 1 Mart 1994.</span></p>
      </div>
    </div>
  </div>
</body>
</html>
