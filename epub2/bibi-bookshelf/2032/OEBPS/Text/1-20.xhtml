<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-20</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-20" xml:lang="en-GB">14</p>

    <p class="ort">Para, para, para</p>

    <p class="arayazi">Çünkü kimde varsa, ona daha çok verilecek ve o bolluk içinde olacak. Ama kimde yoksa, kendisinde olan da elinden alınacak.</p>

    <p class="paragraf20"></p>

    <p class="arayazi ParaOverride-7">Matta 25:9<span class="dip"><a class="_idFootnoteLink" href="#footnote-225-87" id="footnote-225-87-backlink">87</a></span></p>

    <p class="paragraf20"></p>

    <p class="paragraf">Bu da isteğe bağlı bölümlerden biri. Biraz parası olan ve nasıl çoğaltacağını öğrenmek isteyenler için.</p>

    <p class="paragraf">Gelecek aynen geçmiş gibi olsa, parayı çoğaltmak çok kolay olurdu. Tek yapmanız gereken parayı doğru yere koyup, öylece bırakmak olurdu.</p>

    <p class="arabaslik_sol">Para 80/20 Kuralı’na uyar</p>

    <p class="paragraf">Vilfredo Pareto’nun şu an 80/20 Kuralı diye bildiğimiz şeyi, gelir ve servet dağılımını araştırırken bulmuş olması tesadüf değil. Paranın öngörülebilir ve son derece dengesiz bir dağılıma sahip olduğunu anlamıştı. Öyle görünüyor ki para eşit dağıtılmaktan hoşlanmıyor:</p>

    <p class="paragraf20"></p>

    <p class="paragraf">► Gelir, kademeli vergilendirmeyle yeniden dağıtılmazsa, bir azınlığın toplam gelirin büyük bölümünü kazanması sonucu eşitsiz dağılmaya eğilimli.</p>

    <p class="paragraf">► Kademeli vergilendirme olsa bile servet, gelirden çok daha eşitsiz bir model izler; serveti eşit dağıtmak, geliri eşit dağıtmaktan daha zordur.</p>

    <p class="paragraf">► Bunun sebebi, servetin büyük kısmının gelirden çok yatırımla yaratılması ve yatırım getirisinin gelir getirisinden çok daha dengesiz olmasıdır.</p>

    <p class="paragraf">► Bileşik faiz fenomeni nedeniyle yatırım büyük miktarda servet yaratır. Örneğin, hisse senedi değeri yılda ortalama yüzde 12,5 artış gösterir. Bu da 1950’de yatırılan 100 sterlinin bugün 22.740 sterlin civarında olacağı anlamına gelir. Genelde reel yatırım getirileri (enflasyon etkisini çıkardıktan sonra) büyük oranda pozitiftir, enflasyonun şahlandığı dönemler istisnadır.</p>

    <p class="paragraf">► Yatırımın bileşik faiz getirisi oldukça farklılık gösterir: Bazı yatırımlar diğerlerine göre çok daha iyidir. Bu da servetin neden bu kadar eşitsiz dağıldığını açıklar. Serveti yıllık, diyelim ki, yüzde 5, 10, 20 ya da 40’la bileşik faize yatırmak büyük fark yaratır. Bu oranlarla 10 yıl boyunca bileşik faize yatırılan 1.000 sterlin sırasıyla, 1.629 sterlin, 2.593 sterlin, 6.191 sterlin ya da 28.925 sterlin yapar! Çünkü yüzde 40’tan bileşik faiz uygulanan yıllık getirinin sekiz katı, yüzde 5 bileşik faize göre neredeyse 18 katı daha fazla getiri yaratır ve ne kadar uzun süre devam edersek, sonuç o kadar daha asimetrik hale gelir.</p>

    <p class="paragraf">İşin tuhafı, belirli yatırım kategorileri ve belirli yatırım stratejileri servet yaratma konusunda diğerlerinden öngörülebilir bir şekilde daha iyidir.</p>

    <p class="arabaslik_sol">Para kazanmakla ilgili 80/20 kavrayışlar</p>

    <p class="paragraf">► İstihdam gelirindense yatırım gelirinden zengin olma ya da servetinizde büyük bir artış yaratma olasılığınız daha fazladır. Bu da yatırım yapmak için geç kalmadan yeterli para biriktirmenin önemli olduğu anlamına gelir. Yatırım dünyasına girmek için para biriktirmek genellikle sıkı çalışmayı ve az harcamayı gerektirir: Net gelir bir süreliğine harcamadan fazla olmalıdır. Bu kuralın yegâne istisnaları, miras ya da başka hibelerden elde edilen para, ailesi zengin biriyle evlenmek, piyangodan çıkan para ya da kumar ve suçtan kazanılan paradır. Birincisini kolayca öngöremezsiniz, üçüncüsü o kadar olasılık dışıdır ki hiç hesaba katılmamalıdır, dördüncüsü tavsiye edilmez, demek ki yalnızca ikincisi bilinçlice planlanabilir, ama o zaman bile sonuç kesin olamaz.</p>

    <p class="paragraf">► Yatırımın bileşik faiz etkisi nedeniyle, ya hayatınızın erken dönemlerinde yatırım yapmaya başlayarak ya da uzun yaşayarak (ikisi birden de olur) zengin olabilirsiniz. Erken başlamak en kontrol edilebilir stratejidir.</p>

    <p class="paragraf">► Mümkün olan en erken şekilde, geçmişte işe yaramış ilkelere dayalı, tutarlı ve uzun dönemli bir yatırım stratejisi geliştirin.</p>

    <p class="paragraf">Peki, sonrasında paranın yüzde 20’siyle yatırım gelirlerinin yüzde 80’ini nasıl elde edebiliriz? Cevap<span class="dip"><a class="_idFootnoteLink" href="#footnote-225-88" id="footnote-225-88-backlink">88</a></span>, Şekil 43’te gösterildiği gibi Koch’un 10 yatırım emrini takip etmektir.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt9.jpeg" /></span></p>

    <p class="_0">1. Yatırım felsefeniz kişiliğinizi yansıtsın</p>

    <p class="_0">2. Proaktif ve çılgın olun</p>

    <p class="_0">3. Esasen borsaya yatırım yapın</p>

    <p class="_0">4. Uzun dönemli yatırım yapın</p>

    <p class="_0">5. En çok yatırımı piyasanın düşük olduğu dönemlerde yapın</p>

    <p class="_0">6. Piyasayı yenemiyorsanız, takip edin</p>

    <p class="_0">7. Yatırımlarınızı uzmanlığınızın üzerine kurun</p>

    <p class="_0">8. Gelişen pazarların faydalarını değerlendirin</p>

    <p class="_0">9. Zarar kaynaklarınızı ayıklayın</p>

    <p class="_0">10. Kazancınızı çalıştırın</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt10.jpeg" /></span></p>

    <p class="paragraf ParaOverride-8"><span class="CharOverride-13">Şekil 43:</span> Koch’un 10 yatırım emri</p>

    <p class="solkucuk">Yatırım felsefeniz kişiliğinizi yansıtsın</p>

    <p class="paragraf">Başarılı bir kişisel yatırımın anahtarı, kişiliğiniz ve becerilerinizle kanıtlanmış bir dizi teknikten birini eşleştirmektir. Çoğu özel yatırımcı, son derece geçerli, ama bireysel olarak kendilerine uygun olmayan teknikler kullandıkları için başarısız olur. Yatırımcı, belki 10 adet başarılı stratejiden oluşan bir menüden, kendi mizacına ve bilgisine uygun olanını seçmelidir. Örneğin:</p>

    <p class="paragraf">► Sayılarla oynamayı seviyorsanız ve analitikseniz, analitik yatırım yöntemlerinden birinin düşkünü olmalısınız. Bunların arasında benim en sevdiklerim, değer yatırımı (ama bir sonraki maddeye bakın), kazanç ivmelenmelerini sezmek ve varantlar gibi özel yatırımlardır.</p>

    <p class="paragraf">► Kötümserliğe değil de daha çok iyimserliğe eğilimliyseniz, yukarıdakiler gibi aşırı analitik bir yöntemden kaçının. İyimserlerden genellikle kötü yatırımcılar çıkar, bu yüzden yatırımlarınızın gerçekten de endekslerin üzerine çıktığından emin olun; aksi takdirde onları satıp parayı endeks tracker fonlarına yatırın.</p>

    <p class="paragraf">Bazen iyimserlerden, ki bu durumda “vizyonerler” yakıştırmasını hak etmekteler, çok iyi yatırımcılar çıkar, çünkü büyük bir potansiyele sahip olduğunu bildikleri iki üç hisse seçerler. Ama eğer siz de bir iyimserseniz, hevesini kısıtlamaya ve beğendiğiniz hisselerin neden bu kadar çekici olduğunu mümkün olduğunca dikkatle listelemeye çalışın. Satın almadan önce mantıklı olmaya çalışın. Zarar eden hisseleri ise, ne kadar duygusal bağınız olsa da mutlaka satın.</p>

    <p class="paragraf">► Ne analitik ne de “vizyoner”, ama pratik bir insansanız, ya çok iyi bildiğiniz bir alanda uzmanlaşın ya da endekslerin üzerine çıkma konusunda başarılı bir geçmişi olan yatırımcıları takip edin.</p>

    <p class="solkucuk">Proaktif ve dengesiz olun</p>

    <p class="paragraf">Proaktif olmak demek, kendi yatırım kararlarınızın sorumluluğunu yüklenmek demektir. Danışmanların ve para yöneticilerinin esas tehlikesi, kârın kaymağını sıyırmaları değil, daha çok, yüksek getiriye giden yolu açan dengesiz portföy önerme veya uygulama olasılıklarının olmamasıdır. Denir ki, risk; bono, hisse senedi, nakit, gayrimenkul, altın ve koleksiyon gibi farklı araçlara yatırımınızı dağıtarak minimize edilir. Ama risk minimizasyonu aşırı abartılır. Gelecek yaşam tarzınızı değiştirecek kadar zengin olmak istiyorsanız, ortalamanın üzerinde gelir elde etmeniz gerekir. Dengesiz bir portföyle bunu yapma şansınız daha yüksektir. Bu da az sayıda yatırıma sahip olmalısınız anlamına gelir: Getirisinin yüksek olacağına inandığınız yatırımlar. Aynı zamanda tek bir araca yatırım yapmalısınız anlamına gelir...</p>

    <p class="solkucuk">Esasen borsaya yatırım yapın</p>

    <p class="paragraf">Örneğin on dokuzuncu yüzyıl Çin ipek serigrafisi ya da oyuncak askerleri gibi çok ezoterik bir araç konusunda uzman değilseniz, en iyi yatırım aracı borsadır.</p>

    <p class="paragraf">Uzun erimde, borsaya (hisse senedi ya da menkul kıymet de denir) yatırım yapmak, parayı bankada tutmaya ya da hükümet veya şirket bonoları gibi faiz getiren araçlara yatırım yapmaya göre şaşırtıcı derecede daha yüksek gelir sağlamaktadır. Örneğin, hesaplarıma göre, 1950’de İngiltere’de bir inşaat şirketine 100 sterlin yatırsaydınız, 1992’de elinizde 813 sterlin olurdu. Ama borsaya yatırılan aynı 100 sterlin size 14.198 sterlin, yani 17 kat daha fazla olarak geri dönerdi.<span class="dip"><a class="_idFootnoteLink" href="#footnote-225-89" id="footnote-225-89-backlink">89</a></span>Benzer hesaplamalar ABD ve hemen hemen bütün diğer büyük borsalar için yapılabilir.</p>

    <p class="paragraf">Borsada belirli bir uzmanlığı olmayan özel Amerikan yatırımcısı Anne Scheiber, İkinci Dünya Savaşı’ndan hemen sonra güvenilir hisse senetlerine 5000 $ yatırdı. Sonra onları bir süreliğine elinde tuttu. 5000 $, 1995 yılında 22 milyon dolar olmuştu: ilk halinin yüzde 440.000’i!</p>

    <p class="paragraf">Borsa, iyi ki, uzman olmayanlar için görece kolay bir yatırım aracı.</p>

    <p class="solkucuk">Uzun dönemli yatırım yapın</p>

    <p class="paragraf">Münferit hisse senetlerini ya da hisse senedi portföyünüzü çok sık alıp satmayın. Gerçekten zararda olmayan hisse senetlerinizi yıllarca tutun. Hisse senedi alım satımı hem pahalıdır hem de zaman alır. Yapabilirseniz, 10 yıllık, hatta daha da iyisi 20, 30, 50 yıllık bir vizyonunuz olsun. Kısa dönem için borsaya para yatırmak, yatırım yapmaktan çok kumar oynamaktır. İçinizden parayı çekip harcamak geçiyorsa, yatırım yapmaktan çok tüketim yapmak istiyorsunuz demektir.</p>

    <p class="paragraf">Bir noktada, vârislerinizin bunu yapmasını beklemektense, elbette siz servetinizin keyfini çıkarmak isteyeceksiniz. Servetinizi en iyi kullanma yöntemi, genellikle, zamanınızı nasıl harcayacağınıza kendinizin karar verdiği, en sevdiğiniz kariyerin peşinden gidebileceğiniz yeni bir yaşam tarzı yaratmaktır. O zaman yatırım dönemi sona erer. Ama bu değişimi gerçekleştirecek kadar paranız olana dek biriktirmeye devam edin.</p>

    <p class="solkucuk">En çok yatırımı piyasanın düşük olduğu dönemlerde yapın</p>

    <p class="paragraf">Değeri zaman içinde artsa da, hisse senedi piyasası, kısmen ekonomik konjonktürün bir fonksiyonu olarak, ama esasen de dalgalanma gösteren dış ortam nedeniyle konjonktüreldir. Şaşırtıcı ama, moda, ekonominin etkilediği moral durumu, umut ve korku gibi irrasyonel kaygılar fiyatlardaki iniş çıkışı etkiler. Pareto da bizzat bu fenomeni gözlemlemiştir:</p>

    <p class="paragraf20"></p>

    <p class="arayazi">Ahlakta, dinde ve politikada gözlemleyebileceğimiz, ekonomik dalgalanmaları andıran bir duygu ritmi bulunur.</p>

    <p class="arayazi">Yükselen trend esnasında bir girişimin para getireceğini göstermek niyetiyle üretilen her argüman beğeniyle karşılanırken; böylesi bir argüman iniş trendi esnasında kesinlikle reddedilirken iniş trendi esnasında belirli hisseleri satın almayı reddeden kişi kendisini yönlendirenin yalnızca mantık olduğuna inanır ve şuursuzca, günlük ekonomi haberlerinden edindiği binlerce küçük izlenime boyun eğdiğini bilmez. Sonra, yükselen trend esnasında, hiç de daha iyi bir başarı şansı sunmayan o aynı hisseleri ya da benzerlerini satın alırken, yine yalnızca mantığının söylediklerini takip ettiğini düşünecek ve güvensizlikten güvene geçişinin, etrafındaki atmosfer tarafından yaratılan duygulara bağlı olduğu gerçeğinden bihaber kalacaktır.</p>

    <p class="arayazi">Borsa’da gayet iyi bilinir ki, genelde halk yalnızca yükselen bir piyasada satın alır ve inişe geçen bir piyasada satar. Bu piyasadaki engin deneyimlerinden dolayı mantıklarını daha kapsamlı kullanan finans uzmanları, ara sıra duygularına kapılsalar da, tam tersini yapar ve bu da kazançlarının ana kaynağıdır. Bir patlama döneminde, bu patlamanın devam etmesi gerektiğine dair her vasat argüman büyük ikna ediciliğe sahip olur. Nihayetinde fiyatların sonsuza kadar yükselmeye devam edemeyeceğini söylemeye çalıştığınızda ise emin olun kimse sizi dinlemeyecektir.<span class="dip"><a class="_idFootnoteLink" href="#footnote-225-90" id="footnote-225-90-backlink">90</a></span></p>

    <p class="paragraf20"></p>

    <p class="paragraf">Değer yatırımı konusundaki bütün bir ekol bu felsefe etrafında yetişmiştir: Bir bütün olarak ya da münferit bir hisse bazında borsa düştüğünde satın al, yükseldiğinde sat. Bütün zamanların en başarılı yatırımcılarından biri olan Benjamin Graham değer yatırımının kitabını yazmıştır ve onun koyduğu kuralların doğruluğu defalarca kanıtlanmıştır.<span class="dip"><a class="_idFootnoteLink" href="#footnote-225-91" id="footnote-225-91-backlink">91</a></span></p>

    <p class="paragraf">Değer yatırımında size kılavuzluk edecek birçok kural bulunur. İyice basitleştirirken, yerimizin yüzde 20’sinde bu kuralların değerinin yüzde 80’ini elde edecek şekilde, işte size yardımcı olacak üç tanesi:</p>

    <p class="paragraf20"></p>

    <p class="paragraf">► Herkes satın alırken ve herkes borsanın ancak yükselebileceğine ikna olmuşken asla satın almayın. Aksine, herkes karamsarken siz satın alın.</p>

    <p class="paragraf">► Hisselerin ucuz veya pahalı olduğuna karar verirken en iyi yegâne temel ölçüt olarak fiyat/kazanç (F/K) oranını kullanın. Bir hissenin F/K’sı fiyatının vergi sonrası kazancına bölümüdür. Örneğin, bir hisse 250 sent ise ve hisse başına kazancı 25 sent ise, F/K oranı 10’dur. İyimserlik döneminde hissenin fiyatı 500 sente çıkar, ama kazancı hâlâ 25 sentte kalırsa, yeni F/K oranı 20 olur.</p>

    <p class="paragraf">► Genellikle, bir bütün olarak borsada F/K oranı 17’nin üzerinde ise tehlike var demektir. Piyasa bu kadar yüksek ise yoğun yatırım yapmayın. 12’nin altında F/K oranı, satın al sinyalidir; 10’un altı ise kesinlikle satın al sinyalidir. Borsa acenteniz ya da iyi bir finans gazetesi size piyasanın mevcut ortalama F/K’sının ne olduğunu söylemelidir. Hangi F/K’dan bahsettiğiniz sorulursa, bilgili bir şekilde “Tarihsel F/K, mankafalı,” deyin.<span class="dip"><a class="_idFootnoteLink" href="#footnote-225-92" id="footnote-225-92-backlink">92</a></span></p>

    <p class="solkucuk">Piyasayı yenemiyorsanız, takip edin</p>

    <p class="paragraf">Belirli kuralları takip edip kendi kişiliğinize ve becerilerinize uygun hale getirilmiş bir yaklaşım geliştirerek borsa ortalamasının üzerinde bir yatırım yaklaşımı geliştirmek olasıdır. Bu olasılıklar aşağıda incelenmiştir. Ancak, kendi yatırımlarınızı seçmenin borsa endekslerinden daha aşağıda bir performansa yol açması daha olasıdır.</p>

    <p class="paragraf">İkinci durumda, yani piyasayı alt etmek umuduyla kendi yaklaşımınızı deneyimlemek arzusunda bile değilseniz, “endeksi takip etmelisiniz”.</p>

    <p class="paragraf">Endeks takibi, borsa endeksinde olan hisseleri satın almak demektir. Endeksten düşen hisseleri (kötü performans gösteren hisseleri) satar, yeni hisseleri endekse girer girmez satın alırsınız.</p>

    <p class="paragraf">Finans basınını okuyarak endeksi kendiniz takip edebilirsiniz. Alternatif olarak, paranızı küçük bir yıllık ücret karşılığında bunu sizin için yapacak olan fon yöneticileri tarafından yönetilen “tracker fonu”na koyabilirsiniz.</p>

    <p class="paragraf">Hangi piyasayı izlemeyi tercih edeceğinize bağlı olarak farklı fonlar seçebilirsiniz. En güvenlisi kendi iç piyasanızda, en büyük ve en kaliteli hisselerden (bunlara “birinci sınıf hisse senedi” denir) oluşan endeksi takip ederek fon seçmektir.</p>

    <p class="paragraf">Endeks takibinin riski oldukça düşüktür ve buna karşılık uzun vadede yüksek getiriye sahiptir. Bu yaklaşımı benimsemeye karar verirseniz, bu ilk altı emir dışında daha fazla bir şey okumanıza gerek yok. Riski daha yüksek olsa da, kendi seçiminizi yapmak daha eğlenceli ve daha fazla getirili olabilir. Bundan sonraki dört emir bu durumda uygulanır. Ancak unutmayın ki, kendi yatırım stratejiniz genellikle endeksin üzerine çıkamıyorsa, bu emir endeks takibine geri dönmenizi gerektirir. O zaman zarar edenleri satın ve endeksi takip edin.</p>

    <p class="solkucuk">Yatırımlarınızı uzmanlığınızın üzerine kurun</p>

    <p class="paragraf">80/20 felsefesinin özü az sayıda şeyi iyi bilmektir: uzmanlaşmak.</p>

    <p class="paragraf">Bu kural özellikle yatırım için geçerlidir. Hangi hisse senetlerini alacağınıza kendiniz karar veriyorsanız, görece iyi bildiğiniz bir alanda uzmanlaşın.</p>

    <p class="paragraf">Uzmanlaşmanın en muhteşem yanı, olasılıkların neredeyse sonsuz olmasıdır. Örneğin, çalıştığınız sektöre ait hisse senetlerinde uzmanlaşabilirsiniz ya da hobinizle ilgili, yaşadığınız bölge ya da herhangi başka bir şeyle ilgili hisse senetlerinde uzmanlaşabilirsiniz. Alışverişi seviyorsanız, örneğin perakendeci hisselerinde uzmanlaşmaya karar verebilirsiniz. Böylece, her mağazası meraklı alışverişçilerle dolup taşan yeni bir zincirin ortaya çıktığını fark ettiğinizde, bu hisselere yatırım yaparsınız. Bir uzman olarak yola koyulmasanız bile, birkaç hisse senedinde uzmanlaşmaya değebilir, örneğin belirli bir sektördekilere. Böylece o alanla ilgili mümkün olduğunca çok şey öğrenebilirsiniz.</p>

    <p class="solkucuk">Gelişen pazarların faydalarını değerlendirin</p>

    <p class="paragraf">Gelişen pazarlar, gelişmiş ülkelerin –ekonominin hızla büyüdüğü ve borsanın halen gelişme aşamasında olduğu ülkelerin– dışındaki borsalardır. Gelişen pazarlara Asya’nın büyük bölümü (Japonya hariç), Afrika, Hint alt kıtası, Güney Amerika, Orta ve Doğu Avrupa’nın eski komünist ülkeleriyle Avrupa’nın çevresinde yer alan Portekiz, Yunanistan ve Türkiye gibi ülkelerdir.</p>

    <p class="paragraf">Temel teori çok basittir. Borsa performansı bir bütün olarak ekonominin büyümesiyle yakından ilişkilidir. Bu yüzden, mevcut ve beklenen GSMH büyümesi en hızlı olan ülkelere –gelişen pazarlara– yatırım yapın.</p>

    <p class="paragraf">Gelişen pazarların iyi birer yatırım alanı olmasının başka sebepleri de vardır. Gelecekteki özelleştirmelerden aslan payına sahiptirler ve bunlar genellikle iyi birer para kapısıdır. 1990’larda komünizmin tuhaf ve ani ölümü pek çok gelişmekte olan ülkeyi daha çok serbest pazar ekonomi politikalarını benimsemeye itti. Bunların, kaçınılmaz toplumsal kargaşaların ardından, yatırımcılar için yüksek getiri kaynağı olacak şekilde yavaş yavaş ilerleme kaydetmeleri olası. Gelişen ülkelerin hisse senetlerinin değeri genelde iyidir, çünkü oldukça düşük F/K oranına sahip olma eğilimindedirler. Pazar gelişip olgunlaştıkça ve tekil şirketler büyüdükçe, F/K’ın yükselmesi de olasıdır, ki bu da hisse senedi fiyatlarını önemli ölçüde canlandırır.</p>

    <p class="paragraf">Ancak gelişen pazarlara yatırım yapmak, kendi ülkenizde yatırım yapmaktan kesinlikle daha risklidir. Şirketler genç ve daha az istikrarlıdır, ülke borsası politik değişimler veya emtia fiyatlarındaki düşüşler nedeniyle düşebilir, kur (ve onunla birlikte hisseleriniz) değer kaybına uğrayabilir. Paranızı kurtarmanız da yatırmaktan çok daha zor olabilir. Ayrıca alım satım farkı ve komisyon bazında yatırım maliyeti, gelişmiş pazarlara göre çok daha yüksektir. Piyasa yapıcı tarafından kazıklanma olasılığı çok daha yüksektir.</p>

    <p class="paragraf">Gelişen pazarlara yatırım yapan biri, üç ilkeyi takip etmelidir. Bunlardan biri, toplam portföyünüzün yalnızca çok küçük bir kısmını, en fazla yüzde 20’sini gelişen pazarlara yatırmaktır. İkincisi, gelişen pazarlara ayırdığınız fonların büyük bölümünü, ancak pazar görece düşükken ve yatırım yaptığınız ülkenin ortalama F/K oranı 12’nin altındayken yatırmaktır. Üçüncüsü, uzun vadeli yatırım yapmak ve ancak F/K görece yükseldiğinde parayı çekmektir.</p>

    <p class="paragraf">Ama bu uyarılar ışığında, gelişen pazarların, uzun dönemde yüksek performans göstermesi olasıdır. Buralara biraz yatırım yapmak, eğlenceli olduğu kadar akıllıca da olabilir.</p>

    <p class="solkucuk">Zarar kaynaklarınızı ayıklayın</p>

    <p class="paragraf">Herhangi bir hisse senedi (aldığınız fiyattan) yüzde 15 düşerse, satın. Bu kurala titizlikle ve istikrarlı bir şekilde uyun.</p>

    <p class="paragraf">Daha sonra aynı hisseyi daha düşük bir fiyattan tekrar satın almak isterseniz, yeniden yatırım yapmadan önce fiyat düşüşünün, en azından birkaç gün (tercihen birkaç hafta) için durmasını bekleyin.</p>

    <p class="paragraf">Aynı yüzde 15 kuralını yeni yatırıma da uygulayın: Yüzde 15’ten fazla zarara izin vermeyin.</p>

    <p class="paragraf">Bu emrin tek kabul edilebilir istisnası, pazar dalgalanmalarını dert etmek istemeyen ve yatırımları izlemeye vakti olmayan uzun vadeli bir yatırımcı olmanızdır. 1929-32, 1974-75 ve 1987 çöküşleri esnasında borsada kalanlar, uzun vadede iyi ettiler. İlk yüzde 15’lik düşüşten sonra (mümkün olan durumlarda) satıp, pazar en dip noktasından yüzde 15 yükseldiğinde geri dönenler ise çok daha iyi ettiler.</p>

    <p class="paragraf">Yüzde 15 kuralında kilit nokta, tekil hisselerle ilgili oluşudur, pazarla ilgili değil. Tekil bir hisse yüzde 15 düşerse, ki bu pazarın aynı miktarda düşüşünden daha alışıldıktır, satılmalıdır. Uzun vadede borsaya (ya da geniş bir hisse senedi portföyüne) bağlı kalarak biraz, eğer varsa, servet kaybedilirken, düşüşteki bir ya da birkaç hisse senedine yanlış bir şekilde sadık kalınarak daha fazla miktarda servet kaybedilir. Tekil hisse senetleri için gelecekte ne olacağına dair en iyi gösterge, mevcut göstergedir.</p>

    <p class="solkucuk">Kazancınızı çalıştırın</p>

    <p class="paragraf">Zarara dur deyin, ama kazanca demeyin. İyi bir yatırımın en iyi uzun vadeli göstergesi, sürekli tekrar eden kısa vadeli kazancıdır! Kârı çok erken çekip almanın cezbediciliğine karşı koyun. Pek çok özel yatırımcının en kötü hatası budur: Güzel kâr eder, ama daha sıkı kârı kaçırırlar. Kimse kârı çekip aldı diye iflas etmemiştir, ama bir sürü insan bu nedenle asla zengin olamamıştır!</p>

    <p class="paragraf">Yatırımla ilgili henüz üzerinde durmadığımız iki 80/20 Kuralı daha var:</p>

    <p class="paragraf20"></p>

    <p class="paragraf">► Uzun dönemde elde tutulan çok sayıda yatırım portföyü karşılaştırıldığında, portföyün yüzde 20’sinin kazancın yüzde 80’ine sahip olduğu genellikle doğrudur.</p>

    <p class="paragraf">► Portföyünü uzun bir zaman dilimi boyunca elinde tutan bir birey için, kazancın yüzde 80’i genellikle yatırımın yüzde 20’sinden elde edilecektir. Sırf menkul kıymetlerden oluşan bir portföyde, kazancın yüzde 80’i eldeki hisselerin yüzde 20’sinden gelir.</p>

    <p class="paragraf20"></p>

    <p class="paragraf">Bu kuralların doğru olmasının nedeni, birkaç yatırım genellikle şaşırtıcı derecede iyi performans gösterirken, çoğunluğun böyle olmamasıdır. Bu az sayıdaki as hisse senedi olağanüstü kazanç sağlayabilir. Bu nedenle, bu asların tüm işlem boyunca portföy dahilinde kalması kesinlikle çok önemlidir. Anita Brookner’ın romanlarından birinde, ölmekte olan bir karakterin sözleriyle: “Asla Glaxo’yu satma.”</p>

    <p class="paragraf">1950’lerde ya da 1960’larda IBM’den, McDonalds’tan, Xerox’tan, Marks&amp;Spencer’dan; 1970’lerde Shell’den, GE’den, Lonrho’dan, BTR’dan ya da İsviçreli ilaç firması Astra’dan; 1980’lerin ilk zamanlarında American Express’ten, Body Shop’tan ya da Cadbury Schweppes’ten; 1980’lerin ikinci yarısında ise Microsoft’tan yüzde 100 kâr kapatmak kolaydı. Bu kazançları elde eden yatırımcılar sonrasında bu değerin birkaç katını kaçıracaklardı.</p>

    <p class="paragraf">İyi işler sürekli iyi performanstan oluşan bir verimlilik döngüsü yaratmaya eğilimlidir. Ancak bu momentum tersine döndüğünde, ki bu da yirmi otuz yıl sürebilir, satmayı düşünmelisiniz. Tekrar edecek olursak, fiyat, güncel yüksek fiyatından yüzde 15 düşmeden satmamak faydalı bir temel kuraldır.</p>

    <p class="paragraf">Bunu yapabilmek için, en yüksek fiyatın yüzde 15 altında, satışı gerçekleştireceğiniz bir “kapa-kazan” fiyatı belirleyin. Yüzde 15 azalma, eğilimde bir değişimin göstergesi olabilir. Aksi halde, şartlar sizi satmaya zorlayana dek elinizde tutmaya devam edin.</p>

    <p class="arabaslik_sol">Sonuç</p>

    <p class="paragraf">Para, parayı doğurur. Ancak bazı doğurma yöntemlerinin çok daha üretken sonuçları bulunur. Samuel Johnson, bir insanın para kazanmaktan daha masumane bir işi olamayacağını söyler. Bu gözlemi, gerek yatırım yoluyla gerekse başarılı bir profesyonel kariyer yoluyla ya da ikisiyle birden olsun, doğru ahlaki düzeyde servet birikiminin iyi olduğu fikrine dayanır. Her iki uğraş da kötülenmemelidir, ama aynı ölçüde, her ikisi de topluma hizmet etmek ya da kişisel mutluluk için garantili bir pasaport değildir. Hem para kazanmak hem de profesyonel başarı kendi sonlarını getirme tehlikesini taşır.</p>

    <p class="paragraf">Başarı sarhoşluğu gayet mümkündür. Servet, onu yönetme ihtiyacını yaratır; avukatlarla, vergi danışmanlarıyla, bankacılarla ve diğer derinlemesine ufuk açan ilişkilerle uğraşmak gerekir. Önceki bölümde özetlenen profesyonel başarı mantığı, hiç acımadan çok daha profesyonel gerekliliklere yol açar. Başarılı olmak için en tepeyi hedeflemelisiniz. Oraya ulaşmak için, içiniz dışınız iş olmalı. Maksimum kaldıraç gücünü elde etmek için çok sayıda insan çalıştırmalısınız. İşinizin değerini maksimize etmek için, başkalarının parasını kullanmalı ve sermaye kaldıracından faydalanmalısınız, böylece daha da büyür ve daha da kârlı hale gelirsiniz. Temas ettiğiniz çevre genişler, dostlara ve ilişkilerinize ayırdığınız zaman daralır. Başarının baş döndürücü döner kavşağında odağınızı, bakış açınızı ve kişisel değerlerinizi kaybetmek kolaydır. Herhangi bir aşamada, başarıyı durdurun demek gayet rasyonel bir tepkidir: İnecek var!</p>

    <p class="paragraf">İşte bu yüzden kariyerden ve para kazanmaktan uzak durmak ve hepsinden daha önemli olan konuyu düşünmek akla uygundur: mutluluk.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-87-backlink" id="footnote-225-87">87</a> <span class="CharOverride-21" xml:lang="tr-TR">Alıntı:</span> <span class="CharOverride-21" xml:lang="tr-TR">http://biblehub.com/tur/matthew/25.htm</span> <span class="CharOverride-21" xml:lang="tr-TR">(ç.n.)</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-88-backlink" id="footnote-225-88">88</a> <span class="CharOverride-14">Devamı gayet basit bir hikâye. Özel yatırımı ciddiye almak isteyenlere atfedilen eser: Richard Koch (1994, 1997)</span> <span class="CharOverride-15">Selecting Shares that Perform</span><span class="CharOverride-14">, Londra: Pitman.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-89-backlink" id="footnote-225-89">89</a> <span class="CharOverride-15">Equity and Gilt Study</span><span class="CharOverride-14">, London: BZW, 1993 baz alınmıştır. Bkz. Koch, a.g.e., s. 3.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-90-backlink" id="footnote-225-90">90</a> <span class="CharOverride-14">Vilfredo Pareto, a.g.e.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-91-backlink" id="footnote-225-91">91</a> <span class="CharOverride-14">Bkz. Janet Lowe, Benjamin Graham,</span> <span class="CharOverride-15">The Dean of Wall Street</span><span class="CharOverride-14">, Londra: Pitman, 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-92-backlink" id="footnote-225-92">92</a> <span class="CharOverride-14">Önceki yılın açıklanan kazançlarına dayalı geçmiş F/K’ın yanı sıra, borsa analistleri tarafından tahmin edilen gelecekteki kazançlara dayalı bir de tahmini F/K vardır. Kazançların yükselmesi bekleniyorsa, tahmini F/K, geçmiş F/K’dan daha düşük olacak ve böylece hisselerin daha ucuz görünmesine neden olacaktır. Tahmini F/K deneyimli yatırımcılar tarafından ciddiye alınmalıdır, ama aynı zamanda tahmini kazançlar gerçekleşmeyebileceğinden (ve gerçekte, genellikle gerçekleşmediğinden) bu potansiyel bir tehlikedir de. F/K hakkında daha detaylı bir tartışma için bkz. Richard Koch, a.g.e. (bkz. not 1), s. 108–12.</span></p>
      </div>
    </div>
  </div>
</body>
</html>
