<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-17</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-17" xml:lang="en-GB">11</p>

    <p class="ort">Her zaman istediğini elde edebilirsin</p>

    <p class="arayazi ParaOverride-7">En önemli şeyler</p>

    <p class="arayazi ParaOverride-7">Asla en önemsiz şeylerin insafına bırakılmamalı</p>

    <p class="paragraf20"></p>

    <p class="arayazi ParaOverride-7">Johann Wolfgang von Goethe</p>

    <p class="paragraf20"></p>

    <p class="paragraf">Yaşamdan ne istediğinizi çözün. 1980’lerin deyimiyle, “hepsini almayı” hedefleyin. İstediğiniz her şey sizin olmalı: istediğiniz tipte bir iş; ihtiyacınız olan ilişkiler; sizi mutlu ve tatmin edecek toplumsal, zihinsel ve estetik uyarımlar; size uygun yaşam tarzı için ihtiyacınız olan para; başarı ya da başkalarına hizmet için sahip olduğunuz (ya da olmadığınız) gereklilikler. Bunların hepsini hedeflemezseniz, asla hepsini elde edemezsiniz. Hedeflemek için ne istediğinizi bilmeniz gerekir.</p>

    <p class="paragraf">Pek çoğumuz ne istediğimiz üzerine düşünmeyiz. Böylece de pek çoğumuzun sonu, aksak bir hayat olur. İşi yoluna koysak, ilişkileri doğrultamayız ya da tersi olur. Para ve başarı peşinde koşarız, ama hedefimize ulaştıktan sonra bir de bakarız ki zafer boşmuş.</p>

    <p class="paragraf">80/20 Kuralı bu üzücü durumu kayıt altına alır. Yaptıklarımızın yüzde 20’si sonucun yüzde 80’ine yol açar; yaptıklarımızın yüzde 80’i ise sonucun yalnızca yüzde 20’sine. Çabamızın yüzde 80’ini düşük değerli çıktılarla heba ederiz. Zamanımızın yüzde 20’si değer verdiğimiz şeylerin yüzde 80’ine götürür; zamanımızın yüzde 80’i bize faydası pek az olan şeylere harcanıp yok olur. Zamanımızın yüzde 20’si mutluluğun yüzde 80’ine yol açar; ama zamanımızın yüzde 80’i pek az mutluluk doğurur.</p>

    <p class="paragraf">Ama 80/20 Kuralı her zaman geçerli değildir, geçerli olmak zorunda da değildir. Tatminkâr olmayan ve müsrif duruma dikkat çekmek amacıyla bir teşhis yöntemi olarak vardır. Hedefimiz 80/20 Kuralı’nı boşa çıkarmak ya da en azından onu, çok daha mutlu ve etkili olabileceğimiz daha yüksek bir düzleme nakletmek olmalı. 80/20 Kuralı’nın vaadini hatırlayın: Bize söylediği şeye önem verirsek, daha az çalışabilir, daha çok kazanabilir, daha fazla keyif alabilir ve daha başarılı olabiliriz.</p>

    <p class="paragraf">Bunu yapmak için, istediğimiz her şeyi kapsamlıca gözden geçirmekle işe başlamalıyız. İşte bu bölümün ele aldığı konu bu. Daha sonra Bölüm 12, 13 ve 14’te bazı bileşenler –sırasıyla ilişkiler, kariyer ve para– daha detaylıca ele alınıyor. Bölüm 15’te ise nihai hedefe geri dönülüyor: mutluluk.</p>

    <p class="arabaslik_sol">Yaşam tarzıyla başlayın</p>

    <p class="paragraf">Yaşamınızdan keyif alıyor musunuz? Bir kısmandan değil, büyük kısmından: En azından yüzde 80’inden? Peki keyif alsanız da almasanız da size daha uygun olabilecek başka bir yaşam tarzı var mı? Kendinize şunları sorun:</p>

    <p class="paragraf20"></p>

    <p class="paragraf">► Doğru insanla ya da insanlarla mı yaşıyorum?</p>

    <p class="paragraf">► Doğru yerde mi yaşıyorum?</p>

    <p class="paragraf">► Çalışma saatlerim doğru mu ve ideal iş/eğlence ritmimle eşleşiyor mu, aileme ve toplumsal ihtiyaçlarıma uyuyor mu?</p>

    <p class="paragraf">► Kontrol bende mi?</p>

    <p class="paragraf">► İstediğim zaman egzersiz yapabiliyor muyum; derin düşünceye dalabiliyor muyum?</p>

    <p class="paragraf">► Etrafımdakilerle hemen her zaman huzurlu ve rahat mıyım?</p>

    <p class="paragraf">► Yaşam tarzım yaratıcı olmamı ve potansiyelimi kullanmamı kolaylaştırıyor mu?</p>

    <p class="paragraf">► Yeterince param var mı, işlerim endişelenmemi gerektirmeyecek kadar düzenli mi?</p>

    <p class="paragraf">► Bu yaşam tarzı, yardımcı olmak istediğim insanların hayatlarına değer katmak için yapmak istediğim her türlü katkıyı kolaylaştırıyor mu?</p>

    <p class="paragraf">► Yakın arkadaşlarımı yeterince sık görüyor muyum?</p>

    <p class="paragraf">► Hayatımdaki seyahatlerin kapsamı tam yerinde mi, çok az ya da çok yetersiz değil mi?</p>

    <p class="paragraf">► Bu yaşam tarzı eşim ve ailem için de doğru mu?</p>

    <p class="paragraf">► İhtiyacım olan her şey tam burada mı? Hepsine sahip miyim?</p>

    <p class="arabaslik_sol ParaOverride-14">Peki ya iş?</p>

    <p class="paragraf">İş, hayatın önemli bir parçası, ne fazlaya kaçılmalı ne de eksik bırakılmalı. İster karşılığında ödeme alınsın ister alınmasın, hemen hemen herkesin çalışmaya ihtiyacı vardır. Ne kadar keyif aldıklarını iddia ederlerse etsinler, hiç kimse, işin hayatlarının yönetimini ele geçirmesine izin vermemeli. Çalışma saatleri toplumsal gelenekler tarafından dikte edilmemeli. 80/20 Kuralı bu noktada iyi bir kriter sağlayabilir ve daha fazla ya da az çalışmanızın gerekli olup olmadığını söylemek için iyi bir yol olabilir. Artbitraj nosyonu gibi: Ortalamada iş dışında daha mutluysanız, daha az çalışmalı ve/veya işinizi değiştirmelisiniz. Ortalamada çalışırken daha mutluysanız, daha fazla çalışmalı ve/veya iş dışı yaşamınızı değiştirmelisiniz. Hem çalışırken hem de iş dışında eşit derecede mutlu olmadan ve hem çalışma sürenizin en az yüzde 80’inde hem de iş dışı zamanınızın yüzde 80’inde mutlu olmadan ideale ulaşamazsınız.</p>

    <p class="solkucuk ParaOverride-14">Meslekten soğuma</p>

    <p class="paragraf">Çoğu insan işini pek sevmez. O işin kendilerine uygun olmadığını, ama geçim kaynağı olduğundan yapmak “zorunda” olduklarını düşünür. Bir de işlerini sevmediklerini söylemek doğru olmasa bile, yine de işe karşı karmaşık duyguları olanlar vardır: Bazen, bazı yönlerinden keyif alır; başka durumlarda başka yönlerini kesinlikle sevmezler. Tanıdığınız pek çok, belki de çoğu insan mevcut işlerinden aldıkları ödemenin aynısını alsalar; başka bir şey yapmayı tercih ederdi.</p>

    <p class="solkucuk">Kariyer tek başına ele alınamaz</p>

    <p class="paragraf">Sizin ve/veya eşinizin sürdürdüğü kariyere, o kariyerin ifade ettiği bütünsel yaşam kalitesi açısından bakmak lazım: Yaşadığınız yer, birlikte ve dostlarla geçirdiğiniz zaman ve vergi sonrası gelirinizin bu yaşam tarzını sürdürmenize yetip yetmemesinin yanı sıra, bir de çalışıyor olmaktan duyduğunuz tatmin.</p>

    <p class="paragraf">Muhtemelen sandığınızdan daha fazla seçeneğe sahipsiniz. Belki de mevcut mesleğiniz doğru ve onu bir ölçüt olarak kullanabiliyorsunuz. Ama yaratıcı düşünün, farklı bir kariyer ve yaşam tarzı tercih etmez miydiniz? Mevcut ve gelecekteki yaşam tarzınız için birkaç farklı seçenek oluşturun.</p>

    <p class="paragraf">İş yaşamınız ile iş dışında keyif aldığınız şeyler arasında herhangi bir çelişki olmaması gerektiği önermesinden yola çıkın. “İş” pek çok şey olabilir, özellikle de eğlence sektörü günümüzde ekonominin büyük bir dilimini oluştururken. Hobiniz olan bir alanda çalışabilir ya da hatta hobinizi işe çevirebilirsiniz. Hevesin başarıya götürdüğünü unutmayın. Başkalarının dikte ettiği bir mesleğe heves duymaktansa, hevesinizi kariyere dönüştürmek genellikle daha kolaydır.</p>

    <p class="paragraf">Ne yaparsanız yapın, ulaşmaya çalıştığınız optimum nokta konusunda net olun ve onu yaşamınızın genel bağlamında değerlendirin. Bunu söylemesi kolay, yapması zordur: Eski alışkanlıklar kolay kolay değişmez. Yaşam tarzının önemi ise alışılageldik meslek fikrinin taleplerine kolayca kurban edilir. Örneğin 1983’te iki iş arkadaşımla birlikte kendi yönetim danışmanlığı işimizi kurduğumuzda, eskiden patronlarımızın bizden talep ettiği uzun çalışma saatlerinin ve yoğun seyahatlerin yaşamlarımız üzerindeki negatif etkilerinin farkındaydık. Böylece biz de yeni işimizde “bütünsel yaşam tarzı yaklaşımı” kurmaya ve gelir kadar yaşam kalitesine de vurgu yapmaya karar verdik. Ancak işler akın akın gelmeye başlayınca sonunda biz de haftada klasik 80 saat çalışmaya ve daha da kötüsü, çalışanlarımızdan da aynısını istemeye başladık (kederli danışmanlardan biri beni ortaklarımı “insanların hayatlarını mahvetmekle” suçladığında, ilk başta ne demek istediğini anlamamıştım). Paranın peşinde koşarken bütünsel yaşam tarzı yaklaşımı penceren uçup gidivermişti.</p>

    <p class="solkucuk ParaOverride-15">Sizi en mutlu kılacak meslek hangisi?</p>

    <p class="paragraf">Burada bu post kavgası ortamından çıkmanızı mı savunuyorum? Pek değil. Belki de bu post kavgasından mutlusunuzdur. Yapmaktan keyif aldığınız şey hakkında mutlaka net olmalı ve bunu kariyerinize dahil etmeye çalışmalısınız. Ancak yaptığınız “şey” denklemin yalnızca tek bir unsurudur. Aynı zamanda iş göreceğiniz çalışma ortamını ve mesleki başarının sizin için önemini de hesaba katmalısınız. Mesleki mutluluğunuzu belirlemede bunlar da en az o kadar önemlidir.</p>

    <p class="paragraf">İki boyutta nerede durduğunuzu netleştirmeniz gerekir:</p>

    <p class="paragraf">► Genel ve mesleki başarı anlamında yüksek bir motivasyona sahip misiniz?</p>

    <p class="paragraf">► Serbest çalışan ve bağımsız bir kişi olarak (“kendi hesabına çalışan bir girişimci”) bir organizasyonda çalışarak mı mutlu olurdunuz, yoksa bir işveren olarak mı?</p>

    <p class="resim"><span><img alt="21.jpg" class="_idGenPageitem-38" src="../Images/21_fmt.jpeg" /></span></p>

    <p class="paragraf">Şekil 40 bu seçimi göstermektedir. Hangi kutu sizi en iyi tarif ediyor?</p>

    <p class="paragraf">Kutu 1’deki kişiler son derece hırslıdır, ama başkalarının organize ettiği ve sağladığı bir ortamda çalışmayı tercih eder. “Organizasyon adamı” (ve kadını) arketipi bu kutuya girer. Bu rollerin sayısı düşüşte, çünkü büyük organizasyonlar hem daha az çalışanı işe alıyor ve hem de pazar paylarını küçüklere kaptırıyor (ilk eğilim devam edecektir, ikincisi etmeyebilir). Tabii bu pozisyonların arzı azalıyorsa, talebi de azalıyordur. Bu tip bir görev istiyorsanız, bu gerçeğin farkına varmalı ve ne kadar eski moda kalsa bile tutkunuzun peşinden gitmelisiniz.</p>

    <p class="paragraf">Kutu 2’deki kişiler iş arkadaşları tarafından takdir edilmek isteyen, alanlarının en iyisi olmak isteyen tipik profesyonellerdir. Bağımsız olmak isterler ve organizasyonlara uymazlar, tabii bu organizasyonlar (çoğu üniversite gibi) aşırı hoşgörülü değilse. Bu insanlar en kısa zamanda kendi işlerine sahip olabilmelidir. Bunu başardıktan sonra, finansal karşılığı yüksek olsa bile, başkalarını işe almanın cazibesine karşı durmalıdır. Kutu 2’ye uygun insanlar, iş anlamında başkalarına bağımlı olmaktan mümkün olduğunca kaçınmak isteyen, kendi hesabına çalışan girişimcilerdir.</p>

    <p class="paragraf">Kutu 3’teki kişiler yüksek motivasyona ve hırsa sahiptir, bir yerde çalışmaktan nefret ederler ama kendi hesabına çalışan girişimcilerin yalnız yaşamını da istemezler. Alışılmadık olabilirler, ama bunlar kurucudurlar: Etraflarında bir ağ ya da bir yapı kurmak isterler. Onlar geleceğin girişimcileridir. Amerika’nın en zengin iki adamından biri olan Bill Gates kişisel bilgisayar yazılımına takıntılı, üniversite terk biriydi. Ama Bill Gates kendi hesabına çalışan bir girişimci değildir. Kendisi için çalışan bir sürü başka insana ihtiyaç duyar. Pek çok insan böyledir. Çalışanları şirket içinde motive etme ve yetkilendirme ideolojisi bu ihtiyacı belirsizleştirmiş ve iş kurma isteğini biraz demode hale getirmiştir. Başkalarıyla birlikte çalışmak istiyor, ama onlar için çalışmak istemiyorsanız, siz Kutu 3 tipi birisiniz. Bu gerçeğin farkına varıp bu konuda bir şeyler yapsanız iyi olur. Hüsrana uğramış pek çok profesyonel, yaptıkları işi seven ama Kutu 1 ya da 2 ortamında olan Kutu 3 insanıdır. Hüsranlarının kaynağının profesyonel değil, organizasyonel olduğunu fark etmezler.</p>

    <p class="paragraf">Kutu 4’teki kişilerin yüksek mesleki başarı motivasyonu yoktur, ama başkalarıyla birlikte çalışmayı da severler. Haftanın pek çok saatini bu şekilde, ya geleneksel bir işte ya da gönüllü bir pozisyonda geçirmelidirler.</p>

    <p class="paragraf">Kutu 5 insanları hırslı değildir, ama işlerinde özerk olmayı çok isterler. Kutu 5’e uygun kişiler için en iyi pozisyon, kendi şirketlerini kurmalarındansa, firmalar için belirli projeler üzerinde çalıştıkları serbest zamanlı işlerdir.</p>

    <p class="paragraf">Kutu 6’daki kişiler mesleki başarıya fazla ihtiyaç duymayan, ama başkalarını örgütlemekten ve geliştirmekten keyif alan kişilerdir. Pek çok öğretmen, sosyal hizmet uzmanı ve hayır işi yapanlar Kutu 6’ya uygun tiplerdir ve bu pozisyonlarına çok iyi uyum sağlarlar. Kutu 6’ya uygun kişiler için yolculuk her şeydir; ulaşmaya hiç gerek yoktur.</p>

    <p class="paragraf">Pek çok insan “doğru” kutuya yönelir, ama işyerinde yabancılaşma varsa, genellikle bunun nedeni kişinin yanlış kutuda olmasıdır.</p>

    <p class="arabaslik_sol">Peki ya para?</p>

    <p class="paragraf">Hem de nasıl! Çoğu insanın para hakkında tuhaf fikirleri vardır. Olduğundan daha önemli olduğunu düşünürler. Ama onu kazanmanın da olduğundan daha zor olduğunu düşünürler. Çoğu insan elindekinden daha fazla paraya sahip olmak istediğinden, gelin önce ikinci konuyu ele alalım.</p>

    <p class="paragraf">Benim görüşüme göre para kazanmak zor değil. Elinizde biriktirmek için biraz olsun para varsa, onu çoğaltmak da zor değil.</p>

    <p class="paragraf">Öncelikle parayı nasıl elde edersiniz? En iyi, şaşırtıcı sıklıkla en işe yarayan cevap, keyif aldığınız bir şeyler yapmak.</p>

    <p class="paragraf">Mantık şöyle işler. Bir şeyden keyif alıyorsanız, o işte iyi olma olasılığınız vardır. Keyif almadığınız işlerdense, o işte daha iyi olma olasılığınız vardır (bu her zaman geçerli değildir, ama istisnalar da azdır). Bir şeyde iyiyseniz, başkalarını tatmin edecek bir şey yaratabilirsiniz. Başkalarını tatmin ederseniz, genellikle bunun karşılığında size iyi para verirler. Çoğu insan ise keyif aldığı şeyi yapmadığı için sizin kadar üretken olmayacağından, siz uğraşı alanınızdaki rayiç değerin üzerinde para kazanabileceksiniz.</p>

    <p class="paragraf">Ama bu mantık dört dörtlük değil. Arzın talebi fazlasıyla aştığı bazı meslekler var, örneğin oyunculuk. Peki bu koşullarda ne yaparsınız?</p>

    <p class="paragraf">Yapmamanız gereken şey, vazgeçmek. Bunun yerine, arz ve talebin daha eşit olduğu, ama koşulları sizin tercih ettiğiniz uğraşı alanına yakın olan bir meslek bulun. İlk bakışta görünmese de bu tip birbirine yakın meslekler genellikle vardır. Yaratıcı düşünün. Örneğin politikacıların koşulları aktörlerinkine çok yakındır. Ronald Rea­gan, John F. Kennedy, Winston Churchill, Harold Macmillan ya da Margaret Thatcher gibi en etkili politikacılar ya başarılı birer aktördü ya da olabilirdi. Charlie Chaplin Hitler’in tıpatıp benzeriydi, bu bir tesadüf değil; ne yazık ki Hitler yüzyılın en iyi ve en karizmatik aktörlerinden biriydi. Bu gayet bariz görülebilir. Oysaki daha zayıf rekabet ve daha fazla kazanca rağmen, aktör olmayı isteyip de olamayan pek az kişi ciddi ciddi politikada bir kariyer düşünmüştür.</p>

    <p class="paragraf">Peki ya en çok keyif aldığınız alanda istihdam azsa ve siz de iyi bir gelecek vaat eden benzeri bir meslek bulamazsanız? O zaman en sevdiğiniz ikinci uğraş alanına yönelin ve sevdiğiniz, iyi para veren bir şey bulana kadar bu süreci tekrarlayın. Mesleğinizi seçtikten sonra, para kazanmak sizin için gerçekten önemliyse ve yaptığınız işte herhangi bir şekilde iyiyseniz, en kısa sürede serbest çalışmaya ve sonrasında da istihdam yaratmaya başlamayı hedeflemelisiniz.</p>

    <p class="paragraf">Bu sonuca 80/20 Kuralı’nın arbitrajla ilgili argümanından vardım. Herhangi bir organizasyondaki ya da meslekteki değerin yüzde 80’i profesyonellerin yüzde 20’sinden sağlanır. Ortalamanın üzerindeki çalışanlar, ortalamanın altındakilerden muhtemelen daha fazla para alacaktır. Ama bu hiçbir zaman performans farkını yansıtacak kadar olmayacaktır. Buna göre, en iyi çalışanlar her zaman hak ettiğinden daha az, en kötü çalışanlar ise her zaman hak ettiğinden daha fazla ödeme alır. Ortalamanın üzerinde bir çalışan olarak bu tuzaktan kaçınabilirsiniz. Yöneticiniz sizin iyi olduğunuzu düşünüyor olabilir, ama diğerlerine nazaran gerçek değerinizi asla teslim etmeyecektir. Tek çıkış yolu kendi işinizi kurmak ve eğiliminiz bu yöndeyse başka ortalama üstü çalışanları işe almaktır. Ancak işinizi kurmak veya yönetici olmak size göre değilse, bu adımlardan hiçbirini atmayın (Şekil 40’a bakın).</p>

    <p class="solkucuk">Parayı çoğaltmak kolaydır</p>

    <p class="paragraf">Unutmamanız gereken diğer şey, biraz birikmiş nakdiniz varsa, bunu çoğaltmanın kolay olduğudur. Biriktirin ve yatırın. İşte kapitalizm bu. Parayı çoğaltmak için ticaretin içinde olmanız gerekmez. Tek yapmanız gereken, 80/20 Kuralı’nı rehber alarak borsaya yatırım yapmak. Bölüm 14’te bu konu incelenecektir.</p>

    <p class="solkucuk">Paranın değeri abartılıyor</p>

    <p class="paragraf">Sizin çok daha fazla paraya sahip olmanızı isterim, ama bu konuda aşırıya kaçmayın. Para istediğiniz yaşam tarzına kavuşmanıza yardımcı olabilir, ama dikkat: Midas ve benzerleriyle ilgili bütün o nahoş hikâyeler gerçeğe dayanır. Para size mutluluk satın alabilir, ama ancak her şeyden önce onu sizin için gerçekten doğru olan için kullanırsanız.</p>

    <p class="paragraf">Para geri de tepebilir. Unutmayın ki ne kadar çok paranız olursa, servetin bir fazlası o kadar az değer yaratır. Ekonomist ağzıyla konuşursak, paranın marjinal faydası hızla düşer. Daha yüksek bir yaşam standardına alıştıktan sonra, size fazladan pek az mutluluk verir, hatta hiç vermez. Hatta bu yeni yaşam tarzını sürdürmenin ekstra maliyeti endişeye neden oluyorsa, tatmin edici olmayan yollarla para kazanmak için fazladan baskı uyguluyorsa durum negatife bile dönebilir. Paramla ilgilenmek sinirlerimi bozuyor. (Beni bundan kurtarmayı önermeyin; verip kurtulmaktan daha az sinirlerimi bozuyor!)</p>

    <p class="paragraf">Vergi yetkilileri de parayı verimsiz kılıyor. Kazan, sonra da orantısız vergi öde. Daha fazla kazan, daha fazla çalış. Daha fazla çalış, daha fazla harcamak zorunda kal: işe yakın olsun diye pahalı bir bölgede yaşamaya, o olmazsa da işe gidiş gelişe; ev işini kolaylaştıran aletlere; ev işini başkasına yaptırmaya ve hep daha pahalı eğlencelere. Daha fazla harca, daha fazla çalışmak zorunda kal. Sonunda da, sizin onu kontrol etmeniz gerekirken onun sizi kontrol ettiği pahalı bir yaşam tarzınız olsun. Daha yalın ve daha az pahalı bir yaşam tarzından daha fazla değer ve mutluluk elde edebilirsiniz.</p>

    <p class="solkucuk ParaOverride-15">Peki ya başarı?</p>

    <p class="paragraf">Başarmak isteyen insanlar vardır – bir de makul insanlar. Tüm motivasyonel yazarlar hayatta bir doğrultuya ve amaca ihtiyacınız olduğunu söyleme tuzağına düşer. Sonra da buna sahip olmadığınızı söylerler. Sonra da sizi, bunun ne olduğunu bulma ıstırabına sürüklerler. Nihayet size, onlara göre yapmanız gereken şeyin ne olduğunu söylerler.</p>

    <p class="paragraf">Yani öyle özel bir başarı elde etmek istemiyorsanız ve hayatı (başarı hariç) her şeye sahip olarak devam ettirmekten yeterince mutluysanız, kendinizi şanslı sayın (ve diğer bölüme atlayın).</p>

    <p class="paragraf">Ama eğer siz de benim gibi başarı olmadan kendinizi suçlu ve emniyetsiz hissediyorsanız ve başarınızı artırmak istiyorsanız, 80/20 Kuralı acınıza derman olabilir.</p>

    <p class="paragraf">Başarı kolay olmalıdır. “Yüzde 99 alın teri, yüzde 1 ilham”<span class="dip"><a class="_idFootnoteLink" href="#footnote-225-76" id="footnote-225-76-backlink">76</a></span> olmamalıdır. Aksine, bakın bakalım –bizzat sizin verdiğiniz değerle ölçülen– bugüne kadarki başarınızın yüzde 80’i girdilerin yüzde 20’sinden mi geliyor? Biraz olsun bile doğruysa, o zaman bu ilk yüzde 20 üzerinde dikkatle düşünün. Kazanımları kolayca yineleyebilir misiniz? Onları ileri bir aşamaya taşıyabilir misiniz? Daha geniş bir ölçekte benzerlerini üretebilir misiniz? Tatmini artırmak için önceki iki kazanımı birleştirebilir misiniz?</p>

    <p class="paragraf20"></p>

    <p class="paragraf">► En olumlu “pazar” tepkisi almış, en büyük eleştirel beğeniye mazhar olmuş eski başarılarınızı düşünün: Başkalarından aldığınız övgünün yüzde 80’ine yol açan işinizin yüzde 20’si. Bu size ne kadar gerçek tatmin sağladı?</p>

    <p class="paragraf">► Geçmişte en çok hangi yöntemler işinize yaradı? Hangi iş ortakları? Hangi hedef kitle? Bir kez daha, 80/20 düşünün. Zamana veya çabaya göre sadece orta derecede bir tatmin yaratan her şeyden kurtulunmalı. İstisnai bir kolaylıkla başarılan istisnai çıkışları düşünün. Kendinizi çalışma tarihinizle sınırlamayın. Öğrenci ya da turist olarak ya da dostlarınızla geçirdiğimiz zamanı düşünün.</p>

    <p class="paragraf">► İleri baktığınızda, sizi gururlandıracak, başka kimsenin aynı kolaylıkla yapamayacağı neleri başarabilirsiniz? Etrafınızda bir şey yapmaya çalışan 100 kişi olsa, sizin bunlardan 80’inin bu işe harcayacağı sürenin yüzde 20’sinde yapabileceğiniz şey nedir? İlk 20’nin neresinde olurdunuz? İşi daha da zorlaştırırsak, zamanın yalnızca yüzde 20’sini harcayarak bu yüzde 80’den daha iyi yapabileceğiniz şey nedir? Başlangıçta bu sorular bilmece gibi gelebilir ama inanın cevapları var! İnsanların farklı alanlardaki yetenekleri inanılmaz çeşitli.</p>

    <p class="paragraf">► Herhangi bir şeyden elde ettiğiniz keyfi ölçebilseydiniz, akranlarınızın yüzde 95’inden daha fazla keyif alacağınız şey ne olurdu? 100 kişide 95’inden daha iyi yapacağınız şey ne olurdu? Hangi kazanımlar her iki koşulu da yerine getirirdi?</p>

    <p class="paragraf20"></p>

    <p class="paragraf">Önemli olan size kolay gelen şeye odaklanmaktır. İşte motivasyonel yazarların çoğunun yanıldığı nokta bu. Onlar size zor gelen şeyleri denemeniz gerektiğini varsayıyorlar; tıpkı, diye kuşkuya düşüyor insan, kapsül icat edilmeden önce büyükannelerimizin bizi balık yağı içmeye zorlaması gibi. Parlak fikir yazarları, T. J. Watson gibi saygıdeğer kişilerden şöyle alıntılar yapıyor: “Başarı, başarısızlığın tersidir.” Bana göre ise başarısızlık başarının tersidir. Ayrıca başarı başarısızlığın hemen yanı başındadır. Bazı şeylerde zaten çok başarılısınızdır. Bunların sayısının az olması ise zerre kadar önemli değildir.</p>

    <p class="paragraf">80/20 Kuralı nettir. Başkalarından acayip iyi olduğunuz ve daha çok keyif aldığınız o az sayıdaki şeyin peşine düşün.</p>

    <p class="arabaslik_sol">Her şeye sahip olmak için başka neye ihtiyacınız var?</p>

    <p class="paragraf">İşi, yaşam tarzını, parayı, başarıyı ele aldık. Her şeye sahip olmak için bir de birkaç tatmin edici ilişkiye ihtiyacınız var. Bu da başka bir bölümün konusu.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-76-backlink" id="footnote-225-76">76</a> <span class="CharOverride-21" xml:lang="tr-TR">Thomas Edison’ın sözü: “Genius&nbsp;is one percent inspiration, ninety-nine percent perspiration.” (ç.n.)</span></p>
      </div>
    </div>
  </div>
</body>
</html>
