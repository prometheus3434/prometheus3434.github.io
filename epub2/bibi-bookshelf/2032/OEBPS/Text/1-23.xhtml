<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-23</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-23" xml:lang="en-GB">16</p>

    <p class="ort">Kuralın iki boyutu</p>

    <p class="paragraf"></p>

    <p class="paragraf">Geçtiğimiz on yıl içinde bu kitabın ilk baskısının okurlarından yüzlerce e-posta almaktan mutluluk duydum. Eşit derecede önemli, hatta pek çok açıdan çok daha ilham verici olan ise Amazon sitelerine yazılan pek çok yorum; şu an yalnızca amazon.com’da 70 yorum var. Bu e-postalar ve yorumlar, kuralın çalışma şekline dair yeni kavrayışlara yol açtı, özellikle de verimlilik ve yaşamı zenginleştirmeyle ilgili iki boyutuyla olan ilintisini. Bu yorumlardan bazıları kitaba ve kurala epey eleştiri getiriyor ki, bunlar benim için en meydan okuyucu ve faydalı olanlar. Öne sürülen iki önemli kritik soru, “80/20 Kuralı gerçekten kişisel hayat için de geçerli mi?” ve “Yüzde 80 gerçekten de gerekli değil mi?” Bölümün ilerleyen safhalarında buna geri döneceğim.</p>

    <p class="paragraf">Bana en çok ilham veren hikâyeler, okurların işlerinden daha fazla keyif almak ya da daha fazla para kazanmak ya da ikisi için de 80/20 Kuralı’nı kullanmaları değildi. En etkileyici olanlar, kuralın, okurları hayatlarında gerçekten önemli olan şeye yoğunlaştırmasıyla ilgili hikâyelerdi.</p>

    <p class="paragraf">En sevdiğim hikâye, “mutlu bir evliliği ve üç harika çocuğu” olan 50 yaşındaki bir Kanadalıdan. Darrel, diyeceğim ona, adının gizli kalmasını istiyor ama ismi dışında hiçbir şeyi değiştirmedim. Bir eğitimci olarak başarılı bir kariyeri olmuş ve şu anda da büyük bir okul bölgesinin CEO’suymuş. Üç yıl önce kendisine sözel olmayan öğrenme güçlüğü (SOÖG) teşhisi konmuş. Şöyle anlatıyor:</p>

    <p class="paragraf20"></p>

    <p class="arayazi">Haber kötüydü, ama teşhisin kesin olduğunu biliyordum... Park alanında dakikalarca arabamı aradığımda, tam önümde, hatta elimdeki kâğıt parçasını aramak için masamı karıştırdığımda, teşhisin ne kadar doğru olduğunu fark etmiştim. Özel ihtiyaçları olan çocukları desteklemek için yöntemler bulmaya çabalayan ben, ki işimin büyük bir bölümüydü bu, bilin bakalım ne olmuştu... Şimdi benim özel ihtiyaçlarım vardı...</p>

    <p class="arayazi">Hep söylerim... Öğretmenlerin lider olması gerektiğini savunurum. Çünkü müdürlük dönemimde, öğretmenlerin benden iyi yapabilecekleri o kadar çok şey vardı ki, benim iyi yapamadığım işlerin yüzde 80’i için onları görevlendirmiştim. Bunun sonucunda onlar da bana 1999’da aldığım liderlik ödülünü bahşettiler. Onları yetkilendirmemin, onlara amigoluk yapmamın nedeninin, bir yandan sahici bir yanı varken, öte yandan da mecburiyetten kaynaklandığını pek de bilmediler...</p>

    <p class="arayazi">80/20 Kuralı’nın gerçekten nasıl da benim başarı sebebim olduğunu anlıyorum... Ayrıca sizin 80/20 felsefenizi, öğrenme güçlüğü çekenlere, iyi yaptıkları şeylerin ilk yüzde 20’sine odaklanmalarını sağlayarak, yardım etmek için kullanmak istiyorum... Çok da uzak olmayan bir gelecekte, gerçek kimliğimi başkalarına göstermekten beni alıkoyan maskeyi çıkarıp atmayı umut ediyorum.</p>

    <p class="paragraf20"></p>

    <p class="paragraf">Darrel, 80/20 Kuralı’nın özgün bir biçimde uygulandığı “Güçsüzlükten güç bulmak” isimli etkileyici bir makale yazdı. Zayıflıklarımız ortaya çıktığında, güçlü yönlerimize daha yoğun bir şekilde güvenebiliriz: Kısmen buna mecbur olduğumuzdan, kısmen de kendi güçsüzlüklerimizle başkalarının güçlü yönleri arasındaki uçurumu fark ettiğimizden. Başkalarına ne kadar bağımlı olduğumuzu takdir eder ve karşılığında üzerine konduğumuz eşsiz güçlü yönlerimizle onlara yardım etmek için çırpınırız. Zayıflıklarımızı inkâr etmek, hatta küçültmek bizi güçlü yönlerimizden ve de etrafımızdaki insanlardan koparır.</p>

    <p class="paragraf"></p>

    <p class="arabaslik_sol">Okurların kavrayışları</p>

    <p class="paragraf">En iyi, en komik okur kavrayışlarından bazılarını iletmek istiyorum. İlki Sean F. O’Neill’dan bir yorum:</p>

    <p class="paragraf20"></p>

    <p class="arayazi">1920’lerde ABD’de Edmund Wilson isminde yetenekli bir yazar vardı. Amerikalılara Marcel Proust’u savunmuştu. Onun yüzde 20’si yazıları ve araştırmasıydı. Bakın, düşük öncelikli yüzde 80 ıvır zıvırından nasıl kurtulmuştu. Kendisine gelen taleplere, üzerinde “Edmund Wilson kendisi için şunların imkânsız olduğunu üzüntüyle bildirir: Elyazması okumak, sipariş üzerine makale ya da kitap yazmak, herhangi bir tür editöryal iş yapmak, edebi yarışmalara jürilik, röportaj vermek, eğitsel kursları yönetmek, ders vermek, konuşma yapmak, yazar kongrelerine katılmak, anket yanıtlamak, her tür sempozyum ya da panele katılmak ya da katkıda bulunmak, satılık elyazmalarına katkıda bulunmak, kütüphanelere kitaplarından bağışlamak, yabancılar için kitap imzalamak, isminin yazı başlıklarında kullanılmasına izin vermek, kendisi hakkında kişisel bilgi sağlamak, kendi fotoğraflarını sağlamak, edebi veya diğer konularda fikir bildirmek.”</p>

    <p class="paragraf20"></p>

    <p class="paragraf">Michael Cloud profesyonel yaşamına odaklanmış:</p>

    <p class="paragraf20"></p>

    <p class="arayazi">Gelir yaratan faaliyetlerime [konuşma yazmak ve bağış toplamak] 80/20 analizini uyguladım ve gördüm ki önceki sene gelirimin yüzde 89’unu çalışma süremin yüzde 15’inden, çalışmamın yüzde 15’inden elde etmiştim. Gelirimin yalnızca yüzde 11’ini yaratan yüzde 85’lik işi gözden çıkardım, çalışma süremi yüzde 70 düşürdüm, kaldıraç gücü yüksek projelerimi ikiye katladım –ve gelirim iki katından fazla arttı [...] Sonra dostlarıma ve müşterilerime, <span class="CharOverride-11">80/20 Kuralı</span> kitabını alıp okumaları için ısrar eden ve kitabınızdan olağanüstü fayda sağlamazlarsa sert kapaklı kitabın fiyatı olan 25 $’ı iki misliyle iade edeceğime söz verdiğim dinamik bir mektup yazdım. Mesajımı 107 kişiye gönderdim. Otuz sekizi kitabı aldı ve okudu. Hepsi faydalandığını söyledi... Bir pazarlama başkan yardımcısı, ekibi için bir kutu kitap satın almış.</p>

    <p class="paragraf20"></p>

    <p class="paragraf">Michael dört yeni kavrayış sunuyor:</p>

    <p class="paragraf20"></p>

    <p class="_0">1. İnsanları 80/20 Kuralı’nı okumaya, üzerinde düşünmeye ve uygulamaya zorlamanın faydasını gördüm... İçinde yaşadığım toplumun, iş dünyasının, ülkenin yüzde 20’si ve dünyadaki insanların yüzde 20’si 80/20 düşünüp yaşasa ne kadar faydalı olurdu, bir düşünün. Da Vincilerin, Mozartların, Einsteinların olduğu, herkesin elinden gelenin en mükemmelini sunduğu bir dünyada yaşamak istemez miydiniz?</p>

    <p class="_0">2. Bazı insanlar tekerleği yeniden keşfederek başarılı olur. Çoğu ise ancak patlak lastiği bulur ve başarısız olur. Belki de toksik %20 üzerine kısa bir kitap kaleme almalısınız –en maliyetli ve en zararlı yüzde yirmi.</p>

    <p class="_0">3. İyi poker oyuncular sık sık oyundan çekilir. Larry W. Philips’in <span class="CharOverride-11">Zen ve Poker Sanatı</span>’nda yazdığı gibi, “Yalnızca en iyi yüzde 15-20 eli oynayın, gerisini pas geçin.”</p>

    <p class="_0">4. Jim Collins’in <span class="CharOverride-11">Good to Great</span>’inde bir bölüm vardır – dördüncü bölüm, Kirpi Kavramı. Bu bölüm 80/20 Kuralı’nın parlak bir uygulamasıdır.</p>

    <p class="paragraf20"></p>

    <p class="paragraf">Hong Kong’dan yazan Terry Lee kaos teorisiyle bağlantı kuruyor:</p>

    <p class="paragraf20"></p>

    <p class="arayazi">Evet, dünya istikrarsız, yoksa belki de Büyük Patlama falan olmazdı. 80/20 Kuralı’nın özel bir versiyonu olarak, darboğazlara odaklanan ya da onlardan faydalanan Eliyahu M. Goldratt’a ait Kısıtlar Teorisi’ni anlıyorum. Olay darboğazın yalnızca birkaç sebebine –genellikle de tek bir sebebine– yoğunlaşmak. Buradan büyük güç doğuyor.</p>

    <p class="paragraf20"></p>

    <p class="paragraf">Beni etkileyen, bu kısıtlar teorisinin, tıpkı 80/20 Kuralı gibi, hem iş hem de kişisel hayata uygulanabilmesi:</p>

    <p class="paragraf">► İşyerinde, ortadan kaldırılması durumunda bizi beş, on, hatta yirmi kat daha üretken kılacak yegâne kısıt hangisidir? Sizin için bu, yöneticiniz midir, başarısızlık korkunuz mudur, nitelik eksikliğiniz midir, çalışacağınız alanı kendinizin seçememesi midir, doğru iş ortağınızın olmaması mıdır, yoksa tamamen bambaşka bir şey midir? Sizin kısıtınız nedir, sizi muazzam gelişmeden alıkoyan nedir? Bu kısıtı belirleyebilirseniz, onu ortadan kaldırmaya yönelik bir kampanya üzerinde çalışabilirsiniz.</p>

    <p class="paragraf">► Özel hayatınızda, hayatınızı en iyi şekilde değerlendirmenize ve özen gösterdiğiniz insanlara mutluluk sunmanıza engel olan yegâne şey nedir? Ağır basan tek bir kısıt, nedir o?</p>

    <p class="arabaslik_sol">80/20 Kuralı gerçekten kişisel hayatlarımız için de geçerli mi?</p>

    <p class="paragraf">Oldukça dikkat çekici bir şekilde, kimse 80/20 Kuralı’nın iş dünyasında işe yaramasına itiraz etmemiştir. Gerçekten de kimi okurlar, çok farklı “iş alanlarında” işe yaradığına dair örnekler verdiler. Teksas’ta bir kilisenin papazı olan Dr. Mark Shook, bu kuralı kullanarak cemaatini 300 kat artırmış. Şöyle yazmış:</p>

    <p class="paragraf20"></p>

    <p class="arayazi">80/20 Düşünüşü’ne dair kitaplarınız hayatımı dönüştürdü. Cypress, Teksas’ta Community of Faith’in papazıyım. 80/20 kurallarını takip ederek, iki buçuk senede, odamda toplanan 5 kişiden, ortalama 1500 kişilik katılımcıya eriştik. Kendimize 80/20 kilisesi diyoruz. Bahse girerim, bir kilise geliştirme gurusu olduğunuzu bilmiyordunuz!</p>

    <p class="paragraf20"></p>

    <p class="paragraf">Ne var ki o günden sonra, daha büyük bir başka “80/20 kilisesi” olduğunu keşfettim. Veronica Abney, Chicago’daki en büyük mega kilisenin kilise idarecisi, “Michael Jordon’ın takımı Chicago Bulls’un oynadığı United Center’a bitişik bir tesisle, kilisemizin şu anda 25 bin üyesi var. 80/20 yöntemini kullanarak kilisemizi 25 binden 50 bine çıkarmak istiyorum,” diye yazdı bana.</p>

    <p class="paragraf">Bazı okurlar da, iş dünyasıyla başlayan, ama onun ötesine geçen –ki kuralı yeniden yorumlarken benim en büyük keşfim olmuştur– Pareto konseptini hayatın geneline uygulamaya değer vermişler. San Francisco’da bir emlakçı olan Kevin Garty bana şöyle demiş:</p>

    <p class="paragraf20"></p>

    <p class="arayazi">80/20 Kuralı’nı hayatımın hemen hemen bütün yönlerine uyguladım ve şaşırtıcı sonuçlar elde ettim. Sabahları daha geç kalktığım ve işten daha erken çıktığım, ama buna rağmen hâlâ altı haneli gayet sağlam bir gelir elde ettiğim doğrudur. Henüz Yeni Zelanda’da bir çocukken 80/20’nin bazı yönlerini uygulardım, bu yüzden kitabınızı okumam, yürüdüğüm yönün doğruluğuna dair önemli bir onay almış oldum. Tembelliğime daha da güvenmeye başladım, bu bir şey ifade ediyorsa...</p>

    <p class="paragraf20"></p>

    <p class="paragraf">Evet, kesinlikte ediyor, Kevin. Endonezyalı bir okur, 80/20’nin işe de hayata da aynı şekilde uygulanabileceğini söylüyor, çünkü “temel kavram odaklanma. Seçim önemli; hayatta yalnızca en önemli şeyleri yapmalıyız... Daha az çabayla daha fazlasını başarmanın en basit açıklaması bu.” Japon bir okur diyor ki:</p>

    <p class="paragraf20"></p>

    <p class="arayazi">Bu kitabı yaklaşık iki yıl önce okudum. Teorilerini çalıştığım dört şirkete uyguladım. Çalışma saatimi yüzde 25 düşürmeyi, ama yine de maaşımı eski haliyle korumayı başardım. Bu arada kendi işimi kurdum. Yarattığım bütün fazladan zamanla, banka hesabımın üzerinden hayatımı daha eğlenceli kılacak ve kolaylaştıracak yollar düşünmek için zamanım oldu. Nerelerde zaman, para ve çaba kaybettiğinizi ve daha fazla para ve zaman yaratmak için bu çabayı nereye taşımanız gerektiğini hesaplamaya dair yalın bir yaklaşım. Bu formülü Japon dili çalışmalarıma, egzersiz programıma ve aklıma gelen her şeye uygulamak üzereyim.</p>

    <p class="paragraf20"></p>

    <p class="paragraf">“Bunu [80/20’yi] çocuklarınıza öğretin” diye ekliyor bir okur, “böylece yetişkin olduklarında evden taşınma olasılıklarını artırmış olursunuz, çünkü bunu karşılayacak durumda olurlar.”</p>

    <p class="paragraf">Bununla birlikte, yorum yazanlardan bazıları, bu kuralın özel yaşamlarımıza uygulanmasını sorguluyor. “Yazarın iyi niyetli olduğuna emin olmakla birlikte” diyor bir Amazon yorumcusu, “80/20 Kuralı’nı iş dışı alanlara (daha açıkçası, kişisel ilişkilere) uygulamaya kalkmanın kitapta yeri olmamalı, bu alan kendi haline bırakılmalı.” Yorumcu, kitabın içinde, “dalmaya değer” bir incinin saklı olduğunu söyleme nezaketi göstermiş. Ama kişisel meseleleri karıştırmak istemiyor!</p>

    <p class="paragraf">Bir diğer yorumcu diyor ki, kitap:</p>

    <p class="paragraf20"></p>

    <p class="arayazi">İş hayatının ekonomik ve sosyal gerçekleri hakkında zeki bir değerlendirme sunuyor. Gerçi Koch daha da ileri gidiyor ve 80/20 teorisinden başarı, mutluluk ve genel olarak yaşamla ilgili bir anlam çıkarmaya çalışıyor. Önerilerinin bazıları anlamlı olsa da iş dünyasından uzaklaştıkça örnekleri gitgide zayıflıyor gibi görünüyor.</p>

    <p class="arabaslik_sol">Yüzde 80 de önemli değil mi?</p>

    <p class="paragraf">İkinci ve başlıca eleştiri, pek az sonuç doğuran yüzde 80’lik faaliyetten kurtulmanın gerçekçi, hatta arzulanan bir şey olup olmadığıyla ilgili. İşte karşıt bir görüş, yorumları halen amazon.com sitesinde bulunan, belki de en dilbaz eleştirmenim Chow Ching “Cornholio”nun izniyle. Yorumunun tamamını alıntılamaya değer:</p>

    <p class="paragraf20"></p>

    <p class="arayazi">Mükemmel bir fikir, ama 5 yıldızın yüzde 20’sini çıkardım, çünkü [80/20 Kuralı] yaşamınızı ve başka alanları nasıl değerlendireceğinizi öğütlemek gibi, yazarın hiçbir yetkisinin olmadığı başka b.ktan ıvır zıvırla dolu. Bazı itirazlara dikkat çekmiş, sonra da onları teker teker pataklamış. Ancak unuttuğu çok önemli bir şey var. Ben Hong Konglu bir Çinliyim. 5000 yıllık kültürümüzde Ying Yang en başından beri oyunun içinde; yazar bunu ıskalamış gibi görünüyor.</p>

    <p class="arayazi">Örneğin, size yaşamınızı analiz etmenizi ve yaşamınızdaki hangi yüzde 20’nin mutluluğun yüzde 80’ini sağladığını bulmanızı ve yalnızca bu yüzde 20’ye yoğunlaşmanızı söylüyor. Yıllar önce tam da bunu yaptım, ama işler sadece daha kötüye gitti. Yaşam, iş ile eğlence arasında bir dengedir – o yüzde 20’lik yang eyleminden keyif alırsınız, çünkü yüzde 80’lik yin eyleminin yükümlülüğünden kurtulmuşsunuzdur.</p>

    <p class="arayazi">Bir hamburgerin lezzetinin yüzde 80’i, hamburgerin yüzde 20’sinden, içindeki etten gelir, ama alttaki ve üstteki ekmeği atarsanız, tadı çok güçlü olacaktır –lezzetini kaybedecektir.</p>

    <p class="arayazi">Benzer şekilde, balayınız ya da Avrupa’ya yaptığınız mezuniyet seyahati en muhteşem deneyiminizdi, ama bunu tekrar tekrar yapmaya kalkarsanız, marjinal getiri ilkesine istinaden sıkıcılaşacaktır.</p>

    <p class="arayazi">20/80 işe mükemmelen uygulanabilir, ama eğlenceye pek değil. Ayrıca şunu da merak ediyorum; seks hazzının yüzde 80’i orgazm (yang) sırasındaki yüzde 20’lik sürede alındığına göre, acaba yazar, ön sevişmeyi (yin) tamamen atlamamız gerektiğini mi düşünüyor?</p>

    <p class="paragraf20"></p>

    <p class="paragraf">Benzer bir kaygı bana, İngiliz kabinesinde eski bir bakan olan Lord Carr tarafından da iletilmişti. O zamanlar Amerika’nın İngiliz büyükelçisi olan kişinin kendisine söylediklerini aktarmıştı bana:</p>

    <p class="paragraf20"></p>

    <p class="arayazi">Zamanımın çoğunun, bitmek bilmeyen akşam yemekleri ve Amerikan liderleriyle sosyalleşmek gibi ıvır zıvır meselelere gittiğini düşünebilirsiniz. Ama o, boşa geçirilmiş bir zaman değil. Kritik zamanlarda, kimin düşüncelerine güvenilebileceğini, kiminkine güvenilmeyeceğini bilirim. Kriz anında bu paha biçilmez bir şeydir, demek ki “boşa geçen” zaman, aslında hiç de boşa geçmemiş.</p>

    <p class="paragraf20"></p>

    <p class="paragraf">Değişik insanlar beni benzer satırlarla suçladılar, çünkü verimlilik arayışının –faaliyetin düşük değere sahip çoğunluk kısmını kesip atmanın– uzun vadede kendi başarısızlıklarına neden olacağından haklı olarak kaygı duyuyorlar. Verimliliği saplantı haline getirir, yalnızca önemli işleri yaparsak, kendimizi, işimizi, hatta toplumumuzu yenilemek için gerekli faaliyetleri de kesip atabiliriz.</p>

    <p class="paragraf">“Ya parklar?” diye soruyor arkadaşlarımdan biri. “Parklar feodalizmin birer kalıntısı ve belki de senin kesip atacağın yüzde 80’in bir parçası. Her şeyin maliyetini hesaplayacak olursak, var olmaya hakları yok. Parkların sermaye getirisi yok. Hane ya da dükkân olarak paha biçilmez olurlardı. Ama parkları kaldırıp atarsan, elinde kala kala gerçekten hiçbir çekiciliği olmayan bir şehir kalır.” Sevimli banliyöleri olan ama neredeyse hiç parkı ya da açık alanı olmayan ve hiç tesadüf değil, yeryüzündeki en tehlikeli şehirlerden biri olan Johannesburg’dan bahsediyor olmalı.</p>

    <p class="paragraf">Bununla ilgili bir kaygı da, işimizden ve hayatımızdan verimsiz unsurları çıkarttığımızda, kısa dönemli ekonomik çözümden yana olan ve uzun vadeli mirasımızı tehlikeye atan akılsız ve ruhsuz tipler haline gelebileceğimiz. Andrew Price’ın <span class="CharOverride-11">The Power of the Unessential</span>’ında (Gereksizin Gücü) yazdığı gibi:</p>

    <p class="paragraf20"></p>

    <p class="arayazi">En iyi balık avı açık ara farkla kıyı şeridinden elde ediliyor; buralar okyanusun toplam yüzölçümünün sadece çok küçük bir bölümü. 80/20 Kuralı’na göre balık avı faaliyetinin kıyılardan yapılması gerekir. Kıyı şeridi balıkçılığı da tam olarak bu.</p>

    <p class="arayazi">Ancak sömürü nedeniyle çok fazla rezerv kaldırılıyor; sadece bu da değil, bu zengin kıyı suları ana üreme alanlarıyla da örtüşüyor. Yani kıyı civarında morina işleme ve balık rezervi, avlanmaya ve üremeye uygun yetersiz balık bırakarak, üremeyi etkiliyor.</p>

    <p class="arayazi">80/20 Kuralı’nın takipçileri için mesaj açık. Orantısız değere sahip yüzde 20’yi hedefleme çabalarımız yalnızca kullanım amaçlı olmamalı; biraz da kullanım dışı için olmalı. Aksi halde kolayca yok olabilir, tıpkı balıkçılıkta görüldüğü gibi. önemli bir mesaj daha var. Bu yılın en iyi performans gösteren rezervinin (balıkçılıkta ya da finansal olarak) ya da bir ekosistemde son on yılın en değerli türlerinin gelecekte de aynı başarıyı gösterecekleri garanti değildir. Gerçek şu ki dünya ve onun kaynakları uzun süre sabit kalmıyor.</p>

    <p class="paragraf20"></p>

    <p class="paragraf">80/20 Kuralı uygulamama karşı eleştiriler üç ana kaygı altında özetlenebilir:</p>

    <p class="paragraf20"></p>

    <p class="paragraf">► <span class="CharOverride-11">Kısa yoldan halletme kaygısı:</span> 80/20’ye bir verimlilik aygıtı gözüyle bakılırsa, sonunda kendimiz gayet verimsiz, ama pek de etkili olmayan bir halde bulabiliriz. Yolu kısaltmak pekâlâ iyidir, ancak bir şeye bütünüyle ve derinlemesine sarılmazsak, kayda değer bir kazanım edinemeyiz ve keyif alamayız. Bir kitabın yüzde 20’sini okuyarak kitabın mesajının yüzde 80’ini alabiliriz, ama eğer kitap bizim için yeterince önemliyse, tamamını okumak istemeli ve hatta bitti diye üzülmeliyiz. Yüzde 20 çaba harcayarak sonucun yüzde 80’ini elde etmek, işe ve hayata basit, materyalist ve pek de doğru olmayan bir yaklaşımı temsil ediyor gibi görünebilir.</p>

    <p class="paragraf">► <span class="CharOverride-11">Sürdürülebilirlik kaygısı</span>. 80/20 Kuralı bugün işe yarayan bir şeye fazlaca odaklanmaya götürürse, bunun yarın işe yaramaz olacağına dair bir tehlike yok mu? Bu kaygı hem iş hem de daha geniş anlamda hayatımız için geçerlidir.</p>

    <p class="paragraf">► <span class="CharOverride-11">Denge kaygısı.</span> Chow Ching’in dediği gibi, hayatın sadece “en iyi” taraflarına odaklanamayacağımız, çünkü hayatın geri olanı olmaksızın en iyinin artık en iyi olmaktan çıkacağı kaygısı var. Denge iş dünyasında önemli değildir, çünkü ekonominin ilerleyişi yüksek uzmanlığa sahip –ve bu nedenle de dengesiz olan– firmaların savaşımı yoluyla olur. Ama insanın mutluluğu için denge önemli olabilir.</p>

    <p class="arabaslik_sol">Kuralın iki farklı boyutu</p>

    <p class="paragraf">Sizlerin geribildirimlerinden anladığım şu ki, 80/20 Kuralı’nın gerçekten oldukça belirgin –hatta bazı yönlerden karşıt– iki boyutu, yani kullanımı var.</p>

    <p class="paragraf">Bir tarafta verimlilik boyutu duruyor. Olası en hızlı yoldan, olası en az çabayla ipi göğüslemek istediğimiz yer burası. Sıklıkla bu alan, amaca götüren bir araç olması dışında, bizim için büyük oranda anlamlı olmayan şeyleri kapsar. Örneğin, yaptığımız işe esasen para kazanma aracı olarak bakarsak, çünkü iş dışında başka insanlarla başka şeyler yapmak istiyoruzdur –ve bu şeyler aslında bizim için esas önemli olan şeylerdir– o zaman iş, doğrudan “verimlilik” işaretli kutucuğa düşer. 80/20 Kuralı’nı, işimizi mümkün olabildiğince üretken ve hızlı bir biçimde halletmek için kullanmak ve gerçek hayatımıza bakmak isteriz. Yani kuralı kullanmamız gereken yöntem, yüzde 20 yaklaşımıdır. En üretken yüzde 20’ye odaklanırız, belki de bu meselelere harcadığımız zamanı ikiye katlarız ve yüksek verimli yüzde 20 kutucuğunda olmayan her şeyi mümkün olduğunca keseriz. Bölüm 10’da verdiğim “Zaman Devrimi” şemasına göre, belki de iki günümüzü yüksek verimli yüzde 20’ye harcamalı, sonra da haftanın kalanını gerçekten önemsediğimiz şeylere adamalıyız. İşimizin değerini, öncesine göre yüzde 160 artırmayı bekleyebiliriz (her biri bir günlük çalışmadan, yüzde 20’den elde edilmiş iki grup yüzde 80’imiz olur). Mümkün olduğu durumlarda, çalışma haftamızı da iki güne indiririz.</p>

    <p class="paragraf">Verimlilik boyutu iş dışında olup bizim için gerçekten önemli olmayan meselelere de, yani günlük angaryaya da uygulanabilir. Bu yüzde 20 kutucuğuna, örneğin istemediğimiz halde görmek zorunda olduğumuz herkes; yapmak istemediğimiz, ama kurtulamadığımız bütün yükümlülükler; vergi ödemek, garajı temizlemek, hoşumuza gitmiyorsa ve hoşuna giden birine devredemiyorsak, bahçe işleri ve bunun gibi şeyler girer. Amaç, en önemli olan ve bize sonucun yüzde 80’ini veren yüzde 20’yi bulmak ve en hızlı ve en acısız yoldan onu ortadan kaldırmaktır.</p>

    <p class="paragraf">Öte tarafta ise 80/20 Kuralı’nın yaşamı zenginleştiren boyutu vardır. Bu kutucuğa, hayatta bizim için gerçekten önemli olan ne varsa girer. Bunlar, iş, kişisel ilişkilerimiz, başarmak istediklerimiz, bize büyük zevk veren hobimiz ya da bizi tatmin eden ve ölüm döşeğinde bize teselli olacak her şeydir. Hayatımızda geriye doğru bakarken, sonra gelecek günlere bakarken ve şu anki halinden olduğu gibi keyif alırken, içimizi sıcak bir coşkuyla kaplayan ve yaşadığımız için mutlu kılan her şey bu yaşamı zenginleştiren kutucuğa düşer. Büyük Amerikan endüstri psikoloğu Abraham Maslow’un “hijyen faktörleri” –beslenme, barınma, maddi ihtiyaçlar– diye sınıflandırdıkları karşılanmadığında önemli, ama bir kez tatmin edildikten sonra görece önemsizdir. Bana göre hijyen faktörleri verimlilik kutucuğuna girer ve yüzde 20 çözümü gerektirir; yaşam enerjisini en az harcayarak en üretken çözümü.</p>

    <p class="paragraf">80/20 Kuralı, yaşamın şiiri diyebileceğimiz şeyin farkına varmanın ve onu geliştirmenin önemli bir parçasıdır; iki sebepten ötürü. Birincisi, bu kural hayatımızda gerçekten önemli olanla yüzleşmemize yardımcı olur. Hayatı yaşanır kılan birkaç kişi kimdir, birkaç şey nedir? Gerçekten fakir ve kederli değilsek, bunlar para, övgü, önemli işler veya her türlü statü gibi hayatın etkili yönleri, amaca götüren aracı değildir. Gelip geçicidirler. Dışarlak formlardır, yüreğimize, ruhumuza dokunmazlar, kim olduğumuzu belirlemezler. Beslenme ve barınma olanağımızın olması şartıyla, gerçekten önemli olan sevmek ve sevilmektir, kendini ifade edebilmektir, kişisel başarı ve huzurdur, düşünebilmek ve yaratabilmektir, doğayla ve başkalarıyla bağ kurabilme şansıdır –her şeyin ötesinde, gerçekten önemsediğimiz dostların ve ailenin yaşamlarını zenginleştirmektir.</p>

    <p class="paragraf">İkinci olarak bu kural, hayatın olağanüstü yönlerine alan açar. Önemsiz şeyleri hızlıca ve ekonomik bir şekilde becerebildiğimiz kadar az yaşam enerjisi emilimiyle yaparak, yaşamın önemli bölümleri için zaman, alan ve sükûnet elde ederiz. Bizim için önemli olanları hayatın kıyısına köşesine sıkıştırmaktansa, onları ait oldukları yere, ana sahneye, varoluşumuzun merkezine koyabiliriz. Konu hayatın önemli bölümleri, benzersizliğimizi ve bireysel kaderimizi belirleyen yüzde 20’i ya da azı olunca, zamana, paraya ya da amaca taşıyan hiçbir araca takılmadan enerjimizi ve tam da ruhumuzu böylesi meselelere adamalıyız.</p>

    <p class="paragraf">Verimlilik yüzde 20 yaklaşımı gerektirir. Ama yaşamı zenginleştiren şeyler yüzde 200, 2.000, 2.000.000 yaklaşımını hak eder. Yaşamımızı geliştiren şeyler için harcanacak çaba ya da zaman için uygun sınır diye bir şey yoktur. Yani bu üç kaygıyı cevaplayacak olursak:</p>

    <p class="paragraf">► <span class="CharOverride-11">Kısa yoldan halletme.</span> Sadece hayatımızın verimlilik diliminde kısa yola sapmalı ve işleri tembelce ve hızlı yapmalıyız. Yaşamı zenginleştirici başka her konuda olası en uzun, en derin, en yüksek rotayı seçelim.</p>

    <p class="paragraf">► <span class="CharOverride-11">Sürdürülebilirlik</span>. Kuralın makul kullanımı uzun vadeli bir bakış ve çabayla alınan karşılığa ilişkin mevcut pozisyonun değişmeyeceğini varsayıyorsak istenmeyen potansiyel sonuçların farkında olmayı gerektirir. Örneğin, halihazırda müşterilerin yüzde 10’u bize kârın (diyelim) yüzde 80’ini getiriyor olabilir. Ama belki de yeni bir rakip bizim süper kârlı müşterilere odaklansa, kâr hep böyle devam etmeyebilir. Dahası, yüzde 90 dilimindeki marjinal veya kârsız müşterilerin arasında gizlenmiş hızlı büyüyen bir şirket, dikkatle işlenirse, sonunda yeni kazanç kapımız olabilir. Balıkçılık örneğinde olduğu gibi, balıkların üremesi için bazı kısıtlar getirmeden, olağanüstü bereketli sulara fazla yoğunlaşmak felakete götürebilir.</p>

    <p class="paragraf">Hayatın daha geniş alanlarında da hayatı zenginleştiren şeylere odağımız uzun vadeli ve zekice olmalıdır. Beceriler ve ilişkiler yatırım gerektirir. Hangi yeteneklerin ve arkadaşların gerçekten önemli olduğu konusunda seçici olmalı, sonra da bir yaşam sürecek bağlılığın temellerini atmak için zaman ve olağanüstü sabırlı bir çaba harcamalıyız. Bu konu kısa yoldan halledilmez, aynı şekilde anında tatmin de yoktur! Sırf çalışmış olmak için çalışmak ya da sırf servet biriktirmek için nefret ettiğimiz bir şey yapmak hatadır. Oysa yaşamımızı farklı, keyifli ve değerli kılan becerileri ve ilişkileri geliştirmek için kocaman bir taahhütte bulunmak gayet akıllıcadır.</p>

    <p class="paragraf">► <span class="CharOverride-11">Denge</span>. Dengeli mi olmalıyız, dengesiz mi? Her ikisi de. Verimlilik meselesinde, dünyadaki yerimiz bakımından önemli olmayan her konuda dengesiz olmalıyız. Bir bakıma, bizim için en büyük değere ve potansiyel değere sahip birkaç faaliyeti ve ilişkiyi dikkatle hedefleyerek, yaşamı zenginleştiren konularda da dengesiz olmalıyız. Ama yaşamı zenginleştiren alan dahilinde, iş ile eğlenceyi, bağımsız projeler ile ortak projeleri, kendimize ayırdığımız zaman ile başkalarına ayırdığımız zamanı, bugünkü heveslerden aldığımız keyif ile geleceği kurmak için yaptığımız yatırımları dengelememiz gerekir. Yin yangımızı yaşamı zenginleştiren kısmın içinde bulabiliriz. Aksi olsaydı, işinden ve eğlencesinden keyif alan, yaptığı işi sevdiği ve sevdiği işi yaptığı için nerede olursa olsun mutlu olan insanları asla bulamazdık.</p>

    <p class="resim"><span><img alt="23.jpg" class="_idGenPageitem-40" src="../Images/23_fmt.jpeg" /></span></p>

    <p class="paragraf">Şekil 46 kuralın iki boyutunu ve her biri için doğru yaklaşımı göstermektedir. Hayatımızın her bir kutucuğa düşen parçaları için doğru kararları verdikten sonra, matrisi, göreli orantıları yansıtacak şekilde çizebiliriz. Şekil 47’de verimlilik unsurları, zamanımızın ve enerjimizin yalnızca yüzde 20’sini harcayacak şekilde sıkıştırılmıştır. Hayatın hayatı zenginleştiren alanlarının yüzde 20’sine, hayatımızın yüzde 80’ini kaplayacak şekilde yer açılmıştır.</p>

    <p class="paragraf">İş, gerek verimlilik gerekse de yaşamı zenginleştirme kategorisine düşebilir. Hemen hemen kesinlikle, her birine düşen bir miktar işiniz vardır. İşin sırrı, derece derece artırarak ilkinden daha az, ikinciden daha fazla yapmaktır, ta ki işin gerçekten eğlenceden daha eğlenceli hale geldiği mutlu duruma ulaşana dek.</p>

    <p class="paragraf">İş dışındaki hayat da hemen hemen kesinlikle her iki kategoriye de düşer. Cevap aynıdır. Verimlilik kutucuğunda gittikçe daha az zaman ve güç harcarken, yaşamı zenginleştirme kutucuğunda daha fazlasını harcayın.</p>

    <p class="paragraf">Şunu kendinize sormaya değer: Zamanınızı ve gücünüzü sizin için en önemli olan şeye harcayacak olsaydınız, iş ve eğlencenin sınırı ne olurdu? Bu ikisi nasıl ilişkilenirdi? Benim için bu soruya cevap veren insanların çoğu, “iş” tanımı herkese göre değişse ve illa ücretli iş olmasa da, “işe” ve “iş dışına” kabaca eşit zaman ayıracaklarını söylediler. 80/20 Kuralı’nı sahiplenenler, iş ile iş-dışı arasındaki çizginin gittikçe bulanıklaştığını keşfediyorlar.</p>

    <p class="paragraf">Bu anlamda hayatın yin ile yang’ı yeniden kuruluyor. 80/20 Kuralı’nın iki bariz zıt boyutu olmasına rağmen –verimlilik ve yaşamı zenginleştirme– bu boyutlar birbirini tamamlayarak iç içe geçmiş durumda. Verimlilik boyutu, bize yaşamı zenginleştirme boyutu için alan açıyor. Ortak nokta, istediğimiz sonuçları bize neyin verdiğini bilmek ve neyin önemli olduğunu bilmek. Her zaman, hem verimlilik hem de yaşamı zenginleştirme için cevap, toplamın küçük bir paçasıdır. Her zaman, eksiltme ve odaklanma yoluyla ilerleriz. Ancak aynı ölçüde, eğer yalnızca verimliliğe yol açıyorsa 80/20 kısır bir felsefedir. Aklımızda başka bir hedef yoksa –ruhun hedefi– daha verimli ya da daha zengin hale gelmenin hiçbir anlamı olmaz. 80/20’yi kesinkes geleneksel iş kutucuğuna geri koyacak olanlar konuyu anlamamışlar demektir.</p>

    <p class="paragraf">Kendi hayatımdan bir örnek vereyim. Londra’da veya Güney İspanya’da yaşarken her gün bir iki saat bisiklete binerim. Bu benim için kesinlikle yaşamı zenginleştiren bir faaliyet: Mükemmel bir egzersiz, muhteşem manzaraların arasında ilerlerim (geyikleriyle Richmond Parkı ya da İspanya’nın dağ manzaraları). Bisiklet sürerken kafamı dağıtırım ve sonuçta genellikle taze fikirlerle dönerim. Ama bu zahmetsiz bir iş değil. Tahminimce Richmond Parkı’ndaki yolun yüzde 10’u, İspanya’dakinin de yüzde 15’i ciddi bir yokuştan oluşuyor. Bunun nabzımı en yüksek seviyeye çıkardığına ve egzersizin sağladığı faydanın yüzde 80’inden fazlasını oluşturduğuna şüphe yok! Fanatik bir bisikletçi değilim, yokuşlardan da hoşlanmam –diğer yandan kendimi koyuvermek beni mutlu eder. Ama düz bir rotayı da tercih etmezdim. Bazı yönlerden nahoş olsa da yokuşlar ortamın ihtişamına katkıda bulunuyor ve yokuş aşağı ya da düz yolda bisiklet sürmenin “yang”ını mayalamak için bana “yin” aktivitesi sağlıyor.</p>

    <p class="paragraf">Kişisel deneyimlerime ve yüzlerce okurun tanıklığına dayanarak size şunu söyleyebilirim ki, hayatın oranını tersine çevirmek, çoğunlukla anlamsız ya da gerilimli faaliyetlerden (yin) çoğunlukla yaşamı zenginleştiren faaliyetlere (yang) çevirmek mümkündür. Elbette aynı balayını ya da aynı tatili sürekli tekrar etmek istemiyoruz. Rahatlamak için yeni yollar bulunur. Çoğumuz zamanın büyük bölümünde rahatlamak istiyor da değiliz. Egzersiz yapmak, becerilerimizi etkinleştirmek ve geliştirmek, düşünmek, kendimizi denemek, başkalarına yardım etmek, her türlü ilişkiyi denemek isteriz. Verimliliği saplantı haline getirmek istemeyiz, ama yaşamı zenginleştirmeyen faaliyetlerden mümkün olduğunca kolay ve seri bir şekilde kurtulmak isteriz.</p>

    <p class="arabaslik_sol">İlerlemek için sorumluluk alın</p>

    <p class="paragraf">Kuşkuculuğunuzu ve karamsarlığınızı bir yana koyun. Bu kusurlar, tıpkı zıtları gibi, kendi kendini gerçekleştirir. İlerlemeye olan inancınızı yenileyin. Geleceğin zaten şuralarda olduğunu fark edin: O birkaç parlak örnekte, tarımsal işletmelerde, sanayide, hizmette, eğitimde, yapay zekâda, tıbbi bilimlerde, fizikte ve aslında bütün bilimlerde, hatta önceden hayal bile edilemeyen hedeflerin geçilip yeni hedeflerin kuka gibi birer birer devrildiği sosyal ve politik deneyimlerde. 80/20 Kuralı’nı hatırlayın. Her zaman ilerlemeyi yaratanlar, önceden kabul görmüş performans sınırlarının altüst edilip başkalarının ayaklarının altına serilebileceğini gösteren, küçük bir azınlık olan insanlar ve organize kaynaklardır. İlerleme için seçkin bir kesim gerekir, ama şan, şeref ve topluma hizmet için yaşayan, tanrı vergisi yeteneklerini hepimizin hizmetine sunmaya gönüllü seçkinler. İlerleme, istisnai kazanım ve başarılı deneyimlerin yayılımı hakkında bilgiye; çıkar grupları tarafından kurulan yapıların yıkılmasına; ayrıcalıklı bir azınlığın sahip olduğu standartlara herkesin sahip olmasını talep etmeye bağlıdır. Her şeyin ötesinde ilerleme, George Bernard Show’un bize söylediği gibi, taleplerimizde makul olmamayı gerektirir. Her konuda, yüzde 80’i üreten yüzde 20’yi aramalı ve değer verdiğimiz her neyse onu çoğaltmayı talep etmek için su yüzüne çıkardığımız gerçekleri kullanmalıyız. Bir şeyi elde edemeyecek olsak bile bunun için her zaman çabalamamız gerekiyorsa, ilerleme de, bir azınlığın ulaştığı her neyse onu elde etmemizi ve bunun herkes için alt standart haline gelmesini temin etmemizi gerektirir.</p>

    <p class="paragraf">80/20 Kuralı’nın en harika yönü, kimseyi beklemek zorunda olmamanızdır. Profesyonel ve özel hayatınızda hemen uygulamaya sokabilirsiniz. En büyük kazanımlardan, mutluluktan ve başkalarına hizmetten kendi küçük parçalarınızı alabilir ve bunları hayatınızın çok daha büyük bir kısmına yayabilirsiniz. Çıkışlarınızı çoğaltıp inişlerinizin büyük bölümünü kesip atabilirsiniz. İlgisiz ve değersiz faaliyetler çoğunluğunu belirleyip bu işe yaramaz deriyi yüzmeye başlayabilirsiniz. Kişiliğinizin, çalışma tarzınızın ve ilişkilerinizin gerekli zaman ve enerjiyle kıyaslandığında size gündelik rutinden katbekat fazla değer sağlayan kısımlarını diğerlerinden ayırabilirsiniz. Böylelikle bolca cesaret ve kararlılıkla bunları çoğaltabilirsiniz. Daha faydalı, daha iyi ve daha mutlu biri haline gelebilirsiniz. Ve aynısını yapmaları için başkalarına da yardım edebilirsiniz.</p>
  </div>
</body>
</html>
