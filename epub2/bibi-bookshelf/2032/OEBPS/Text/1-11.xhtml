<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-11</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-11" xml:lang="en-GB">6</p>

    <p class="ort">Doğru müşterileri yakalamak</p>

    <p class="paragraf"></p>

    <p class="arayazi">Başarılarının nedenlerini analiz edenler, 80/20 Kuralı’nın etkili olduğunu bilir. Büyümelerinin, kârlılıklarının ve ödemelerinin yüzde 80’i müşterilerinin yüzde 20’sinden sağlanmaktadır. Asgari düzeyde firmalar, gelecekteki büyüme için arzu edilen beklentinin net bir resmini elde edebilmek için en üst yüzde 20’lik dilimi belirlemelidir.</p>

    <p class="paragraf ParaOverride-7"><span class="CharOverride-16">Vin Manaktala</span><span class="dip"><a class="_idFootnoteLink" href="#footnote-225-47" id="footnote-225-47-backlink">47</a></span></p>

    <p class="paragraf20"></p>

    <p class="paragraf">80/20 Kuralı, doğru cins satış ve pazarlama yapmak ve bunu, mal ve hizmet üretim ve sunumunun tüm süreçleri de dahil, herhangi bir organizasyonun genel stratejisiyle ilişkilendirmek için elzemdir. 80/20 Kuralı’nın bu yöntemle nasıl kullanılacağını göstereceğiz. Ama önce sanayileşme ve pazarlama hakkındaki bir sürü sözde-entelektüel gelişmemişliği yolumuzdan temizlemek mecburiyetindeyiz. Örneğin, post-endüstriyel bir dünyada yaşadığımız, firmaların üretim odaklı olmaması gerektiği, pazarlama ve müşteri merkezli olması gerektiği sıklıkla söylenir. Bunlar en hafifinden yarı gerçektir. Nedenini açıklamak için kısa bir tarihsel yolculuğa ihtiyaç var.</p>

    <p class="paragraf">Başlangıçta çoğu firma, üzerinde pek az düşünerek, hatta hiçbir fikre sahip olmadan pazarlarına –önemli müşterilerine– yoğunlaştılar. Ayrı bir fonksiyon veya faaliyet olarak pazarlama gereksizdi, ancak yine de küçük işletmeler müşterilerine sahip çıkma işini sağlama aldılar.</p>

    <p class="paragraf">Ardından, büyük işletmeleri, uzmanlaşmayı (Adam Smith’in raptiye fabrikası) ve nihayet üretim hattını yaratan Sanayi Devrimi geldi. Büyük işletmelerin doğal eğilimi, müşteri ihtiyaçlarını düşük maliyetli kitlesel üretimin mecburiyetlerine tabi kılmaktı. Çok iyi bilinen sözüyle Henry Ford, herkesin “siyah olduğu sürece istediği renkte” Model T’ye sahip olabileceğini söylemişti. 1950’lerin sonlarına kadar her yerde büyük işletmeler büyük ölçüde üretim odaklıydı.</p>

    <p class="paragraf">Günümüzün sofistike pazarlamacısı veya iş insanı için üretim odaklı ilkel yaklaşıma dudak bükmek kolaydır. Aslında Fordist yaklaşım basitçe kendi zamanının doğrusuydu; bir yandan ürünleri daha cazip kılarken, öte yandan yalınlaştırma ve maliyetleri düşürme misyonu günümüzün zengin tüketim toplumunun temeliydi. Düşük maliyetli fabrikadan çıkan ürünler, önceden pazardan dışlanmış tüketiciler için malları gittikçe daha fazla kategoride elverişli (ya da şu feci ifadeyle “ulaşılabilir”) kıldı. Kitle piyasasının oluşumu, daha önceden var olmayan harcama gücünü de doğurdu. Bu da daha düşük maliyetli üretim, daha fazla tüketim, daha fazla istihdam, daha fazla alım gücü, daha fazla hacim, daha düşük birim maliyet, daha fazla tüketim şeklinde, kırılmadığı takdirde yukarı doğru ilerleyen spiral bir döngüye yol açtı.</p>

    <p class="paragraf">Bu açıdan bakınca, Henry Ford üretim odaklı bir mağara adamı değildi: sıradan vatandaşlara hizmet veren yaratıcı bir dâhiydi. 1909’da misyonunun “otomobili demokratikleştirmek” olduğunu söylemişti. O zamanlar bu hedef alay konusuydu: Yalnızca zenginlerin arabası olurdu. Ama tabii seri üretilen ve önceki otomobillerden çok daha düşük bir maliyete sahip olan Model T ilk vuruşu yapmış oluyordu. İyi ya da kötü, ama toplamda kötüden çok iyi olmak üzere, Fordist dünyanın sağladığı “bolluğun”<span class="dip"><a class="_idFootnoteLink" href="#footnote-225-48" id="footnote-225-48-backlink">48</a></span>keyfini sürüyoruz.</p>

    <p class="paragraf">Büyük çapta sanayileşme ve inovasyon otomobillerle sınırlı kalmadı. Buzdolabından Sony Walkman’a, CD-ROM’a kadar birçok ürün, pazar araştırması sonucu ortaya çıkamazdı herhalde. On dokuzuncu yüzyılda kimse dondurulmuş gıda istemiyordu, çünkü bunları saklayacak dondurucular yoktu. Ateşin bulunuşundan tekerleğin icadına kadar bütün büyük buluşlar, bu buluşların üzerine kendi pazarlarını yaratan üretim zaferleriydi. Post-endüstriyel bir dünyada yaşadığımızı söylemek ise saçma. Sözüm ona sanayi çağında fiziksel ürünler nasıl sanayileştirildiyse, bugün hizmetler de aynı şekilde sanayileşiyor. Perakendecilik, tarım, çiçek üretimi, dil, eğlence, eğitim, temizlik, otelcilik ve hatta lokantacılık sanatı –bütün bunlar tekil hizmet sağlayıcıların uzmanlık alanıydı, sanayileştirilemez ve ihraç edilemezdi. Bugün bütün bu alanlar hızla sanayileşiyor ve hatta bazı durumlarda küreselleşiyor.<span class="dip"><a class="_idFootnoteLink" href="#footnote-225-49" id="footnote-225-49-backlink">49</a></span></p>

    <p class="arabaslik_sol">1960’lar pazarlamayı, 1990’lar ise müşterileri yeniden keşfetti</p>

    <p class="paragraf">Ürünü meydana getirmeye, üretimi artırmaya ve maliyetleri aşağı çekmeye yoğunlaşan üretim odaklı yaklaşımın başarısı nihayetinde bu yaklaşım kusurlarının da altını çizmiş oldu. 1960’ların başında, Theodore Levitt gibi işletme profesörleri, yöneticilere pazarlama odaklı olmalarını söylemeye başladı. 1960’ta <span class="CharOverride-11">Harvard Business Review</span>’da yayımlanan “Pazarlama miyopluğu” isimli efsanevi makalesi, endüstriyi “ürün üretmek” yerine “müşteriyi tatmin etmeye” teşvik ediyordu. Bu yeni öğreti heyecan vericiydi. İş insanları müşterilerin kalplerini ve zihinlerini kazanmak için çok uğraştılar; görece yeni bir inceleme dalı, pazar araştırması, müşterilerin hangi yeni ürünleri istediklerini keşfetmek için büyük ölçüde yaygınlaştı. İşletme okullarında pazarlama sıcak gündem haline gelmişti ve pazarlama yöneticileri yeni nesil CEO’lar olarak üretim geçmişine sahip olanları yerlerinden ettiler. Kitle piyasası ölmüştü; ürün ve müşteri segmentasyonu, bilgelik düsturu haline gelmişti. Daha yakın zamanlarda, 1980’lerde ve 1990’larda müşteri memnuniyeti, müşteri merkezlilik, müşteri mutluluğu ve müşteri saplantısı en aydın ve başarılı kurumsal şirketlerin beyan ettikleri hedefleri haline gelmişti.</p>

    <p class="arabaslik_sol">Müşteri odaklı yaklaşım hem doğrudur hem de tehlikeli</p>

    <p class="paragraf">Pazarlama odaklı ve müşteri merkezli olmak kesinlikle doğrudur. Ama aynı zamanda tehlikeli ve potansiyel olarak ölümcül yan etkileri de olabilir. Ürün yelpazesi çok fazla yeni alana dağılırsa ya da müşteri saplantısı gittikçe daha fazla marjinal müşteri edinmeye yol açarsa, birim maliyetler yükselecek ve getiri düşecektir. İlave ürün yelpazesi, karmaşıklığın maliyeti nedeniyle genel giderleri hızla yükseltir. İmalathane maliyetleri artık o kadar düşüktür ki, firmanın katma değerinin yalnızca küçük bir bölümünü oluşturur –genellikle ürünün satış fiyatının yüzde 10’undan daha azını. Firma maliyetlerinin büyük çoğunluğu imalathanenin dışındadır. Ürün yelpazesi çok genişse bu maliyetlerin cezası olabilir.</p>

    <p class="paragraf">Benzer şekilde, çok fazla müşteri kovalamak da pazarlama ve satış maliyetlerini tırmandırıp daha yüksek lojistik maliyetlere yol açabilir. Hepsinden daha tehlikelisi, çok büyük bir sıklıkla, sadece yeni müşteriler için değil, eskiler için de cari satış fiyatlarını daimi olarak düşürebilir.</p>

    <p class="paragraf">80/20 Kuralı burada elzemdir. Üretim odaklı ve pazarlama odaklı yaklaşımların bir sentezini sunar. Böylece (günümüzde aşikâr olan kârsız müşteri merkezliliğin tersine) yalnızca kârlı pazarlama ve kârlı müşteri merkezliliğe yoğunlaşabilirsiniz.</p>

    <p class="arabaslik_sol">80/20 pazarlama öğretisi</p>

    <p class="paragraf">Her bir firma doğru pazarlara ve müşterilere odaklanmalıdır, bu da genellikle şirketin halihazırda sahip olduklarının küçük bir azınlığıdır. Pazarlama odaklı ve müşteri merkezli olmak hakkındaki beylik bilginin genellikle yalnızca yüzde 20’si doğrudur.</p>

    <p class="paragraf">Üç altın kural bulunur:</p>

    <p class="paragraf20"></p>

    <p class="paragraf">► Pazarlama ve firmanın tamamı, mevcut ürün grubunun yüzde 20’sinde –bu küçük kısım tamamıyla maliyetlendirilmiş kârın yüzde 80’ini üretir– dudak uçuklatan bir ürün ve hizmet bulmaya odaklanmalıdır.</p>

    <p class="paragraf">► Pazarlama ve firmanın tamamı, firmanın satışlarının ve/veya kârının yüzde 80’ini sağlayan müşterilerin yüzde 20’sini memnun etmek, onları sürekli elde tutmak ve onlara yapılan satışları artırmak için olağanüstü uğraş vermelidir.</p>

    <p class="paragraf">► Üretim ile pazarlama arasındaki çelişki sahici değildir. Ancak pazarladığınız ürün farklı ise ve hedef müşterileriniz açısından ya başka bir yerden temin edilemiyor ya da sizin sağladığınız ürün/hizmet/fiyat paketi başka yerlere göre daha iyi bir değer sunuyorsa başarılı olabilirsiniz. Bu koşulların, mevcut ürün grubunuzun yüzde 20’sinden fazlasında geçerli olması olası değildir ve muhtemelen de gerçek kârınızın yüzde 80’ini bu yüzde 20’lik dilimden elde ediyorsunuzdur. Bu koşullar ürünlerinizden hiçbirine uymuyorsa, o zaman tek umudunuz inovasyon olacaktır. Bu aşamada, yaratıcı pazarlamacı ürün odaklı olmak zorundadır. İnovasyonun tamamı zorunlu olarak ürün odaklıdır. Yeni bir ürün ya da hizmet olmaksızın inovasyon yapamazsınız.</p>

    <p class="solkucuk ParaOverride-11">Az sayıda doğru ürün/pazar segmentinde pazarlama odaklı olun</p>

    <p class="paragraf">Her bir ürünle ilintili genel giderler de dahil olmak üzere bütün maliyetleri dikkate aldığınızda, gelirlerinizin yüzde 20’sinden sorumlu olan ürünlerin, kârınızın yüzde 80’ini oluşturması muhtemeldir. Hatta ürünlerinizin yüzde 20’sinin kârınızın yüzde 80’inden sorumlu olması daha muhtemeldir. Sacramento, California’da bir perakendeci olan Raley’nin kozmetik ürünleri satın alma görevlisi olan Bill Roatch şöyle yorumluyor:</p>

    <p class="paragraf20"></p>

    <p class="arayazi">Kârınızın yüzde 80’i ürünlerin yüzde 20’sinden kaynaklanır. [Bir perakendeci için] soru, bu yüzde 80’in ne kadarını [kozmetikte itibar kaybetme riski almadan] gözden çıkarmaya gücünüzün yeteceğidir [...] Kozmetik <span class="CharOverride-11">franchiser</span>’lara sorun, zarar göreceklerini söyleyeceklerdir. Perakendecilere sorun, bir kısmını gözden çıkarabileceklerini söyleyeceklerdir.<span class="dip"><a class="_idFootnoteLink" href="#footnote-225-50" id="footnote-225-50-backlink">50</a></span></p>

    <p class="paragraf20"></p>

    <p class="paragraf">Mantıklı davranış, en kârlı ve en çok satan rujların yüzde 20’sine ayrılan alanı genişletmek ve satışı daha ağır olan ürünlerin bazılarını listeden çıkarmaktır. Ardından, bu en kârlı yüzde 20’lik ürünlerin tedarikçileriyle işbirliği içinde, bu ürünler için mağaza içi önemli promosyonlara girişilebilir. Unutmayın ki bu kârsız yüzde 80’lik ürünlere neden ihtiyacınızın olduğu konusunda dile getirilen görünüşte iyi sebepler her zaman olur. Örneğin bu vakada, az sayıda ürün grubuna sahip olarak “itibar kaybetme” korkusu gibi. Bunun gibi mazeretlerin dayanağı, müşterilerin satın almaya hiç niyetli olmadıkları ve dikkatlerini satın almak istedikleri üründen başka yerlere çeken bir sürü ürünü görmekten hoşlandıkları gibi tuhaf bir bakış açısıdır. Bunu teste tabi tuttuğunuzda, cevap yüzde 99 oranında marjinal ürünlerin liste dışı bırakılmasının müşteri algısını zerre kadar etkilemeden kârı yükselttiğidir.</p>

    <p class="paragraf">Otomobil bakım ürünleri –cila, boya ve diğer araba temizlik aksesuvarları– üreten bir şirket, ürünlerini oto yıkamacılar aracılığıyla pazarlıyordu. Teoride mantıklıydı, çünkü oto yıkama sahipleri, başka türlü hiçbir faydalı fonksiyonu olmayacak bir yere bu ürünleri basitçe yerleştirmek suretiyle her satıştan ek bir kâr elde edebilirdi. Ortadaki fikre göre, ürünleri güzel bir yere yerleştirecekler ve satmak için uğraş vereceklerdi.</p>

    <p class="paragraf">Ama otomobil bakım ürünleri şirketi satılıp da yeni yönetim kapsamlı bir satış analizi yürütünce, “klasik 80/20 Kuralı’nın işlediğini –yani şirketin gelirlerinin yüzde 80’inin, perakende noktalarının yüzde 20’sinden elde edildiğini”<span class="dip"><a class="_idFootnoteLink" href="#footnote-225-51" id="footnote-225-51-backlink">51</a></span>gördüler. Yeni CEO, minimal satış yaratan 50 oto yıkamacının kapısını çaldığında, ürün teşhirinin köşelere ya da başka zayıf noktalara itildiğini, bunun da ürünlerin hırpalanmasına ve genellikle yetersiz stoğa neden olduğunu anladı.</p>

    <p class="paragraf">CEO, ürünlerinin çoğunu satmayan oto yıkama sahiplerine uzun bir söylev çekti. Onlara, işlerine bir çekidüzen verip satış noktası teşhirlerini kontrol etmelerini söyledi. Ama işe yaramadı. Bunun yerine en iyi satış yapan yüzde 20 oto yıkamacıya yoğunlaşmalıydı. Onların doğru yaptığı şey neydi? Bunu daha fazla yapabilirler miydi? Ortak noktaları neydi? Bunlar gibi başka satış noktaları bulunabilir miydi? Başarılı satış noktaları büyük, profesyonel olarak işletilen zincirlerde bulunduğundan, tek ortaklı küçük işletmelerin performansını iyileştirmeye çabalamak yerine, bu satış noktalarını geliştirmeliydi.</p>

    <p class="solkucuk">Az sayıdaki doğru müşteri için müşteri merkezli olun</p>

    <p class="paragraf">En iyi birkaç ürüne odaklanmak ne kadar önemli olsa da, en iyi birkaç müşteriye odaklanmaktan çok daha önemsizdir. Pek çok başarılı pazarlama uzmanı bu dersi bilir. Birkaç vakadan bahsedebiliriz. Telekom sektöründe:</p>

    <p class="paragraf20"></p>

    <p class="arayazi">Dikkatinizi gerçek rekabet tehdidi neredeyse, oraya yönlendirin. Çoğu durumda 80/20 Kuralı yine geçerlidir – gelirin yüzde 80’i müşterilerin yüzde 20’sinden sağlanır. En çok gelir sağlayan müşterilerin kimler olduğunu öğrenin ve onların ihtiyaçlarını karşıladığından emin olun.<span class="dip"><a class="_idFootnoteLink" href="#footnote-225-52" id="footnote-225-52-backlink">52</a></span></p>

    <p class="paragraf20"></p>

    <p class="paragraf">Kontrat yönetimi işinde:</p>

    <p class="paragraf20"></p>

    <p class="arayazi">Bildik 80/20 Kuralı’nı unutmayın. İşin yüzde 80’ini sağlayan yüzde 20’lik dilimdeki müşterilerinizle sıkı iletişimde olun. Her pazar akşamı kontrat yönetimi dosyalarını tarayın ve uzun süredir iletişime geçmediğiniz kişilere bir not yazın, bir kart yollayın ya da telefonla aramak için not düşün.<span class="dip"><a class="_idFootnoteLink" href="#footnote-225-53" id="footnote-225-53-backlink">53</a></span></p>

    <p class="paragraf20"></p>

    <p class="paragraf">1994’ten bu yana American Express, en yüksek hacimli Amex satışlarını yaratan satıcılar ve onların müşterileriyle özel satış hakkını güçlendirmek için pek çok kampanya yürüttü. Güney Florida American Express Satış Direktörü Carlos Viera şöyle açıklıyor:</p>

    <p class="paragraf20"></p>

    <p class="arayazi">Bildik 80/20 Kuralı: İşinizin büyük kısmı, pazarınızın yüzde 20’sinden elde edilir. Bu kampanya, insanların daha fazla akşam yemeğine çıkması için bir halkla ilişkiler kampanyasıdır.<span class="dip"><a class="_idFootnoteLink" href="#footnote-225-54" id="footnote-225-54-backlink">54</a></span></p>

    <p class="paragraf20"></p>

    <p class="paragraf">Başarılı pazarlama, ürünlerinizi veya hizmetinizi en aktif bir şekilde tüketen görece az sayıdaki müşterinize odaklanmaktan ibarettir. Çok sayıda müşteri pek az alışveriş yaparken, birkaç müşteri çok alışveriş yapar. İlk grubu göz ardı edebilirsiniz. Önemli olan esas müşteri grubudur: çok ve sık tüketenler. Örneğin, WQHT ve WRKS radyo istasyonlarının sahibi olan Emmis Broadcasting, radyo dinleme sürelerini artırmak amacıyla özellikle esas dinleyicilerine odaklı başarılı pazarlama kampanyaları yürütmüştü:</p>

    <p class="paragraf20"></p>

    <p class="arayazi">En sevdikleri radyo istasyonunda haftada 12 saat geçirmek yerine şimdi haftada 25 saat geçiriyorlar [...] Tüm istasyonlarımız için 80/20 tüketim kuralına odaklandık [...] Hedef kitlemizdeki her bir dinleyiciyi yakaladık ve onlardan çekip alabileceğimiz her bir çeyrek saati aldık.<span class="dip"><a class="_idFootnoteLink" href="#footnote-225-55" id="footnote-225-55-backlink">55</a></span></p>

    <p class="paragraf20"></p>

    <p class="paragraf">Müşterilerinizin yüzde 20’sine odaklanmak, yüzde 100’üne odaklanmaktan çok daha kolaydır. Tüm müşterileriniz bazında, müşteri merkezli olmak hemen hemen imkânsızdır. Ancak esas yüzde 20’yi geliştirmek hem akla yatkın hem de gayet tatminkârdır.</p>

    <p class="solkucuk">Esas müşterilerinizi bağlamak için dört adım</p>

    <p class="paragraf">Esas yüzde 20’nin kim olduğunu bilmeden onları hedefleyemezsiniz. Sınırlı müşteri tabanına sahip firmalar tek tek müşteriler bazında bu çalışmayı yapabilir. On binlerce, milyonlarca müşteriye satış yapan firmaların, esas müşterilerinin kim olduğunu (bunlar dağıtım kanalları da olabilir) ve de yoğun ve sık tüketicilerinin profilini bilmeleri gerekir.</p>

    <p class="paragraf">İkinci olarak, onlara oldukça istisnai ve hatta “ölçüsüz” bir hizmet sunmanız gerekir. Geleceğin süper sigorta acentesini yaratmak için, diye öneriyor danışman Dan Sullivan, “20 ilişki kurmanız ve onları hizmetinizle bir balık sürüsü gibi çevirmeniz lazım. Öyle sıradan bir hizmetle değil, iyi hizmetle değil. Olağanüstü hizmetle. Mümkün mertebe ihtiyaçlarını tahmin etmeniz ve sizden herhangi bir şey istediklerinde SWAT timi gibi imdatlarına koşmanız lazım.”<span class="dip"><a class="_idFootnoteLink" href="#footnote-225-56" id="footnote-225-56-backlink">56</a></span>İşin püf noktası, görev icabı yapılması gerekenlerin çok ötesinde, hâkim sektörel standartlara uymayan, şaşırtıcı bir hizmet sağlamaktır. Bunun kısa vadede bir maliyeti olabilir, ama uzun vadede karşılığını alırsınız.</p>

    <p class="paragraf">Üçüncü olarak, yalnızca müşterilerin esas yüzde 2’si için geliştireceğiniz yeni ürünler ve hizmetler hedefleyin. Pazar payı edinmeye çalışırken her şeyden önce mevcut esas müşterilerinize daha fazla satmaya çalışın. Genel anlamda bu bütünüyle bir satış becerisi sorunu değildir. Her ne kadar “devamlı müşteri” programları hemen hemen her zaman yüksek bir getiri sağlasa ve hem kısa hem de uzun dönemli kârı yükseltse de, bu büyük ölçüde, onlara mevcut ürünlerden daha fazla satma sorunu da değildir. Bundan çok daha önemlisi, mevcut ürünleri geliştirmek ya da esas müşterileriniz tarafından talep edilen tamamen yeni ürünleri, mümkünse onlarla işbirliği içerisinde geliştirmektir. İnovasyon bu grupla olan ilişkinize dayanmalıdır.</p>

    <p class="paragraf">Son olarak, esas müşterilerinizi sonsuza dek elinizde tutmayı hedeflemelisiniz. Esas müşterileriniz sizin için bir garantidir. Herhangi birini kaybetseniz, kârlılığınız zarar görür. Bundan da anlaşılacağı üzere, kârlılığı azaltıyor gibi görünen, esas müşterilerinizi elde tutmak için harcanacak hayli sıra dışı çabanın, gerçekte herhangi bir anlamlı zaman diliminde kârı yükselteceği kesindir. Sunulacak istisnai hizmet, esas müşterileri daha fazla alışverişe teşvik ederek kısa vadeli kârı bile yükseltebilir. Ancak kârlılık, bir işletmenin sağlığı hakkında olay sonrası ölçümü sağlayan bir puan kartıdır sadece. Sağlıklı bir işletme için gerçek ölçü, esas müşterileriyle olan ilişkilerinin sağlamlığı, derinliği ve süresidir. Her durumda kârlılığı yönlendiren temel olgu, müşteri sadakatidir. Esas müşterilerinizi kaybetmeye başlarsanız, kısa vadede kazançları allayıp pullamak için ne yaparsanız yapın, iş ayaklarınızın altında un ufak olmaya başlar. Esas müşteriler terk etmeye başlamışsa, en kısa zamanda işletmeyi satın ya da yönetimi kovun –yönetici sizseniz, kendinizi kovun– ve esas müşterileri geri kazanmak ya da en azından zayiatı durdurmak için ne kadar sert tedbirler almanız gerekiyorsa alın. Bunun aksine, esas müşteriler mutluysa, işletmenin uzun vadede genişlemesi garanti altındadır.</p>

    <p class="solkucuk">Yüzde 20’lik esas müşteri grubuna hizmet etmek bütün şirketin saplantısı olmalı</p>

    <p class="paragraf">Pazarlamayı bir firmanın esas süreci haline getirmek ancak yüzde 20’lik ana müşteri grubuna odaklanmakla mümkündür. Bu bölüme, üretim odaklılıktan pazarlama odaklılığa geçişi inceleyerek başlamıştık. Daha sonra, pazarlama yaklaşımının sözüm ona aşırılıklarının, müşterilerin yüzde 20’sindense yüzde 100’üne odaklanmaktan kaynaklandığını gözlemledik. Yüzde 20’lik ana müşteri grubu için hiçbir aşırılık muhtemelen aşırı kaçmayacaktır. Paranızı ve enerjinizi son sınırına kadar harcar ve mükemmel bir getiri elde edeceğinizi bilirsiniz.</p>

    <p class="paragraf">Organizasyonunuzu müşterilerinizin yüzde 100’üne birden odaklayamazsınız; yüzde 20’sine odaklayabilirsiniz. Buna odaklanmak her pazarlama çalışanının esas görevidir. Ama bu tip bir pazarlama aynı zamanda firmadaki herkesin de esas görevidir. Müşteri, ister görünür olsun ister olmasın, firmadaki herkesin çabalarını görecek ve bir yargıya varacaktır. Bu anlamda 80/20 Kuralı çığır açmaktadır. Merkezine pazarlamayı alır, pazarlamayı firmanın merkezine koyar, ama aynı zamanda pazarlamayı, herhangi bir organizasyondaki herkesin işi haline getirir. Ve pazarlama, organizasyonun tüm üyeleri açısından, yüzde 20’lik esas müşterileri için hep daha fazla memnuniyet sağlamak anlamına gelmelidir.</p>

    <p class="arabaslik_sol">Satmak</p>

    <p class="paragraf">Satış, pazarlamanın birinci dereceden kuzenidir: Müşterilerle iletişim kurmak ve en az bunun kadar önemli olmak üzere, onları dinlemek için cephe faaliyeti. Birazdan göreceğimiz gibi, 80/20 Düşünüşü pazarlama için ne kadar elzemse satış için de o kadar elzemdir.</p>

    <p class="paragraf">Üstün satış performansının anahtarı, ortalamaları tasarlamaktan vazgeçip 80/20’yi tasarlamaktır. Ortalama satış performansı son derece yanlış yönlendiricidir. Kimi satışçılar yılda 100.000 sterlin kazanırken, geniş bir azınlık ise ancak asgari ücrete talim eder. Ortalama performansın bu insanlar için de, işverenleri için de pek bir anlamı yoktur.</p>

    <p class="paragraf">Herhangi bir satış ekibini ele alın ve 80/20 Analizi’ni uygulayın. Büyük olasılıkla satış ve satışçılar arasında dengesiz bir ilinti bulacaksınız. Çoğu çalışmanın bulgularına göre, en üst yüzde 20’deki satışçılar, satışların yüzde 70 ila 80’ini üretir.<span class="dip"><a class="_idFootnoteLink" href="#footnote-225-57" id="footnote-225-57-backlink">57</a></span>Hayatın içinde hâkim olan 80/20 ilişkisini fark etmeyenler için bu oldukça dikkate değer bir sonuçtur. Ama iş dünyasındaki herhangi biri için bu, kârı çabucak yükseltmek için önemli bir anahtardır. Kısa vadede kâr, başka herhangi bir değişkenden ise, satışlara daha sıkıca bağlıdır. 80/20 Kuralı neden satışlar için geçerlidir ve bu konuda ne yapabiliriz? Satışçı başına satışların bu kadar değişkenlik göstermesinin iki grup nedeni vardır. Birinci grup, salt satış ekibi performansıyla ilgili meselelere bağlıdır; ikincisi ise müşteri odaklı olmayla ilgili yapısal meselelere bağlıdır.</p>

    <p class="solkucuk">Satışçı performansı</p>

    <p class="paragraf">Farz edin ki analiziniz bildik bir örneği tekrar ediyor ve satış personelinizin yüzde 20’sinin satışlarınızın yüzde 73’ünü yarattığını buldunuz. Bu durumda ne yapmalısınız?</p>

    <p class="paragraf">Bariz olup da genellikle ihmal edilen bir zorunluluk, yüksek performanslılara asılmaktır. Şu eski özdeyişe bakmayın siz: Çalışıyorsa, kurcalama. Çalışıyorsa, lanet olasının çalışmaya devam edeceğinden emin olun. Müşterilerinize yakın durmak için yapabileceğiniz en iyi şeylerden bir diğeri, en iyi satışçılara yakın durmaktır. Onları mutlu edin; bunu sadece parayla yapamazsınız.</p>

    <p class="paragraf">Ayrıca, daha fazla aynı tipte satış personeli işe alın. Bu, mutlaka aynı özelliklere sahip çalışanlar olmaları anlamına gelmez. Kişilik ve tavır çok daha önemli olabilir. Yıldız satışçılarınızı aynı odada bir araya getirin ve ortak özelliklerinin ne olduğunu irdeleyin. Daha da iyisi, kendileri gibi başkalarını da işe almanıza yardım etmelerini isteyin.</p>

    <p class="paragraf">Üçüncü olarak, bu en iyi satış personelinin ne zaman en çok satış yaptıklarını ve bu sırada farklı olarak ne yaptıklarını belirlemeye çalışın. 80/20 Kuralı çalışanlara olduğu kadar süreye de uygulanır: Her bir satışçınızın satışlarının yüzde 80’i muhtemelen çalışma sürelerinin yüzde 20’sinde ortaya çıkmıştır. Bu durumlarda şanslarının nasıl ve neden yaver gittiğini belirlemeye çalışın. Bir yorumcu bu noktaya güzel değiniyor:</p>

    <p class="paragraf20"></p>

    <p class="arayazi">Satış işindeyseniz, şansınızın en yaver gittiği anı düşünün. O hafta farklı olarak ne yapmıştınız? Beyzbolcular mı yoksa satışçılar mı daha batıl inançlıdır, bilmiyorum [...] ama her alanın başarılıları iyi bir seri yakaladıkları zamanlardaki koşulları düşünmeye ve onları asla, asla, asla değiştirmemeye meyillidir. Ama bir beyzbolcunun tersine, eğer satış işindeyseniz ve iyi bir seri yakaladıysanız, iç çamaşırınızı değiştirin.<span class="dip"><a class="_idFootnoteLink" href="#footnote-225-58" id="footnote-225-58-backlink">58</a></span></p>

    <p class="paragraf20"></p>

    <p class="paragraf">Dördüncüsü, herkesin en yüksek girdi/çıktı oranına sahip yöntemleri benimsemesini sağlayın. Bu kimi zaman reklam olabilir, kimi zaman kişisel satış ziyaretleri, kimi zaman bir konuya odaklı posta gönderimi, kimi zaman da telefonla arama olabilir. Bunu analiz etmeye de karar verebilirsiniz, ama en iyi satış personelinin zamanlarını nasıl geçirdiklerini basitçe gözlemlemek daha hızlı ve ucuz olabilir.</p>

    <p class="paragraf">Beşincisi, bir alandaki başarılı bir ekiple başka bir alandaki başarısız bir ekibin yerini değiştirin. Bunu gerçek bir deney gibi düşünün: Bakalım iyi olan ekip yapısal zorlukları yenebilecek mi ya da tersi. İyi olan ekip önceden zor olan alandaki sorunu çözer de, diğer ekip tökezlerse, ilk ekibe ne yapmak gerektiğini sorun: Belki de cevap ekipleri ikiye bölmekte yatıyordur, böylece her birinden birkaç kişi diğer her bir alanda bulunmuş olur. Yakın zamanda müşterilerimden biri uluslararası satışta korkunç başarılı iken, iç pazar ekibi motivasyonunu yitirmişti ve pazar payı kaybediyordu. Ekiplerin yerini değiştirmeyi önerdim. CEO itiraz etti, çünkü ihracat ekibinin yabancı dili vardı ve iç pazarda bu özellikleri boşa gitmiş olacaktı. Sonunda uluslararası ekipten birini ayırmayı, iç pazar ekibinin satış direktörünü işten çıkarıp uluslararası ekipten bu genç adamı onun yerine geçirmeyi kabul etti. Aniden, önceden durdurulamaz görünen pazar payı kaybı tersine dönüverdi. Bu tip hikâyelerin hepsi mutlu sonla bitmez, ama satış işinde şu genellikle doğrudur: Başarısızlık başarısızlığı doğurur.</p>

    <p class="paragraf">Son olarak, ya satış ekibi eğitimi? “En kötü yüzde 80’de bulunan satış ekibinin performans düzeyini geliştirmek için eğitime yatırım yapmaya değer mi, yoksa çoğu eğitim alsa da almasa da işten çıkarılmaya mahkûm olduğundan, bu bir zaman kaybı mıdır?”<span class="dip"><a class="_idFootnoteLink" href="#footnote-225-59" id="footnote-225-59-backlink">59</a></span>Her meselede olduğu gibi 80/20 Kuralı’nın nereyi işaret ettiğini kendinize sorun. Benim cevabım:</p>

    <p class="paragraf20"></p>

    <p class="paragraf">► Birkaç yıl sizinle birlikte olmayı planladığından makul bir şekilde emin olduğunuz kişileri eğitin yalnızca.</p>

    <p class="paragraf">► En iyi satışçıların onları eğitmelerini sağlayın, öğrencilerinin eğitimi takip eden performanslarına göre bu süper star satışçıları ödüllendirin.</p>

    <p class="paragraf">► İlk eğitimden sonra en iyi performansı gösterenlere en çok eğitim yatırımı yapın. Öğrencilerin en iyi yüzde 20’sini seçin ve eğitim yatırımının yüzde 80’ini onlara yapın. Bir sonuç aldığınızdan emin değilseniz, en alt yüzde 50’yi eğitmeyi bırakın.</p>

    <p class="paragraf20"></p>

    <p class="paragraf">Satış ekibinin performansıyla ilgili pek çok farklılık yalnızca satış becerisinden kaynaklanır, ama pek çoğu da böyle değildir. Bu yapısal faktörlere de 80/20 bazında bakılabilir.</p>

    <p class="solkucuk">Satış yalnızca iyi satış tekniklerine sahip olmak değildir</p>

    <p class="paragraf">80/20 Analizi, bireysel rekabetin ötesindeki yapısal nedenleri belirleyebilir. Bu yapısal faktörlere hitap etmek daha kolaydır ve hatta bireysel yeteneklerle uğraşmaktan daha tatminkârdır. Genellikle çoğu satılan ürünlere ve hizmet edilen müşterilere bağlıdır:</p>

    <p class="paragraf20"></p>

    <p class="arayazi">Satış ekibine bir göz atın. Örneğin, satış personelimizin yüzde 20’sinin satışların yüzde 73’ünü ürettiğini görürüz; ürünlerimizin yüzde 16’sının satışların yüzde 80’ine denk geldiğini görürüz; bir de müşterilerimizin yüzde 22’si satışlarımızın yüzde 77’sini oluşturuyordur [...]</p>

    <p class="arayazi">Satış ekibine biraz daha göz atınca, Black’in 100 aktif hesabı olduğunu görürüz. Bunların yüzde 20’si Black’in satışlarının yaklaşık yüzde 80’ini oluşturmaktadır. Green 100 ülkeye bakmaktadır ve müşterilerinin yüzde 80’inin yalnızca 24 ülkede yoğunlaştığını görürüz. White 30 farklı ürün satmaktadır. Bunların altısı, onun satışlarının yüzde 81’ini oluşturmaktadır.<span class="dip"><a class="_idFootnoteLink" href="#footnote-225-60" id="footnote-225-60-backlink">60</a></span></p>

    <p class="paragraf20"></p>

    <p class="paragraf">Pazarlama üzerine olan bölümde 80/20 Kuralı’nın ürünlere ve müşterilere uygulanmasını zaten vurgulamıştık. Bu nedenle satış ekiplerinden sorumlu olanlar:</p>

    <p class="paragraf20"></p>

    <p class="paragraf">► Her bir satış personelinin gayretini, satışların yüzde 80’ini oluşturan ürünlerin yüzde 20’sine yoğunlaştırmalıdır. En kârlı ürünlerin, aynı tutardaki daha az kârlı ürünlerden dört kat daha fazla itibar görmesini sağlayın. Satış ekibi en kârlı ürünleri sattıklarında ödüllendirilmelidir, daha az kârlı olanları sattıklarında değil.</p>

    <p class="paragraf">► Satış personelini, satışların yüzde 80’ini ve kârın yüzde 80’ini yaratan yüzde 20’lik müşteri grubuna yoğunlaştırmalıdır. Satış ekibine müşterilerini satışlara ve kâra göre sıralamayı öğretin. Daha az önemde olan müşterilerinin bazılarını ihmal etmek pahasına da olsa, zamanlarının yüzde 80’ini en iyi yüzde 20’lik müşteri grubuna harcamalarında ısrarcı olun.</p>

    <p class="paragraf">Yüksek hacimli müşteri azınlığıyla daha fazla zaman harcamak, onlara daha fazla satış olarak geri dönecektir. Mevcut ürünlerden daha fazla satma fırsatları tükenmişse, satış ekibi üstün hizmet sunmaya –ki böylece mevcut iş korunabilsin– ve esas müşterilerin istediği yeni ürünleri belirlemeye yoğunlaşmalıdır.</p>

    <p class="paragraf">► Bölgesine bakmaksızın en yüksek hacimli ve en kârlı müşterileri bir satış personeline ya da ekibine vermelidir. Daha fazla ulusal, daha az bölgesel müşterileriniz olsun. Eskiden ulusal müşteriler, gittiği lokasyona bakmaksızın, tek bir alıcının bir ürünün tamamını satın almaktan sorumlu olduğu firmalara mahkûmdu. Bu noktada kıdemli bir ulusal satış yönetici tarafından değerlendirilen önemli bir alıcının olması açıkça akla yatkındır. Ancak pek çok lokal satın alma noktası olan yerlerde bile, büyük müşteriler gitgide ulusal müşteri olarak muamele görmeli ve özel bir kişi ya da ekip tarafından hizmet almalıdır. Computer Associates International’da ABD satışlarından sorumlu kıdemli başkan yardımcısı olan Rich Chiarello’nun yorumu şöyle:</p>

    <p class="paragraf20"></p>

    <p class="arayazi">Organizasyonların yüzde 20’sinden gelirimin yüzde 80’ini elde edeceğim. Bu şirketlere ulusal müşteriler gibi muamele edeceğim. Bir temsilcinin bütün ülkeyi dolaşmak zorunda olması umurumda değil, müşterilerden o sorumlu olacak, biz de o organizasyondaki herkesi belirleyeceğiz ve onlara ürünlerimizi satmak için bir plan devreye sokacağız.</p>

    <p class="paragraf20"></p>

    <p class="paragraf">► Maliyetleri düşürün, daha az önemli müşteriler için telefon kullanın. Satış ekiplerinin sık şikâyetlerinden biri, personel sayısını azaltmanın ya da büyük müşterilere daha fazla zaman ayırmanın, bazı bölgelerde makul ölçülerde başa çıkılabilecek sayının iki katı müşteriye sahip olma sonucunu doğurmasıdır. Bazı müşterileri bırakmak bir çözüm olabilir, ama bu ancak son çare olmalıdır. Yüzde 80’lik küçük müşteri grubunu bir yerde toplamak telefonla satış ya da sipariş verme hizmeti sunmak genellikle daha iyi bir çözümdür. Bu, daha etkin bir hizmeti yüz yüze satıştan daha ucuza sağlar.</p>

    <p class="paragraf">► Son olarak, satış ekibinin geçmişte iyi iş yapılmış eski müşterileri yeniden ziyaret etmesini sağlayın. Bu da eski kapıları tıklatmak, eski telefon numaralarını aramak anlamına gelebilir.</p>

    <p class="paragraf20"></p>

    <p class="paragraf">Bu, şaşırtıcı derecede ihmal edilmiş, şaşırtıcı derecede başarılı bir satış tekniğidir. Eski bir memnun müşterinin sizden yeniden alışveriş yapma olasılığı çok yüksektir. Stratejik danışmanlar Bain&amp;Company’nin kurucusu Bill Bain ABD’nin güneydoğu eyaletlerinde kapı kapı dolaşıp İncil satardı. Kapı kapı dolaşıp hiç yeni satış yapamadığı kötü bir döneminden bahseder, ama sonra gün gibi ortada olan bir gerçeğin aniden farkına varır. Bir İncil sattığı son müşterisine gider ve ona bir tane daha satar! Aynı tekniği uygulayan bir başka adam, ABD’nin en iyi gayrimenkul aracılarından biri ve Romanyalı bir göçmen olan Nicholas Barsan’dır. Kendisi her yıl 1 milyon $’ın üzerinde kişisel komisyon kazanmakta ve bunun üçte birinden fazlası devamlı müşterilerinden geliyor. Bay Barsan kelimenin gerçek anlamıyla eski kapıları tıklatıyor ve (eski müşterileri olan) ev sahiplerine evlerini satmak isteyip istemediklerini soruyor.</p>

    <p class="paragraf">80/20’nin bu yapısal etkilerinden faydalanmak ortalama satışçıları iyi satışçılara, iyileri de süper starlara dönüştürebilir. Daha iyi bir satış ekibinin bir firmanın kâr/zarar hanesine etkisi derhal görülür. Daha da önemlisi, enerji ve kendine güvenle dolup taşan, esas müşteri grubuna en iyisini sunmaya kararlı, ama yine de gerçekten ne istediklerini dinleyebilen bir satış ekibinin pazar payı ve müşteri memnuniyeti üzerindeki uzun vadeli etkisidir.</p>

    <p class="arabaslik_sol">“Yaşamsal” müşteriler</p>

    <p class="paragraf">Bazı müşteriler yaşamsaldır. Çoğu değildir. Satmak için gösterilen gayretin bir kısmı muhteşem bir verimliliğe sahiptir. Çoğu ise verimsizdir. Bazıları size para kaybettirir.</p>

    <p class="paragraf">Pazarlama ve satış çabasını, yapılan işlemden daha yüksek kâr elde edebilmek koşuluyla, azınlıkta olan bir potansiyel müşteri grubuna, başka bir yerden edinebileceklerinden daha iyi, çok daha iyi, eşsiz bir şeyler sunabilmeye kanalize edin. Her başarılı girişim, başarısını bu yalın –ve yalınlaştırıcı– prensibe borçludur.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-47-backlink" id="footnote-225-47">47</a> <span class="CharOverride-14">1. Vin Manaktala, “Marketing: the seven deadly sins”,</span> <span class="CharOverride-15">Journal of Accountancy</span><span class="CharOverride-14">, 1 Eylül 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-48-backlink" id="footnote-225-48">48</a> <span class="CharOverride-14">“Bolluk” argümanını savunan birkaç önemli yirminci yüzyıl sanayicisinin idealizminden ve becerisinden doğan toplumun planlı ve başarılı dönüşümünü unutmak kolay: Yaygın dahi olsa, bu yoksulluk ortadan kaldırılabilir. İşte, örneğin, bir kez daha Henry Ford karşımızda: “Yoksulluğun ve yoksunluğun daha korkunç biçimlerini ortadan kaldırma görevi kolaylıkla yerine getirilebilir. Dünya öylesine bereketli ki, bol bol yetecek kadar gıda, giyim, iş ve eğlence bulunabilir.” Bakınız Henry Ford,</span> <span class="CharOverride-15">Ford on Management</span><span class="CharOverride-14">,</span> <span class="CharOverride-14">Intr. Ronnie Lessem, Oxford: Blackwell, 1991, s. 10, 141 and 148.</span> <span class="CharOverride-15">The Ci</span><span class="CharOverride-15">vilized Market</span> <span class="CharOverride-14">(1997, Oxford: Capstone) kitabının taslağını bana gösterdiği için Ivan Alexander’a minnettarım. Bu ve pek çok başka noktayı, onun ilk bölümünden ödünç aldım (bkz. Not 3).</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-49-backlink" id="footnote-225-49">49</a> <span class="CharOverride-14">Bkz. Ivan Alexander,</span> <span class="CharOverride-15">The Civilized Market</span><span class="CharOverride-14">, Oxford: Capstone, 1997.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-50-backlink" id="footnote-225-50">50</a> <span class="CharOverride-14">Michael Slezak, “Drawing fine lines in lipsticks” tarafından alıntı,</span> <span class="CharOverride-15">Supermarket News</span><span class="CharOverride-14">, 11 Mart 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-51-backlink" id="footnote-225-51">51</a> <span class="CharOverride-14">Mark Stevens, “Take a good look at company blind spots”,</span> <span class="CharOverride-15">Star-Tribune</span> <span class="CharOverride-14">(Twin Cities), 7 Kasım 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-52-backlink" id="footnote-225-52">52</a> <span class="CharOverride-14">John S. Harrison, “Can mid-sized LECs succeed in tomorrow’s competitive marketplace?”</span> <span class="CharOverride-15">Telephony</span><span class="CharOverride-14">, 17 Ocak 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-53-backlink" id="footnote-225-53">53</a> <span class="CharOverride-14">Ginger Trumfio, “Relationship builders: contract management”,</span> <span class="CharOverride-15">Sales &amp; Marketing Management</span><span class="CharOverride-14">, 1 Şubat 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-54-backlink" id="footnote-225-54">54</a> <span class="CharOverride-14">Jeffrey D. Zbar, “Credit card campaign highlights restaurants”,</span> <span class="CharOverride-15">Sun-Sentinel</span> <span class="CharOverride-14">(Fort Lauderdale), 10 Ekim 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-55-backlink" id="footnote-225-55">55</a> <span class="CharOverride-14">Donna Petrozzello, “A tale of two stations”,</span> <span class="CharOverride-15">Broadcasting &amp; Cable</span><span class="CharOverride-14">, 4 Eylül 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-56-backlink" id="footnote-225-56">56</a> <span class="CharOverride-14">Sigorta danışmanı Dan Sullivan, alıntı, Sidney A Friedman, “Building a super agency of the future”,</span> <span class="CharOverride-15">National Underwriter Life and Health</span><span class="CharOverride-14">, 27 Mart 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-57-backlink" id="footnote-225-57">57</a> <span class="CharOverride-14">Belirli iş kolları ve sektörler hakkındaki çok sayıda makale bunu doğruluyor. Örneğin, bkz. Brian T. Majeski, “The scarcity of quality sales employees”,</span> <span class="CharOverride-15">The Music Trades</span><span class="CharOverride-14">, 1 Kasım 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-58-backlink" id="footnote-225-58">58</a> <span class="CharOverride-14">Harvey Mackay, “We sometimes lose sight of how success is gained”,</span> <span class="CharOverride-15">The Sacramento Bee</span><span class="CharOverride-14">, 6 Kasım 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-59-backlink" id="footnote-225-59">59</a> <span class="CharOverride-14">“How much do salespeople make?”,</span> <span class="CharOverride-15">The Music Trades</span><span class="CharOverride-14">, 1 Kasım 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-60-backlink" id="footnote-225-60">60</a> <span class="CharOverride-14">Robert E. Sanders, “The Pareto Principle, its use and abuse”,</span> <span class="CharOverride-15">Journal of Consumer Marketing</span><span class="CharOverride-14">, Cilt 4, Sayı 1, Kış 1997, s. 47–50.</span></p>
      </div>
    </div>
  </div>
</body>
</html>
