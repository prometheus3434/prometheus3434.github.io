<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-21</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-21" xml:lang="en-GB">15</p>

    <p class="ort">Yedi mutluluk alışkanlığı</p>

    <p class="paragraf ParaOverride-7"><span class="CharOverride-24" xml:lang="tr-TR">Mizaç kader değildir.</span></p>

    <p class="paragraf20"></p>

    <p class="paragraf ParaOverride-7"><span class="CharOverride-16">Daniel Goleman</span><span class="dip"><a class="_idFootnoteLink" href="#footnote-225-93" id="footnote-225-93-backlink">93</a></span></p>

    <p class="paragraf20"></p>

    <p class="paragraf">Aristo, insanlığın bütün eyleminin hedefinin mutluluk olması gerektiğini söylemiş. Çağlar boyu Aristo’yu pek de dinlediğimiz söylenemez. Belki de bize nasıl daha mutlu olunacağını söylemeliydi. Mutluluğun ve mutsuzluğun nedenlerini analiz ederek faydalı bir başlangıç yapabilirdi.</p>

    <p class="paragraf">80/20 Kuralı gerçekten de mutluluğa uygulanabilir mi? Ben olabileceğine inanıyorum. Çoğu insan için algılanan mutluluğun çoğunluğunun, zamanın küçük bir kısmında meydana geldiği doğru görünüyor. 80/20 hipotezlerinden biri, mutluluğun yüzde 80’inin zamanın yüzde 20’sinde gerçekleştiği olabilir. Bu hipotezi arkadaşlarımın üzerinde denemek için onlardan haftalarını günlere ya da aylarını haftalara, yıllarını aylara, hayatlarını yıllara bölmelerini istediğimde, katılımcılardan yaklaşık üçte ikisi, 80/20 kalıbını andıran bariz bir dengesizlik kalıbı gösterdi.</p>

    <p class="paragraf">Bu hipotez herkes için geçerli değil. Arkadaşlarımın yaklaşık üçte biri 80/20 kalıbına uymuyor. Onların mutluluğu zamana daha eşit dağılmış. İşin hayranlık uyandıran kısmı, bu ikinci grup; mutluluğu küçük yaşam parçalarında zirve yapan büyük gruba göre toplamda belirgin biçimde daha mutlu görünüyor.</p>

    <p class="paragraf">Sağduyuya uygun bir durum bu. Yaşamlarının çoğunda mutlu olanların, toplamda daha mutlu olma olasılıkları daha fazla. Mutlulukları büyük oranda kısa patlama anlarında yoğunlaşanların, yaşamlarının genelinde daha az mutlu olması olası.</p>

    <p class="paragraf">Ayrıca bu durum, bu kitap boyunca geliştirilen, 80/20 ilintilerinin israfı ve ilerleme için büyük bir alanı işaret ettiği fikriyle de uyumludur. Ama daha anlamlı bir biçimde 80/20 Kuralı’nın daha mutlu olmamıza yardımcı olabileceğini öne sürer.</p>

    <p class="arabaslik_sol">Daha mutlu olmanın iki yolu</p>

    <p class="paragraf">► En mutlu olduğunuz zamanları belirleyin ve bunları mümkün olduğunca artırın.</p>

    <p class="paragraf">► En az mutlu olduğunuz zamanları belirleyin ve bunları mümkün olduğunca azaltın.</p>

    <p class="paragraf20"></p>

    <p class="paragraf">Sizi mutlu etme konusunda gayet etkili olan faaliyet çeşitlerine daha fazla, diğer faaliyetlere daha az vakit ayırın. “Mutsuzluk çukurlarını”, sizi fiilen mutsuz etmeye eğilimli şeyleri yok ederek işe başlayın. Bu konuda sandığınızdan daha fazla kontrole sahipsiniz; deneyimlerinize göre mutsuz olma olasılığınızın olduğu durumlardan kaçınmanız yeterli.</p>

    <p class="paragraf">Sistematik olarak, sizi mutlu etme konusunda gayet etkisiz olan (ya da mutsuz etme konusunda etkili olan) faaliyetlerden daha fazla keyif almanın yollarını düşünün. İşe yararsa, ne âlâ. İşe yaramazsa bu durumlardan nasıl kaçınacağınızı düşünün.</p>

    <p class="arabaslik_sol">Peki ama insanlar mutsuzlukla baş etmekten aciz değil mi?</p>

    <p class="paragraf">Bu analizin fazlasıyla basit olduğuna ve pek çok ya da çoğu ya da her insanın, kökü derinlerde yatan psikolojik sebeplerle, sahip olmadığı kendi mutluluğu üzerinde bir dereceye kadar kontrol tasladığına itiraz edebilirsiniz, özellikle de kronik mutsuz (ve belki de dünyaya bütün kategorizasyonlardan daha fazla ıstırap getirmiş olan, görünüşte objektif ama feci kaypak ve faydasız “zihinsel hasta” kategorisine sıklıkla teslim edilmiş) insanlarla deneyiminiz olduysa. Mutlu olma kapasitemiz, kalıtım ve çocukluk deneyimleri yoluyla büyük ölçüde önceden belirlenmiş değil midir? Mutluluğumuz üzerinde herhangi bir kontrolümüz var mı?</p>

    <p class="paragraf">Hiç şüphesiz, mizaç olarak diğerlerine göre mutluluğa daha meyilli insanlar vardır. Bazıları için bardağın yarısı hep doluyken, diğerleri için boştur. Psikologlar ve psikiyatrlar, mutluluk kapasitesinin genetik, çocukluk deneyimleri, beyin kimyası ve yaşamdaki önemli olayların etkileşimiyle belirlendiğine inanıyor. Elbette insanlar genleri, çocukluk deneyimleri ya da yaşamlarındaki geçmiş şanssızlıklar konusunda hiçbir şey yapamazlar. Sorumluluktan kaçıp yenilgiyi kabullenmelerinin suçunu dış güçlere atmaya meyilli olanlar için her şey çok kolaydır, özellikle de Dr. Kötümser tarafından sindirilmişlerse.</p>

    <p class="paragraf">Neyse ki sağduyu, gözlem ve en son bilimsel kanıtların hepsi göstermektedir ki, tıpkı bütün diğer nimetler gibi mutluluk konusunda da herkese farklı kartlar dağıtılmış olsa da, elimizi daha iyi oynamak ve hayat oyunu esnasında geliştirmek için hâlâ yapılacak çok şey bulunur. Genetiğin ve çocuklukta, gençlikte ve sonrasında yapılan antrenman ve egzersizin kapsamına bağlı olarak yetişkinler farklı atletik yeteneklerle donatılmıştır. Ama herkes makul, düzenli egzersizle formunu önemli ölçüde geliştirebilir. Benzer bir şekilde, kalıtımın etkisi ve sosyal çevre yoluyla az ya da çok zeki kabul ediliriz, ama herkes zihnini eğitebilir ve geliştirebilir. Hepimiz genlerimiz ve çevre yoluyla az ya da çok kilo almaya eğilimli olabiliriz, ama sağlıklı beslenme ve egzersiz çoğu şişman insanı ciddi biçimde daha zayıflatabilir. Prensip olarak, mizacımız bakımından başlangıç noktamız neresi olursa olsun, neden mutlu olma yeteneğimiz farklı olsun ki?</p>

    <p class="paragraf">Çoğumuz, tanıdıklarımızın ya da dostlarımızın hayatlarının, bu kişilerin özgürce giriştikleri eylemlerin bir sonucu olarak maddeten değiştiğine, mutluluğun daimi biçimde arttığına ya da azaldığına dair örnekler görmüşüzdür. Yeni bir hayat ortağı, yeni bir kariyer, yaşanacak yeni bir yer, yeni bir yaşam tarzı ve hatta hayata karşı farklı bir tavır takınmak için alınan bilinçli bir karar: Bunların herhangi biri kişinin mutluluğunda fark yaratabilir ve hepsi de o kişinin kontrolü altındadır. Yalnızca alın yazısına inananların onun etkisine maruz kalacağının kanıtlanabilmesi durumunda, alın yazısı inandırıcılıktan yoksun bir hipotez olur. Bazı insanların kaderlerini iradi olarak değiştirebilmelerinin kanıtı ikna edici olmalı ve bizi bu özgür iradelerini kullananlara öykünmeye teşvik etmeli.</p>

    <p class="solkucuk">Mutlu olma özgürlüğü nihayet bilim tarafından desteklendi</p>

    <p class="paragraf">Nihayet, diğer bilim disiplinlerinin bulguları tarafından teşvik edilen psikoloji ve psikiyatri alanı (ki kötümser bilim yakıştırmasını ekonomiden daha fazla hak etmektedir) sağduyumuzla ve hayat gözlemlerimizle uyumlu, daha neşeli bir resim ortaya koymakta. Karmaşık insan davranışlarını kalıtımla geçen genlerin kaprisine indirgeyen genetikçiler fazlasıyla deterministti. University College London’dan Profesör Steve Jones şu konuya dikkat çekiyor: “Manik depresyon, şizofreni ve alkolizme ait özel genlerin keşfedildiği ilan edilmişti. Hepsi geri çekildi.”<span class="dip"><a class="_idFootnoteLink" href="#footnote-225-94" id="footnote-225-94-backlink">94</a></span>Şimdi tanınmış bir nöropsikiyatr tarafından deniyor ki, “Yeni psikonöro-immünoloji bize diyor ki [...] insan entegre bir bütün olarak hareket eder... Deliller, gündelik bazdaki düşünüş ve davranışlarımızla fiziksel ve zihinsel sağlığımız arasında narin bir denge olduğunu iddia ediyor.”<span class="dip"><a class="_idFootnoteLink" href="#footnote-225-95" id="footnote-225-95-backlink">95</a></span>Bir diğer deyişle, belli sınırlar içinde kendinizi mutlu ya da mutsuz etmeyi, hatta sağlıklı ya da sağlıksız kılmayı seçebilirsiniz.</p>

    <p class="solkucuk">Başlangıçtaki koşullara olan hassas bağımlılık</p>

    <p class="paragraf">Bu, çocukluk deneyimlerinin (ya da sonraki şanssızlıkların) önemiyle ilgili önceki araştırmaları yok saymamız anlamına gelmez. Birinci kısımda gördüğümüz gibi, kaos teorisi “başlangıçtaki koşullara hassas bir bağımlılığın” altını çizmektedir. Bu da her fenomenin erken evrelerinde, şans olayları ve belirgin küçük sebepler nihai son üzerinde büyük sapmalar yaratabilir demektir.</p>

    <p class="paragraf">Belli ki çocuklukta olan bazı örneksel olaylar, genellikle hayat boyu devam eden kendimizle ilgili inanışları hazırlıyor –sevilip sevilmediğimiz, akıllı ya da akılsız olduğumuz, değerli ya da değersiz olduğumuz, risk alabilme yeteneğimiz ya da otoriteye boyun eğmemiz. Hiçbir objektif temeli olmaksızın varılan bu ilk inanış kendine ait bir varlık kazanıp kendi kendini doğrular hale gelmekte. Daha sonraki olaylar –kötü sınav sonuçları, terk eden bir sevgili, istediğimiz işe kabul edilmemek, yanlış giden bir kariyer, işten kovulmak, sağlığın kötüleşmesi– bizi rotamızdan saptırıp kendimizle ilgili negatif görüşlerimizi güçlendirebilmekte.</p>

    <p class="solkucuk">Mutluluğu bulmak için zamanı geri sarmak</p>

    <p class="paragraf">Demek bu ürpertici dünyada bizim önümüze serilen yol mutsuzluk, öyle mi? Hiç sanmıyorum.</p>

    <p class="paragraf">Mirandola’lı hümanist Pico (1463-93) insanın tamamen diğer hayvanlar gibi olmadığına dikkat çekmişti.<span class="dip"><a class="_idFootnoteLink" href="#footnote-225-96" id="footnote-225-96-backlink">96</a></span>Bütün diğer yaratıkların değiştiremedikleri belirli bir doğaları vardır. İnsanların belirsiz bir doğası vardır ve bu sayede kendilerini biçimlendirebilirler. Yaratıkların kalan hepsi pasiftir; yalnızca insanların aktif bir doğası vardır. Onlar yaratılmıştır; bizler yaratabiliriz.</p>

    <p class="paragraf">Mutsuzluk gelip çattığında, bize neler olduğunu fark eder ve kabullenmeye karşı dururuz. Düşünüş ve davranış şeklimizi değiştirmekte özgürüzdür. Jean-Jacques Rousseau’yu tersine çevirecek olursak, insan her yerde zincire vurulmuştur, ama her yer özgür olabilir. Dış olayları düşünüş şeklimizi değiştirebiliriz, onları değiştiremeyeceğimiz durumlarda bile. Ve bir şey daha yapabiliriz. Bizi mutlu ya da mutsuz eden olaylara maruziyetimizi akıllıca değiştirebiliriz.</p>

    <p class="paragraf"></p>

    <p class="arabaslik_sol">Duygusal zekâyı güçlendirerek kendimizi mutlu etmek</p>

    <p class="paragraf">Daniel Goleman ve diğer yazarlar akademik zekâyı, yani IQ’yu duygusal zekâyla karşılaştırdılar: “Kişinin kendini motive edip doyumu erteleyebilmesi, ruh halini düzenleyebilmesi ve endişeyi düşünme yeteneğini zora sokmaktan alıkoyabilmesi, empati kurabilmesi ve umut edebilmesi”.<span class="dip"><a class="_idFootnoteLink" href="#footnote-225-97" id="footnote-225-97-backlink">97</a></span>Mutluluk için duygusal zekâ entelektüel zekâdan daha hayatidir, ancak toplumumuz duygusal zekânın gelişimine pek az vurgu yapar. Goleman’ın belirttiği görüş yerinde:</p>

    <p class="paragraf20"></p>

    <p class="arayazi">Yüksek IQ gönencin, prestijin ya da yaşamda mutlu olmanın garantisi olmadığı halde, okullarımız ve kültürümüz, kişisel kaderimizde büyük rol oynayan bir dizi özellik olan –kimileri buna karakter der– duygusal zekâyı yok sayarak akademik yeteneğe yapışıp kalmış durumda.<span class="dip"><a class="_idFootnoteLink" href="#footnote-225-98" id="footnote-225-98-backlink">98</a></span></p>

    <p class="paragraf20"></p>

    <p class="paragraf">İyi haber şu ki duygusal zekâ geliştirilebilir ve öğrenilebilir: Elbette çocukken, ama aynı zamanda hayatın her döneminde. Go­le­man’ın muhteşem ifadesindeki gibi, “mizaç kader değildir”: Mizacımızı değiştirerek kaderimizi değiştirebiliriz. Psikolog Martin Seligman, “endişe, üzüntü ve öfke gibi duygu durumlarının sizin kontrolünüz dışında öylece üzerinize çökmediğine [...] düşüncelerinizle duygularınızı değiştirebileceğinize” dikkat çekiyor.<span class="dip"><a class="_idFootnoteLink" href="#footnote-225-99" id="footnote-225-99-backlink">99</a></span>Başlangıç halindeki üzüntü ve depresyon duygularını, sağlığınıza ve mutluluğunuza zarar vermeye başlamadan önce uyarmak için kanıtlanmış teknikler söz konusu. Dahası, iyimserlik alışkanlıkları geliştirerek hem mutlu bir hayata kavuşabilir hem de hastalıkları önleyebilirsiniz. Bir kez daha, Goleman mutluluğun beyindeki nörolojik işlemlerle ilişkili olduğunu gösteriyor:</p>

    <p class="paragraf20"></p>

    <p class="arayazi">Mutluluk esnasındaki başlıca biyolojik değişiklikler arasında, negatif duyguları baskılayan ve mevcut enerjide bir artışı teşvik eden, endişeli düşünceyi yaratanları yatıştıran beynin bir merkezindeki artan aktivite bulunmaktadır [...] bedenin, üzüntü verici duyguların biyolojik oluşumundan daha hızlı kurtulmasını sağlayan bir sükûnet [...] vardır.<span class="dip"><a class="_idFootnoteLink" href="#footnote-225-100" id="footnote-225-100-backlink">100</a></span></p>

    <p class="paragraf20"></p>

    <p class="paragraf">Pozitif düşünceleri büyütürken negatif olanları yok eden kişisel kaldıraçlarınızı belirleyin. Hangi koşullarda en pozitif ve en negatif halinizde oluyorsunuz? Neredeyken? Kiminleyken? Ne yaparken? Hava nasılken? Herkesin, koşullara bağlı olarak geniş bir duygusal zekâ yelpazesi vardır. Kendinize bir mola vererek, olasılıkları kendi lehinize bükerek, kontrolü en çok elinizde bulundurduğunuzu ve en iyicil olduğunuzu düşündüğünüz şeyleri yaparak duygusal zekânızı güçlendirebilirsiniz. Aynı zamanda kendinizi en duygusal aptal hissettiğiniz koşulları azaltabilir veya bunlardan kaçınabilirsiniz.</p>

    <p class="arabaslik_sol">Olayları düşünüş tarzımızı değiştirerek daha mutlu olmak</p>

    <p class="paragraf">Karamsar ve olumsuz düşünüp işleri düpedüz daha da kötüleştirdiğimiz, böylelikle alışılmışın dışında bir çözüm hayal edemediğimiz, kendi kendimize pekiştirdiğimiz depresyon tuzağını hepimiz tatmışızdır. Depresyondan çıktığımızda, aslında çıkış yolunun hep orada olduğunu fark ederiz. Bu kendi kendimize pekiştirdiğimiz depresyon modelini, örneğin arkadaşlarla birlikte olmak, fiziksel ortamımızı değiştirmek ya da kendimizi egzersiz yapmaya zorlamak gibi basit adımlarla kırmak için kendimizi eğitebiliriz.</p>

    <p class="paragraf">En berbat talihsizliklere maruz kalan insanlara pek çok örnek bulunur, örneğin toplama kamplarındakiler, ölümcül hastalıklara yakalananlar gibi. Bunlar, bakış açılarını değiştiren pozitif bir şekilde tepki vererek hayatta kalma yeteneklerini güçlendirirler.</p>

    <p class="paragraf">Konsültan nöropsikiyatr olan Dr. Peter Fenwick’e göre, “Her felakette bir hayır görme yeteneği basitçe Polyannacılık değildir; iyi bir biyolojik temeli olan bir öz-koruma mekanizmasıdır.”<span class="dip"><a class="_idFootnoteLink" href="#footnote-225-101" id="footnote-225-101-backlink">101</a></span>Görünüşe göre iyimserlik, hem başarı hem de mutluluk için kabul görmüş bir bileşen ve de dünyanın en büyük motivasyon kaynağı. Kansas Üniversitesi’nde psikolog olan C. R. Snyder, umudu spesifik olarak, “hedefleriniz ne olursa olsun, başarmak için hem arzuya hem de yönteme sahip olduğunuza inanmak” olarak tanımlamıştır.<span class="dip"><a class="_idFootnoteLink" href="#footnote-225-102" id="footnote-225-102-backlink">102</a></span></p>

    <p class="arabaslik_sol">Kendimizle ilgili düşünme şeklimizi değiştirerek daha mutlu olmak</p>

    <p class="paragraf">Başarılı mı, yoksa başarısız mı olduğunuzu düşünüyorsunuz? Seçiminiz başarısız ise, sizden çok daha az şey başarmış ve çoğu kişi tarafından sizden daha az başarılı olarak tanımlanacak bir sürü kişi olduğundan emin olabilirsiniz. Öz-başarı algıları, hem başarılarına hem de mutluluklarına katkıda bulunmaktadır. Sizin başarısızlık duygunuz ise başarınızı ve mutluluğunuzu sınırlandırmaktadır.</p>

    <p class="paragraf">Aynısı kendinizi mutlu veya mutsuz hissediyor oluşunuz için de geçerlidir. Richard Nixon Vietnam Savaşı’nı, Amerika’nın hedeflerine ulaştığını söyleyerek bitirmişti. Açıkça doğruyu söylememişti, ama kimin umurunda? Amerika özsaygısını yeniden kurmaya başlayabilirdi. Benzer şekilde, siz de sırf nasıl hissedeceğinize karar vererek kendinizi mutlu ya da mutsuz kılabilirsiniz.</p>

    <p class="paragraf">Seçiminizi mutlu olma isteğinden yana kullanın. Bunu kendinize de borçlusunuz, başkalarına da. Mutlu olmadığınızda, partnerinizi ve başka herkesi mutsuz halinize uzun süre maruz bırakmış olursunuz. Bu nedenle mutlu olmak gibi pozitif bir göreviniz var.</p>

    <p class="paragraf">Psikologlar, mutlulukla ilgili tüm algıların öz-değer duygumuzla ilişkili olduğunu söylüyor. Pozitif bir öz-imaj mutluluk için olmazsa olmazdır. Öz-değer duygusu geliştirilebilir ve geliştirilmelidir. Yapabileceğinizi biliyorsunuz: Suçluluk duygusundan vazgeçebilir, zayıflıklarınızı bir kenara atabilir, güçlü yanlarınıza odaklanıp onların üzerinden gelişiminizi güçlendirebilirsiniz. Yaptığınız bütün iyi şeyleri, küçük büyük bütün başarılarınızı, aldığınız bütün pozitif geri bildirimleri hatırlayın. Hakkınızda söylenecek çok şey var. Söyleyin bunları –ya da en azından düşünün. İlişkilerinizde, kazanımlarınızda ve mutluluğunuzda meydana gelen fark sizi hayrete düşürecek.</p>

    <p class="paragraf">Kendinizi kandırdığınız gibi bir duyguya kapılabilirsiniz. Oysa aslında, kendinizle ilgili negatif bir algıya sahip olarak en az kendinizi kandırmak kadar suçlusunuzdur. Sürekli kendimize kendimizle ilgili hikâyeler anlatırız. Bunu yapmak zorundayızdır: Objektif doğru yoktur. Negatif değil de pozitif hikâyeler seçin bari. Böylece, kendinizden başlayıp başkalarına da yansıtarak insan mutluluğunu toplamda artırmış olacaksınız.</p>

    <p class="paragraf">Tasarrufunuzda bulunan iradenin tamamını kendinizi mutlu etmek için kullanın. kendinizle ilgili doğru hikâyeler kurun –ve onlara inanın!</p>

    <p class="arabaslik_sol">Olayları değiştirerek daha mutlu olmak</p>

    <p class="paragraf">Daha kuvvetli bir mutluluğa giden bir başka yol da mutluluğunuzu artırmak için karşılaştığınız olayları değiştirmektir. Hiçbirimiz olayları tamamen kontrol edemeyiz, ama sandığımızdan da fazla kontrol sahibiyizdir.</p>

    <p class="paragraf">Mutlu olmaya başlamanın en iyi yolu, mutsuz olmaktan vazgeçmekse, ilk iş keyfimizi kaçıran, canımızı sıkan durumlardan ve insanlardan uzak durmaktır.</p>

    <p class="solkucuk">En çok gördüğümüz insanları değiştirerek daha mutlu olmak</p>

    <p class="paragraf">Birkaç mükemmel kişisel ilişkimiz olması koşuluyla, yüksek stres düzeyiyle başa çıkabileceğimiz tıbbi olarak kanıtlanmıştır. Ancak zamanımızın büyük bölümünü kaplayan ve gerek evde, işte gerekse de sosyal yaşamımızda, gündelik hayatımızın yapısının bir parçasını oluşturan her türden ilişki hem mutluluğumuzu hem de sağlığımızı güçlü bir şekilde etkileyecektir. Ohio Devlet Üniversitesi psikologlarından John Cacioppo’dan alıntılayacak olursak:</p>

    <p class="paragraf20"></p>

    <p class="arayazi">Her gün gördüğünüz insanlar, yaşamınızdaki en önemli ilişkiler sağlığınız için kritik gibi görünüyor. Bir ilişki yaşamınızda ne kadar önemliyse, sağlığınız için de o kadar önemlidir.<span class="dip"><a class="_idFootnoteLink" href="#footnote-225-103" id="footnote-225-103-backlink">103</a></span></p>

    <p class="paragraf20"></p>

    <p class="paragraf">Her gün gördüğünüz insanları düşünün. Sizi daha mutlu mu, yoksa daha mutsuz mu kılıyorlar? Buna bağlı olarak, onlarla geçirdiğiniz zamanın miktarını değiştirebilir misiniz?</p>

    <p class="solkucuk">Tımarhanelerden uzak durun</p>

    <p class="paragraf">Genel anlamda her birimizin zor başa çıktığı pek çok durum vardır. İnsanları yılandan korkmamaları için eğitmenin anlamını kavramış değilim. Ormandan (ya da evcil hayvan dükkânlarından) uzak durmak daha akla yakın bir davranış olurdu.</p>

    <p class="paragraf">Üzücü olaylar kişiden kişiye değişir. Anlamsız bir bürokrasiyle karşı karşıya kaldığımda kendimi öfkelenmekten alıkoyamam. Avukatlara birkaç dakikadan fazla maruz kaldığımda gerilmeye başladığımı hissediyorum. Trafik sıkıştığında kaygılanırım. Güneşsiz günlerde hafif depresif olurum. Çok fazla hemcinsimle sıkışık bir ortamda bulunmaktan nefret ederim. Kendi kontrolleri dışındaki sorunları etraflıca anlatan ve bunlar için mazeretler üreten insanları dinlemeye katlanamam. Her gün iş çıkış saatinde trafiğe takılan, avukatlarla çalışan ve İsveç’te yaşayan biri olsaydım, eminim depresif olur ve büyük olasılıkla intihar ederdim. Ama mümkün olduğu kadarıyla bu tür durumlardan kaçınmayı öğrendim.</p>

    <p class="paragraf">Evimle işim birbirine uzak değil, işe gidiş geliş saatlerinde toplu taşımayı kullanmıyorum, ayda en az bir haftayı güneşli bir yerde geçiriyorum, bürokrasi işleriyle uğraşması için birini tuttum, daha uzun sürse de sıkışık bölgenin çevresinden dolaşıyorum, negatif mizaca sahip birinin bana gelmesinden kaçınıyorum ve avukatlar tarafından arandığımda telefonlarımın gizemli bir şekilde beş dakika içinde kapandığını keşfettim. Bütün bunların sonucunda bariz bir biçimde daha mutluyum.</p>

    <p class="paragraf">Mutlaka sizin de zorlandığınız konular vardır. Bunları bir kâğıda yazın –hemen! Bunlardan kaçınmak için yaşamınızı bilinçlice düzenleyin: Bunun nasıl olacağını yazın –hemen! Her ay ne kadar ilerlediğinizi kontrol edin. Her küçük kaçınma zaferinde kendinizi kutlayın.</p>

    <p class="paragraf">Bölüm 10’da mutsuzluk adacıklarınızı belirlemiştiniz. En az mutlu olduğunuz zamanı analiz etmek ya da üzerinde düşünmek, büyük sıklıkla gün gibi ortada olan sonuca götürür. İşinizden nefret ediyorsunuz! Eşiniz sizi bunaltıyor! Belki de daha kesin bir şekilde, işinizin üçte birinden nefret ediyorsunuz, eşinizin arkadaşlarıyla ya da ailesiyle birlikte olmaya katlanamıyorsunuz, yöneticinizin zihinsel işkencesinden mustaripsiniz. Harika! Nihayet gün gibi ortada olan gerçeğin farkına vardınız. Şimdi bu konuda bir şeyler yapma zamanı...</p>

    <p class="arabaslik_sol">Günlük mutluluk alışkanlıkları</p>

    <p class="paragraf">Mutsuzluk sebeplerini ortadan kaldırdıktan –ya da en azından ortadan kaldırmak için planlarınızı etkin hale getirdikten– sonra, enerjinizin çoğunu pozitif anlamda mutluluk aramaya yoğunlaştırın. Bunun için hemen şimdi başlamaktan daha iyi bir zaman olamaz. Mutluluk son derece varoluşsaldır. Mutluluk sadece şimdide vardır. Geçmiş mutlulukları hatırlar, gelecek mutlulukları planlayabilirsiniz ama bunun verdiği haz ancak “şimdi”de deneyimlenebilir.</p>

    <p class="paragraf">Hepimizin ihtiyaç duyduğu şey, bir dizi günlük mutluluk alışkanlığıdır, tıpkı (ve hatta kısmen ilişkili olduğu) günlük egzersiz ya da sağlıklı beslenme rejimimiz gibi. Benim her gün için yedi mutluluk alışkanlığım Şekil 44’te özetlenmiştir.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt11.jpeg" /></span></p>

    <p class="paragraf">1. Egzersiz</p>

    <p class="paragraf">2. Zihinsel uyarım</p>

    <p class="paragraf">3. Ruhsal/sanatsal uyarım/meditasyon</p>

    <p class="paragraf">4. Bir iyilik yapmak</p>

    <p class="paragraf">5. Bir dostla zevkli bir mola vermek</p>

    <p class="paragraf">6. Kendime bir iyilik yapmak</p>

    <p class="paragraf">7. Kendimi kutlamak</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt12.jpeg" /></span></p>

    <p class="paragraf ParaOverride-8"><span class="CharOverride-13">Şekil 44:</span> Günlük yedi mutluluk alışkanlığı</p>

    <p class="paragraf20"></p>

    <p class="paragraf">Mutlu bir günü oluşturan en önemli şeylerden biri fiziksel egzersizdir. Egzersiz sonrasında (esnasında olmasa bile) her zaman kendimi mutlu hissederim. Anlaşıldığı kadarıyla bunun nedeni harcanan eforun, belli canlandırıcı ilaçlara benzer (ama hiçbir tehlikesi ve masrafı olmaksızın!) doğal bir antidepresan olan endorfin salgılatması. Günlük egzersiz önemli bir alışkanlıktır: Bunu bir alışkanlık haline getirmezseniz, yapmanız gerekenden çok daha az yaparsınız. İş günüyse, mutlaka işe gitmeden egzersizimi yaparım ki, egzersiz zamanım beklenmedik iş yüküyle uçup gitmesin. Çok seyahat ediyorsanız, biletlerinizi alırken egzersiz zamanınızı da planlayın. Gerekirse egzersize zaman yaratmak için programınızı değiştirin. Sorumluluk sahibi üst düzey bir yöneticiyseniz, sekreterinizin sabah 10’dan önce toplantı koymasına izin vermeyin, böylece egzersiz yapmak ve kendinizi önünüzde uzanan güne hazırlamak için bolca zamanınız olur.</p>

    <p class="paragraf">Mutlu bir gün için anahtar bileşenlerden biri de zihinsel uyarımdır. Bunu işte de edinebilirsiniz, ama bu olmuyorsa, her gün mutlaka biraz entelektüel veya zihinsel egzersiz yapın. İlgi alanınıza göre bunun pek çok yolu var: çapraz bulmaca, belirli gazeteler ve dergiler, biraz kitap okumak, soyut bir konuda en az 20 dakika zeki bir dostla sohbet, kısa bir makale ya da günlük yazmak, aslına bakılırsa, aktif düşünmeyi gerektiren herhangi bir şey yapmak (entelektüel programlar bile olsa televizyon seyretmek sayılmaz).</p>

    <p class="paragraf">Gündelik düzenin üçüncü önemli parçası ruhsal ya da sanatsal uyarımdır. Bunun kulağa geldiği kadar ürkütücü olması gerekmez: Tek gereken, en az yarım saatlik hayal gücü veya ruh gıdasıdır. Konsere, sanat galerisine, tiyatroya, sinemaya gitmek; bunların hepsi olur. Şiir okumak, güneşin batışını ya da doğuşunu izlemek, yıldızlara bakmak ya da uyarıldığınız ve heyecanlandığınız herhangi bir etkinliğe katılmak da olur (hatta top oyunu, yarışma, siyasi gösteri, kilise, park da olur). Meditasyon da çok işe yarar.</p>

    <p class="paragraf">Günlük mutluluk alışkanlığı, numara dörtte başka biri ya da birileri için bir şeyler yapmak var. Bu, çok büyük bir hayırseverlik olmak zorunda değil; başka birinin park ücretini ödemek, birine yol göstermek için kendi yolunuzu uzatmak gibi rastgele bir eylem olabilir. Küçücük bir fedakârlık bile ruhunuz için çok etkili olacaktır.</p>

    <p class="paragraf">Beşinci alışkanlık bir dostla zevkli bir mola vermektir. En az yarım saatlik, kesintisiz baş başa bir görüşme olmalı, ama olayın biçimi size kalmış (bir fincan kahve, bir içki, yemek ya da keyifli bir yürüyüş; hepsi olur).</p>

    <p class="paragraf">Altı numaralı alışkanlık, kendinize bir iyilik yapmaktır. Günlük olarak kendinizi teşvik etmek için sizi şımartan bütün hazların bir listesini yapın. (Endişelenmeyin, listeyi kimseye göstermenize gerek yok!) Her gün mutlaka bunlardan en az birini hanenize puan kaydedin.</p>

    <p class="paragraf">Son alışkanlık, her günün sonunda, günlük mutluluk alışkanlıklarınızı devam ettirdiğiniz için kendinizi kutlamaktır. Mesele kendinizi mutsuz değil de mutlu etmek olduğundan, beş ve daha yukarısını (bu yedi numarayı da dahil edebilirsiniz) başarı kabul edebilirsiniz. Beş alışkanlığa ulaşmadıysanız, ama yine de önemli bir kazanım elde ettiyseniz, hoşça vakit geçirdiyseniz, bir gün daha yaşadığınız için kendinizi kutlayın yine de.</p>

    <p class="arabaslik_sol">Orta vadeli mutluluk taktikleri</p>

    <p class="paragraf">Yedi mutluluk alışkanlığınıza ek olarak, Şekil 45’te mutlu bir yaşama giden yedi kestirme yol özetlenmiştir.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt13.jpeg" /></span></p>

    <p class="_0">1. Kontrolünüzü maksimize edin</p>

    <p class="_0">2. Ulaşılabilir hedefler koyun</p>

    <p class="_0">3. Esnek olun</p>

    <p class="_0">4. Eşinizle yakın ilişki içinde olun</p>

    <p class="_0">5. Birkaç mutlu arkadaşınız olsun</p>

    <p class="_0">6. Birkaç yakın profesyonel müttefikiniz olsun</p>

    <p class="_0">7. İdeal yaşam tarzınızı geliştirin</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt14.jpeg" /></span></p>

    <p class="paragraf ParaOverride-8"><span class="CharOverride-13">Şekil 45:</span> Mutlu bir yaşama giden yedi kestirme yol</p>

    <p class="paragraf20"></p>

    <p class="paragraf">Bir numaralı kestirme yol, yaşam üzerindeki kontrolünüzü maksimize etmektir. Çoğu huzursuzluk ve belirsizliğin temel nedeni kontrol eksikliğidir. Kısa diye bilmediğim bir yolda yönümü bulmaya çalışmaktansa, karmaşık ama bildiğim bir yolu dolanmayı tercih ederim. Otobüs şoförleri, biletçilere göre daha sinirlidir ve kalp krizine daha yatkındır. Bunun nedeni yalnızca çalışırkenki egzersiz eksikliği değil, otobüs hareket halindeyken çok daha sınırlı kontrole sahip olmalarıdır. Klasik engin bürokrasi içinde çalışmak yabancılaşmaya yol açar, çünkü kişi çalışma yaşamını kontrol edemez. Çalışma saatlerine ve çalışma programlarına kendileri karar verebilen serbest çalışanlar, bunu yapamayan bordrolu çalışanlardan daha mutludur.</p>

    <p class="paragraf">Yaşamınızın kontrol altında tutabildiğiniz oranını maksimize etmek için planlama yapmak ve genellikle de risk almak gerekir. Ancak mutluluk payları da azımsanmamalıdır.</p>

    <p class="paragraf">Makul ve ulaşılabilir hedefler koymak, mutluluğa giden ikinci kestirme yoldur. Psikolojik araştırmalara göre, makul düzeyde zorlayıcı, ama aşırı zor olmayan hedeflere sahip olduğumuzda, başarma şansımız daha fazladır. Çok kolay hedefler, ortalama bir performansı kabullenip kayıtsız kalmamıza yol açar. Ama çok çetin hedefler –suçluluk duygusuyla dolup taşan ya da yüksek, cezai beklentilerin altına girmiş olanlarımız tarafından konulan türden hedefler– moral bozucudur ve başarısızlık öz-algısının kendini gerçeklemesine yol açar. Daha mutlu olmaya çalıştığınızı unutmayın. Kendinize hedef koyarken şüpheye düşerseniz, ılımlı tarafta kalın. Çetin hedefler koyup başarısız olmaktansa ılımlı hedefler koyup başarılı olmak; ilki sizi objektif olarak üstün bir performansa taşıyacak olsa da, mutluluğunuz için daha faydalıdır. Başarı ve mutluluk arasında bir ödün vermeniz gerekirse, mutluluğu seçin.</p>

    <p class="paragraf">Planlarınızda ve beklentilerinizde şans devreye giriyorsa, üçüncü kestirme yol esnek olmaktır. John Lennon bir keresinde, yaşam, biz başka planlar yaparken başımıza gelenlerdir, demişti. Hedefimiz planlarımızı kanıtlamak olmalı, böylece diğer türlüsündense biz hayata etki etmeliyiz. Ama hayatın da itiraz ve şaşırtmaca payıyla araya girmesine hazırlıklı olmalıyız. Hayatın ünlemlerini, bizim planlarımızla birlikte bir kontrpuan olarak neşeyle ve keyifle kabullenmeliyiz. Mümkünse hayatın plansız katkısını bizim kendi planımızla birleştirmeliyiz ki, daha da yüksek bir seviyeye ilerleyebilelim. Bu noktada hayal gücü bizi yüzüstü bırakırsa, hayatın itirazından sakınmak ve onu bozguna uğratmak gerekir. Bu taktiklerin hiçbiri işe yaramazsa, kontrol edemediğimiz şeyi incelikle ve olgunlukla kabullenip kontrol edebildiğimizi şekillendirmeye devam etmeliyiz. Hiçbir koşulda hayatın itirazlarının bizi telaşlandırmasına, kızdırmasına, kendimizden şüpheye düşürmesine, üzmesine izin vermemeliyiz.</p>

    <p class="paragraf">Dördüncü olarak, mutlu bir eşiniz olsun ve onunla yakın bir ilişki geliştirin. Tek bir kişiyle yakın, yaşayan bir ilişki geliştirmeye programlanmışız. Bu eş seçimi, mutlu olup olmadığımızı belirlemeye yarayacak, yaşamdaki birkaç karardan biridir (yüzde 20’den biri). Cinsel cazibe evrenin en büyük sırlarından biridir ve 80/20 Kuralı’nın en uç biçimini sergiler: Gerçek kimya uçup gidiveren saniyeler içinde meydana gelebilir, böylece cazibenin yüzde 99’unu, zamanın yüzde 1’inde hissedersiniz ve onun sizin için doğru kişi olduğunu hemen anlarsınız!<span class="dip"><a class="_idFootnoteLink" href="#footnote-225-104" id="footnote-225-104-backlink">104</a></span>Ama 80/20 Kuralı sizi alarma geçirmeli: Tehlike ve mutluluk israfı sizi bekliyor olabilir. Teoride bağlanabileceğiniz birçok insan olduğunu aklınızda tutun: Kan beyninize (ya da kalbinize) yeniden sıçrayacaktır.</p>

    <p class="paragraf">Halihazırda bir eş seçmediyseniz, sizin mutluluğunuzun, eşinizin mutluluğundan büyük ölçüde etkileneceğini unutmayın. Aşkın olduğu kadar mutluluğunuzun da hatırı için eşinizi mutlu etmek isteyeceksiniz. Ama eğer eşiniz zaten mutlu bir mizaca sahipse ve/veya günlük mutluluk-desteği düzenini (örneğin benim mutluluk alışkanlıklarım gibi) bilinçlice benimsiyorsa, bu çok daha kolay olur. Mutsuz bir eşle birlikte olduğunuzda muhtemelen sizin de sonunuz mutsuzluk olacaktır. Karşılıklı sevgi ne kadar çok olsa da, özsaygısı ve özgüveni düşük kişilerle yaşamak kâbus gibidir. Siz çok mutlu biriyseniz, mutsuz birini ancak mutlu edebilirsiniz, ama bu da birini etkilemek için alınacak en büyük risktir. Birbirine deli gibi âşık iki orta karar mutsuz insan, mutlu olmak için büyük bir kararlılıkla ve iyi bir mutluluk rejimiyle karşılıklı mutluluğu yakalamayı başarabilir; ama bu konuda iddiaya da girmezdim. İki mutsuz insan, âşık da olsalar, birbirilerini deli ederler. Mutlu olmak istiyorsanız, âşık olmak için mutlu bir eş seçin.</p>

    <p class="paragraf">Tabii halihazırda mutsuz bir eşiniz olabilir. Durum buysa, muhtemelen kendi mutluluğunuzu ciddi biçimde eksiltiyorsunuz demektir. Bu durumda her ikiniz için de esas proje, karşısındakini mutlu etmek olmalıdır.</p>

    <p class="paragraf">Beşinci kestirme yol, birkaç mutlu arkadaşla yakın dostluklar geliştirmektir. 80/20 Kuralı, tüm arkadaşlarınızdan edindiğiniz tatminin çoğunun, az sayıda yakın dostla olan ilişkinizde yoğunlaşacağı tahmininde bulunur. 80/20 Kuralı’nın işaret ettiği bir diğer nokta da “o kadar iyi olmayan” arkadaşlarınıza çok fazla ve iyi arkadaşlarınıza çok az zaman harcayarak, muhtemelen zamanınızı yanlış dağıttığınızdır. (İyi dostlarınıza arkadaş başına daha fazla zaman tahsis etseniz de, çoğu insanın arkadaş portföyünde “o kadar iyi olmayan” arkadaş çeşidi daha fazladır, böylece “o kadar iyi olmayan” arkadaşlar toplamda daha fazla zaman alır.) Cevap, bu iyi dostların kimler olduğuna karar vermek ve onlara, arkadaşlara ayrılan zamanın yüzde 80’ini atamaktır (muhtemelen aynı zamanda mutlak süreyi de artırmanız gerekir). Bu iyi dostlukları mümkün olduğunca çok kurmaya çalışmalısınız, çünkü bunlar büyük bir karşılıklı mutluluk kaynağı olacaktır.</p>

    <p class="paragraf">Altıncı kestirme beşinciye benzer: Birlikte olmaktan keyif aldığınız az sayıda insanla güçlü profesyonel ittifaklar kurun. Bütün iş arkadaşlarınızla ya da profesyonel ilişkilerinizle arkadaş olacak değilsiniz; yoksa arkadaşlığınızı çok zayıf yaymış olursunuz. Ama birkaçı yakın arkadaşınız ve müttefikiniz haline gelmeli; desteklemek için zahmete gireceğiniz ve sizin için aynısını yapacak insanlar. Bu yalnızca kariyerinizi geliştirmekle kalmayacak. Aynı zamanda çalışmaktan aldığınız zevki de sonsuz zenginleştirecek; işyerinde yabancılaşmış hissetmenizi engelleyecek; iş ile eğlence arasında birleştirici bir bağ sağlayacak. Tam bir mutluluk için bu birlik de şarttır.</p>

    <p class="paragraf">Sonsuz mutluluk için son kestirme yol, eşinizle birlikte istediğiniz yaşam tarzını geliştirmektir. Bunun için iş yaşamınız, ev yaşamınız ve sosyal yaşamınız arasında uyumlu bir denge gerekir. Nerede çalışmak istiyorsanız orada yaşadığınız, istediğiniz yaşam kalitesine sahip olduğunuz, aileye ve sosyal ilişkilere ayıracak zaman bulduğunuz, işte ve iş dışında eşit derecede mutlu olduğunuz anlamına gelir.</p>

    <p class="arabaslik_sol">Sonuç</p>

    <p class="paragraf">Mutluluk bir görevdir. Mutlu olmayı seçmek zorundayız. Mutlu olmak üzerine çalışmalıyız. Ve bunu yaparak, en yakınımızdakilerin, hatta sadece tesadüfen yanımızda olanların mutluluğumuzu paylaşmalarına yardımcı olmalıyız.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-93-backlink" id="footnote-225-93">93</a> <span class="CharOverride-14">Daniel Goleman’dan etkileyici bir bölüm başlığı,</span> <span class="CharOverride-15">Emotional Intelligence</span><span class="CharOverride-14">, Londra: Bloomsbury, 1995, s. 179.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-94-backlink" id="footnote-225-94">94</a> <span class="CharOverride-14">Bkz. Dr. Dorothy Rowe, “The escape from depression”,</span> <span class="CharOverride-15">Independent on Sunday</span><span class="CharOverride-14">, 31 Mart 1996, s. 14, alıntı,</span> <span class="CharOverride-15">In the Blood: God, Genes and Destiny</span><span class="CharOverride-14">, Profesör Steve Jones, Londra: HarperCollins, 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-95-backlink" id="footnote-225-95">95</a> <span class="CharOverride-14">Dr. Peter Fenwick, “The dynamics of change”,</span> <span class="CharOverride-15">Independent on Sunday</span><span class="CharOverride-14">, 17 Mart 1996, s. 9.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-96-backlink" id="footnote-225-96">96</a> <span class="CharOverride-14">Ivan Alexander, a.g.e. (bkz. Bölüm 6 not 2), Bölüm 4.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-97-backlink" id="footnote-225-97">97</a> <span class="CharOverride-14">Daniel Goleman, a.g.e. (bkz. Bölüm 1), s. 34.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-98-backlink" id="footnote-225-98">98</a> <span class="CharOverride-14">a.g.e. s. 36.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-99-backlink" id="footnote-225-99">99</a> <span class="CharOverride-14">a.g.e., s. 246.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-100-backlink" id="footnote-225-100">100</a> <span class="CharOverride-14">a.g.e. s. 6–7.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-101-backlink" id="footnote-225-101">101</a> <span class="CharOverride-14">Dr. Peter Fenwick, a.g.e. (bkz. not 1), s. 10.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-102-backlink" id="footnote-225-102">102</a> <span class="CharOverride-14">Alıntı Daniel Goleman, a.g.e. (bkz not 1), s. 87.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-103-backlink" id="footnote-225-103">103</a> <span class="CharOverride-14">a.g.e., s. 179.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-104-backlink" id="footnote-225-104">104</a> <span class="CharOverride-14">80/20 Kuralı’nın bu çok önemli göstergesine dikkat çektiği için dostum Patrice Trequisser’e borçluyum: Saniyeler içinde âşık olursunuz, bu da hayatınızın geri kalanında önemli bir etki bırakır. Patrice benim uyarımı kabul etmedi, çünkü çeyrek yüzyıldan fazla bir zaman önce ilk görüşte âşık oldu ve hâlâ da mutlu bir evliliği var. Ama elbette, o bir Fransız.</span></p>
      </div>
    </div>
  </div>
</body>
</html>
