<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-12</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-12" xml:lang="en-GB">7</p>

    <p class="ort">80/20 Kuralı’nın iş dünyasındaki en iyi 10 kullanımı</p>

    <p class="paragraf"></p>

    <p class="paragraf">80/20 Kuralı çok yönlüdür: Stratejik ve finansal ilerlemeyi yönlendirmek için hemen hemen her alanda ve her işlevle kullanılabilir. Bu yüzden Şekil 34’te gösterilen En İyi 10 80/20 Kuralı uygulaması kaçınılmaz olarak benim keyfi seçimimi temsil etmektedir. Listeyi bir araya getirirken, tarihsel olarak iş dünyasının 80/20 Kuralı’nı kullanma derecesini ve aynı zamanda onun potansiyeline ve tam faydalanılmamış değerine dair kendi düşüncelerimi dikkate aldım.</p>

    <p class="paragraf">Önceki bölümler bana göre en iyi altı kullanımı zaten içermekte: Bölüm 4 ve 5’te strateji; Bölüm 3’te kalite ve bilgi teknolojisi; Bölüm 5’te maliyet azaltma ve hizmet geliştirme; Bölüm 6’da da pazarlama ve satış. Bu bölüm ise favori listemdeki diğer dört 80/20 Kuralı uygulamasının bir özetini sunmaktadır.</p>

    <p class="paragraf"></p>

    <p class="resim"><span class="CharOverride-13"><span><img alt="37.jpg" class="_idGenPageitem-35" src="../Images/37_fmt.jpeg" /></span></span></p>

    <p class="arabaslik_sol">Karar alma ve analiz</p>

    <p class="paragraf">İş hayatı karar almayı gerektirir: sık, hızlı ve doğru da olsa yanlış da olsa genellikle fazla fikre sahip olmadan. 1950’den beri iş dünyası, işletme okullarında, muhasebe şirketlerinde ve danışmanlıklarında yetiştirilen, her konuyla ilgili (genellikle kapsamlı ve pahalı veri toplamayla bağlantılı) analiz sunabilen yönetim bilimciler ve analitik yöneticiler tarafından giderek daha fazla kutsanmış ya da öyle demeyi tercih ederseniz, huzursuz edilmiştir. Geçtiğimiz yarım yüzyılda analiz muhtemelen Amerika’nın en çok büyüyen sektörü olmuştur. Analiz, bazı büyük Amerikan başarılarında, mesela Ay’a ayak basmak gibi, etkili olmuştur.</p>

    <p class="solkucuk">Dev Anglosakson şirketler analiz konusunda fazla ileri gittiler</p>

    <p class="paragraf">Ama analizin de karanlık bir yüzü var: Ancak şimdi doğru düzgün yürürlükten kaldırılmış kurumsal personelin yükselişi; matematiğe meraklı danışmanların çığırtkanlığını yaptığı son moda heveslere hayranlık; bunların, bir şirketin gerçek değerinin yalnızca küçük bir kısmını yansıttığı gerçeğine rağmen, hisse senedi piyasasının kısa vadeli kazançlarla ilgili her zamankinden daha sofistike analiz saplantısı ve çok fazla işletme cephesinde sezgisel kendine güvenin ortadan kalkması. Bu sonuncusu yalnızca “analiz paralizi” klişesinin ardındaki her yere nüfuz eden gerçeğe değil, aynı zamanda Batı’nın büyük şirketlerini yönetenlerde bir kötüye gidişe de neden oldu. Analiz, vizyonu yok ederken; analizciler de CEO’nun vizyonerliğini yok etti.</p>

    <p class="paragraf">Kısacası, her şeyin fazlası zarardır. Şüphesiz ABD ve İngiltere’de de analiz tuhaf bir şekilde yanlış tahsis ediliyor: Özel sektör çok fazla kullanırken, kamu sektörü çok az kullanıyor. Büyük şirketlerimizin çok daha az, ama çok daha faydalı analize ihtiyacı var.</p>

    <p class="solkucuk">80/20 Kuralı analitiktir, ama analizi olması gereken yere koyar</p>

    <p class="paragraf">80/20 Kuralı’nın temel ilkelerini hatırlayalım:</p>

    <p class="paragraf20"></p>

    <p class="paragraf">► “Yaşamsal azlar” ve “işe yaramaz çoklar” doktrini: Herhangi bir şekilde önemli sonuçlar doğuran yalnızca pek az şey vardır.</p>

    <p class="paragraf">► Çoğu çaba, kastettikleri sonuçların farkında değildir.</p>

    <p class="paragraf">► Gördüğün ile elde ettiğin her zaman aynı değildir: İş başında olan bazı gizli güçler vardır.</p>

    <p class="paragraf">► Olan bitene çözüm üretmek genellikle fazla karmaşık ve fazla yorucudur, ayrıca gereksizdir: Bilmeniz gereken tek şey, bir şeyin işe yarayıp yaramadığıdır; yarayana kadar bileşimi değiştirirsiniz ve sonra da işe yaramamaya başlayana dek bileşimi sabit tutarsınız.</p>

    <p class="paragraf">► Çoğu iyi durum son derece verimli küçük bir azınlık güç sayesinde meydana gelir; çoğu kötü durum, son derece yıkıcı küçük bir azınlık güç sayesinde meydana gelir.</p>

    <p class="paragraf">► Çoğu aktivite, topluca ve tekil halde zaman kaybıdır. İstenen sonuca maddi bir katkıda bulunmaz.</p>

    <p class="solkucuk">80/20 Kuralı’yla karar almanın beş ilkesi</p>

    <p class="paragraf">Birinci kural der ki, kararların çoğu çok önemli değildir. Herhangi bir şeye karar vermeden önce, kendinizi önünüzde iki tepsi varmış gibi hayal edin – örneğin şu korkunç evrak raflarından. Birinin üzerinde “Önemli Kararlar”, diğerinin ise “Önemsiz Kararlar” yazsın. Ancak yirmisinden birinin “Önemli Kararlar” tepsisine gitme olasılığının olduğunu unutmadan kararları zihninizde sınıflandırın. Önemsiz kararlar üzerinde kafa patlatmayın, daha da önemlisi pahalı ve zaman alıcı analizler yürütmeyin. Mümkünse hepsini birilerine delege edin. Bunu yapamıyorsanız, hangi kararın yüzde 51 doğru olma ihtimalinin olduğuna karar verin. Bu kadar hızlı karar veremiyorsanız, yazı tura atın.</p>

    <p class="paragraf">İkinci kural, en önemli kararların genellikle gıyabında alındığını, çünkü dönüm noktalarının fark ettirmeden gelip geçtiğini ileri sürer. Örneğin size para kazandıran çalışanlarınızı kaybedersiniz, çünkü memnuniyetsizliklerini fark edecek veya bunu düzeltecek kadar yakınlarında olmamışsınızdır. Ya da rakipleriniz yeni bir ürün geliştirir (tıpkı IBM’in rakiplerinin PC’yle ilgili yaptığı gibi), siz ise tasarımın yanlış olduğunu ve asla sizi yakalayamayacaklarını düşünürsünüz. Ya da hiç farkına varmadan pazar payındaki lider pozisyonunuzu kaybedersiniz, çünkü dağıtım kanalları değişmiştir. Ya da yeni ve muhteşem bir ürün geliştirir ve mütevazı bir başarı yakalarsınız, ama başka biri gelir ve piyasaya sürdüğü kopyasıyla milyarları götürür. Ya da sizin için çalışan asosyal süper zekâ ayrılıp Microsoft’u kuruverir.</p>

    <p class="paragraf">Bunlar olduğunda, ne topladığınız veri miktarı ne de yaptığınız analizler sorunu ya da fırsatı fark etmenize yardımcı olur. İhtiyacınız olan şey, sezgi ve kavrayıştır: Yanlış sorulara doğru cevaplar almaktansa doğru soruları sormaktır. Kritik dönüm noktalarını fark etmek için makul bir şansa sahip olmanın tek yolu, ayın bir günü bütün verilerinizi ve analizinin üzerine çıkıp şunun gibi sorular sormaktır:</p>

    <p class="paragraf20"></p>

    <p class="paragraf">► Ben farkına varmadan biriken ve potansiyel olarak muazzam etkileri olabilecek bilinmeyen sorunlar ve fırsatlar neler?</p>

    <p class="paragraf">► Olmaması gerektiği ya da en azından öyle tasarlanmadığı zamanda iyi giden şeyler neler? Müşterilere farkında olmadan sunduğumuz ve bir şekilde takdir gören şeyler neler?</p>

    <p class="paragraf">► Sebebini bildiğimizi düşündüğümüz, ama belki de tamamen yanıldığımız durumda, fena halde doğru yoldan çıkmış bir şeyler mi var?</p>

    <p class="paragraf">► Her zaman, hiç kimse fark etmeden görünenin altında olagelen önemli bir şeyler bulunduğuna göre, bu kez ne oluyor olabilir?</p>

    <p class="paragraf20"></p>

    <p class="paragraf">80/20 karar almanın üçüncü ilkesi önemli kararlar içindir: Verilerin yüzde 80’ini bir araya getirin ve ilgili analizlerin yüzde 80’ini uygun zamanın yüzde 20’sinde gerçekleştirin. Daha sonra zamanın yüzde 100’ü için bir karar verin ve kararın doğruluğundan yüzde 100 eminmişsiniz gibi kararlı davranın. Hatırlamanıza yardımcı olacaksa, buna 80/20/100/100 karar alma kuralı diyebilirsiniz.</p>

    <p class="paragraf">Dördüncü olarak, aldığınız karar işe yaramıyorsa, geç kalmadan hemen fikrinizi değiştirin. En geniş anlamıyla pazar –pratikte işe yarayanlar– tonlarca analizden çok daha güvenilir bir göstergedir. Bu nedenle tecrübe etmekten korkmayın ve işe yaramayan çözümler üzerinde direnmeyin. Pazara savaş açmayın.</p>

    <p class="paragraf">Son olarak, bir şey işe yarıyorsa, bahsi yükseltin. Neden bu kadar işe yaradığını anlamamış olabilirsiniz, ama evrenin güçleri sizin yanınızdayken zorlayabildiğiniz kadar zorlayın. Risk sermayedarları bunu bilir. Portföylerindeki yatırımların çoğu beklentilerinin altındadır, ama kimsenin aklına hayaline bile gelmeyecek birkaç as yatırım onları kurtarır. Bir işletme bütçenin altında performans göstermeyi sürdürdüğünde, artık işinize yaramayacağından emin olabilirsiniz. Bir işletme sürekli olarak beklentilerin altında performans gösteriyorsa, en azından bunu on, yüz katına çıkarma şansı vardır. Bu şartlar altında çoğu insan mütevazı bir büyümeye razı olur. Anı yakalayabilenler ise ciddi bir zenginliğe kavuşur.</p>

    <p class="arabaslik_sol">Envanter yönetimi</p>

    <p class="paragraf">Bölüm 5’te gördüğümüz gibi, yalınlık için az sayıda ürün gerekir. Stok yönetimi de 80/20 Kuralı’ndan gelen bir diğer ana disiplindir. 80/20 Kuralı’nı takip ederek doğru stok tutmak, kâr ve nakit için yaşamsaldır; ayrıca bir işletmenin yalınlığı mı yoksa karmaşıklığı mı gözettiğine dair mükemmel bir kontroldür.</p>

    <p class="paragraf">Kısmen çok ürünleri olduğu için, kısmen de her bir ürünün çok çeşidi olduğu için, hemen hemen tüm işletmelerin çok fazla stoğu bulunur. Stoklar, her bir çeşit için bir birim olmak üzere, stok tutma birimiyle (SKU) ölçülür.</p>

    <p class="paragraf">Stoklar hemen hemen her durumda bir çeşit 80/20 dağılımını takip eder: Yani, stokların yaklaşık yüzde 80’i, hacmin veya gelirlerin yalnızca yüzde 20’sini yaratır. Bu da satışı ağır olan stokları tutmanın çok pahalı olduğu ve nakit tükettiği ve belki de zaten doğası gereği kârsız ürünlerden oluştuğu anlamına gelir.</p>

    <p class="paragraf">Stok kontrolüne ilişkin iki yakın zamanlı örneğe atıfta bulunabilirim. Bunlardan birinde:</p>

    <p class="paragraf20"></p>

    <p class="arayazi">Verinin analiz edilmesi üzerine, Pareto’nun 80/20 Kuralı gerçeğe yakın duruyordu: Toplanan SKU’ların yüzde 20’si günlük hacmin yüzde 75’ini temsil ediyordu. Bunlar esasen dolu kasalardı ve genellikle SKU başına birden çok kasa gerektiriyordu. SKU’ların kalan yüzde 80’i günlük hacmin yalnızca yüzde 25’ini temsil ediyordu. Bunlar günlük SKU başına yalnızca birkaç parça tutuyordu.<span class="dip"><a class="_idFootnoteLink" href="#footnote-225-61" id="footnote-225-61-backlink">61</a></span></p>

    <p class="paragraf20"></p>

    <p class="paragraf">Bu yüzde 20 çok kârlı iken yüzde 80 kârsızdı. Bir diğer örnek ise elektronik sistemler satan bir depoyla ilgili; öncelikle en başta doğru stoğa sahip olup olmadıklarını görmek istediler:</p>

    <p class="paragraf20"></p>

    <p class="arayazi">Ön çalışma, 80/20 Kuralı’nın uymadığını gösterdi. SKU’ların yüzde 20’sinin depo faaliyetinin yüzde 80’ine denk düşmesindense, yalnızca yüzde 0,5’i (sadece 144 SKU) faaliyetin yüzde 70’ini oluşturuyordu.<span class="dip"><a class="_idFootnoteLink" href="#footnote-225-62" id="footnote-225-62-backlink">62</a></span></p>

    <p class="paragraf20"></p>

    <p class="paragraf">Bir kez daha, ürün hakkında hiçbir şey bilmememe rağmen, hacimsel olarak ilk yüzde 0,5’lik SKU’nun kalan yüzde 99,5’ten çok daha kârlı olduğuna bahse girsem kazanırım.</p>

    <p class="paragraf">Düzeltmesi bana çok pahalıya patladığı için benim için çok önemli olan bir örnek de Filofax’tır. O zamanki iş ortağım Robin Field hikâyeyi tamamlasın:</p>

    <p class="paragraf20"></p>

    <p class="arayazi">Filofax’ın dizaynının ve özelliklerinin [1980’lerin sonlarında] değişmemiş olmasına rağmen, ürün yelpazesi kontrolsüzce genişlemişti. Aynı basit klasör, şaşırtıcı derecede çeşit çeşit ebatlarda ve –çoğu egzotik– zengin cilt çeşitliliğinde bulunabiliyordu. Hangi hayvanın adını söyleseniz, Filofax onun derisinden yapılmış birkaç bin klasör sipariş eder; kataloğuna ve stoğuna gururla yerleştirirdi. Karung nedir, bilmem, ama 1990’da acayip miktarda Karung derisine sahiptim.</p>

    <p class="arayazi">Benzer şekilde hangi nesnenin adını söyleseniz (köprü, satranç, fotoğrafçılık, kuş gözlemi, rüzgâr sörfü) Filofax birkaç spesiyal insert sipariş eder, on binlercesini basar ve envantere atardı [...]</p>

    <p class="arayazi">Elbette, sonuçta devasa ve değersiz bir stok yığınıyla, çok karmaşık bir idari yükle baş başa kalmış olmanın ötesinde, aynı zamanda tüketicilerimizin de kafası tamamen karışmış oldu.<span class="dip"><a class="_idFootnoteLink" href="#footnote-225-63" id="footnote-225-63-backlink">63</a></span></p>

    <p class="paragraf20"></p>

    <p class="paragraf">İyi bir stok yönetimi yaşamsal olmakla beraber, bunun için yalnızca dört önemli nokta vardır. Bunlardan en stratejik olanını –kârsız ürünlerinizden radikal bir şekilde vazgeçin– Bölüm 3’te zaten inceledik.</p>

    <p class="paragraf">Herhangi belirli bir sayıda ürün söz konusu olduğunda, en az satanlardan başlayarak çeşit sayısını düşürmelisiniz. Filofax’ın yaptığı gibi bunları basitçe ürün yelpazesinden çıkarın. Az satanlara gerçekten ihtiyaç olduğunu söyleyenlere kulak asmayın. Öyle olsaydı, çok daha hızlı satılırlardı.</p>

    <p class="paragraf">Sorunu ve envanter yönetimi maliyetini katma değerli zincirin başka bölümlerine aktarmaya çalışın – tedarikçilerinize ya da müşterilerinize. İdeal çözüm, stoğunuzun asla tesisin yakınına gelmemesidir. Modern bilgi teknolojileriyle bu gittikçe daha fazla mümkün oluyor ve bir yandan eşzamanlı olarak masrafları azaltırken, hizmet standartlarını da yükseltebiliyor.</p>

    <p class="paragraf">Son olarak, mutlaka belli miktarda stok tutmanız gerekiyorsa, maliyetleri kısmak ve toplama-paketleme işini hızlandırmak için 80/20 Kuralı’nı kullanmanın birçok taktik yolu var:</p>

    <p class="paragraf20"></p>

    <p class="arayazi">80/20 Kuralı pek çok uygulamada güvenilirdir. Bu, faaliyetin yaklaşık yüzde 80’i envanterin sadece yaklaşık yüzde 20’siyle ilgilidir anlamına gelir. Ebat ve ağırlığa göre ayrılan alanlar, şimdi aynı zamanda yüksek ve düşük faaliyetli alanlar olarak da parça numarasına göre ayrılabilir. Genel olarak, tüketimi hızlı olan parçaların operatörün hareketini en aza indirmek ve yorgunluğu azaltmak amacıyla omuz-kalça hizasına yerleştirilmeleri gerekir.<span class="dip"><a class="_idFootnoteLink" href="#footnote-225-64" id="footnote-225-64-backlink">64</a></span></p>

    <p class="solkucuk">Gelecekte envanter yönetimi</p>

    <p class="paragraf">Kahverengi ceket ve tozlu depo şeklindeki tarihsel imajına rağmen, envanter yönetimi hızlı ilerleyen ve ilginç bir alandır. Çevrimiçi sipariş işlemiyle “sanal envanter”, hem maliyetleri düşürerek hem de distribütörlere ve müşterilere verilen hizmeti geliştirerek gittikçe yaygınlaşıyor. Baxter International’ın hastane tedarik işi gibi yenilikçiler, “müşteriyle yakınlık kuran” envanter sistemleriyle büyük başarı yakalıyorlar. Her durumda, ilerlemeyi güdüleyen şey odaklanma: En önemli müşterilere ve tek bir ürün gamına odaklanın, basitçe takip edilebilsin ve teslim edilebilsin. Ayrıca 80/20 Kuralı, kurumsal değer yaratmanın önemi gittikçe artan bir diğer unsuru için de yararlıdır: proje yönetimi.</p>

    <p class="arabaslik_sol">Proje yönetimi</p>

    <p class="paragraf">Yönetim yapılarının yetersiz ve kötü olduğu ortaya çıkmış durumda. Genellikle kattıklarından daha fazla değeri tahrip etmekteler. Değerli müşterilere değer yaratmak için yapıları yıkmanın, alt etmenin bir yolu projedir. Başkanlardan tutun da daha aşağılara kadar iş dünyasındaki en enerjik çalışanların pek çoğunun gerçekten bir işi yoktur: Daha çok proje kovalarlar.</p>

    <p class="paragraf">Proje yönetimi tuhaf bir iştir. Bir taraftan proje bir ekip gerektirir: İşbirliğine dayanan ve hiyerarşik olmayan bir düzenlemedir. Ama öte taraftan, ekip üyeleri genellikle tam olarak ne yapacaklarını bilmezler, çünkü proje inovasyon ve <span class="CharOverride-11">ad hoc</span> düzenlemeler gerektirir. Proje yöneticisinin ustalığı, bütün ekip üyelerini gerçekten önemli az sayıdaki meseleye odaklamasıdır.</p>

    <p class="solkucuk">Amacı yalınlaştırın</p>

    <p class="paragraf">Önce görevi yalınlaştırın. Bir proje, tek bir proje değildir: Hemen her durumda bir proje, birkaç projedir. Projenin bir ana teması, bir de bir dizi buna bağlı konuları vardır. Bundan farklı olarak, aynı projede bir araya getirilmiş üç dört tema olabilir. Bildiğiniz herhangi bir projeyi düşünürseniz, olayı anlayacaksınız.</p>

    <p class="paragraf">Projeler, organizasyonel karmaşıklık kanununa uygun davranır. Bir projenin amaçlarının sayısı ne kadar fazla olursa, projeyi tatminkâr bir şekilde tamamlamak için harcanan çaba, oransal olarak değil geometrik olarak artar.</p>

    <p class="paragraf">Bir projenin değerinin yüzde 80’i, faaliyetlerinin yüzde 20’sinden gelir; faaliyetlerin yüzde 80’i ise gereksiz karmaşıklıktan doğar. Bu yüzden projenizi tek bir amaca indirgemeden işe başlamayın. Safraları atın.</p>

    <p class="solkucuk">İmkânsız bir zaman cetveli koyun</p>

    <p class="paragraf">Böylece proje ekibinin yalnızca gerçekten yüksek değere sahip görevleri yerine getireceğini garantilemiş olursunuz:</p>

    <p class="paragraf20"></p>

    <p class="arayazi">İmkânsız bir zaman cetveliyle karşı karşıya kalan proje üyeleri, faydanın yüzde 80’ini sağlayan yüzde 20’lik ihtiyacı belirleyecek ve uygulayacaktır. Tekrar edecek olursak, potansiyel olarak ayakları yere basan projeleri uzayıp giden felaketlere dönüştüren şey, “bunu da alalım” denen özelliklerin dahil edilmesidir.<span class="dip"><a class="_idFootnoteLink" href="#footnote-225-65" id="footnote-225-65-backlink">65</a></span></p>

    <p class="paragraf20"></p>

    <p class="paragraf">Esnek hedefler koyun. Umutsuz durumlar yaratıcı çözümlere ilham kaynağı olur. Dört hafta içinde prototip isteyin. Üç ay içinde canlı pilot uygulamayı talep edin. Bu, geliştirme ekibini 80/20 Kuralı’nı uygulamaya ve gerçekten işe yaramasını sağlamaya zorlayacaktır. Hesaplanmış riskler alın.<span class="dip"><a class="_idFootnoteLink" href="#footnote-225-66" id="footnote-225-66-backlink">66</a></span></p>

    <p class="solkucuk">Harekete geçmeden önce plan yapın</p>

    <p class="paragraf">Projeye ayrılan zaman ne kadar kısaysa, ayrıntılı planlamaya ve enine boyuna düşünmeye o kadar fazla zaman ayrılmalıdır. Ben Bain &amp; Company yönetim danışmanlığında ortakken, üstlendiğimiz projelerden en iyi yönetilenlerin –en yüksek müşteri ve danışman memnuniyetine, en az zaman israfına ve en yüksek marja sahip olanların– planlama zamanı/yürütme zamanı oranı en büyük olan projeler olduğunu kesin olarak kanıtlamıştık.</p>

    <p class="paragraf">Planlama safhasında, çözümlemeye çalıştığınız kritik meselelerin hepsini bir yere yazın. (Bunlar yediden fazlaysa en önemsizini silin.) Sırf tahmin bile olsa cevapların ne olabileceği üzerine hipotezler kurun (ama tahminleriniz iyi olsun). Tahminlerinizin doğru olup olmadığını anlamak için ne tip bilgilerin toplanması gerektiğini ya da hangi süreçlerin tamamlanması gerektiğini inceleyin. Kimin hangi işi ne zaman yapacağına karar verin. Yeni bilgilerinize ve önceki tahminlerinizle oluşan farklılıklara dayalı olarak kısa aralıklarla yeniden plan yapın.</p>

    <p class="solkucuk">Uygulamaya başlamadan önce tasarlayın</p>

    <p class="paragraf">Özellikle proje bir ürün ya da hizmet tasarımıyla ilgiliyse, uygulamaya başlamadan önce tasarım aşamasında mümkün olan en iyi çözüme sahip olduğunuzdan emin olun. Bir başka 80/20 Kuralı’na göre, herhangi bir tasarım projesiyle ilgili sorunların yüzde 20’si, maliyetlerin yüzde 80’ine neden olur. Bu kritik sorunların yüzde 80’i tasarım aşamasında ortaya çıkar ve sonradan düzeltmesi son derece pahalıdır, ağır bir çalışmayı ve kimi durumlarda aletlerin yenilenmesini gerektirir.</p>

    <p class="arabaslik_sol">Pazarlık</p>

    <p class="paragraf">İş hayatındaki 80/20 Kuralı uygulamalarında En İyi İlk 10’u­mun sonuncusu pazarlıktır. Bekleneceği üzere, pazarlık üzerine bolca araştırma yapılmıştır. 80/20 Kuralı buna yalnızca iki nokta daha ekler, ama bu iki nokta can alıcıdır.</p>

    <p class="solkucuk ParaOverride-12">Bir pazarlıkta pek az konu gerçekten önem taşır</p>

    <p class="paragraf">Tartışılan konuların yüzde 20’si ya da daha azı, tartışmalı alanın değerinin yüzde 80’inden daha fazlasını kapsar. Bunun her iki taraf için de açık olduğunu düşünebilirsiniz, ama insanlar puan toplamaya bayılır, en önemsiz olanları bile. Benzer biçimde, ödünlere de tepki verirler, en ıvır zıvır olanlarına bile.</p>

    <p class="paragraf">Bu yüzden, daha pazarlığın başlarında yalandan kaygılarınızın ve gereksinimlerinizin uzun bir listesini yapın ve sizin için mümkün mertebe önemli görünmelerini sağlayın. Ancak bu konular doğası gereği mantıksız ya da en azından diğer tarafın gerçekten canı yanmadan ödün veremeyeceği şeyler olmalı (aksi takdirde esneklikleri ve bu konularda ödün vermeleri sayesinde puan toplamış olurlar). Sonra, pazarlığın kapanış aşamalarında, sizin için önemsiz olan bu konularda ödün verip karşılığında gerçekten önemli konularda hakkınızdan fazlasını alabilirsiniz.</p>

    <p class="paragraf">Örneğin, ürettiğiniz önemli bir ürüne ait 100 parçanın tek tedarikçisiyle pazarlık ettiğinizi düşünün. Herhangi bir ürünün maliyetinin yüzde 80’i parçalarının yüzde 20’sinden kaynaklanır. Siz yalnızca bu 20 parçayla gerçekten ilgilenmelisiniz. Ancak diğer 80 parçanın teklif fiyatını pazarlığın çok erken aşamalarında kabullenirseniz, elinizdeki kıymetli pazarlık unsurlarını yitirirsiniz. Bu nedenle, belki de bu üniteleri muhtemel tüketim miktarınızı abartarak, bu önemsiz 80 parçadan bazılarının fiyatının sizin için önemli olduğuna dair sebepler yaratmalısınız.</p>

    <p class="solkucuk ParaOverride-13">Erkenden zirve yapmayın</p>

    <p class="paragraf">İkinci olarak, sıklıkla gözlemlenen bir konu da çoğu pazarlığın düzmece bir çatışmaya girmesi ve ancak sürenin sonu uzaktan görününce ciddileşmeye başlamasıdır:</p>

    <p class="paragraf20"></p>

    <p class="arayazi">Şu da doğru görünmektedir ki, zamanın pazarlık üzerindeki inanılmaz baskısından dolayı, ödünlerin yüzde 80’i mevcut sürenin son yüzde 20’lik kısmında meydana gelir. Talepler erkenden ortaya sürülürse, iki taraf da geri adım atmaya istekli olmaz ve bütün alışveriş suya düşebilir. Ama ek talepler veya sorunlar pazarlık için mevcut sürenin son yüzde 20’sinde ortaya çıkarsa, her iki taraf da daha esnek olacaktır.<span class="dip"><a class="_idFootnoteLink" href="#footnote-225-67" id="footnote-225-67-backlink">67</a></span></p>

    <p class="paragraf20"></p>

    <p class="paragraf">Sabırsız insanlardan iyi pazarlıkçı olmaz.</p>

    <p class="solkucuk">Ücret artışını nasıl güvenceye alırsınız?</p>

    <p class="paragraf">Orten Skinner, 80/20 Kuralı’nı istismar etmenin ilgi çekici bir örneğini veriyor:</p>

    <p class="paragraf20"></p>

    <p class="arayazi">Ödünlerin yüzde 80’i pazarlık süresinin son yüzde 20’lik kısmında verilir. Çoktan almanız gereken bir zammı istemek için randevunuz sabah 9.00’daysa ve süpervizörünüzün 10.00’da başka bir randevusu olduğunu biliyorsanız, kritik anların 9.50 civarı gerçekleşmesini bekleyebilirsiniz. Temponuzu ona göre ayarlayın. Talebinizi, süpervizörünüzün lütufkâr bir tavizde bulunamayacağı kadar erken öne sürmeyin.<span class="dip"><a class="_idFootnoteLink" href="#footnote-225-68" id="footnote-225-68-backlink">68</a></span></p>

    <p class="arabaslik_sol">En iyi ilk 10’un ötesinde</p>

    <p class="paragraf">Şu ana kadar, 80/20 Kuralı’nın yarattığımız tüm kalıpları yıktığını görmüş oldunuz. Bu kavrayışlar; insanların, ticaretin ve işletmelerin faaliyet gösterdiği dünyanın ardındaki yaşayan gerçeklikten türemektedir. 80/20 Kuralı’nın her alana bunca yayılmasının nedeni, varoluşumuzu yöneten daha derindeki güçlerin bir yansıması oluşudur. Bu kolları bir araya getirmenin zamanıdır.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-61-backlink" id="footnote-225-61">61</a> <span class="CharOverride-14">Peter B. Suskind, “Warehouse operations: don’t leave well alone”,</span> <span class="CharOverride-15">IIE Solutions</span><span class="CharOverride-14">, 1 Ağustos 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-62-backlink" id="footnote-225-62">62</a> <span class="CharOverride-14">Gary Forger, “How more data + less handling = smart warehousing”,</span> <span class="CharOverride-15">Modern Materials</span> <span class="CharOverride-15">Handling</span><span class="CharOverride-14">, 1 Nisan 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-63-backlink" id="footnote-225-63">63</a> <span class="CharOverride-14">Robin Field, “Branded consumer products”, James Morton (der.)</span> <span class="CharOverride-15">The Global Guide to Investing</span><span class="CharOverride-14">, Londra: FT/Pitman, 1994 içinde, s. 471f.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-64-backlink" id="footnote-225-64">64</a> <span class="CharOverride-14">Ray Kulwiec, “Shelving for parts and packages”,</span> <span class="CharOverride-15">Modern Materials Handling</span><span class="CharOverride-14">, 1 Temmuz 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-65-backlink" id="footnote-225-65">65</a> <span class="CharOverride-14">Michael J. Earl ve David F. Feeny, “Is your CIO adding value?”,</span> <span class="CharOverride-15">Sloan Management Review</span><span class="CharOverride-14">, 22 Mart 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-66-backlink" id="footnote-225-66">66</a> <span class="CharOverride-14">Derek L. Dean, Robert E. Dvorak ve Endre Holen, “Breaking through the barriers to new systems development”,</span> <span class="CharOverride-15">McKinsey Quarterly</span><span class="CharOverride-14">, 22 Haziran 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-67-backlink" id="footnote-225-67">67</a> <span class="CharOverride-14">Roger Dawson, “Secrets of power negotiating”,</span> <span class="CharOverride-15">Success</span><span class="CharOverride-14">, 1 Eylül 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-68-backlink" id="footnote-225-68">68</a> <span class="CharOverride-14">Orten C. Skinner, “Get what you want through the fine art of negotiation”,</span> <span class="CharOverride-15">Medical Laboratory Observer</span><span class="CharOverride-14">, 1 Kasım 1991.</span></p>
      </div>
    </div>
  </div>
</body>
</html>
