<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-9</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-9" xml:lang="en-GB">4</p>

    <p class="ort">Stratejiniz neden yanlış?</p>

    <p class="paragraf"></p>

    <p class="paragraf">Stratejinizi yeniden yönlendirmek için 80/20 Kuralı’nı kullanmadıysanız, o stratejinin fena halde sorunlu olduğundan emin olabilirsiniz. Çok büyük bir olasılıkla parayı nereden kazanıp nereden kaybettiğinize dair kesin bir tablo yoktur elinizde. Kaçınılmaz olarak çok fazla insan için çok fazla şey yapıyorsunuzdur.</p>

    <p class="paragraf">İş stratejisi gösterişli ve çok kapsamlı bir taslak olmamalı. Daha ziyade olup bitenleri iyice detaylı bir şekilde gözden geçirmek için örtüyü kaldırmalı. Faydalı bir iş stratejisine ulaşmak için işinizin farklı kesimlerini, özellikle de bu kesimlerin kârlılığını ve nakit üretimini dikkatle incelemelisiniz. Firmanız çok küçük ve yalın olmadığı sürece, kârınızın ve nakdinizin en az yüzde 80’ini büyük olasılıkla faaliyetlerinizin ve gelirlerinizin yüzde 20’sinden elde etmektesiniz. Temel nokta, hangi yüzde 20’nin sizin için kritik olduğunu bulmaktır.</p>

    <p class="arabaslik_sol">Parayı en çok nereden kazanıyorsunuz?</p>

    <p class="paragraf">İşinizin hangi bölümlerinden yüksek getiri elde ettiğinizi, hangilerinin kendi yağında kavrulduğunu ve hangilerinin felakete dönüştüğünü belirleyin. Bunun için, farklı iş kategorileri bazında bir 80/20 kâr analizi uygulayacağız:</p>

    <p class="paragraf20"></p>

    <p class="_0">► Ürün ya da ürün grubu/tipi bazında</p>

    <p class="_0">► Müşteri ya da müşteri grubu/tipi bazında</p>

    <p class="_0">► Elinizde verileri bulunan ve işinizle ilintili görünen herhangi başka bir bölüm bazında; örneğin coğrafi bölge veya dağıtım kanalı</p>

    <p class="_0">► Rekabet gücü yüksek olan segment bazında</p>

    <p class="paragraf20"></p>

    <p class="paragraf">Ürünlerle başlayın. Şirketiniz ürün veya ürün grubu konusunda mutlaka bilgi sahibidir. Her biri için son dönemdeki; ay, çeyrek veya yılın (hangisinin daha güvenilir olduğuna siz karar verin) satışlarını gözden geçirin ve bütün maliyetleri paylaştırdıktan sonra kârlılık durumuna bakın.</p>

    <p class="paragraf">Analizin zorluk derecesi sizin yönetim bilginizin durumuna bağlıdır. Belki ihtiyaç duyduğunuz her şey elinizin altında hazırdır, ama değilse, hepsini kendi kendinize oluşturmanız gerekecek. Ürün ya da ürün yelpazesi bazında satışları ve çok büyük olasılıkla brüt kârı (Satışların maliyeti - Satışlar) almaya mecbursunuz. Ayrıca bütün işletme için toplam maliyetleri de bilmelisiniz (tüm genel giderler). Bundan sonra yapmanız gereken, genel giderlerin tamamını her bir ürün grubuna makul bir temelde dağıtmak.</p>

    <p class="paragraf">En kaba yöntem, giderleri ciro yüzdesine göre dağıtmaktır. Ancak bir an düşününce, bunun çok da kesin olmayacağını görürsünüz. Örneğin bazı ürünler, değerlerine kıyasla satış personelinin zamanını daha fazla alırken, başkaları daha az alır. Bazıları için daha fazla reklam yapılır, bazıları için hiç yapılmaz. Bazılarının üretimi dertlidir, bazılarınınki ise basit.</p>

    <p class="paragraf">Genel giderlerin her kategorisini ele alın ve bunu her ürün grubuna dağıtın. Aynısını bütün maliyetler için yapın, sonra sonuçlara bakın.</p>

    <p class="paragraf">Genellikle cironun küçük bir kısmını temsil eden bazı ürünler çok kârlıdır; ürünlerin çoğu orta seviyede ya da çok az bir kârlılığa sahiptir; maliyetleri dağıtınca bazılarının gerçekten büyük zarar kaynağı olduğunu görürsünüz.</p>

    <p class="paragraf">Şekil 10’da bir elektronik aletler şirketi için geçmişte yürüttüğüm bir çalışmanın rakamları görülüyor. Şekil 11’de aynı veriyi görsel olarak izleyebilirsiniz; tabloyu rakamlara tercih ediyorsanız o şekle bakın.</p>

    <p class="resim"><span><img alt="24.jpg" class="_idGenPageitem-12" src="../Images/24_fmt.jpeg" /></span></p>

    <p class="paragraf">Şekillerde de görebileceğimiz gibi, A ürün grubu satışların yalnızca yüzde 3’ünü, kârın ise yüzde 10’unu oluşturuyor. A, B ve C ürün grupları satışların yüzde 20’sini, kârın ise yüzde 53’ünü oluşturuyor. Sırasıyla Şekil 12 ve 13’teki gibi birer 80/20 Tablosu ya da 80/20 Diyagramı derlersek, durum netleşir.</p>

    <p class="paragraf"></p>

    <p class="resim"><span class="CharOverride-13"><span><img alt="25.jpg" class="_idGenPageitem-13" src="../Images/25_fmt.jpeg" /></span></span></p>

    <p class="resim"><span class="CharOverride-13"><span><img alt="10.jpg" class="_idGenPageitem-14" src="../Images/10_fmt.jpeg" /></span></span></p>

    <p class="paragraf">Henüz kârın yüzde 80’ine karşılık gelen satışların yüzde 20’sini bulamadık, ama az kaldı. 80/20 değilse de 67/30: Ürün satışlarının yüzde 30’u, kârın yaklaşık yüzde 67’sine karşılık geliyor. Siz şimdiden A, B ve C ürün gruplarının satışlarını artırmak için neler yapılabileceğinizi düşünmeye başlamışsınızdır. Örneğin, satış personeline A, B ve C ürünlerinin satışlarını ikiye katlamaya yoğunlaşıp kalanları düşünmemelerini söyleyerek işin kalan yüzde 80’indeki tüm satış gayretini yeniden tahsis etmek isteyebilirsiniz. Bunu başarabilirlerse, satışlar yalnızca yüzde 20 artacak, ama kâr yüzde 50’den daha fazla yükselecektir. Ayrıca D, E ve F ürün gruplarında maliyetleri kısmayı ya da fiyatları artırmayı veya G ve H ürün gruplarında radikal bir tasarrufu ya da bu ürünlerin üretimini topyekûn durdurmayı da düşünebilirsiniz.</p>

    <p class="arabaslik_sol">Ya müşteri kârlılığı?</p>

    <p class="paragraf">Ürünlerden sonra müşterileri ele alarak devam edin. Her bir müşteri veya müşteri grubu bazında satın almalara bakarak analizi tekrar edin. Bazı müşteriler yüksek fiyat öder, ama onlara hizmet etmek de maliyetlidir: Bunlar genelde daha küçük müşterilerdir. Çok büyük müşterilerle ilgilenmek daha kolay olabilir, aynı üründen çok miktarda satın alırlar, ama fiyatı da dibe çekerler. Bu farklılıklar bazen dengelenir, ama genellikle dengelenmez. Elektronik Aletler Şirketi’nin sonuçları Şekil 14 ve 15’te gösterilmiştir.</p>

    <p class="paragraf"></p>

    <p class="resim"><span class="CharOverride-13"><span><img alt="26.jpg" class="_idGenPageitem-15" src="../Images/26_fmt.jpeg" /></span></span></p>

    <p class="resim"><span class="CharOverride-13"><span><img alt="11.jpg" class="_idGenPageitem-16" src="../Images/11_fmt.jpeg" /></span></span></p>

    <p class="paragraf"></p>

    <p class="paragraf">Müşteri tiplerini biraz açıklayalım. A tipi müşteriler, çok yüksek fiyatlar ödeyen ve şişkin brüt kârlar bırakan küçük, doğrudan müşterilerdir. Bu müşterilere hizmet vermek oldukça maliyetlidir, ama bıraktıkları marjlar bunu fazlasıyla karşılar. B tipi müşteriler, distribütör olup yüklü siparişler vermeye eğilimlidirler ve bunlara hizmet vermenin maliyeti düşüktür, ancak bir şekilde epeyce yüksek fiyatlar ödemeyi kabullenirler. Bunun da sebebi esasen satın aldıkları elektronik bileşenlerin toplam ürün maliyetleri içindeki payının çok küçük olmasıdır. C tipi müşteriler, yüksek fiyatlar ödeyen ihracat müşterileridir. Ancak buradaki çetrefil, bu müşterilere hizmet vermenin de çok maliyetli olmasıdır. D tipi müşteriler, çok sıkı fiyat pazarlığı yapan ve üstüne bol miktarda teknik destek ve bir sürü “ayrıcalık” talep eden büyük üreticilerdir.</p>

    <p class="paragraf">Şekil 16 ve 17, sırasıyla müşteri grupları için 80/20 Tablosu’nu ve 80/20 Diyagramı’nı göstermektedir.</p>

    <p class="resim"><span class="CharOverride-13"><span><img alt="27.jpg" class="_idGenPageitem-17" src="../Images/27_fmt.jpeg" /></span></span></p>

    <p class="resim"><span><img alt="12.jpg" class="_idGenPageitem-18" src="../Images/12_fmt.jpeg" /></span></p>

    <p class="paragraf"></p>

    <p class="paragraf">Bu şekiller, 59/15 ve 88/25 kurallarını açığa çıkarmaktadır: En kârlı müşteri kategorisi gelirlerin yüzde 15’ini, ama kârın yüzde 59’unu oluşturmaktadır. Müşterilerin en kârlı yüzde 25’i de kârın yüzde 88’ini sağlamaktadır. Bunun nedeni en kârlı müşterilerin en kârlı ürünleri satın almaya eğilimli olmasıyken, aynı zamanda hizmet maliyetine kıyasla ürünleri daha iyi fiyattan satın almalarıdır.</p>

    <p class="paragraf">Bu analizin sonucunda daha fazla A ve B müşterisi bulmak için kampanyaya gidildi: küçük doğrudan müşteriler ve distribütörler. Kampanyanın maliyetini dikkate aldığımızda bile sonuç gayet kârlı idi. C müşterileri için fiyatlar titizlikle yükseltilmiş ve bilhassa yüz yüze satış yerine telefonu daha fazla kullanmak gibi, bazılarına verilen hizmetin maliyetini düşürmek için kimi yollar bulunmuştu. D müşterileri (büyük üreticiler) tek tek ele alındı: Bunların 9’u, D satışlarının yüzde 97’sini oluşturuyordu. Bazı durumlarda teknik geliştirme hizmetleri ayrıca fiyatlandırıldı; diğerleri için fiyatlar yükseltildi; üç müşteri de bir pazarlık savaşı sonucu şirketin en nefret edilen rakibine taktik olarak “kaptırıldı”. Yöneticiler hakikaten de rakibin bu müşteriden zarar etmesini istiyordu!</p>

    <p class="arabaslik_sol">Bir danışmanlık firmasında uygulanan 80/20 Analizi</p>

    <p class="paragraf">Ürünlerden ve müşterilerden sonra işletmenizle ilgili olduğunu düşündüğünüz herhangi başka bir iş alanını ele alın. Elektronik aletler şirketi vakasında herhangi özel bir analiz yapılmadı, ama konuyu sergilemek amacıyla, bir strateji danışmanlığı firması için Şekil 18 ve 19’u inceleyin.</p>

    <p class="resim"><span><img alt="28.jpg" class="_idGenPageitem-19" src="../Images/28_fmt.jpeg" /></span></p>

    <p class="resim"><span><img alt="13.jpg" class="_idGenPageitem-20" src="../Images/13_fmt.jpeg" /></span></p>

    <p class="paragraf"></p>

    <p class="paragraf">Bu şekiller 56/21 kuralı sergilemektedirler: Büyük projeler cironun yalnızca yüzde 21’ini oluştururken, kârın yüzde 56’sını yaratırlar.</p>

    <p class="paragraf">Şekil 20 ve 21’de gösterilen diğer bir analiz, işletmeyi “eski” müşteriler (üç yıldan daha eski), “yeni” müşteriler (altı aydan daha yeni) ve bu ikisinin arasında kalanlar olarak bölümlere ayırıyor.</p>

    <p class="paragraf">Bu şekiller bize, işin (eski müşteriler) yüzde 26’sının kârın yüzde 84’ünü oluşturduğunu gösteriyor: 84/26 kuralı. Buradaki mesaj, her şeyden önce, fiyat duyarlılığı en az olan ve en ucuza hizmet verilebilen uzun süreli müşterileri korumak ve geliştirmekti. Uzun süreli müşterilere dönüşmeyen yeni müşteriler, zarar odakları olarak kabul edilmişti ve bu da müşteriye harcanan zaman konusunda çok daha dikkatli bir yaklaşıma sebep oluyordu: Ancak ilgili firmanın uzun vadeli bir müşteriye dönüşeceğine inanılıyorsa, pazarlık konuşmalarına girişiliyordu.</p>

    <p class="resim"><span><img alt="29.jpg" class="_idGenPageitem-21" src="../Images/29_fmt.jpeg" /></span></p>

    <p class="resim"><span><img alt="14.jpg" class="_idGenPageitem-22" src="../Images/14_fmt.jpeg" /></span></p>

    <p class="resim"><span class="CharOverride-13"><span><img alt="30.jpg" class="_idGenPageitem-23" src="../Images/30_fmt.jpeg" /></span></span></p>

    <p class="paragraf"></p>

    <p class="paragraf">Şekil 22 ve 23’te danışmanlar için üçüncü bir analiz özetlenmiş­tir. Burada projeler şirket birleşmeleri ve satın almalar (M&amp;A), stratejik analiz ve operasyonel projeler olarak ayrılmıştır.</p>

    <p class="paragraf">Bu bölümlendirme 87/22 kuralını ortaya koymaktadır: M&amp;A üzerine olan işler korkunç kârlıdır, gelirlerin yüzde 22’si kârın yüzde 87’sini getirmektedir. Bu sonuca göre M&amp;A üzerine olan işleri daha da artırmak için verilen çaba ikiye katlanmıştı.</p>

    <p class="resim"><span><img alt="15.jpg" class="_idGenPageitem-24" src="../Images/15_fmt.jpeg" /></span></p>

    <p class="paragraf"></p>

    <p class="paragraf">Tek başına analiz edildiğinde eski müşteriler için olan operasyonel projeler hemen hemen başa baş noktasında sonuç veriyordu. Yeni müşteriler için olan operasyonel projeler ise büyük zarar yaratıyordu. Bunun sonucunda bu ikincileri yüklenmeme kararı alındı. Eski müşterilere de bu tip projeler için ya daha fazla fiyat verildi veya işi, uzman operasyonel danışmanlık firmalarına havale etmeleri önerildi.</p>

    <p class="arabaslik_sol">Kârlılığı kavramanın ve yükseltmenin anahtarı segmentasyondur</p>

    <p class="paragraf">İşletmenizin kârlılığını incelemenin en iyi yolu, onu birbiriyle rekabet halinde olan segmentlere bölmektir. Ürün, müşteri veya herhangi başka bir bölümlendirme bazında yapılacak analiz genellikle gayet faydalı olmakla birlikte, işin içyüzünü anlamanın en iyi yolu, müşteriler ile ürünleri en önemli rakiplerinize göre tanımlanan iş “parçaları” halinde kombine etmektir. Bu, göründüğü kadar zor olmasa da, pek az sayıda organizasyon işini bu şekilde bölümlendirir, bu yüzden konuyu kısaca anlatmak gerek.</p>

    <p class="solkucuk">Rekabetçi segment nedir?</p>

    <p class="paragraf">Rekabetçi segment, işinizin farklı bir rakiple veya farklı rekabetçi dinamiklerle karşı karşıya geldiğiniz bölümüdür.</p>

    <p class="paragraf">İşinizle ilgili aklınıza gelen herhangi bir bölümü ele alın: bir ürün, bir müşteri, bir müşteri tipine satılan bir ürün yelpazesi veya sizin için önemli olabilecek herhangi başka bir bölümlendirme (örneğin danışmanlar birleşme ve satın alma işini değerlendirebilir). Şimdi kendinize iki basit soru sorun:</p>

    <p class="paragraf">► İşinizin bu bölümünde, kalan kısmına kıyasla farklı ve önemli bir rakiple karşı karşıya geliyor musunuz? Cevap evet ise, o zaman o bölüm, işin kendi başına rekabetçi segmentlerinden (ya da kısaca segmentlerinden) biridir.</p>

    <p class="paragraf">Karşınızda uzman bir rakip varsa, kârlılığınız, sizin ürün ve hizmetinizin onlarınkiyle etkileşimine bağlı olacaktır. Tüketiciler hangisini tercih ediyor? Peki, sizin ürünü ya da hizmeti sunma maliyetiniz rakibinize kıyasla nedir? Kârlılığınızı belirleyen faktörler arasında, başka şeyler olduğu kadar rakibiniz de olacaktır.</p>

    <p class="paragraf">Bu yüzden, rakibinizi yenecek (ya da ona kumpas kuracak) bir strateji belirlemek için işinizin bu alanını tek başına ele almanız akla yatkın olur. Elbette bu alanın kârlılığını da tek başına ele almak makuldür: Bir sürprizle karşılaşabilirsiniz. Ama işinizin ele aldığınız bölümündeki rakibiniz işinizin bir başka bölümündeki rakibinizle aynıysa (örneğin A ürünündeki rakibinizle B ürünündeki rakibiniz aynı olsun), o zaman başka bir soru daha sormanız gerekir.</p>

    <p class="paragraf">► Bu iki alanda rakibinizle aynı satış veya pazar payı oranına mı sahipsiniz, yoksa onlar alanlardan birinde, siz de diğerinde görece daha mı güçlüsünüz?</p>

    <p class="paragraf">Örneğin, A ürününde siz yüzde 20, en büyük rakip ise yüzde 40 pazar payına sahipse (sizden iki kat daha büyük), aynısı B ürünü için de geçerli mi; orada da sizden iki katı büyükler mi? B ürününde siz yüzde 15 pazar payına sahipseniz ama rakibinizin payı yalnızca yüzde 10 ise, o zaman bu iki üründe birbirinden farklı göreceli rekabetçi pozisyon vardır.</p>

    <p class="paragraf">Arkasında yatan gerçek nedenlere gelince; tüketiciler B ürününde sizin markanızı ama A ürününde rakibinizinkini tercih edebilirler. Muhtemelen rakibiniz B ürününü çok önemsemiyordur. Belki siz B ürününde verimli olup rekabetçi fiyatlara sahipken rakibiniz de A ürününde böyledir. Bu aşamada sebepleri bilmeniz gerekmez. Tek yapmanız gereken, aynı rakiple karşı karşıya olsanız bile, bu iki alandaki üstünlük dengesinin farklı olduğunu görmektir. Zaten bunlar bu yüzden farklı segmentlerdir ve muhtemelen de farklı kârlılık durumu göstereceklerdir.</p>

    <p class="solkucuk">Rakipleri düşünmek sizi doğrudan temel iş bölümlendirmelerine yönlendirir</p>

    <p class="paragraf">Organizasyonunuzun farklı bölümlerinden bir ürün ya da çıktı gibi geleneksel bir iş tanımıyla yola çıkmak yerine, rekabetçi segmentleri düşünmek, işletmenizi bölümlendirmeniz ve değerlendirmeniz için sizi doğrudan en temel yönteme götürür. Daha önce bahsettiğimiz elektronik şirketinde yöneticiler işletmeyi nasıl analiz edecekleri konusunda aralarında anlaşamıyorlardı. Bazıları işin en önemli boyutunun ürünler olduğunu düşünüyordu. Diğerlerinin görüşüne göre en önemli bölümlendirme, müşterilerin petrol boru hattı işinde mi (daha kapsamlı bir ifadeyle petrol şirketleri) yoksa kesintisiz süreç sektörlerinde mi (örneğin gıda üreticileri) olduğuydu. Üçüncü bir grup da ABD’deki işin ihracat işinden çok farklı olduğunu savunuyordu. Hepsi de bir dereceye kadar geçerli olan haklı varsayımlardan yola çıktıkları için, hem işletmeyi organize etme hem de birbirleriyle iletişim kurma konusunda ilerleme sağlamaları çok zor oluyordu.</p>

    <p class="paragraf">İşi rekabetçi segmentlere bölmek bu tartışmalara bir son verdi. Kural basit: Farklı rakiplerle ya da farklı göreceli rekabetçi pozisyonlarla karşı karşıya değilseniz, bu ayrı bir segment değildir. Gayet incelikten yoksun, ama herkesin anlayabileceği açık bir segmentler grubuna hızlıca ulaştık.</p>

    <p class="paragraf">Başlangıç için hepsinde olmasa da çoğu üründe rakiplerin farklı olduğu açıktı. Rakiplerin, benzer göreceli rekabetçi pozisyonlarla birlikte aynı olduğu durumlarda ürünleri bir grupta topladık. Diğer pek çok durumda ürünleri ayrı tuttuk.</p>

    <p class="paragraf">Daha sonra, rekabetçi pozisyonların, süreç müşterilerinden ayrı olarak boru hattı müşterileri için farklı olup olmadığını sorduk. Biri hariç bütün ürünler için cevap hayırdı. Ama o bir üründe ­–sıvı yoğunluk makineleri– en büyük rakipler farklıydı. Bu yüzden burada iki segment belirledik: sıvı yoğunluk boru hattı ve sıvı yoğunluk süreci.</p>

    <p class="paragraf">Son olarak, her bir segment için ABD ve uluslararası ticarette rakiplerin veya rekabetçi pozisyonların farklı olup olmadığını sorduk. Uluslararası ticaret yeterince kayda değerse, aynı soruyu farklı ülkeler için sorduk: İngiltere’deki rakip, Fransa veya Asya’dakiyle aynı mıydı? Rakiplerin farklı olduğu durumlarda, işi ayrı segmentler olarak alt gruplara ayırdık.</p>

    <p class="paragraf">Sonunda elimizde 15 büyük segmentten oluşan (gereksiz işten kurtulmak için çok küçük olanları yeniden birleştirdik) bir karışık desen vardı. Bunlar genellikle ürün ve coğrafi bölge olarak tanımlanmıştı, yalnızca biri ürün ve müşteri tipi bazındaydı (o da segmentlerin “dünya çapında sıvı yoğunluk boru hattı” ve “dünya çapında sıvı yoğunluk süreci” olarak ayrıldığı sıvı yoğunluktu). Her segmentin farklı bir rakibi ya da farklı rekabetçi pozisyonları vardı. Daha sonra her segment için satışların ve kârın bölüşümünü analiz ettik. Bunu da Şekil 24 ve 25’te görebilirsiniz.</p>

    <p class="resim"><span><img alt="31.jpg" class="_idGenPageitem-25" src="../Images/31_fmt.jpeg" /></span></p>

    <p class="resim"><span><img alt="16.jpg" class="_idGenPageitem-26" src="../Images/16_fmt.jpeg" /></span></p>

    <p class="paragraf"></p>

    <p class="paragraf">Gelirin ve kârın bölüşümündeki dengesizliği vurgulamak için yine ya bir 80/20 Tablosu (Şekil 26) veya bir 80/20 Diyagramı (Şekil 27) yapabiliriz.</p>

    <p class="paragraf">Bu şekillerden, en üst 6 segmentin toplam satışların yalnızca yüzde 26,3’ünü, ama kârın yüzde 82,9’unu oluşturduğunu görebiliriz: Demek ki elimizde bir 83/26 kuralı var.</p>

    <p class="paragraf"></p>

    <p class="resim"><span class="CharOverride-13"><span><img alt="32.jpg" class="_idGenPageitem-27" src="../Images/32_fmt.jpeg" /></span></span></p>

    <p class="solkucuk">Elektronik Aletler Şirketi, kârı artırmak için ne yaptı?</p>

    <p class="paragraf">Şekil 26 ve 27 dikkati iki tip iş üzerinde topladı. İşin en kârlı çeyrek kısmı olan 1-6 segmentleri başlangıçta en agresif şekilde büyütülmesi gereken en öncelikli A işleri olarak sınıflandırıldı. Kârın yüzde 80’den fazlası bu segmentlerden geliyordu, fakat sağladıkları ciroyla bağdaşan, ortalama bir yönetim süresi gerektiriyorlardı. Bu işlere harcanan sürenin toplamın üçte ikisi kadar daha artırılması yönünde bir karar alındı. Satış ekibi, hem mevcut hem de yeni müşterilere bu ürünlerden daha fazla satmaya odaklandı. Ekip tarafından fazladan hizmet teklifinde bulunulsa ya da fiyatlar biraz aşağı çekilse dahi halen çok iyi getiri elde edildiği fark edildi.</p>

    <p class="resim"><span><img alt="17.jpg" class="_idGenPageitem-28" src="../Images/17_fmt.jpeg" /></span></p>

    <p class="paragraf">İkinci grup iş, 7-12 segmentlerinden oluşuyordu. Bunlar toplam satışların yüzde 57’sini ve toplam kârın yüzde 49’unu oluşturuyordu; başka bir deyişle ortalama, ortalamanın hafif altında bir kârlılık. Bu segmentteki bazı kategoriler (7 ve 8 gibi) diğerlerinden (11 ve 12 gibi) bariz bir şekilde daha ilgi çekici olsa da bu segmentler B önceliği olarak sınıflandırıldı. Bu segmentlere atanan öncelikler aynı zamanda bölümün başında ortaya atılan iki soruya verilen cevaplarla da ilişkilidir; yani segmentlerin her biri yer alınması gereken iyi birer pazar mıdır ve şirket segmentlerin her birinde ne kadar iyi konumlanmıştır? Bu sorulara verilen cevaplar bölümün son kısmında anlatılıyor.</p>

    <p class="paragraf">Bu aşamada B segmentlerine harcanan yönetim süresini yüzde 60’tan yaklaşık bunun yarısı düzeyine indirme kararı alındı. Daha az kârlı segmentlerin bazılarındaki fiyatlar da yükseltildi.</p>

    <p class="paragraf">X önceliği olarak adlandırılan üçüncü kategori, 13-15 arasındaki zarar eden segmentlerden oluşuyordu. B kategorisi için olduğu gibi bu segmentler hakkında verilecek karar da pazar cazibesi ve her pazarda şirket pozisyonunun gücü hakkındaki analize kadar ertelendi.</p>

    <p class="paragraf">Ancak Şekil 28’de gösterildiği gibi öncelikleri geçici olarak yeniden ayarlamak mümkün olmuştu.</p>

    <p class="paragraf"></p>

    <p class="resim"><span class="CharOverride-13"><span><img alt="33.jpg" class="_idGenPageitem-29" src="../Images/33_fmt.jpeg" /></span></span></p>

    <p class="paragraf">Ancak herhangi bir segmentte nihai karara varmadan önce, üst yönetim, kârlılığın yanı sıra strateji için büyük önem taşıyan iki soruyu daha inceledi:</p>

    <p class="paragraf20"></p>

    <p class="paragraf">► Bu segment, yer alınması gereken cazip bir pazar mıdır?</p>

    <p class="paragraf">► Firma segmentlerin her birinde ne kadar iyi konumlanmıştır?</p>

    <p class="paragraf20"></p>

    <p class="paragraf">Şekil 29’da Elektronik Aletler Şirketi için varılan nihai strateji kararları gösterilmiştir.</p>

    <p class="paragraf"></p>

    <p class="resim"><span class="CharOverride-13"><span><img alt="34.jpg" class="_idGenPageitem-30" src="../Images/34_fmt.jpeg" /></span></span></p>

    <p class="solkucuk">Bu teşhisin ardından neler yapıldı?</p>

    <p class="paragraf">A kâr segmentlerinin tümü de cazip pazarlardı –büyümekteydiler, yeni rakiplerin girmesini zorlaştıracak yüksek engelleri vardı, talep kapasiteden fazlaydı, rakip teknolojilerin tehdidi altında değillerdi ve hem müşteriler hem de bileşen tedarikçileri karşısında yüksek pazarlık gücüne sahiptiler. Sonuç olarak bu pazarlardaki neredeyse tüm rakipler iyi para kazanıyordu.</p>

    <p class="paragraf">Benim müşterim de her segmentte iyi bir konuma sahipti, yani pazar payı yüksekti ve ilk üç tedarikçiden biriydi. Rakiplerine kıyasla teknolojisi ortalamanın üzerindeydi ve maliyet pozisyonu ortalamadan daha iyiydi (yani sattığı ürünler düşük maliyetliydi).</p>

    <p class="paragraf">Bunlar en kârlı segmentler de olduğundan, analiz, 80/20 kâr karşılaştırmasının sonuçlarını doğruluyordu. Bu yüzden 1-6 segmentleri, A segmentleri olarak kalırken var olan tüm işi elde tutmak ve mevcut müşterilere yapılan satışları artırıp yenilerini elde ederek bu segmentlerde pazar payı kazanmak üzerine çabalar yoğunlaştırıldı.</p>

    <p class="paragraf">Şimdi artık strateji, B kategorisindeki diğer bazı segmentler için rötuşlanabilirdi. Segment 9 ilgi çekiciydi. Kârlılık orta düzeydeydi, ama bunun sebebi pazarın cazip olmaması değildi: Tam tersine, son derece cazipti ve diğer oyuncuların çoğu gayet güzel kârlar elde ediyordu. Ama benim müşterim, büyük ölçüde eski teknoloji kullanmasından kaynaklı olarak bu segmentte düşük bir pazar payına ve yüksek bir maliyet pozisyonuna sahipti.</p>

    <p class="paragraf">Teknolojiyi yenilemek müthiş bir çaba gerektirecek ve çok pahalıya mal olacaktı. Bu yüzden, bu segmentin “biçilmesine” karar verildi. Bunun anlamı, işi elde tutmaya ayrılan çabanın azaltılması ve fiyatların yükseltilmesiydi. Bunun, satışlarda düşüşe yol açması, ama beraberinde bir süre daha yüksek kâr getirmesi bekleniyordu. Aslına bakılırsa, çabayı azaltmak ve fiyatı artırmak gerçekten de marjları yükseltmiş, ama kısa vadede çok az bir satış kaybına yol açmıştı. Görünüşe göre müşterilerin kendisi de esasen eski teknolojiye sıkışıp kalmıştı ve yeni teknolojiye geçene kadar alternatif tedarikçi bulma şansları pek yoktu. Müşterimin kârlılığı yüzde 12,9’dan yüzde 20’ye yükselmişti, gerçi bunun geçici bir durum olduğu biliniyordu.</p>

    <p class="paragraf">10 ve 11 segmentlerinde şirket, lider pazar payına sahipti, ama bunlar yapısal olarak cazip olmayan pazarlardı. Pazar hacmi düşüşe geçmişti, kapasite fazlası vardı ve müşteriler bütün kozları ellerinde tutuyor, sıkı pazarlık edebiliyorlardı. Pazar lideri olması gerçeğine rağmen, müşterim bu segmentlerin önemini azaltmaya karar verdi. Ardından tüm yeni yatırımlar iptal edildi.</p>

    <p class="paragraf">Farklı nedenlerle olsa da aynı karar 12 segmentine de uygulandı. Bu pazar daha az cazipti ve firma yalnızca orta düzeyde bir pazar payına sahipti. Yeni yatırımlarla birlikte tüm yeni pazarlama programları yedek kulübesine çekildi.</p>

    <p class="paragraf">Peki ya zarar kaynağı olan X kategorisi? Burada, üç segmentten ikisinin, 14 ve 15’in, firmanın her durumda sadece marjinal bir oyuncu olduğu, büyük ancak cazibesiz pazarlar olduğu ortaya çıkmıştı. Her iki segmentten de çıkma kararı alındı. Birinden çıkmak için üretim tesisinin bir kısmı rakiplerden birine satıldı. Gerçekleşen fiyat çok düşüktü, ama en azından bir miktar nakit kazancı vardı ve son verilen zarara ek olarak bazı işler elde tutulmuştu. Diğer segment için ise operasyonlara topyekûn son verilmek zorunda kalındı.</p>

    <p class="paragraf">13 segmenti, ki o da X grubundaydı, farklı bir akıbete maruz kaldı. Şirket bu işten para kaybediyor olsa da yapısal olarak cazip bir pazardı: Yılda yüzde 10 büyüyor ve rakiplerin çoğu iyi bir getiri elde ediyordu. Aslına bakılırsa, maliyetlerin dağıtılmasının ardından şirketin zarar ettiği görülse de bu segmentteki marj oldukça yüksekti. Sorun, bu pazara daha önceki yıl girmesi ve teknoloji ile satış alanında halen yüklü yatırımlar yapmak zorunda olmasıydı. Ama pazar payı büyüyordu ve bu ilerleme hızını sürdürürse üç yıl içinde en büyük tedarikçilerden biri olmayı bekleyebilirdi. Bu aşamada, maliyetleri dağıtmak için yüksek satışlar yaparak yüksek getiri bekleyebilirdi. 13 segmenti için daha da fazla çaba sarf etmeye karar verdi, böylece en kısa sürede büyük oyunculardan olabilecekti (yani kâr edebilmek için gereken minimum düzeyde çalışabilecekti).</p>

    <p class="arabaslik_sol">80/20 Analizi’ni basit sonuçlara götürmeyin</p>

    <p class="paragraf">Yukarıdaki örnekteki Segment 13, kârla ilgili 80/20 Analizi’nin bize her zaman bütün doğru cevapları vermediğini gösteriyor. Bu analiz, zamanın bir noktasından elde edilmiş bir enstantanedir ve (her şeyden önce) kârlılığı değiştirebilecek güçlerin ya da eğilimin bir resmini sağlayamaz. 80/20 tipi kârlılık analizi iyi bir strateji için gerek şarttır, ancak yeter şart değildir.</p>

    <p class="paragraf">Öte yandan, şurası su götürmez bir gerçek ki para kazanmaya başlamanın en iyi yolu, para kaybetmeye devam etmemektir. Unutmayın ki 13 segmenti dışında, basit 80/20 kâr analizi, gelirlerin yüzde 90’dan fazlasını oluşturan 15 segmentin 14’ünde aşağı yukarı doğru sonucu vermektedir. Bu, stratejik analizin 80/20 Analizi’yle kalması gerektiği anlamına gelmez, onunla başlaması gerektiği anlamına gelir. Tam cevabı almak için segment pazar cazibesine ve firmanın her bir segmentte ne kadar iyi konumlandığına bakmalısınız. Şirketin attığı adımlar Şekil 30’da özetlenmiştir.</p>

    <p class="paragraf"></p>

    <p class="resim"><span class="CharOverride-13"><span><img alt="35.jpg" class="_idGenPageitem-31" src="../Images/35_fmt.jpeg" /></span></span></p>

    <p class="arabaslik_sol">Bir gelecek kılavuzu olarak 80/20: firmanızı farklılaştırmak</p>

    <p class="paragraf">80/20 kâr analiziyle başlanması tavsiye edilen mevcut iş segmentlerinin stratejik bir incelemesini yaptığımız bölümün sonuna geldik. Gördüğümüz gibi, bu analizler segment stratejisine ulaşmada olmazsa olmazdır. Ama henüz 80/20 Kuralı’nın stratejideki kullanımını herhangi bir şekilde tüketmiş değiliz. Bu kural, işletmenizin bir sonraki atılımlarını tanımlamada büyük bir değere sahip.</p>

    <p class="paragraf">Organizasyonlarımızın ve sektörlerimizin ellerinden gelenin en iyisini yaptığını varsaymaya eğilim gösteririz. İş dünyamızın fazlasıyla rekabetçi olduğunu ve bir çeşit denge durumuna ya da oyunun sonuna geldiğini düşünmeye eğilim gösteririz. Gerçekle uzaktan yakından ilgisi yok!</p>

    <p class="paragraf">Sektörünüzün berbat durumda olduğu ve müşterilere istediklerini verebilmek için çok daha etkin bir biçimde yapılandırılabileceği önermesinden yola çıkmak çok daha iyi olur. Organizasyonunuza gelince, gelecek on yıl içinde onu dönüştürme hırsınız olmalı ki, böylece on yıl sonra çalışanlarınız geriye dönüp baktıklarında kafalarını pişmanlıkla sallayıp birbirlerine şöyle desinler: “Bir zamanlar işleri öyle yaptığımıza inanamıyorum. Deli falandık herhalde.”</p>

    <p class="paragraf">Bu oyunun adı inovasyon: Gelecekteki rekabet üstünlüğü için kesinlikle elzem. İnovasyonun zor olduğunu düşünmeye meyilliyizdir, ama 80/20 Kuralı’nı yaratıcı bir şekilde uygulayarak inovasyonu hem kolay hem de eğlenceli bir hale getirebiliriz. Örneğin aşağıdaki fikirleri bir düşünün:</p>

    <p class="paragraf20"></p>

    <p class="paragraf">► Sektörlerin ürettiği kârın yüzde 80’i bu sektörlerin yüzde 20’si tarafından üretiliyor. Bildiğiniz en kârlı sektörlerin bir listesini yapın –örneğin ilaç veya danışmanlık gibi– ve sektörünüzün neden bunlar gibi olmadığını düşünün.</p>

    <p class="paragraf">► Herhangi bir sektörde elde edilen kârın yüzde 80’i o sektördeki firmaların yüzde 20’si tarafından elde ediliyor. Siz bunlardan biri değilseniz, onların doğru yapıp da sizin yapmadığınız şey ne olabilir?</p>

    <p class="paragraf">► Müşterilerin algıladığı değerin yüzde 80’i bir organizasyonun ortaya koyduklarının yüzde 20’siyle ilgili. Sizin durumunuzda bu yüzde 20 hangisi? Bundan daha fazlasını yapmanızın önüne geçen ne? Bu yüzde 20’nin çok daha uç bir versiyonunu “yapmanıza” engel olan ne?</p>

    <p class="paragraf">► Bir sektörde yapılanların yüzde 80’i, müşterilerine sağladığı faydanın en fazla yüzde 20’sini vermektedir. Nedir bu yüzde 80? Neden onu ortadan kaldırmayalım? Örneğin bankacıysanız, neden şubeleriniz var? Sağladığınız hizmeti neden telefon ve bilgisayar aracılığıyla yapmayasınız? Self-servis’te olduğu gibi daha azı daha iyi olmaz mı? Bazı hizmetlerin sağlanmasında müşteri de işin içine giremez mi?</p>

    <p class="paragraf">► Herhangi bir ürün veya hizmetin faydasının yüzde 80’i maliyetinin yüzde 20’sine sağlanabilir. Pek çok tüketici yalınlaştırılmış, çok ucuz bir ürünü satın alır. Sizin sektörünüzde böyle bir ürün üreten var mı?</p>

    <p class="paragraf">► Bir sektörün kârının yüzde 80’i müşterilerin yüzde 20’sinden sağlanır. Siz bunların orantısız bir payına sahip misiniz? Değilseniz, sahip olmak için ne yapmanız gerekli?</p>

    <p class="solkucuk">Neden insanlara ihtiyacınız var?</p>

    <p class="paragraf">Bazı sektörel dönüşüm örnekleri yardımcı olabilir. Büyükannem bakkal işletirdi. Sipariş alır, hazırlardı; sonra da ben onları (ya da güvenilir başka bir çocuk) bisikletle dağıtırdım. Ardından şehirde bir süpermarket açıldı. Market satın alacakları şeyleri müşterilere seçtiriyor, evlerine götürme işini de kendilerine yaptırıyordu. Bunun karşılığında daha geniş bir ürün yelpazesi, daha düşük fiyat ve bir otopark sunuyordu. Kısa süre içinde büyükannemin müşterileri süpermarkete akın ettiler.</p>

    <p class="paragraf">Bazı sektörler, örneğin perakende benzin satışı gibi, self-servis işine çabuk uyandı. Ev eşyası mağazacılığı ve bankacılık gibi diğerleri ise bunun kendilerine göre olmadığını düşündüler. Birkaç yılda bir yeni bir rakip, mesela ev eşyasında Ikea, bu gayet eski self-servis fikrinde hayat olduğunu kanıtlıyor.</p>

    <p class="paragraf">İskonto da kalıcı bir dönüşüm stratejisidir. Daha az seçenek, daha az gösteriş, daha az hizmet ve çok daha ucuz fiyat sun. Satışların yüzde 80’i ürünlerin yüzde 20’sine yoğunlaşmış durumda –yalnızca bunları stokla. Çalıştığım başka bir yerde –bir şarap mağazasıydı– 30 farklı çeşit kırmızı şarap vardı. Bu kadar çeşide kimin ihtiyacı var ki? Bu firmayı bir indirimli mağazalar zinciri satın aldı ve şimdi yolun sonunda bir şarap toptan satış yeri açıldı.</p>

    <p class="paragraf">Onlarca yıl önce kim insanların <span class="CharOverride-11">fast food</span> satış noktaları isteyeceğini aklından geçirirdi ki? Bugün, şaşaalı ortamlarda makul fiyatlara sınırlı ve ne olduğu belli bir mönü sunan, ama masayı 90 dakika içinde boşaltmanızda ısrar eden şu kolaylıkla ulaşılabilen mega restoranların, sahibinin işlettiği geleneksel restoranların idam fermanı olduğunun kim farkında?</p>

    <p class="paragraf">Makinelerin çok daha ucuza yapacağı işleri neden insanlara yaptırmakta ısrar ediyoruz? Havayolları sizlere hizmet etmek için ne zaman robot kullanmaya başlayacak? Çoğu kişi insanları tercih eder, ama makineler daha güvenilir ve çok daha ucuzdur. Makineler faydanın yüzde 80’ini, maliyetin yüzde 20’sine sağlayabilirler. Bazı durumlarda, para çekme makinelerinde (ATM’ler) olduğu gibi, çok daha iyi bir hizmeti çok daha hızlı ve ucuza sağlarlar. Çok yakında ancak benim gibi eski kafalı yaşlılar insanlarla uğraşmayı tercih edecek, gerçi o bile şüpheli.</p>

    <p class="solkucuk">Halının modası geçti mi?</p>

    <p class="paragraf">Sizi hayal gücünüzle baş başa bırakmak istiyorum. 80/20 Kuralı’nın bir şirketin kaderini nasıl dönüştürdüğüne ve muhtemelen bütün bir sektörü nasıl değiştirdiğine dair son bir örnek.</p>

    <p class="paragraf">Şu anda 800 milyon dolarlık bir halı üreticisi olan Georgia’daki Interface Corporation’ı düşünün. Eskiden halı satardı; şimdi bütün bir halıdansa halı parçalarını birleştirerek uzun vadeli finansal kiralama yapıyor. Interface, herhangi bir halıda yıpranmanın yüzde 80’inin, halının yüzde 20’sinde meydana geldiğini fark etti. Normalde bir halının büyük bölümü mükemmel bir durumda olsa da değiştirilir. Interface’in kiralama planında halılar düzenli olarak kontrol ediliyor ve halı parçalarından yıpranan ya da hasar görenler değiştiriliyor. Bu da hem Interface için hem de müşteri için maliyeti düşürüyor. Sıradan bir 80/20 gözleminin dönüştürdüğü bu şirket, sektörün geleceğinde geniş çaplı değişimlere yol açabilirdi.</p>

    <p class="arabaslik_sol">Sonuç</p>

    <p class="paragraf">80/20 Kuralı, stratejinizin yanlış olduğunu ileri sürer. Gelirinizin büyük bölümünü faaliyetinizin küçük bir bölümünden elde ediyorsanız, şirketinizi tersyüz ederek gayretinizi bu küçük bölümü çoğaltmaya yoğunlaştırmalısınız. Ama bu, cevabın yalnızca bir kısmı. Odaklanma ihtiyacının ardında çok daha güçlü bir gerçek gizlidir. Bir sonraki bölümün konusu da bu.</p>
  </div>
</body>
</html>
