<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-18</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-18" xml:lang="en-GB">12</p>

    <p class="ort">Dostlarımızın biraz yardımıyla</p>

    <p class="paragraf"></p>

    <p class="arayazi">İlişkiler kim olduğumuzu ve ne olabileceğimizi tanımlamamıza yardımcı olur. Çoğumuz başarılarımızın ipuçlarını en önemli ilişkilerimizde bulabiliriz.</p>

    <p class="arayazi ParaOverride-7">Donald O. Clifton ve Paula Nelson<span class="dip"><a class="_idFootnoteLink" href="#footnote-225-77" id="footnote-225-77-backlink">77</a></span></p>

    <p class="paragraf20"></p>

    <p class="paragraf">İlişkiler olmadan ya ölü gibi bir uykudayızdır ya da ölüyüz. Basmakalıp da olsa doğru: Arkadaşlıklarımız hayatımızın temelidir. Aynı zamanda profesyonel ilişkilerimizin başarımızın temeli olduğu da doğrudur. Bu bölüm hem kişisel hem de profesyonel ilişkiler hakkında. Önce kişisel ilişkilerle, arkadaşlarla, sevgililerle ve sevdiklerimizle başlayacağız. Sonra da profesyonel ilişkileri bağımsız olarak ele alacağız.</p>

    <p class="paragraf">Bunun 80/20 Kuralı’yla ne ilgisi var? Cevap: Çok var. Nitelik ve nicelik arasında bir ödünleşme durumu var ve biz en önemli olanı sürekli es geçiyoruz.</p>

    <p class="paragraf">80/20 Kuralı üç kışkırtıcı hipotez öne sürer:</p>

    <p class="paragraf20"></p>

    <p class="paragraf">► İlişkilerimizin değerinin yüzde 80’i ilişkilerimizin yüzde 20’sinden gelir.</p>

    <p class="paragraf">► İlişkilerimizin değerinin yüzde 80’i hayatımızda ilk kurduğumuz yakın ilişkilerimizin yüzde 20’sinden gelir.</p>

    <p class="paragraf">► Değerin yüzde 80’ini yaratan yüzde 20’lik ilişkilerimize dikkatimizin yüzde 80’inden çok daha azını veririz.</p>

    <p class="arabaslik_sol">İlk 20 kişisel ilişki diyagramınızı derleyin</p>

    <p class="paragraf">Bu aşamada, İlk 20’de yer alan arkadaşlarınızın ve sevdiğiniz kişilerin isimlerini en önemliden en önemsize doğru sıralayarak yazın. Bunlar en önemli ilişkilerinizdir. “Önemli”nin anlamı, kişisel ilişkinin derinliği ve yakınlığı, bu ilişkinin hayatta size ne kadar yardımcı olduğu ve bu ilişkinin kim olduğunuz ve ne olabileceğinizle ilgili algınızı ne kadar geliştirdiğidir. Okumaya devam etmeden önce bunu hemen şimdi yapın.</p>

    <p class="paragraf">Konuyla ilgisi olduğuna göre, sevgiliniz/eşiniz listede kaçıncı sırada? Ebeveynlerinizden ya da çocuklarınızdan yukarıda mı aşağıda mı? Dürüst olun.</p>

    <p class="paragraf">(Ama herhalde bu bölümü bitirdiğinizde listeyi imha etmeniz gerekecek!)</p>

    <p class="paragraf">Daha sonra, sizin için önemlerine göre ilişkilere toplamda 100 puanı pay edin. Örneğin, listedeki ilk kişi sizin için kalan 19 kişinin hepsi kadar önemliyse, ona 50 puan verin. Bitirdiğinizde puanların toplamının 100 etmesi için sayıların üzerinden birden fazla kez geçmeniz gerekebilir.</p>

    <p class="paragraf">Sizin listeniz nasıl görünüyor bilmem, ama 80/20 Kuralı’na uygun tipik bir kalıbın iki özelliği olur: İlk dört ilişki (toplamın yüzde 20’si) puanların çoğunu alır (belki de yüzde 80’ini). Ayrıca her sayı ile ondan sonra gelen arasında sabit bir ilişki eğilimi olacaktır. Örneğin iki numara, bir numaranın üçte ikisi ya da yarısı kadar öneme sahip olabilir. Üç numara da benzer şekilde iki numaranın üçte ikisi ya da yarısı kadar öneme sahip olacaktır ve bu böyle devam eder. Şunu da kaydetmek enteresandır ki, eğer bir numaralı ilişki iki numaralının iki katı önemliyse ve bu böyle gidiyorsa, altı numaralı ilişki bir numaralı ilişkinin yalnızca yüzde 3’ü kadar önemlidir!</p>

    <p class="paragraf">Her ismin karşısına o kişiyle konuşarak veya birlikte bir şeyler yaparak, aktif olarak geçirdiğiniz zamanın oranını yazın ve egzersizi bitirin (o kişinin ana ilgi odağı olmadığı zamanları, örneğin televizyon seyretmek gibi, hariç tutun). Bu 20 kişiyle geçirdiğiniz toplam zamanı 100 birim olarak alın ve bunu bölüştürün. Sıklıkla, sizin için “ilişki değerinin” yüzde 80’ini oluşturan az sayıda kişiye zamanınızın yüzde 80’inden çok daha azını ayırdığınızı fark edeceksiniz.</p>

    <p class="paragraf">Eylem önerisi basit. Niceliği değil, niteliği tercih edin. Zamanınızı ve duygusal enerjinizi en önemli ilişkileri güçlendirmeye ve derinleştirmeye harcayın.</p>

    <p class="paragraf">Ancak hayatımızdaki ilişkiler kronolojisiyle ilgili baş etmemiz gereken bir şey daha var. Öyle görünüyor ki yakın ilişkilere ayrılacak kapasitemiz sınırsız olmaktan çok uzak. Nitelik ve nicelik arasında farkında olmamız gereken bir başka ödünleşme daha var.</p>

    <p class="arabaslik_sol">Köy teorisi</p>

    <p class="paragraf">Antropologlar, insanların kurabileceği hayat dolu ve önemli nitelikteki kişisel ilişki sayısının sınırlı olduğuna vurgu yapıyor.<span class="dip"><a class="_idFootnoteLink" href="#footnote-225-78" id="footnote-225-78-backlink">78</a></span>Görünüşe göre, herhangi bir toplumda insanların ortak kalıbı iki önemli çocukluk arkadaşına, iki önemli yetişkinlik dönemi arkadaşa ve iki doktora sahip olmak yönünde. Sıklıkla, diğerlerini gölgede bırakan iki etkili cinsel partner oluyor. En yaygını, herkes yalnızca bir kez âşık oluyor ve ailenizde herkesten fazla sevdiğiniz bir kişi oluyor. Önemli kişisel ilişki sayısı, konumlarından, bilgilerinden veya kültürlerinden bağımsız olarak herkes için dikkat çekici derecede aynı.</p>

    <p class="paragraf">Bu da antropologları “köy teorisi”ne götürdü. Bir Afrika köyünde, bütün bu ilişkiler birkaç yüz metre içerisinde ve genellikle kısa bir zaman diliminde gerçekleşir. Bizim için bu ilişkiler bütün bir gezegene ve bütün bir ömre yayılabilir. Yine de bunlar, hepimizin kafasında sahip olduğu bir köy meydana getirir. Ve bu yerler bir kez doldurulduğunda sonsuza kadar dolmuş demektir.</p>

    <p class="paragraf">Antropologlar, çok erken yaşta çok fazla deneyim edinirseniz, kurulacak daha fazla derin ilişki için kapasitenizi tüketmiş olursunuz, der. Bu da örneğin satışçı, fahişe ya da çok sık ev değiştirenler gibi, meslekleri ya da koşulları tarafından fazla sayıda ilişki kurmaya zorlananlarda sıklıkla gözlemlenen yüzeyselliği açıklayabilir.</p>

    <p class="paragraf">J. G. Ballard, California’da suça karışan genç kadınlar için oluşturulan bir rehabilitasyon projesinden bahsediyor. Kadınlar 20-21 yaşlarındaydı. Program, onları yeni bir toplumsal altyapıyla, temel olarak da arkadaşlık kuracakları ve onları evlerine davet eden orta sınıf gönüllülerle tanıştırmayı amaçlıyordu.</p>

    <p class="paragraf">Bu kızların pek çoğu inanılmaz erken bir yaşta evlenmişti. Pek çoğu ilk çocuğuna 13-14 yaşında sahip olmuştu. Bazıları 20’sine gelmeden üç kez evlenmişti. Yüzlerce sevgilileri olmuş ve bazen vurulan veya hapse atılan adamlarla yakın ilişkilere girmiş ya da bunlardan çocukları olmuştu. Başlarına her şey gelmişti –ilişkiler, annelik, ayrılıklar, yakınların ölümü. Daha ergenlik çağında her çeşit insani deneyimi tatmışlardı.</p>

    <p class="paragraf">Proje tam bir fiyaskoydu. Bunun açıklaması, bu kadınların yeni derin ilişkiler kurmaktan aciz olmalarıydı. Hepsi tükenmişti. İlişkiye ayırdıkları yer sonsuza kadar dolmuştu.</p>

    <p class="paragraf">Bu acıklı hikâye çok etkileyici. Aynı zamanda 80/20 Kuralı’na da uygun: Az sayıda ilişki duygusal değerin yüksek bir oranından sorumludur. İlişkiye ayırdığınız yerinizi büyük bir özenle doldurun, acele de etmeyin!</p>

    <p class="arabaslik_sol">Profesyonel ilişkiler ve ittifaklar</p>

    <p class="paragraf">Şimdi dikkatimizi işinizle ilgili ilişkilerinize ve ittifaklarınıza verelim. Bu noktada birkaç yakın ittifakın önemi hiç de abartılı değildir.</p>

    <p class="paragraf">Bireyler inanılmaz şeyler yapabilir, yapar da. Ancak istisnai bireysel performans ittifak gerektirir.</p>

    <p class="paragraf">Tek başınıza kendinizi başarılı kılamazsınız. Bunu sizin için ancak başkaları yapabilir. Sizin yapabileceğiniz, hedeflerinize uygun en iyi ilişkileri ve ittifakları seçmektir.</p>

    <p class="paragraf">Müttefiklere deli gibi ihtiyacınız vardır. Onlara, kendinizden bir parçaymış gibi, kendinize davrandığınız (ya da davranmanız gerektiği) gibi iyi davranmalısınız. Arkadaşlarınızın ve müttefiklerinizin hepsinin üç aşağı beş yukarı eşit öneme sahip olduğunu düşünmeyin. Dikkatinizi, hayatınızda önemli yer tutan müttefikleri hoş tutmaya yoğunlaştırın. Bu size bayağı geliyorsa, arkadaşlarınızdan kaçının bu taktiği izlediğini kendinize sorun. Sonra da kendinize “ben yapıyor muyum” diye sorun.</p>

    <p class="paragraf">Bütün ruhani liderlerin pek çok müttefiki vardı. Onlar buna ihtiyaç duyduysa, siz de duyuyorsunuz demektir. Örneklerden birini ele alalım: Yüce İsa kendisini kamuoyunun ilgisine sunması için Yahya Peygamber’e güvenmişti; sonra 12 havariye, sonra da diğer havarilere, özellikle de muhtemelen tarihin en büyük pazarlama dehası olan Aziz Paul’e.<span class="dip"><a class="_idFootnoteLink" href="#footnote-225-79" id="footnote-225-79-backlink">79</a></span></p>

    <p class="paragraf">Hiçbir şey ittifak seçiminizden ve bunları nasıl kurduğunuzdan daha önemli değildir. Onlar olmadan siz bir hiçsiniz. Onlarla birlikte kendi hayatınızı, genellikle çevrenizdekilerin hayatını ve bazen de az ya da çok tarihin akışını dönüştürebilirsiniz. Müttefiklerin önemini en iyi şekilde teslim etmek için kısa bir tarih gezisine çıkabiliriz.</p>

    <p class="solkucuk">Tarihi yönlendirenler etkili ittifaklar kuran bireylerdir</p>

    <p class="paragraf">Vilfredo Pareto, “burjuva Karl Marx”, tarihin özünde birbirini takip eden seçkin sınıfların tarihi olduğunu iddia etmiştir.<span class="dip"><a class="_idFootnoteLink" href="#footnote-225-80" id="footnote-225-80-backlink">80</a></span>Etkili bireylerin veya ailelerin hedefi bu yüzden seçkin sınıfa yükselmeye ya da diğerini yerinden eden bir seçkin sınıfın parçası olmaya (ya da zaten seçkin sınıfa aitse, orada kalmaya ve seçkin sınıfın yerini korumaya) yönelikti. Sınıfa dayalı, Paretocu veya Marksist bir tarih görüşünü tepetaklak ederseniz, seçkin ya da muhtemel seçkin sınıfla ittifakların, gelişimin yönlendirici gücü olduğu sonucunu çıkarabilirsiniz. Bir sınıfa ait olmayan birey bir hiçtir şüphesiz; ama aynı ölçüde, aynı sınıfın diğer bireyleriyle (ya da ihtimalen başka bir sınıfın bireyleriyle) ittifak halindeki bir birey de her şeydir.</p>

    <p class="paragraf">Başkalarıyla ittifak kuran bireylerin önemini tarihin bazı dönüm noktalarından açıkça görebiliriz. Lenin esas rolü oynamasaydı 1917 Rus Devrimi olur muydu? Muhtemelen hayır; ayrıca kesinlikle takip eden 72 yıl boyunca dünya tarihinin yönünü değiştiren bir devrim de olmazdı. 1917’dekini tersine çeviren 1989 Rus Devrimi, Boris Yeltsin’in aklı ve cesareti olmasaydı başarıya kavuşur ve sürdürülebilir miydi? Eğer o, Rus Beyaz Sarayı’nın dışında bir tankın üzerine tırmanmasaydı, Komünist gerontokratlar muhtemelen güçsüz askeri darbelerini güçlendireceklerdi.</p>

    <p class="paragraf">Bireylerin önemini göstermek için tarihsel “farz edelim” oyununu tekrar tekrar oynayabiliriz. Hitler olmasaydı ne Yahudi soykırımı ne de İkinci Dünya Savaşı olurdu. Roosevelt ve Churchill olmasaydı, muhtemelen Hitler Avrupa’yı çok daha önce ve daha etraflıca ve haleflerinin yaptığından büyük ölçüde daha can sıkıcı bir şekilde birleştirecekti. Bunun gibi daha çok örnek sayılabilir. Ancak genellikle atlanan önemli bir nokta, bu bireylerin hiçbirinin ilişkileri ve ittifakları olmasaydı, tarihin yönünü değiştiremeyecekleridir.</p>

    <p class="paragraf">Başarının hemen hemen her alanında<span class="dip"><a class="_idFootnoteLink" href="#footnote-225-81" id="footnote-225-81-backlink">81</a></span> az sayıda önemli işbirlikçileri tespit edebilirsiniz; bireyler onlarsız bir başarı yakalayamayacakken onlarla güçlü bir etkileri olmuştur. Devlette, kitlesel ideolojik hareketlerde, iş alanında, tıpta, bilim alanında, hayırseverlikte ya da sporda bu kalıp hep aynıdır. Tarih, şuursuz, insan olmayan güçlerden oluşmaz. Tarih, önceden programlanmış bir ekonomik ya da sosyolojik formüle göre hareket eden sınıflar ya da seçkin zümrelerce yürütülmez. Tarih, az sayıda yakın işbirlikçiyle etkili ittifaklar kuran adanmış bireyler tarafından belirlenir ve değiştirilir.</p>

    <p class="arabaslik_sol">Birkaç ana müttefike ihtiyacınız var</p>

    <p class="paragraf">Hayatta herhangi bir başarı yakalamışsanız, bu başarılarınızda müttefiklerinizin can alıcı önemini fark etmişsinizdir (tabii eğer tepetaklak gitmeye mahkûm şuursuz bir egoist değilseniz). Tabii aynı zamanda burada 80/20 Kuralı’nın etkisini de sezmişsinizdir. Bu ana müttefikler az sayıdadır.</p>

    <p class="paragraf">Müttefiklerinizin değerinin en az yüzde 80’inin sayıca yüzde 20’den daha azından geldiği genellikle sağlam bir iddiadır. Herhangi bir şey başarmış birinin müttefik listesi, düşündüğünüzde inanılmaz uzundur. Ama ilgili yüzlercesinin, hatta daha fazlasının değeri oldukça asimetriktir. Genellikle yarım düzine ana müttefik, geri kalan hepsinden çok daha önemlidir.</p>

    <p class="paragraf">Bir sürü müttefike ihtiyacınız yok; sizin her biriyle doğru ilişki geliştirdiğiniz ve onların da kendi aralarında doğru ilişkiler geliştirdikleri doğru müttefiklere ihtiyacınız var. Onlara doğru zamanda, doğru yerde ve sizin çıkarlarınızı geliştiren ortak bir çıkar için ihtiyacınız var. Her şeyden önce, bu müttefikler size güvenmeli ve siz de onlara güvenebilmelisiniz.</p>

    <p class="paragraf">Önemli birer ittifak olduğunu düşündüğünüz iş ilişkilerinizden ilk 20 listenizi yapın ve bunu, senli benli olduğunuz toplam tahmini ilişki sayısıyla karşılaştırın –bunlar bir Rolodex’inizdeki, Filofax’ınızdaki ya da telefon listenizdeki toplam aktif ilişki sayısıdır. Müttefiklerinizin sizin için olan değerinin yüzde 80’i muhtemelen bu ilişkilerin yüzde 20’sinden oluşacaktır. Öyle değilse, bu müttefikler (ya da bazıları) muhtemelen düşük niteliklidir.</p>

    <p class="arabaslik_sol">Başarı ittifakları</p>

    <p class="paragraf">Mesleğinizde başarılıysanız, bugüne kadar size en çok yardım eden kişilerin bir listesini yapın. Bunları yukarıdan aşağı doğru sıralayın ve ilk 10’a 100 puanı dağıtın.</p>

    <p class="paragraf">Genel itibariyle, geçmişte size en çok yardımı dokunmuş olanlar gelecekte de aynısını yapacaklardır. Ama bazen de bir şekilde listede altlarda yer alan iyi bir arkadaş, çok daha önemli potansiyel bir müttefik haline gelir: Belki yeni ve oldukça etkili bir pozisyona geldiğinden, yaptığı bir yatırım sayesinde bir servet elde ettiğinden ya da değerli bir bilinirlik kazandığından.</p>

    <p class="paragraf">Egzersizin bir kez daha üzerinden geçin; müttefiklerinizi 1’den 10’a kadar sıralayın ve bu kez gelecekte size yardım etme olasılıklarına göre bir 100 puan daha dağıtın. İnsanlar, aranızda güçlü bir ilişki olduğu için size yardım eder. En iyi ilişkiler beş niteliğe göre kurulur: bir arada olmaktan karşılıklı keyif alma, saygı, ortak deneyim, karşılıklılık durumu ve güven. Başarılı iş ilişkilerinde bu nitelikler iç içe geçer ve birbirinden ayırmak imkânsızdır, ama biz şimdi bunları tek tek değerlendirelim.</p>

    <p class="solkucuk">Karşılıklı keyif alma</p>

    <p class="paragraf">Niteliklerimizin ilki en bariz olanı. Biriyle onun ofisinde, restoranda, sosyal bir ortamda ya da telefonda konuşmaktan keyif almıyorsanız, güçlü bir ilişki kuramazsınız. Onların da sizin eşliğinizden keyif alması gerekir.</p>

    <p class="paragraf">Bu çok açık görünüyorsa, esasen profesyonel amaçlı sosyalleştiğiniz insanları bir an düşünün. Kaçından gerçekten hoşlanıyorsunuz? Şaşırtıcı sayıda insan, hoşlanmadıkları kişilerle çok zaman geçirmekte. Tamamen zaman kaybı. Zevkli değil, yorucu, genellikle masraflı, daha iyi şeyler yapmanıza engel olur ve sizi kesinlikle hiçbir yere götürmez. Vazgeçin! Keyif aldığınız kişilerle daha fazla zaman geçirin, özellikle de size faydaları olacaksa.</p>

    <p class="solkucuk">Saygı</p>

    <p class="paragraf">Birlikte olmaktan çok keyif aldığım, ama mesleki anlamda çok saygı duymadığım kişiler var; tersi de geçerli. Bir insanın mesleki yeteneklerine saygı duymuyorsam asla onun kariyerini ilerletmesine yardımcı olmazdım.</p>

    <p class="paragraf">Biri size mesleki anlamda yardım edecekse, sizden etkilenmeli! Ama genelde kendimizi pek göstermeyiz. Kariyerime önemli ölçüde faydası olacak bir pozisyonda bulunan iyi arkadaşım Paul, bir keresinde her ikimizin de dışarıdan yönetici olduğu bir yönetim kurulu toplantısında, en küçük bir kanıtını göremese bile mesleki yetkinliğime inanmaya hazır olduğunu belirtmişti! Ben de biraz kanıt sunabileceğim bir ortam bulmayı aklıma koydum. Buldum da. Böylece Paul iş ittifaklarım arasında hızla üst sıralara yükseldi.</p>

    <p class="solkucuk">Ortak deneyim</p>

    <p class="paragraf">Tıpkı ilkel köyde olduğu gibi, önemli mesleki deneyimler için sınırlı sayıda yerimiz vardır. Ortak deneyim, özellikle de mücadele veya cefa içeriyorsa gayet birleştiricidir. Hem iş müttefiki hem de arkadaş olarak en muhteşem ilişkim, ilk işime yeni girdiğimde, o da aynı durumda olan kişidir. İkimiz de petrol rafinerisindeki işimizden bu kadar nefret etmeseydik, eminim böylesi bir yakınlık geliştiremezdik.</p>

    <p class="paragraf">Anlatmaya çalıştığım şey, eğer zor bir işiniz varsa, hoşlandığınız ve saygı duyduğunuz bir müttefik edinin. Bunu derin ve yararlı bir ittifaka dönüştürün. Yoksa büyük bir fırsat kaçırıyorsunuz demektir!</p>

    <p class="paragraf">Cefa çekmeseniz bile, bolca ortak deneyim sahibi birini bulun ve onu ana müttefikiniz haline getirin.</p>

    <p class="solkucuk">Karşılıklılık durumu</p>

    <p class="paragraf">İttifakların işe yaraması için her bir müttefik diğeri için çok şey yapmalı – tekrar tekrar, tutarlı bir şekilde, uzun bir zaman dilimi boyunca.</p>

    <p class="paragraf">Karşılıklılık, ilişkinin tek taraflı olmamasını gerektirir. Aynı şekilde, karşılıklılık doğal gelişmeli ve fazla ince hesaba dayanmamalıdır. Önemli olan, diğer kişi için yüksek ahlaki standartlara uygun bir şekilde elinizden geleni yapmanız. Bu da zaman ve düşünmeyi gerektirir. Sizden iyilik istemelerini beklemenize gerek yok.</p>

    <p class="paragraf">İş ilişkilerini gözden geçirirken beni şaşırtan şey, bu karşılıklılık durumunun ne kadar seyrek kurulduğu. Bütün diğer içerik –arkadaşlık, saygı, ortak deneyim ve güven– var olsa bile, insanlar müttefiklerine yardım etme konusunda proaktif olmayı ihmal ediyor. Bu da yine ilişkiyi derinleştirmede ve gelecek için yardım depolamada kaçırılmış büyük bir fırsat.</p>

    <p class="paragraf">Beatles bize, “Nihayetinde, ne kadar aşk yaparsan o kadar aşk elde edersin” demişti. Benzer şekilde, nihayetinde, aldığınız mesleki yardım, sizin sağladığınız kadar olur.</p>

    <p class="solkucuk">Güven</p>

    <p class="paragraf">Güven ilişkiyi güçlendirir. Güven yokluğu ise büyük bir hızla çökertir. Güven her zaman tam bir dürüstlük gerektirir. En yüce gönüllü nedenlerden ya da diplomatik olmak adına düşündüğünüzü söylemediğinize dair tek bir şüphe bile varsa, bu durum güveni zayıflatır.</p>

    <p class="paragraf">Birine tamamen güvenmiyorsanız, ittifak kurmaya çalışmayın. İşe yaramaz.</p>

    <p class="paragraf">Ama tam bir güveniniz varsa, bu durum iş ilişkilerinizi son derece hızlandırır ve daha etkin hale getirir. Bir sürü zaman ve masraf bertaraf edilmiş olur. Kaprisli, korkak ya da hilekâr davranarak asla güven kaybetmeyin.</p>

    <p class="arabaslik_sol">Mesleğinizin ilk aşamalarındaysanız, müttefik boşluklarınızı dikkatle doldurun</p>

    <p class="paragraf">En iyisi yaklaşık olarak en fazla altı yedi tane kesinlikle güvenilir iş müttefiki edinmenizdir. Bunlar, aşağıdakilerden oluşmalıdır:</p>

    <p class="paragraf20"></p>

    <p class="paragraf">► Akıl hocalarından, sizden daha kıdemli insanlardan oluşan bir ya da iki ilişki</p>

    <p class="paragraf">► Akranlarınızdan iki üç ilişki</p>

    <p class="paragraf">► Sizin akıl hocası olduğunuz bir iki ilişki</p>

    <p class="solkucuk ParaOverride-15">Akıl hocalarıyla ilişki</p>

    <p class="paragraf">Bir ya da iki akıl hocanızı dikkatle seçin. Onların sizi seçmesine izin vermeyin: Sizin için çok daha iyi olabilecek bir akıl hocasının yerini kapabilir. Sizin seçtiğiniz bu akıl hocaları şu özelliklere sahip olmalı:</p>

    <p class="paragraf20"></p>

    <p class="paragraf">► Karşılıklı keyif, saygı, ortak deneyim, karşılıklılık ve güvenden oluşan “beş içerikli” ilişkiyi kurabilmelisiniz.</p>

    <p class="paragraf">► Akıl hocası mümkün olduğunca kıdemli olmalı, hatta daha iyisi görece az kıdemli ama kesinlikle tepeye çıkacak biri. En iyi akıl hocaları son derece muktedir ve hırslıdır.</p>

    <p class="paragraf20"></p>

    <p class="paragraf">Akıl hocalarıyla ilişkinin karşılıklı olması gerektiğini söylemek tuhaf gelebilir, çünkü kaçınılmaz olarak akıl hocasının akıl alandan daha fazla sunacağı şey bulunur. Ama akıl hocaları da ödüllendirilmelidir, yoksa ilgilerini kaybederler. Akıl alan, akıl hocasına taze fikirler, zihinsel uyarım, heves, sıkı çalışma, yeni teknolojilerle ilgili bilgi ya da akıl hocası için değeri simgeleyen başka bir şeyler sunmalıdır. Zeki akıl hocaları, yeni çıkan trendler ve en tepeden görülemeyebilen potansiyel fırsatlar ya da tehditleri kaçırmamak için genellikle genç müttefiklerini kullanırlar.</p>

    <p class="solkucuk">Akranlarla ilişki</p>

    <p class="paragraf">Akranlar söz konusu olunca seçeneğiniz boldur. Pek çok potansiyel müttefik bulunur. Ama doldurulacak yalnızca iki üç yeriniz olduğunu unutmayın. Çok seçici olun. “Beş içeriğe” sahip olan ya da buna potansiyeli olan bütün potansiyel müttefiklerinizin listesini yapın. En başarılı olacağına inandığınız iki üçünü listeden seçin. Sonra da onları müttefikiniz haline getirmek için sıkı çalışın.</p>

    <p class="solkucuk">Sizin akıl hocası olduğunuz ilişkiler</p>

    <p class="paragraf">Bu ilişkileri sakın ihmal etmeyin. Akıl verdiğiniz bir ya da iki kişi, tercihen uzunca bir süre boyunca sizin için çalışırsa, onlardan en iyi şekilde yararlanmanız olasıdır.</p>

    <p class="arabaslik_sol">Çoklu müttefikler</p>

    <p class="paragraf">Müttefikler sıklıkla kurdukları ağlarda bir araya gelir. Buralarda birçok benzer kişi birbiriyle ilişkiye geçer. Bu ağlar büyük güç kazanabilir, en azından dışarıdan öyle görünebilir. Genellikle çok eğlencelidir.</p>

    <p class="paragraf">Ama “popüler bir kalabalığın içinde olduğunuzu” bilerek kendinizi kaptırmayın. Belki de sadece yedek oyuncusunuz. Tüm gerçek ve değerli ilişkilerin çift taraflı olduğunu unutmayın. Hem X hem de Y’yle güçlü bir ittifakınız varsa ve onlar da birbiriyle ittifak halindeyse, mükemmel. Lenin, “Zincir, en zayıf halkası kadar güçlüdür,” demiş. X ve Y arasındaki ilişki ne kadar güçlü olsa da, sizin için önemli olan sizin X’le ve Y’yle olan ilişkinizdir.</p>

    <p class="arabaslik_sol">Sonuç</p>

    <p class="paragraf">Hem kişisel hem de profesyonel ilişkilerde az sayıda ve derin ilişki, çok ve daha az derin olanlardan daha iyidir. Bir ilişki bir diğeri kadar iyi olmaz. Birlikte çok zaman geçirmenize rağmen tatminkâr sonuç vermeyen ciddi biçimde kusurlu ilişkiler en kısa sürede bitirilmelidir. Kötü ilişkiler iyiyi de yok eder. İlişkiye ayrılacak yer sınırlıdır; bu yerleri erkenden ya da niteliksiz ilişkilerle doldurmayın.</p>

    <p class="paragraf">Özenle seçin. Sonra da karşılıklı taahhütle kurun.</p>

    <p class="arabaslik_sol">Yol ayrımı</p>

    <p class="paragraf">Şimdi kitapta bir yol ayrımına gelmiş bulunuyoruz. Takip eden iki bölüm (13 ve 14) sırasıyla kariyerlerini nasıl ilerleteceklerini veya paralarını nasıl çoğaltacaklarını öğrenmek isteyenler için. Bunları önemsemeyen okurlar, kendilerini yedi mutluluk alışkanlığının beklediği Bölüm 15’e geçebilirler.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-77-backlink" id="footnote-225-77">77</a> <span class="CharOverride-14">Donald O. Clifton ve Paula Nelson,</span> <span class="CharOverride-15">Play to Your Strengths,</span> <span class="CharOverride-14">Londra: Piatkus, 1992.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-78-backlink" id="footnote-225-78">78</a> <span class="CharOverride-14">J.G. Ballard ile</span> <span class="CharOverride-15">Re/Search</span> <span class="CharOverride-14">dergisi röportajı (San Francisco, Ekim 1989, s. 21–22.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-79-backlink" id="footnote-225-79">79</a> <span class="CharOverride-14">Aziz Paul belki de Hıristiyanlığın başarısında İsa’dan çok daha büyük bir öneme sahiptir. Paul, Hıristiyanlığı Roma’yla dost kıldı. Aziz Peter’in ve diğer ilk havarilerin çoğunun ateşli itirazlarıyla karşılanan bu hareketi olmasaydı, Hıristiyanlık örtbas edilmiş bir mezhep olarak kalacaktı.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-80-backlink" id="footnote-225-80">80</a> <span class="CharOverride-14">Bkz. Vilfredo Pareto,</span> <span class="CharOverride-15">The Rise and Fall of Elites</span><span class="CharOverride-14">, Intr. Hans L. Zetterberg, New York: Arno Press, 1968. İlk olarak 1901’de İtalya’da basılan bu eser, sonraki çalışmasına göre Pareto’nun sosyolojisinin daha iyi bir tanımıdır. Pareto’nun “burjuva Karl Marx” diye tanımlanması, sosyalist</span> <span class="CharOverride-15">Avanti</span> <span class="CharOverride-14">gazetesinde 1923’teki ölüm ilanında, iltifat görünümlü bir eleştiri olarak çıkmıştı. Bu, yerinde bir tanımlama, çünkü tıpkı Marx gibi Pareto da davranışın belirlenmesinde sınıfların ve ideolojinin önemine vurgu yapmıştır.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-81-backlink" id="footnote-225-81">81</a> <span class="CharOverride-14">Muhtemelen müzik ve görsel sanatlar hariç. Ancak burada bile iş arkadaşları genel kabulden daha önemli olabilir.</span></p>
      </div>
    </div>
  </div>
</body>
</html>
