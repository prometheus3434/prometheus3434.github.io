<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-16</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-16" xml:lang="en-GB">10</p>

    <p class="ort">Zaman devrimi</p>

    <p class="arayazi ParaOverride-7">Ama arkamdan duyuyorum hep</p>

    <p class="arayazi ParaOverride-7">Zamanın kanatlı savaş arabaları yaklaşmakta;</p>

    <p class="arayazi ParaOverride-7">Ve hepimizin az ilerisinde</p>

    <p class="arayazi ParaOverride-7">Engin sonsuzluk çölleri yatmakta.</p>

    <p class="paragraf20"></p>

    <p class="paragraf20 ParaOverride-7"><span class="CharOverride-16">Andrew Marvell</span><span class="dip"><a class="_idFootnoteLink" href="#footnote-225-71" id="footnote-225-71-backlink">71</a></span></p>

    <p class="paragraf20"></p>

    <p class="paragraf">İster ultra yoğun olsun ister ultra aylak, hemen hemen herkesin zaman devrimine ihtiyacı vardır. Bunun sebebi zamanımızın yetersiz ya da hatta çok fazla olması değil. Sorun, zamana yaklaşma, hatta zaman hakkında düşünme şeklimiz. Bu aynı zamanda bir fırsat. Zaman devrimini deneyimlememiş olanlar için, hem mutluluk hem de verimlilik anlamında kocaman bir adım atmanın en hızlı yolu.</p>

    <p class="arabaslik_sol">80/20 Kuralı ve zaman devrimi</p>

    <p class="paragraf">Zaman kullanımımıza uygulandığında 80/20 Kuralı aşağıdaki hipotezleri geliştirir:</p>

    <p class="paragraf20"></p>

    <p class="paragraf">► Herhangi bir bireyin önemli başarılarının çoğu –herhangi bir kişinin kişisel, mesleki, entelektüel, sanatsal, kültürel ya da sportif anlamda kattığı değerin çoğu– zamanlarının küçük bir kısmında kazanılır. Zaman ister gün, hafta, ay, yıl isterse de bütün bir ömürle ölçülüyor olsun, ortaya çıkarılan şey ile onu ortaya çıkarmak için harcanan zaman arasında büyük bir dengesizlik vardır.</p>

    <p class="paragraf">► Benzer şekilde bir kişinin mutluluğunun çoğu oldukça sınırlı zaman dilimlerinde meydana gelir. Mutluluk net olarak ölçülebilseydi, büyük çoğunluğu toplam zamanın oldukça küçük bir oranında kayda geçecek ve bu, ölçülen zaman dilimi ister bir gün, bir hafta, bir ay, bir yıl isterse de bir ömür boyu olsun, çoğu zaman dilimine uygun düşecekti.</p>

    <p class="paragraf20"></p>

    <p class="paragraf">Bu iki fikri 80/20 kısaltmaları kullanarak yalancı bir kesinlikle, ama daha büyük bir atiklikle farklı bir şekilde ifade edebiliriz:</p>

    <p class="paragraf20"></p>

    <p class="paragraf">► Başarının yüzde 80’i harcanan zamanın yüzde 20’sinde elde edilir; buna karşılık, harcanan zamanın yüzde 80’i çıktı değerinin ancak yüzde 20’sine yol açar.</p>

    <p class="paragraf">► Mutluluğun yüzde 80’i yaşamın yüzde 20’sinde deneyimlenir; zamanın yüzde 80’i ise mutluluğun sadece yüzde 20’sine katkıda bulunur.</p>

    <p class="paragraf20"></p>

    <p class="paragraf">Bunların sizin deneyiminizle test edilmesi gereken hipotezler olduğunu, tartışmasız gerçekler ya da yorucu araştırmalardan elde edilen sonuçlar olmadığını unutmayın.</p>

    <p class="paragraf">Bu hipotezlerin doğru olduğu durumlarda (ki benim denediğim vakaların çoğunluğunda öyleydi), oldukça şaşırtıcı dört çıkarım söz konusu:</p>

    <p class="paragraf20"></p>

    <p class="paragraf">► Yaptığımız şeylerin çoğu düşük değerlidir.</p>

    <p class="paragraf">► Zamanımızın bazı küçük parçaları kalanın hepsinden çok daha değerlidir.</p>

    <p class="paragraf">► Bu konuda yapabileceğimiz herhangi bir şey varsa, bu radikal bir şey olmalı: Sorunun etrafında dolanmanın ya da zaman kullanımımızı biraz daha etkin hale getirmenin bir anlamı yok.</p>

    <p class="paragraf">► Zamanımızın yalnızca yüzde 20’sini iyi kullanırsak, zaman darlığı çekmeyiz!</p>

    <p class="paragraf20"></p>

    <p class="paragraf">80/20 Kuralı’nın, bu alanların her birinde sizin için işe yarar olup olmadığı üzerine düşünmek için birkaç dakika ayırın. Yüzdelerin tam olarak ne olduğu önemli değildir ve zaten bunları kesin olarak ölçmek hemen hemen imkânsızdır. Esas soru, terazinin bir kefesinde harcanan zaman, diğer kefesinde ise başarı ya da mutluluk duruyorken, arada büyük bir dengesizlik olup olmadığıdır. Zamanınızın en üretken beşte biri, beşte dörtlük değerli sonuçlara götürüyor mu? En mutlu zamanlarınızın beşte dördü, yaşamınızın beşte birinde yoğunlaşmış durumda mı?</p>

    <p class="paragraf">Bunlar önemli sorular, üstünkörü cevaplanmamalı. Bu kitabı kenara koyup bir yürüyüşe çıkmak bir fikir olabilir. Zaman kullanımınızın dengesiz olup olmadığına karar vermeden geri gelmeyin.</p>

    <p class="arabaslik_sol">Konu, zamanınızı daha iyi yönetmek değil!</p>

    <p class="paragraf">Zaman kullanımınız dengesizse, zaman devrimi gereklidir. Kendinizi daha iyi organize etmeniz ya da zaman ayırdığınız şeyleri değiştirmeniz gerekmez; zamanınızı harcama şeklinizi dönüştürmeniz gerekir. Bir de muhtemelen zamanın kendisiyle ilgili düşünüş şeklinizi değiştirmeniz gerekir.</p>

    <p class="paragraf">Ancak ihtiyaç duyduğunuz şeyi zaman yönetimiyle karıştırmamalısınız. Zaman yönetimi, yoğun yöneticilerin zamanlarını daha etkin biçimde organize edebilmelerine yardımcı olmayı amaçlayan bir eğitim aracı olarak Danimarka’da ortaya çıktı. Günümüzde ise tüm dünyada kullanılan bir milyar dolarlık bir sektör haline gelmiş durumda.</p>

    <p class="paragraf">Zaman yönetimi sektörünün ana özelliği artık eğitimden çok, “zaman yöneticileri”nin satışına yöneliktir. Bunlar hem geleneksel defter tipi hem de şimdilerde gittikçe artan elektronik kişisel ajandalardır. Zaman yönetimi aynı zamanda güçlü bir evanjelik eğilimle birlikte anılmaktadır: Sektörün en hızlı büyüyen şirketlerinden biri olan Franklin derin Mormon köklere sahiptir.<span class="dip"><a class="_idFootnoteLink" href="#footnote-225-72" id="footnote-225-72-backlink">72</a></span></p>

    <p class="paragraf">Zaman yönetimi bir moda çılgınlığı değil, çünkü kullanıcıları sisteme son derece minnettarlar ve genellikle sonuç olarak üretkenliklerinin yüzde 15-25 yükseldiğini söylüyorlar. Ama zaman yönetimi bir koltuğa iki karpuz sıkıştırmak gibidir. İşleri hızlandırmakla ilgilidir. Özel olarak, kısa zamanda çok şey yapmak zorunda olmanın basıncını hisseden iş insanlarını hedefler. Yola çıktığı fikir, günü en küçük dilimine kadar iyice planlamanın yöneticilerin daha etkin bir şekilde hareket etmesine yardımcı olacağıdır. Zaman yönetimi aynı zamanda, acil olsa dahi aslında o kadar da önemli olmayabilen gündelik olayların zulmünden kaçınmak için net öncelikler belirlemeyi savunur.</p>

    <p class="paragraf">Zaman yönetimi dolaylı olarak bizim zamanı iyi kullanmanın ne olduğunu veya olmadığını bildiğimizi varsayar. Eğer 80/20 Kuralı geçerliyse, bu güvenilir bir varsayım değildir. Herhalde neyin önemli olduğunu bilseydik, zaten onu yapıyor olurduk.</p>

    <p class="paragraf">Zaman yönetimi genellikle insanlara “yapılacaklar” listelerini A, B, C, D önceliklerine göre kategorize etmelerini tavsiye eder. Pratiğe gelince çoğu kişi kendini, faaliyetlerinin yüzde 60-70’ine A ya da B önceliği verirken bulurlar ve aslında sıkıntısını çektikleri şeyin zaman olduğu sonucuna varırlar. Zaten başlangıç olarak zaman yönetimiyle ilgilenmelerinin nedeni de budur. Bu yüzden sonunda daha iyi planlama yapar, daha uzun saatler çalışır, daha azimli hale gelir ve genellikle de daha büyük hüsran yaşarlar. Zaman yönetimine bağımlı hale gelirler, ama bu yaptıkları şeyi temelde değiştirmez, bu şeyi yeterince yapmadıklarına dair suçluluk duygusunu da anlamlı biçimde azaltmaz.</p>

    <p class="paragraf">Zaman yönetimi adına ihanet eder. Zamanın daha etkin biçimde yönetilebileceğini, değerli ve nadir bir kaynak olduğunu ve onun buyruklarını yerine getirmemiz gerektiğini ima eder. Zamanı cimri kullanmamız gerekir. Azıcık şansı olsa, hemen bizden kaçacaktır. Kayıp zaman, der zaman yönetimi evanjelistleri, asla geri kazanılamaz.</p>

    <p class="paragraf">Artık meşguliyet çağında yaşıyoruz. Uzun süredir öngörülen aylaklık çağı, işsizler için hariç, daha uzun zaman gelmeyecek. Artık Charles Handy’nin<span class="dip"><a class="_idFootnoteLink" href="#footnote-225-73" id="footnote-225-73-backlink">73</a></span> söz ettiği şu absürt durumdayız: Bir yandan yöneticilerin çalışma saatleri uzarken –haftada 60 saat olağandışı değil– öte yandan herkese yetecek kadar iş olmaması durumu gittikçe kötüleşiyor.</p>

    <p class="paragraf">Toplum, parası olup bunun keyfini sürecek zamanı olmayanlarla, zamanı olup parası olmayanlar olarak bölünmüş durumda. Zaman yönetiminin popülaritesi, zamanı düzgün kullanmakla ve kişinin işini tatmin edici bir şekilde yapmak için yeterli zamana sahip olmasıyla ilgili eşi benzeri görülmemiş endişeyle bir arada var olmakta.</p>

    <p class="arabaslik_sol">80/20: zaman hakkında aykırı bir fikir</p>

    <p class="paragraf">80/20 Kuralı zaman konusundaki genel inanışı altüst eder. 80/20 zaman analizinin çıkarımları oldukça farklı ve zamanla ilgili geleneksel görüşten mustarip olanlar için şaşırtıcı biçimde özgürleştiricidir. 80/20 Kuralı şunları iler sürer:</p>

    <p class="paragraf20"></p>

    <p class="paragraf">► Zamanı şu anki kullanma biçimimiz rasyonel değil. Bu nedenle, zamanı harcayış biçimimizle ilgili marjinal gelişmeler peşinde koşmanın bir anlamı yok. Sil baştan yapıp, zamanla ilgili tüm varsayımlarımızı altüst etmeliyiz.</p>

    <p class="paragraf">► Zaman kıtlığı diye bir şey yoktur. Aslında pozitif anlamda zamana boğulmuş durumdayız. Zamanımızın yalnızca yüzde 20’sini iyi kullanıyoruz. Çoğu yetenekli kişi yarattığı farkı genellikle çok küçük zaman parçacıklarında yapıyor. 80/20 Kuralı der ki, faaliyetlerimizin en tepedeki yüzde 20’sine iki katı zaman harcasaydık, haftada iki gün çalışır ve şimdikinden yüzde 60 daha fazla başarı elde ederdik. Bu düşünce çılgın zaman yönetimi dünyasına ışık yılı kadar uzak.</p>

    <p class="paragraf">► 80/20 Kuralı zamanı dost olarak kabul eder, düşman olarak değil. Giden zaman, kayıp zaman değildir. Zaman hep bir kez daha bizi ziyaret edecektir. Bu yüzden hafta yedi gün, yıl on iki aydır, bu yüzden mevsimler oluşur. Kendimizi zamana karşı huzurlu, rahat ve işbirliğine yatkın bir pozisyona yerleştirmemizle kavrayış ve değer muhtemelen ortaya çıkacaktır. Düşman olan zamanın kendisi değil, bizim zamanı kullanış şeklimizdir.</p>

    <p class="paragraf">► 80/20 Kuralı daha az eylemde bulunmamızı söyler. Eylem düşünceyi uzaklaştırır. Zamanı çarçur etmemizin sebebi, bu kadar çok zamana sahip olmamızdır. Bir proje üzerinde harcanan en üretken zaman genellikle son yüzde 20’sidir, çünkü basitçe, işin son teslim süresinden önce bitmesi gerekmektedir. Çoğu projenin üretkenliği, basitçe bitirme süresini yarıya düşürerek ikiye katlanabilir. Bu, zamanın kıt olduğunun kanıtı değildir.</p>

    <p class="arabaslik_sol">Zaman geçmiş, şimdi ve gelecek arasındaki iyicil bağdır</p>

    <p class="paragraf">Bizi endişelendirmesi gereken, zamanın azlığı değil, zamanın büyük bölümünü düşük kalitede geçirme eğilimidir. Hızlanmak ya da zamanı daha “etkin” kullanmak işimize yaramaz. Aslında böylesi düşünme yöntemleri çözümden çok sorundur.</p>

    <p class="paragraf">80/20 Düşünüşü bizi zamana karşı daha “Doğulu” bir bakışa yönlendirir. Zaman, hemen hemen bütün grafik sunumlarda gösterildiği ve işletme kültürünün bizlere empoze ettiği gibi soldan sağa doğru akan art arda sıralanmış bir dizi değildir. Zamanı, tıpkı saati icat edenlerin tasarladığı gibi senkronize edici ve döngüsel bir şey olarak görmek daha doğru olur. Zaman; öğrenme, birkaç değerli ilişkiyi derinleştirme, daha iyi bir ürün veya çıktı elde etme ve hayata daha fazla değer katma fırsatını da kendisiyle birlikte getirerek devrine devam eder. Bizler yalnızca şimdiki zamanda var olmayız; geçmişten doğarız ve geçmiş ilişkilerin hazinesine sahibizdir. Geleceğimiz ise, tıpkı geçmişimiz gibi, şimdiki zamana içkin olarak bulunmaktadır zaten. Yaşamlarımızdaki zamanı, soldan-sağa grafiğinden çok daha iyi gösteren bir grafik sunum, Şekil 37’deki gibi, gittikçe büyüyüp yükselerek iç içe geçen üçgen dizisidir.</p>

    <p class="resim"><span><img alt="20.jpg" class="_idGenPageitem-37" src="../Images/20_fmt.jpeg" /></span></p>

    <p class="paragraf">Zaman hakkında bu şekilde düşünmenin sonucunda, sahip olduğumuz en nadide ve değerli yüzde 20’yi –kişiliğimizi, yeteneklerimizi, dostluklarımızı ve hatta fiziksel varlıklarımızı– yaşamımız boyunca yanımızda taşıma gerekliliğiyle verimliliğimizi, değerimizi ve mutluluğumuzu artırmak için bunlara iyi bakıldığının, geliştirildiğinin, büyütüldüğünün ve derinleştirildiğinin garanti altına alınmasını vurgular. Bu, ancak, geleceğin bugünden daha iyi olacağına, çünkü o daha iyi geleceği yaratmak için geçmişin ve bugünün en iyi yüzde 20’sini alıp geliştirebileceğimize dair iyimserlik üzerine kurulu, tutarlı ve sürekli ilişkilere sahip olarak yapılabilir. Bu şekilde bakıldığında, gelecek yarısını izlediğimiz rastgele bir film değildir. Aksine gelecek, bize daha iyi bir şeyler yaratma fırsatı sunan, şimdinin ve geçmişin bir boyutudur. 80/20 Düşünüşü bunun her zaman mümkün olduğunda ısrarcıdır. Tek yapmamız gereken, en pozitif yüzde 20’mizin dizginlerini biraz daha salıvermek ve daha iyi yönlendirmektir.</p>

    <p class="arabaslik_sol">Zaman devrimcileri için elkitabı</p>

    <p class="paragraf">İşte zaman devrimini patlatmanın yedi adımı.</p>

    <p class="solkucuk">Zor bir zihinsel sıçrama gerektiren çaba ile alınan karşılığı birbirinden ayırın</p>

    <p class="paragraf">Hangi dinden olursa olsun ya da dinsiz olsun, Protestan çalışma ahlakı herkesin içine o kadar işlemiş ki, onu söküp atmak için bilinçli bir çaba harcamamız gerekiyor. Sorun şu ki çok çalışmayı ya da en azından çok çalışmanın verdiği erdem hissini gerçekten seviyoruz. Yapmamız gereken, çok çalışmanın, özellikle de bir başkası için çok çalışmanın başarmak istediğimiz şey için etkin bir yöntem olmadığını zihinlerimize kazımak. Çok çalışmak düşük getiriye yol açar. İçgörü (kavrayış) ve kendi istediklerimizi yapmak yüksek getiriye yol açar.</p>

    <p class="paragraf">Kendinize uygun üretken tembelliğin koruyucu azizlerini seçin. Benimkiler Ronald Reagan ve Warren Buffet. Reagan hiç çaba sarf etmeden, düşük bütçeli film oyunculuğundan Cumhuriyetçi sağın sevilen ismi, California Valisi ve son derece başarılı bir başkan oldu.</p>

    <p class="paragraf">Reagan’ın ne özellikleri vardı? Yakışıklılığı, her isabetli olayda etkin bir şekilde kullandığı harikulade yumuşak bir ses tonu (bu konudaki tepe noktası, şüphesiz vurulduğunda Nancy’ye, “Tatlım, başımı eğmeyi unuttum” diyen sözleridir), gayet keskin zekâlı birkaç kampanya yöneticisi, eski moda zarafeti ve Amerika’ya ve dünyaya Disneyvari bakışı. Reagan’ın kendini işe adaması en iyi ihtimalle sınırlıydı, geleneksel gerçeklik kavrayışı daha da sağlam temellerden yoksun, ABD’ye ilham kaynağı olma yeteneği ve komünizmi yıkması çok çok müthişti. Churchill’in özdeyişini biraz değiştirirsek, bu kadar az çabayla bu kadar az kişi tarafından bu kadar fazlası hiç başarılmamıştı.</p>

    <p class="paragraf">Warren Buffet, çalışarak değil yatırım yaparak (bir süre için) ABD’nin en zengin adamı haline geldi. Çok az sermayeyle başlayarak, yıllar içinde bu sermayeyi borsanın ortalama değer artışının çok üzerinde oranlarla büyüttü. Bunu sınırlı bir analiz düzeyiyle (sürgülü hesap cetvelleri çıkmadan bu işe başlamıştı), ama temelde tutarlı bir şekilde uyguladığı birkaç kavrayışla gerçekleştirdi.</p>

    <p class="paragraf">Buffet servet <span class="CharOverride-11">rollercoaster</span>’ına tek bir “Büyük Fikir”le başlamıştı: Yerel Amerikan gazeteleri dört dörtlük ticari ayrıcalıkların tanındığı yerel bir tekele sahipti. Bu basit fikirden ilk servetini kazandı. Daha sonraki servetinin çoğu ise medyadaki hisselerinden geldi; bildiği bir sektördü.</p>

    <p class="paragraf">Tembel değilse de Buffet enerjisini gayet ekonomik kullanır. Çoğu fon yöneticisi bir sürü hisse senedi satın alıp bunları sık sık alıp satarken, Buffet az sayıda hisse satın alır ve yıllarca elinde tutar. Bu da az iş anlamına gelir. Nuh’un Gemisi yöntemi adını verdiği, yatırım portföyü çeşitlendirmesiyle ilgili geleneksel görüşü küçümser: “Her şeyden iki tane alanın sonu hayvanat bahçesi olur.” Onun yatırım felsefesi “rehavetin sınırında”dır.</p>

    <p class="paragraf">Ne zaman çok fazla şey yapmaya yeltensem, aklıma Ronald Reagan ve Warren Buffet gelir. Siz de kişisel olarak tanıdığınız ya da kamuya mal olmuş, üretken atalet örneği olabilecek kendi örnek kişilerinizi bulmalısınız. Onları sık sık düşünün.</p>

    <p class="solkucuk">Suçluluk duygusundan vazgeçin</p>

    <p class="paragraf">Suçluluk duygusundan vazgeçmek kesinlikle aşırı çalışmanın tehlikeleriyle ilişkilidir. Ama aynı zamanda sevdiğiniz şeyleri yapmakla da ilişkilidir. Bunda yanlış bir şey yok. Sevmediğiniz şeyleri yapmanızın hiçbir değeri yoktur.</p>

    <p class="paragraf">Yapmaktan hoşlandığınız şeyleri yapın. Bunları işiniz haline getirin. İşiniz bunlar haline gelsin. Zengin olan hemen hemen herkes sevdikleri şeyleri yaparak zengin olmak gibi ek bir bonusa sahip olmuşlardır. Bu da evrenin 80/20 inatçılığına bir diğer örnek olarak düşünülebilir.</p>

    <p class="paragraf">İnsanların yüzde 20’si sadece servetin yüzde 80’ine sahip olmakla kalmaz, aynı zamanda işten alınan zevkin de yüzde 80’ini elinde tutar: ve bu yüzde 20, aynı yüzde 20’dir!</p>

    <p class="paragraf">Şu yaşlı cimri Püriten, John Kenneth Galbraith çalışma dünyasındaki temel bir adaletsizliğe dikkat çekmiştir. Orta sınıf hem çalışması karşılığında daha fazla ödeme alır hem de daha ilginç işlere sahiptir ve bu işlerden daha çok zevk alır. Sekreterleri, asistanları vardır, birinci sınıfta yolculuk eder, lüks otellerde kalırlar ve çalışma hayatları daha ilginçtir. Doğrusu, kıdemli sanayicilerin günümüzde rutin olarak kendilerini ödüllendirdikleri bütün ek ödeneklere gücünüzün yetmesi için büyük bir özel servete sahip olmanız gerekirdi.</p>

    <p class="paragraf">Galbraith, daha az ilginç işlere sahip olanların, daha eğlenceli işlere sahip olanlara göre daha fazla ödeme almaları gerektiğine dair devrimci bir görüş geliştirmiştir. Amma da oyunbozanlık! Bu tip fikirlerin kışkırtıcı olduğu düşünülür, ama işe yarar bir yanları yoktur. Pek çok 80/20 fenomeninde olduğu gibi, yüzeyin altına bakacak olursanız, görünen eşitsizliğin ardında daha derin bir mantık tespit edebilirsiniz.</p>

    <p class="paragraf">Bu durumun mantığı gayet basittir. En çok başarı elde edenler, yaptıklarından zevk almalıdır. Sıra dışı bir değer yaratabilmek ancak kişinin kendini tatmin edebilmesine bağlıdır. Herhangi bir alandan herhangi büyük bir sanatçıyı düşünün. Ortaya çıkan sonucun niteliği ve niceliği baş döndürücüdür. Van Gogh asla dur durak bilmedi. Picasso, Andy Warhol’dan çok önce bir sanat fabrikası gibi çalıştı, çünkü yaptığı işi seviyordu.</p>

    <p class="paragraf">Michelangelo’nun olağanüstü, cinselliği dürtüleyen, görkemli eserlerinden zevk alın. Yalnızca aklıma gelen parçalar bile –Davud’u, Ölmekte Olan Köle’si, Laurentian Kütüphanesi, New Sacristy, Sistine Şapeli’nin tavanı, Saint Peter’s bazilikasındaki Pietà– tek bir kişi için mucizevidir. Michelangelo bütün bunları işi olduğu için ya da hiddetli Papa Julius II’den korktuğundan, hatta para kazanmak için bile yapmadı, eserlerini ve genç erkekleri sevdiği için yaptı.</p>

    <p class="paragraf">Sizde aynı dürtüler var olmayabilir, ama kalıcı değere sahip bir şey meydana getirmeyi sevmediğiniz sürece hiçbir şey üretemezsiniz. Bu, sırf kişisel meselelere uygulanabileceği gibi, ticari meselelere de uygulanabilir.</p>

    <p class="paragraf">Daimi tembelliği savunmuyorum. İşsizlerin, emeklilerin ve bir gecede servet edinenlerin çabucak keşfettiği gibi çalışmak içsel bir ihtiyacı karşılayan doğal bir faaliyettir. Herkesin kendine ait bir doğal dengesi, ritmi ve optimal çalışma/oyun karışımı vardır. Çoğu insan fazla tembel ya da fazla çalışkan olmaya başladıklarında bunu doğal olarak hissederler. 80/20 Düşünüşü, insanları, oyunun yerine işi koymaya tahrik etmektense, hem çalışma hem de oyun dönemlerinde yüksek-değer/tatmin sağlayan faaliyetlerin peşinde koşmaya teşvik etme konusunda çok değerlidir. Ama sanırım çoğu insan yanlış şeylerin üzerinde fazla ısrarcı oluyor. Daha az miktarda çalışma daha büyük bir yaratıcılığa ve zekâya yol açsa, modern dünya bundan büyük fayda sağlardı. Çok daha fazla miktarda iş insanlarımızın en boş yüzde 20’sine fayda sağlasaydı, çok daha az iş en çalışkan yüzde 20’ye fayda sağlardı; böylesi bir arbitraj ise topluma her iki yollu fayda sağlardı. İşin niceliği niteliğinden çok daha az önemlidir; nitelik ise insanın kendi kendini yönlendirmesine bağlıdır.</p>

    <p class="solkucuk">Kendinizi başkalarının dayattığı yükümlülüklerden kurtarın</p>

    <p class="paragraf">Zamanın yüzde 80’i sonuçların yüzde 20’sini doğurduğunda, o yüzde 80’in başkalarının emriyle üstlenilmiş olması olasıdır.</p>

    <p class="paragraf">Doğrudan başkası için çalışma, güvenli ama kısıtlı sağduyu içeren bir işe sahip olma fikrinin tamamının çalışma tarihinde geçici bir aşama olduğu fikri gittikçe daha fazla ortaya çıkıyor.<span class="dip"><a class="_idFootnoteLink" href="#footnote-225-74" id="footnote-225-74-backlink">74</a></span>Büyük bir şirkette bile çalışsanız, Monolith Inc’in bordrosunda olmanıza rağmen kendinizi, kendiniz için çalışan bağımsız bir işletme gibi düşünmelisiniz.</p>

    <p class="paragraf">80/20 Kuralı tekrar tekrar göstermektedir ki, en başarılı yüzde 20, ya kendileri için çalışanlar ya da öyleymiş gibi davrananlardır. Zamanınızı kontrol altına almazsanız, ondan fayda sağlamanız çok zor olur. (Aslında yine de zordur, çünkü zihniniz suçluluk duygusunun, geleneklerin ve yapmanız gerekenlerle ilgili dışarıdan dayatılan başka görüşlerin mahkûmudur. Ama en azından bunları en aza indirme şansına sahipsiniz.) tavsiyeme sonuna kadar uymanız imkânsızdır, hatta bunu istemezsiniz de. Her zaman başkalarına karşı bazı yükümlülükleriniz olacaktır ve üstelik bunlar, sizin bakış açınızdan son derece faydalı da olabilir. Girişimci bile hiç kimseye karşı sorumluluğu olmayan bir yalnız kurt değildir. Onun da ortakları, çalışanları, müttefikleri ve iletişim ağı vardır, ki bunlara hiçbir şey vermezseniz karşılığında da bir şey bekleyemezsiniz. Mesele, ortaklarınızı ve yükümlülüklerinizi son derece seçici bir biçimde ve büyük bir özenle seçmektir.</p>

    <p class="solkucuk">Zamanınızı alışılmadık ve ayrıksı bir biçimde kullanın</p>

    <p class="paragraf">Zamanınızın en değerli yüzde 20’sini iyi bir asker olarak, sizden bekleneni yaparak, herkesin katılacağınızı varsaydığı toplantılara katılarak, çoğu akranınızın yaptıklarını yaparak ya da olmadı, rolünüzle ilgili toplumsal âdetleri gözlemleyerek geçirmeyeceğiniz kesin. Aslına bakılırsa bunların herhangi birinin gerekli olup olmadığını sorgulamalısınız.</p>

    <p class="paragraf">Geleneksel davranış kalıplarını veya çözümleri benimseyerek 80/20 baskısından –zamanınızın yüzde 80’inin düşük öncelikli faaliyetlere harcanma olasılığından– kaçamazsınız.</p>

    <p class="paragraf">Zamanınızı harcamanın en alışılmadık veya ayrıksı yollarını bulmaya çalışmak iyi bir alıştırma olabilir: Kendi toplumunuzdan dışarı atılmadan normlardan ne kadar sapabilirsiniz? Her ayrıksı zaman harcama şekli etkililiğinizi katlayacak değil, ama en azından bazısı ya da biri bu işe yarayabilir. Birkaç senaryo üretin ve sevdiğiniz yüksek değerli faaliyetlere en fazla zaman ayırmanıza imkân tanıyanı benimseyin.</p>

    <p class="paragraf">Tanıdıklarınız arasında hem etkin hem de ayrıksı olan kim? Onların zamanlarını nelere harcadıklarına ve bunun normdan nasıl saptığına bakın. Onların yaptığı veya yapmadığı bazı şeyleri kopyalamak isteyebilirsiniz.</p>

    <p class="solkucuk">Size yüzde 80’i veren yüzde 20’yi belirleyin</p>

    <p class="paragraf">Zamanınızın yaklaşık beşte biri size başarınızın beşte dördünü ve mutluluğunuzun beşte dördünü verebilir. Bu aynı beşte bir olmayabileceğinden (gerçi örtüşme genellikle hatırı sayılır düzeydedir), ilk yapılması gereken hedefinizin başarı mı mutluluk mu olduğu konusunda net olmaktır. Benim tavsiyem her ikisini de ayrı ayrı incelemeniz. Mutluluk için, mutluluk adacıklarınızı belirleyin: Mutluluğunuza oldukça orantısız miktarda katkıda bulunmuş olan kısa süreler ya da az sayıda yıl. Temiz bir kâğıt alın, tepesine “Mutluluk Adacıkları” yazın ve hatırlayabildiğiniz kadarını listeleyin. Daha sonra bu mutluluk adacıklarının hepsi ya da bir kısmı arasındaki ortak özellikleri çıkarsamaya çalışın.</p>

    <p class="paragraf">Aynı işlemi mutsuzluk adacıklarınız için de tekrarlayın. Genellikle bunlar zamanınızın diğer yüzde 80’ini kapsamazlar, çünkü (çoğu insan için) mutluluk ve mutsuzluk adacıkları arasında ölçülü mutluluk içeren büyük bir tarafsız bölge vardır. Ancak mutsuzluğun en belirgin nedenlerini ve bunlar arasındaki ortak paydaları belirlemek önemlidir.</p>

    <p class="paragraf">Bütün bu işlemleri başarı için de tekrarlayın. Başarı adacıklarınızı belirleyin: Haftanın, ayın, yılın ya da ömrünüzün kalanına göre değer/zaman oranınızın daha büyük olduğu kısa dönemler. Temiz bir kâğıda “Başarı Adacıkları” başlığını atın ve olabildiği kadar çok madde listeleyin, mümkünse bütün hayatınızı gözden geçirin.</p>

    <p class="paragraf">Başarı adacıklarının ortak özelliklerini belirlemeye çalışın. Analizinizi bitirmeden önce En Yüksek Değerli 10 Zaman Kullanımı listesine bir göz atabilirsiniz. Bu genel liste birçok insanın deneyiminden derlenmiştir ve hafızanızı tetikleyebilir.</p>

    <p class="paragraf">Issız başarı adacıklarınızı ayrıca listeleyin. Bunlar en yüksek verimsizlik ve en düşük üretkenlik dönemleridir. En Düşük Değerli 10 Zaman Kullanımı listesi size yardımcı olabilir. Tekrar edecek olursak, hangi ortak özellikleri gösterme eğilimindeler?</p>

    <p class="paragraf">Şimdi buna göre hareket edin.</p>

    <p class="solkucuk">Size yüzde 80’i sağlayan yüzde 20’lik zamanınızı çoğaltın</p>

    <p class="paragraf">Mutluluk ve başarı adacıklarınızı belirlediğinizde, bunlara ve benzer faaliyetlere daha fazla zaman harcamak isteyeceksiniz.</p>

    <p class="paragraf">Bu düşünceyi açıkladığımda, bazı insanlar mantığımda bir hata olduğunu, çünkü en üst yüzde 20’ye daha fazla zaman harcamanın getirilerin azalmasına yol açabileceğini söylüyor. En üst yüzde 20’ye iki katı zaman harcamak bir başka yüzde 80’e yol açmayabilir, ama belki bir başka 40’a, 50’ye, 60’a ya da 70’e yol açabilir.</p>

    <p class="paragraf">Bu konuya iki cevabım var. Birincisi, mutluluğu ya da etkililiği (şu an için) kesinliğe yakın bir şekilde ölçmek imkânsız olduğundan eleştiriler bazı durumlar için gayet doğru olabilir. Ama kim takar? Yine de elde edilen en iyide dikkate değer bir artış olacaktır.</p>

    <p class="paragraf">İkinci cevabım ise; eleştirilerin genelde doğru olduğunu düşünmüyorum. Tavsiyem, yüzde 80 ürün veren yüzde 20’nin içinde olan bugün yaptığınız neyse, tamamen aynısını tekrarlamanız değil. Mutluluk ve başarı adacıklarınızın ortak özelliklerini incelemenin amacı, meydana gelmiş olandan çok daha temel bir şeyi diğerlerinden ayırmak: En iyisini yapmaya eşsiz bir şekilde programlandığınız şeyi diğerlerinden ayırmak.</p>

    <p class="paragraf">Şu da gayet mümkün ki, bir dereceye kadar, henüz kusurlu yapmaya başlamış olduğunuz ya da hatta yapmaya hiç başlamamış olduğunuz (tam potansiyel başarınızın ya da mutluluğunuzun farkına varmak için) yapıyor olmanız gereken şeyler vardır. Örneğin Dick Francis muhteşem bir engelli koşu jokeyiydi, ama ilk yarış sırrını yaklaşık 40’ına kadar yayımlamamıştı. Şimdi bu son faaliyetinden edindiği başarısı, kazandığı para ve muhtemelen aldığı kişisel tatmin, öncekini katbekat geçmiş durumda. Richard Adams, çok satan <span class="CharOverride-11">Watership Down</span> kitabını yazmadan önce, orta yaşlı, mutsuz, orta kademe bir devlet memuruydu.</p>

    <p class="paragraf">Mutluluk veya başarı adacıkları analizinin, kişilerin ne konuda iyi oldukları ve kendileri için neyin en iyi olduğu hakkında onlara içgörü kazandırması tamamen alışılmamış bir durum değildir. Bu da böylece, daha önceden yaptıkları her şeye göre daha yüksek bir ödül/zaman oranına sahip tamamen yeni faaliyetlere zaman harcamalarına olanak tanır. Bu yüzden, getirinin azalma olasılığı olabileceği gibi, artması da mümkündür. Aslına bakılırsa, özellikle değerlendirmeniz gereken şey, bir kariyer ve/veya yaşam tarzı değişikliğidir.</p>

    <p class="paragraf">Zamanınızın yüzde 20’sini alıp mutluluğunuzun veya başarınızın yüzde 80’ini doğuran hem belirli faaliyetleri hem de genel tipteki faaliyetleri belirlediğinizde, temel hedefiniz, bu ve benzeri faaliyetlere harcanan yüzde 20’lik zamanı mümkün olduğunca artırmak olmalıdır.</p>

    <p class="paragraf">Yüksek değerli faaliyetlere harcanan yüzde 20’lik zamanı bir yıl içinde yüzde 40’a çıkarmaya karar vermek, genellikle uygulanabilir olan kısa vadeli bir hedeftir. Tek başına bu hareket “üretkenliğinizi” yüzde 60 ila 80 artırabilir. (Şimdi elinizde, iki grup yüzde 20’lik zamandan iki grup yüzde 80’lik çıktı olacak. Böylece, düşük değerli faaliyetlerden gelen önceki 20’nin tamamını yüksek değerli faaliyetlere zamanın bir kısmını yeniden tahsis etmek için kaybetmiş olsanız bile, toplam çıktınız 100’den 160’a yükselecektir!)</p>

    <p class="paragraf">İdeal durum, yüksek değerli faaliyetlere harcanan zamanı yüzde 20’den yüzde 100’e yükseltmektir. Bu da ancak kariyeri ya da yaşam tarzını değiştirerek mümkün olabilir. O zaman bu değişiklikleri nasıl yapacağınıza dair, son tarihi de olan bir plan yapın.</p>

    <p class="solkucuk">Düşük değerli faaliyetleri saf dışı bırakın ya da azaltın</p>

    <p class="paragraf">En ideali, size sonucun yalnızca yüzde 20’sini sağlayan yüzde 80’lik faaliyeti saf dışı bırakmaktır. Yüksek değerli faaliyetlere daha fazla zaman ayırmadan önce bunu yapmanız gerekebilir (gerçi insanlar, genelde yüksek değerli faaliyetlere daha fazla zaman harcamak için kendilerini gayrete getirmenin, kendilerini düşük değerli zaman bataklarını bertaraf etmeye zorlamanın daha etkin bir yolu olduğunu keşfeder).</p>

    <p class="paragraf">İlk tepkiler genelde düşük değerli faaliyetlerden kaçmak için alanın dar olduğu yönündedir. Bunların aile, toplum veya iş yükümlülüklerinin kaçınılmaz parçaları olduğu söylenir. Kendinizi bunu düşünürken buluyorsanız, bir daha düşünün.</p>

    <p class="paragraf">Normalde mevcut şartlarınız dahilinde işleri farklı bir şekilde yapmak için alan geniştir. Daha önceki tavsiyeyi unutmayın: Zamanınızı alışılmadık ve ayrıksı bir biçimde kullanın. Sürüyü takip etmeyin.</p>

    <p class="paragraf">Yeni yönteminizi deneyin ve neler olacağını görün. Yerinden etmek istediğiniz faaliyetlerin değeri pek az olduğundan, insanlar bunları yapmayı bıraktığınızı gerçekten fark etmeyebilir. Fark etseler bile, bunun kendileri açısından büyük bir çaba gerektireceğini anlayabilirlerse, sizi bunları yapmaya zorlamayı fazla umursamayabilirler.</p>

    <p class="paragraf">Ancak düşük değerli faaliyetleri bile ortadan kaldırmak, şartlarda radikal bir değişikliği –yeni bir iş, yeni bir kariyer, yeni dostlar, hatta yeni bir yaşam tarzı ya da arkadaşı– gerektiriyorsa gerekli değişiklikleri yapmak için bir plan oluşturun. Bunun alternatifi, başarı ve mutluluk potansiyelinize asla erişemeyecek olmanızdır.</p>

    <p class="arabaslik_sol">Ayrıksı ve etkin zaman kullanımı için dört örnek</p>

    <p class="paragraf">İlk örneğim William Ewart Gladstone, dört kez başbakan seçilen Viktoryen Britanya’nın hâkim Liberal devlet adamı. Gladstone pek çok açıdan ayrıksıydı, özellikle “düşmüş kadınları” fahişelikten kurtarma amacı taşıyan muhteşem başarısız girişimleri ve bütünüyle ilgisiz sayılmayan kendini cezalandırma nöbetleri. Ama burada bizim üzerine yoğunlaşacağımız ayrıksılığı, zamanı kullanışı.<span class="dip"><a class="_idFootnoteLink" href="#footnote-225-75" id="footnote-225-75-backlink">75</a></span></p>

    <p class="paragraf">Gladstone’un zamanını büyük ölçüde, inanılmaz çeşitli şekillerde canının istediği gibi geçirmesi onu politik görevlerinden alıkoymuyordu, aksine daha da etkili kılıyordu. Müzmin bir turistti, hem İngiliz adalarını hem de denizaşırı geziyor, başbakanlığı döneminde özel işleri için sıklıkla Fransa’ya, İtalya’ya veya Almanya’ya geçiyordu.</p>

    <p class="paragraf">Tiyatroya bayılıyordu, kadınlarla birçok (muhtemelen kesinlikle fiziksel olmayan) ilişkisi vardı, açgözlü bir şekilde okuyordu (yaşamı boyunca 20 bin kitap), Avam Kamarası’nda inanılmaz uzun (uzun olmasına rağmen belli ki dinleme bağımlılığı yaratan) konuşmalar yapıyordu ve büyük bir heves ve zevkle kovaladığı modern seçim kampanyası sporunu adeta o icat etmişti. Kendini azıcık bile hasta hissetse, en az tam bir gün boyu okuyup düşündüğü yatağa girerdi. Muazzam politik enerjisini ayrıksı zaman kullanımından alırdı.</p>

    <p class="paragraf">Takip eden İngiliz başbakanlarından ancak Lloyd George, Chur­chill ve Thatcher, Gladstone’un ayrıksı zaman kullanımına yaklaşabilmiştir. Üçü de olağanüstü etkin liderlerdi.</p>

    <p class="solkucuk">Oldukça ayrıksı üç yönetim danışmanı</p>

    <p class="paragraf">Alışılmadık zaman yönetimine diğer örnekler, yönetim danışmanlığının ağırbaşlı dünyasından. Danışmanlar, uzun saatler ve telaşlı çalışmayla kötü bir üne sahiptir. Hepsini de gayet iyi tanıdığım üç tip, bütün gelenekleri yıktı. Ayrıca hepsi olağanüstü başarılıydı.</p>

    <p class="paragraf">Adına Fred diyeceğim ilki, danışmanlıktan on milyonlarca dolar kazandı. Asla zahmet edip de işletme okuluna gitmedi ama kendisinden başka herkesin haftada en az 70 saat çalıştığı büyük ve başarılı bir danışmanlık firması kurmayı başardı. Fred ara sıra ofisi ziyaret eder, ayda bir kez, dünyanın dört bir yanından ortakların katılmak zorunda olduğu ortaklar toplantısına başkanlık eder, zamanını tenis oynayarak ve düşünerek geçirmeyi yeğlerdi. Firmayı demir yumrukla yönetir, ama asla sesini yükseltmezdi. Fred, başlıca beş çalışanıyla kurduğu ittifak vasıtasıyla her şeyi kontrol ederdi.</p>

    <p class="paragraf">İkincisi, adına Randy diyelim, bu vekillerden biriydi. Kurucusunun dışında, işkolik firma kültürünün adeta tek istisnasıydı. Uzak bir ülkede görev isteyip burada inanılmaz çok çalışan insanlarla dolu, gelişen ve hızla büyüyen bir ofisi, büyük ölçüde evinden yönetti. Kimse Randy’nin zamanını nasıl geçirdiğini, ne kadar az saat çalıştığını bilmezdi, inanılmaz rahat bir tipti. Randy yalnızca en önemli müşteri toplantılarına katılır, kalan her şeyi küçük ortaklarına delege eder ve gerekirse neden orada olamadığına ilişkin en tuhaf sebepleri uydurabilirdi.</p>

    <p class="paragraf">Ofisin tepesindeki kişi olmasına rağmen, Randy idari işlere hiç kafa yormazdı. Bütün enerjisini en önemli müşterilerden gelen gelirin nasıl artırılacağına harcar ve sonra da bunu en az kişisel çabayla yapabilmek için gerekli mekanizmaları kurardı. Randy’nin asla üçten fazla önceliği olmazdı, genellikle de bir tane olurdu; kalanları bir köşeye atıverirdi. Randy için çalışmak katlanılamayacak derecede sinir bozucu, ama muhteşem bir şekilde etkiliydi.</p>

    <p class="paragraf">Zamanını ayrıksı bir şekilde kullanan üçüncü ve son kişi, bir arkadaşım ve ortağım. Ona da Jim diyelim. Jim hakkında baki kalan anım, bir avuç iş arkadaşımızla birlikte küçük bir ofisi paylaştığımız zamanlara ait. Sıkışık ve çılgınca çalışılan bir yerdi: telefonda konuşan, sunumları yetiştiren, ofisin bir ucundan diğerine seslenen insanlar.</p>

    <p class="paragraf">Bir de Jim vardı; yapılması gerekenlerle ilgili çözüm üretmeye çabalayarak düşünceli düşünceli takvimine bakan serinkanlı atalet vahası. Ara sıra birkaç çalışanı tek sessiz odaya çeker ve herkesin ne yapmasını istediğini açıklardı: bir kere değil, iki kere değil, yaşamsal tehdit oluşturacak kadar bıktırıcı ayrıntılarla tam üç kere. Sonra da herkese yapacaklarını tekrar ettirirdi. Jim ağır, durgun ve yarı sağırdı. Ama müthiş bir liderdi. Bütün zamanını hangi işlerin değerinin yüksek olduğunu ve bunları kimin yapması gerektiğini belirlemeye, sonra da yapıldıklarından emin olmaya harcardı.</p>

    <p class="arabaslik_sol">Zamanın düşük değerli kullanımıyla ilgili ilk 10</p>

    <p class="paragraf">Düşük değerli faaliyetlerden elinizi çektiyseniz zamanınızı yalnızca (ister başarı için isterse de keyif için olsun) yüksek değerli faaliyetlere harcarsınız. Daha önce sizi düşük değerli zaman bataklarınızı belirlemeye davet etmiştim. Atladığınız bir şey olup olmadığını kontrol etmek için, Şekil 38’de en genel 10’u sıralanmıştır.</p>

    <p class="paragraf">Bu faaliyetleri bırakmak konusunda acımasız olun. Hiçbir koşul altında kimseye gereğinden fazla zaman ayırmayın. Her şeyden önce, bir şeyi sırf insanlar istedi diye ya da bir telefon, bir e-posta aldınız diye yapmayın. Nancy Reagan’ın tavsiyesine uyun (farklı bir bağlamda) ve Sadece Hayır Deyin! Ya da olaya Lord George Brown’ın dediği gibi “tam cahilane” yaklaşın.</p>

    <p class="arabaslik_sol">Zamanın yüksek değerli kullanımıyla ilgili ilk 10</p>

    <p class="paragraf">Şekil 39, madalyonun öbür yüzünü göstermektedir.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt4.jpeg" /></span></p>

    <p class="_0">1. Başkalarının yapmanızı istediği şeyler</p>

    <p class="_0">2. Hep bu şekilde yapılagelmiş şeyler</p>

    <p class="_0">3. Alışılmışın dışında beceremediğiniz şeyler</p>

    <p class="_0">4. Yapmaktan keyif almadığınız şeyler</p>

    <p class="_0">5. Sürekli kesintiye uğrayan şeyler</p>

    <p class="_0">6. Başka pek az kişinin ilgisini çeken şeyler</p>

    <p class="_0">7. Başlangıçta beklediğiniz süreyi çoktan iki katı aşan şeyler</p>

    <p class="_0">8. İş arkadaşlarınızın güvenilmez ya da düşük nitelikli olduğu durumlar</p>

    <p class="_0">9. Öngörülebilir bir döngüye sahip şeyler</p>

    <p class="_0">10. Telefona cevap vermek</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt5.jpeg" /></span></p>

    <p class="paragraf ParaOverride-8"><span class="CharOverride-13">Şekil 38:</span> Zamanın düşük değerli kullanımıyla ilgili ilk 10</p>

    <p class="paragraf20"></p>

    <p class="_0">1. Genel yaşam amacınızı geliştiren şeyler</p>

    <p class="_0">2. Hep yapmak istediğiniz şeyler</p>

    <p class="_0">3. Zaman/sonuç oranı halihazırda 20/80 olan şeyler</p>

    <p class="_0">4. Gerekli zamanı azaltmayı ve/veya sonuçların kalitesini artırmayı vaat eden yenilikçi iş yapış yöntemleri</p>

    <p class="_0">5. Başkalarının yapılamayacağını söylediği şeyler</p>

    <p class="_0">6. Başka insanların farklı bir arenada başarıyla yaptığı şeyler</p>

    <p class="_0">7. Sizin kendi yaratıcılığınızdan faydalanan şeyler</p>

    <p class="_0">8. Kendi adınıza görece daha az çaba sarf ederek sizin için başkalarına yaptırabileceğiniz şeyler</p>

    <p class="_0">9. Zamanı ayrıksı ve etkili bir şekilde kullanan, halihazırda 80/20 zaman kuralının ötesine geçmiş yüksek nitelikli iş arkadaşlarıyla yapılacak her şey</p>

    <p class="_0">10. “Ya şimdi ya hiçbir zaman” kuralının geçerli olduğu şeyler</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt6.jpeg" /></span></p>

    <p class="paragraf ParaOverride-8"><span class="CharOverride-13">Şekil 39:</span> Zamanın yüksek değerli kullanımıyla ilgili ilk 10</p>

    <p class="paragraf20"></p>

    <p class="paragraf">Herhangi bir potansiyel zaman kullanımını değerlendirirken iki soru sorun:</p>

    <p class="paragraf20"></p>

    <p class="paragraf">► Alışılmadık mı?</p>

    <p class="paragraf">► Etkililiği çoğaltmayı vaat ediyor mu?</p>

    <p class="paragraf20"></p>

    <p class="paragraf">Bu soruların her ikisine evet cevabı alamayan bir zaman kullanımının iyi olması olası değildir.</p>

    <p class="arabaslik_sol">Zaman devrimi uygulanabilir bir şey midir?</p>

    <p class="paragraf">Pek çoğunuz tavsiyemin büyük bölümünün sizin koşullarınız için fazlasıyla devrimci ve boş bir umut olduğunu düşünebilirsiniz. Bana yönlendirilen yorumlar ve eleştiriler şöyle:</p>

    <p class="paragraf20"></p>

    <p class="paragraf">► Zamanımı nasıl harcayacağıma ben karar veremiyorum. Yöneticilerim buna izin vermez.</p>

    <p class="paragraf">► Tavsiyenize uymak için işimi değiştirmem gerekir, ama bu riski göze alamam.</p>

    <p class="paragraf">► Bu tavsiye zenginler için gayet uygun, ama benim bu derece bir özgürlüğüm yok.</p>

    <p class="paragraf">► Karımı boşamam gerek!</p>

    <p class="paragraf">► Arzum, etkililiğimi yüzde 25 artırmak, yüzde 250 değil. O kadar artacağına inanmıyorum işte.</p>

    <p class="paragraf">► Bahsettiğiniz kadar kolay olsaydı, herkes yapardı.</p>

    <p class="paragraf">► Siz de kendinizi bunlardan birini dile getirirken buluyorsanız, zaman devrimi size göre olmayabilir.</p>

    <p class="solkucuk">Devrimci olmaya niyetiniz yoksa zaman devrimini hiç başlatmayın</p>

    <p class="paragraf">Bu tepkileri şu şekilde kısaca özetleyebilirim (ya da en azından karikatürize edebilirim): “Ne devrimcisi, radikal bile değilim ben. Git başımdan. Esasında var olan ufkum beni mutlu etmeye yetiyor.” Öyle olsun. Devrim devrimdir. Rahatsızlık verir, zorlayıcıdır ve tehlikelidir. Bir devrime girişmeden önce, önemli riskler barındırdığını ve sizi keşfedilmemiş topraklara süreceğini bilin.</p>

    <p class="paragraf">Zaman devrimi yapmak isteyenlerin, yukarıda Şekil 37’de öne sürüldüğü gibi geçmişlerini, bugünlerini ve geleceklerini ilişkilendirmeleri gerekir. Çok daha temel bir mesele olan yaşamdan ne elde etmek istediğimiz konusu, zamanı bölüştürme meselesinin ardında pusuda beklemektedir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-71-backlink" id="footnote-225-71">71</a> <span class="CharOverride-15">Oxford Book of Verse</span><span class="CharOverride-14">, Oxford: Oxford University Press, 1961, s. 216.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-72-backlink" id="footnote-225-72">72</a> <span class="CharOverride-14">Zaman yönetimi ilkelerime en iyi ve en yenilikçi kılavuz, Hiram B. Smith,</span> <span class="CharOverride-15">The Ten Natural Laws of Time and Life Management</span><span class="CharOverride-14">, Londra: Nicholas Brealey, 1995. Smith, büyük oranda Franklin Corporation’a, daha az oranda da Mormon kökenlerine baş vurmakta.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-73-backlink" id="footnote-225-73">73</a> <span class="CharOverride-14">Charles Handy,</span> <span class="CharOverride-15">The Age of Unreason</span><span class="CharOverride-14">, Londra: Random House, 1969, Bölüm 9. Ayrıca bkz. Charles Handy,</span> <span class="CharOverride-15">The Empty Raincoat</span><span class="CharOverride-14">, Londra: Hutchinson, 1994.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-74-backlink" id="footnote-225-74">74</a> <span class="CharOverride-14">Bkz. William Bridges,</span> <span class="CharOverride-15">JobShift: How to Prosper in a Workplace without Jobs</span><span class="CharOverride-14">, Reading, Massachusetts: Addison-Wesley/Londra: Nicholas Brealey, 1995. Bridges, gayet ikna edici bir şekilde, büyük şirketlerde tam gün çalışmanın kural olmaktan çıkıp istisna haline geleceğini ve “iş” kelimesinin, orijinal anlamı olan “görev” kelimesine geri döneceğini iddia ediyor.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-75-backlink" id="footnote-225-75">75</a> <span class="CharOverride-14">Roy Jenkins,</span> <span class="CharOverride-15">Gladstone</span><span class="CharOverride-14">, Londra: Macmillan, 1995.</span></p>
      </div>
    </div>
  </div>
</body>
</html>
