<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-19</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-19" xml:lang="en-GB">13</p>

    <p class="ort">Zeki ve tembel</p>

    <p class="paragraf"></p>

    <p class="arayazi">Sadece dört tip subay vardır. Birincisi tembel aptallardır. Onları boş verin, zararsızdırlar... İkincisi çalışkan zekilerdir. Bunlar, her ayrıntının hakkıyla dikkate alınmasını sağlayan mükemmel kurmay subaylar olur. Üçüncüsü çalışkan aptallardır. Bu insanlar birer tehdittir ve derhal kovulmalıdır. Herkese olur olmaz iş üretirler. Son olarak zeki tembeller vardır. Onlar en yüksek rütbelere layıktır.</p>

    <p class="paragraf20"></p>

    <p class="paragraf ParaOverride-7"><span class="CharOverride-16">General Von Manstein, Alman Subayı</span></p>

    <p class="paragraf20"></p>

    <p class="paragraf">Bu bölüm gerçek hırslılar için. Zengin veya ünlü olma arzusunu kamçılayan güvensizlikten mustarip değilseniz, Bölüm 15’e geçin. Ama post kavgasını kazanmak istiyorsanız, işte sizi şaşırtabilecek birkaç tavsiye.</p>

    <p class="paragraf">General Von Manstein, 80/20 Kuralı’nın başarılı bir kariyer sahibi olmak konusunda kılavuzluk ettiği bu bölümün özünü kavramış. General bir yönetim danışmanı olsaydı, Şekil 41’de gösterilen matristen bir servet kazanırdı.</p>

    <p class="paragraf">Bu tavsiye diğer insanlar hakkında ne yapılabileceğiyle ilgili. Peki ya kendiniz? Zekâ ve çalışma eğiliminin sabit özellikler olduğu düşünülebilir, ki bu durumda Von Manstein matrisi, ilginç olsa da faydasız olur. Ancak bu bölümde geliştirilen pozisyon biraz farklı. Çalışkansanız bile tembel olmayı öğrenebilirsiniz. Ve birileri aptal olduğunuzu düşünüyorsa ya da siz aptal olduğunuzu düşünüyorsanız bile, bir konuda zekisinizdir. Yıldız olmanın anahtarı tembel zekâyı taklit etmek, üretmek ve harekete geçirmektir. Göreceğimiz gibi, tembel zekâ üzerinde çalışılabilir. Daha fazla kazanıp daha az çalışmanın anahtarı, yapılacak doğru şeyi seçmek ve yalnızca yüksek değer katan o şeyleri yapmaktır.</p>

    <p class="resim"><span><img alt="22.jpg" class="_idGenPageitem-39" src="../Images/22_fmt.jpeg" /></span></p>

    <p class="paragraf">Ancak öncelikle 80/20 Kuralı’nın çalışanlara ödülü nasıl dağıttığına bakmak öğretici olur. Ödül hem dengesiz hem de adaletsizdir. Ya bundan şikâyet eder ya da Von Manstein matrisinden fayda sağlamak için kendimize çekidüzen veririz.</p>

    <p class="arabaslik_sol">Profesyonel başarı ve gelirlerde dengesizlik almış başını gidiyor</p>

    <p class="paragraf">80/20 Kuralı günümüzde çok az sayıda seçkin profesyonelin sahip olduğu çok yüksek ve gittikçe artan gelirlerden başka hiçbir alanda bu kadar meydanda değil. Hayatın her alanındaki en yeteneklilerin elde ettiği gelirin hiç bu kadar yüksek olmadığı bir dünyada yaşıyoruz. Profesyonellerin küçük bir yüzdesi, orantısız miktarda takdir, şöhret ve genellikle mevcut avantanın yüksek bir oranını elde ediyor. Günümüze ait insani çabayı, herhangi bir ülke bazında veya globalde, herhangi bir alanda ele alın. Bu alan, atletizm, beyzbol, basketbol, futbol, golf, ragbi, tenis ya da başka bir popüler spor olabilir; mimari, heykel, resim ya da başka bir görsel sanat olabilir; herhangi bir müzik kategorisi olabilir; sinema ya da tiyatro olabilir; roman, yemek kitabı ya da otobiyografi olabilir; hatta TV şovu sunuculuğu, haber sunuculuğu, politika ya da sınırları belirli herhangi başka bir alan olabilir. Hepsinde de az sayıda rakipsiz profesyonelin ismi akla gelecektir.</p>

    <p class="paragraf">Her bir ülkede kaç kişinin olduğunu düşünürsek, ilgili alanda aktif olan profesyonellerin isim sayısı ciddi biçimde azdır ve oran da genellikle düşüktür – sıklıkla yüzde 5’in epey altında. Mesleğinde “tanınmış” isimlerin sayısı çok azdır, ama ilginin tamamı onların üzerindedir. Onlara her zaman talep vardır ve her zaman haberlerdedirler. Tüketim ürünü markalarının insan karşılığıdırlar, bilinen yüzler olarak hemen takdir toplarlar.</p>

    <p class="paragraf">Aynı yoğunluk popülerlik ve ekonomik kazanımda da işler. Satılan romanların yüzde 80’den fazlası, basılı romanların yüzde 20’sinden azıdır. Aynısı başka yayıncılık kategorileri için de doğrudur: pop CD’leri ve konserler, filmler, hatta iş kitapları. Aynısı oyuncular, TV şöhretleri ya da herhangi bir spor dalı için de geçerlidir. Golfte dağıtılan para ödülünün yüzde 80’ini profesyonel golfçülerin yüzde 20’sinden daha azı alır; aynısı tenis için de geçerlidir; at yarışında da at sahiplerinin, jokeylerin ve eğiticilerin yüzde 20’sinden daha azı, galibiyetlerin yüzde 80’inden daha fazlasını alır.</p>

    <p class="paragraf">Gittikçe daha fazla piyasalaşan bir dünyada yaşıyoruz. En tepedeki isimler inanılmaz ücretlere hükmederken, o kadar iyi ya da ünlü olmayanlar görece daha az kazanıyor.</p>

    <p class="paragraf">En tepede olup herkesçe tanınmakla tepelerde bir yerde olup yalnızca birkaç meraklı tarafından tanınmak arasında büyük fark var. En tanınmış beyzbol, basketbol veya futbol yıldızları milyonlar kazanırken, onların hemen altındakiler ancak rahatça yaşayacak kadar kazanıyor.</p>

    <p class="solkucuk">Kazanan alır</p>

    <p class="paragraf">Yıldızların elde ettiği gelir ile nüfusun tamamının elde ettiği gelir arasındaki dağılım çok daha dengesiz ve mükemmel bir 80/20 Kuralı (hatta çoğu durumda 90/10 ya da 95/5) örneği oluşturuyor. Pek çok yazar<span class="dip"><a class="_idFootnoteLink" href="#footnote-225-82" id="footnote-225-82-backlink">82</a></span> yıldızların süper gelirleri için ekonomik ya da sosyolojik açıklama aramıştır.</p>

    <p class="paragraf">En ikna edici açıklama, yıldızların gelirlerini kolaylaştıran iki koşulun olduğu. Biri yıldızın pek çok insana aynı anda ulaşmasının mümkün olması. Modern iletişim yöntemleri bunu mümkün kılıyor. Janet Jackson, J. K. Rowling, Steven Spielberg, Oprah Winfrey, Paris Hilton, Roger Federer, Mariah Carey ya da David Beckham’ı ilave tüketiciye “dağıtmanın” ek maliyeti hemen hemen sıfır, çünkü yayın yapmanın, CD üretmenin ya da kitap basmanın ilave maliyeti, toplam maliyet yapısının çok küçük bir kısmı.</p>

    <p class="paragraf">Bu yıldızları erişilir kılmanın ilave maliyeti kesinlikle ikinci sırada gelen yedeğinden daha fazla değildir –yıldızın kendisinin daha yüksek bir ücret almasının dışında. Ücret milyonlarca dolar olsa bile, tüketici başına ek maliyet gerçekten çok düşüktür, genellikle birkaç sent, hatta bir sentten de azdır.</p>

    <p class="paragraf">Yıldız gelirlerinin ikinci koşulu, vasatlığın, yeteneğin alternatifi olmaması gerekliliğidir. En iyiyi elde etmek önemli olmalıdır. Bir temizlikçi diğerinden yarı yarıya daha yavaşsa, piyasa ona yarı fiyatı ödeme yapacaktır. Ama Tiger Woods, Celine Dion ya da Andrea Bocelli’nin yarısı kadar iyi olan birini kim ister? Bu durumda yıldız olmayan, hiçbir şey almadan çalışsa bile, yıldızdan büyük ölçüde daha aşağı bir ekonomik duruma sahip olur. Yıldız olmayan daha küçük bir kitleyi etkiler ve toplam maliyetteki minicik bir düşüş için çok daha düşük gelir elde eder.</p>

    <p class="solkucuk ParaOverride-15">“Kazanan alır” modern bir fenomendir</p>

    <p class="paragraf">İlginç olan şu ki, en tepedeki gelir ile geri kalan arasındaki bu dengesizlik her zaman mevcut değildi. 1940’ların ve 1950’lerin basketbol ya da futbol şampiyonları, örneğin bu kadar para kazanmazdı. Fakir ölen seçkin bir politikacı bulmak olasıydı. Ne kadar daha geriye gidersek, kazananın hepsine sahip olduğu o kadar daha az doğrudur.</p>

    <p class="paragraf">Örneğin, William Shakespeare çağdaşları arasında yetenek bakımından kuşkusuz rakipsizdi. Leonardo da Vinci de öyle. Usulen, ya da daha doğrusu, bugünün standartlarına göre, kendi çağlarının en zengini haline gelmek için dehalarından, yaratıcılıklarından ve şöhretlerinden faydalanabiliyor olmaları gerekirdi. Oysaki bugün milyonlarca orta yetenekli profesyonelin sahip olduğu kadar bir görece gelirle yetinmek zorunda kaldılar.</p>

    <p class="paragraf">Yeteneğe sunulan finansal ödüldeki dengesizlik zamanla daha fazla dile getirilir oluyor. Günümüzde gelir, yararlılığa ve pazarlanabilirliğe çok daha yakından bağlı, böylece de 80/20 bağlantısı, parasal anlamda net bir şekilde kanıtlanabildiğinden, daha rahat aşikâr oluyor. Toplumumuz bir yüzyıl, hatta bir kuşak öncesine göre açıkça daha meritokratik. Bu genellikle başta Avrupa ve bilhassa İngiltere’de böyle.</p>

    <p class="paragraf">Bobby Moore gibi en iyi futbolcular 1940’larda ya da 1950’lerde servet kazansalardı, bu durum İngiliz egemen çevrelerinde öfke yaratırdı; münasebetsizlik olurdu. 1960’ların lider yazarları Beatles’ın milyoner olduğunu keşfedince, bu durum şaşkınlık yaratmıştı. Bugün Madonna’nın en az 325 milyon dolar, J. K. Rowling’in 1 milyar dolar ve Oprah Winfrey’nin 1,5 milyar dolar ettiği gerçeği ne şaşkınlık ne de kızgınlık yaratıyor. Günümüzde rütbeye daha az, piyasaya daha fazla saygımız var.</p>

    <p class="paragraf">Diğer yeni unsur, yukarıda belirtildiği gibi, yayıncılıktaki, telekomünikasyondaki ve CD gibi tüketim ürünlerindeki teknolojik devrim. Şimdi esas düşünce geliri maksimize etmek ki, bunu da yıldızlar yapabiliyor. Yıldızlarla anlaşmanın ekstra maliyeti tek bir birey için çok fazla para anlamına gelebilir, ama tüketici başına maliyet hiçbir şeydir.</p>

    <p class="arabaslik_sol">Başarı her zaman 80/20 Kuralı’na sadık kalmıştır</p>

    <p class="paragraf">Ancak parayı bir kenara bırakır ve daha kalıcı ve önemli meselelerle (en azından yıldızlar hariç herkes için) ilgilenirsek, mesleği ne olursa olsun, başarı ve şöhretin pek az sayıda insanda yoğunlaşması her zaman doğrudur. Bize tuhaf gelen kısıtlar –örneğin sınıf ya da telekomünikasyonun yokluğu gibi– Shakespeare ve Leonardo da Vinci’nin milyoner olmasını engelledi. Ama servete kavuşmamaları başarılarını azaltmadı ya da etkinin büyük bir oranının yaratıcıların minicik bir oranından kaynaklandığı gerçeğini değiştirmedi.</p>

    <p class="arabaslik_sol">80/20 Kuralı medya dışı profesyoneller için de geçerlidir</p>

    <p class="paragraf">En çok medya yıldızları bakımından göze çarpsa ve abartılsa da 80/20 gelir kuralının eğlence dünyasıyla sınırlı olmadığı açıktır. Aslında şöhretler multimilyonerlerin yalnızca yüzde 3’ünü oluşturur. 1-10 milyon dolar dilimindeki 7 milyon civarı Amerikalının çoğunluğu herhangi bir meslek grubundandır: yöneticiler, Wall Street’çiler, en tepedeki avukatlar ve doktorlar ve benzerleri. 10-100 milyon dolar serveti olan 1,4 milyon Amerikalının bulunduğu bir üst seviyeye çıktığımızda, “fakir milyoner” kategorisine göre iki kat daha fazla girişimci vardır. Çok daha az sayıdaki (birkaç bin) 100 milyon-1 milyar dolar servete sahip Amerikalılara ulaştığımızda ise girişimciler ve para yöneticilerinin hâkimiyetini görürüz. Milyarderler kategorisinde de aynısı geçerlidir. <span class="CharOverride-11">Forbes</span> dergisinin 2007’deki hesabına göre 946 milyarder arasında en az 178 yeni ve 17 yeniden listeye giriş mevcuttur.</p>

    <p class="paragraf">Yetenek muhtemelen hep 80/20 kalıbını takip etmiştir. Teknolojinin etkisi kabaca yeteneği yaklaşık 90/10 ya da 95/5 eğrisine taşımak olmuş olabilir. Alınan karşılık eskiden belki 70/30 eğrisini takip ederdi, ama en şöhretliler için şu an kesinlikle 95/5’e, hatta daha da dengesiz bir eğriye yakın olmalı.</p>

    <p class="paragraf">80/20, hatta 99/1 çizgisi boyunca servetin dağılımı insafsız, hatta korkutucu bir hal almışa benziyor. 1990 ile 2004 arasında, kazancı en üst yüzde 1’lik dilimdeki Amerikalılar, kazançlarının yüzde 57 gibi şiştiğini gördüler. Yüzde 1’in ilk onda birindekilerin kazancı yüzde 85 yükseldi. Milyarderler için durum daha da iyiydi. 1995’te birleşik servetleri 439 milyar dolarda yalpalarken, şimdi sekiz katına çıkıp 3,5 trilyon dolara ulaştı. 2007 yılında, en az yüzde 26 artış gösterdi. 2007 milyarderlerinin üçte ikisi kesinlikle önceki yılkilerden daha zengindi, fakirleşenlerin oranı ise yalnızca yüzde 17 idi.</p>

    <p class="arabaslik_sol">Bütün bunlar hırslı için ne anlama gelir?</p>

    <p class="paragraf">Bu 80/20 dünyasında başarının kuralları nelerdir? Mega başarı karşısındaki eşitsizliklerin bu kadar fazla olduğu bir dünyada rekabet etmeyi reddedip vazgeçebilirsiniz. Ama bence bu yanlış bir karar olur. Dünya rekortmeni bir milyoner olmayı hedeflemiyor olsanız bile (ama özellikle de hedefliyorsanız), gittikçe artan 80/20 dünyasında başarılı bir kariyer için 10 altın kural var (Şekil 42’ye bakın).</p>

    <p class="paragraf">Siz ne kadar hırslı iseniz, bu kurallar da o kadar değer kazansa da, her seviyede kariyer ve hırsa uygulanabilir. Biz konuyu ayrıntılandırırken, siz bu metni kendi kariyerinize uyarlamak için 80/20 düşünürü şapkanızı takın. Von Manstein matrisini hatırlayın: İsminizin halihazırda yazılı olduğu yeri bulun; zeki, tembel ve bol kazanacağınız yeri.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt7.jpeg" /></span></p>

    <p class="_0">1. Niş bir alanda uzmanlaşın; esas becerinizi geliştirin.</p>

    <p class="_0">2. Keyif aldığınız niş bir alan seçin, sivrilip kabul görmüş bir lider olabileceğiniz bir alan olsun.</p>

    <p class="_0">3. Bilginin güç anlamına geldiğini fark edin.</p>

    <p class="_0">4. Pazarınızı ve esas müşterilerinizi belirleyin ve onlara en iyi hizmeti sunun.</p>

    <p class="_0">5. Çabanın yüzde 20’sinin getirinin yüzde 80’ine denk olduğu noktayı belirleyin.</p>

    <p class="_0">6. En iyilerden ders alın.</p>

    <p class="_0">7. Kariyerinizin başlarında serbest çalışan haline gelin.</p>

    <p class="_0">8. Mümkün olduğunca fazla net değer üreten kişi çalıştırın.</p>

    <p class="_0">9. Esas beceriniz hariç her şeyi dışarıdan satın alın.</p>

    <p class="_0">10. Sermaye kaldıracından faydalanın.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt8.jpeg" /></span></p>

    <p class="paragraf ParaOverride-8"><span class="CharOverride-13">Şekil 42:</span> Kariyer başarısının 10 altın kuralı</p>

    <p class="solkucuk">Niş bir alanda uzmanlaşın</p>

    <p class="paragraf">Uzmanlaşma hayatın muhteşem, evrensel yasalarından biridir. Yeni ekolojik nişler arayan ve benzersiz özellikler geliştiren her bir türle işte yaşamın kendisi de böyle evrilmiştir. Uzmanlaşmayan küçük bir işletme ölür. Uzmanlaşmayan bir birey ücretli köle olarak yaşamaya mahkûmdur.</p>

    <p class="paragraf">Doğadaki türlerin sayısı bilinmiyor, ama bu sayının şaşırtıcı derecede fazla olduğu kesin. İş dünyasındaki niş alanların sayısı sanılandan çok daha fazladır. Buradan yola çıkarak, geniş bir pazarda rekabet eden pek çok küçük işletme aslında kendi nişlerinde lider olabilir ve başa baş rekabetten kaçınabilir.<span class="dip"><a class="_idFootnoteLink" href="#footnote-225-83" id="footnote-225-83-backlink">83</a></span></p>

    <p class="paragraf">Bireysel olarak da birkaç şeyi, hatta tercihen tek bir şeyi çok iyi bilmek, bir sürü şeyi üstünkörü bilmekten daha iyidir.</p>

    <p class="paragraf">Uzmanlaşma, 80/20 Kuralı’nın yapısında vardır. İşe yaramasının –girdilerin yüzde 20’sinin çıktıların yüzde 80’iyle sonuçlanmasının– sebebi üretken beşte birin, üretken olmayan beşte dörtten daha uzmanlaşmış ve konuya daha uygun olmasıdır.</p>

    <p class="paragraf">80/20 Kuralı’nın işe yaradığını her gözlemlediğimizde, bu hem kaynak israfının (üretken olmayan beşte dört tarafından) hem de daha fazla uzmanlaşma gerekliliğinin bir kanıtıdır. Üretken olmayan yüzde 80, iyi olduğu konuda uzmanlaşsaydı, bir başka alanın üretken yüzde 20’si haline gelebilirdi. Bu döngü bir başka 80/20 ilintisini, ama daha yüksek bir seviyede yaratır. Eskiden üretken olmayan yüzde 80 ya da onun bir kısmı, şimdi bir başka dağılımda üretken yüzde 20 olur.</p>

    <p class="paragraf">On dokuzuncu yüzyıl Alman filozofu G. W. F. Hegel’in “diyalektik”<span class="dip"><a class="_idFootnoteLink" href="#footnote-225-84" id="footnote-225-84-backlink">84</a></span>dediği bu süreç, ilerlemenin motorunu oluşturarak hiç durmadan devam edebilir. Gerçekten de hem doğada hem de toplumda zaman içinde meydana gelen durumun tam da bu olduğu çok açık. Yüksek yaşam standartlarını körükleyen, gittikçe artan uzmanlaşma.</p>

    <p class="paragraf">Bilgisayar, elektronik alanındaki yeni bir uzmanlaşmadan doğdu; kişisel bilgisayar daha da fazla uzmanlaşmadan; modern kullanıcı dostu yazılım daha da fazla uzmanlaşmadan; CD-ROM ise aynı sürecin bir başka aşamasından.</p>

    <p class="paragraf">Gıda üretiminde devrim yaratacak olan biyoteknoloji, her yeni gelişmenin daha ileri uzmanlaşma gerektirdiği ve birbirini beslediği benzer bir yolla evrildi.</p>

    <p class="paragraf">Sizin kariyeriniz de benzer şekilde evrilmeli. Bilgi, anahtardır. Geçmiş kuşak boyunca çalışma dünyasındaki en dikkat çekici eğilimlerden biri, önceden genellikle mavi yakalı olan ama şimdi çok daha uzmanlaşmış bir bilgi teknolojisiyle işbirliği içinde uzman bilgiyle güçlendirilmiş teknisyenlerin artan gücü ve statüsüdür.<span class="dip"><a class="_idFootnoteLink" href="#footnote-225-85" id="footnote-225-85-backlink">85</a></span>Bu uzmanlar artık genellikle, teknisyenleri yöneterek değer katıyormuş gibi görünen teknolojik anlamda daha ilkel olan yöneticilerden daha güçlü ve daha iyi para kazanıyor.<span class="dip"><a class="_idFootnoteLink" href="#footnote-225-86" id="footnote-225-86-backlink">86</a></span>En temel düzeyde, uzmanlaşma nitelik gerektirir. Çoğu toplumda aranan niteliklerin yüzde 80’inden fazlası işgücünün yüzde 20’sinin elindedir. Gelişmiş toplumlardaki sınıf farklılığı gittikçe toprak ya da servet sahibi olmaktan çıkıyor ve bilgi sahibi olmaya dönüşüyor. Bilginin yüzde 80’i, insanların yüzde 20’sinin mülkiyetinde.</p>

    <p class="paragraf">Amerikan ekonomist ve devlet adamı Robert Reich Amerikan işgücünü dört gruba ayırır. En tepedeki gruba “sembolik analistler” der; sayılar, fikirler, problemler ve sözcüklerle uğraşan insanlar. Analistler, danışmanlar, mimarlar, avukatlar, doktorlar ve gazeteciler, aslında zekâsı ve bilgisi güç ve nüfuz kaynağı olan tüm çalışanlar bu gruba dahildir. İlginç bir şekilde bu gruba, bilginin yüzde 80’ini ve servetin yüzde 80’ini ellerinde tuttuklarını söylediği “şanslı beşte bir” der –bizim terimlerimizle ilk yüzde 20. Yakın zamanda herhangi bir entelektüel disiplin deneyimi yaşamış olan herkes bilir ki bilgi, derin ve ilerici bir bölümlenmeye maruz kalmaktadır. Bazı açılardan bu endişe verici, çünkü aydın kesimde de bir bütün olarak toplumda da bilgideki farklı gelişmeleri bütünleştirecek ve bize bütün bunların ne anlama geldiğini söyleyebilecek hemen hemen hiç kimse yok. Ama başka açılardan bölümlenme, uzmanlaşmaya olan ihtiyacın ve ona verilen değerin bir başka kanıtı.</p>

    <p class="paragraf">En tepedekilere giden kazançların artan eğilimini gözlemleyen birey için de bu süreç gayet umut verici. Albert Einstein ya da Bill Gates olma umudunuz olmayabilir, ama uzmanlaşmak için seçebileceğiniz, milyonlarca da olmasa da kelimenin gerçek anlamıyla yüz binlerce niş alan var. Hatta Gates gibi kendi niş alanınızı bile yaratabilirsiniz.</p>

    <p class="paragraf">Kendi niş alanınızı bulun. Epey zamanınızı alabilir, ama ayrıcalıklı bir gelire ulaşmanızın tek yolu bu.</p>

    <p class="solkucuk">Keyif aldığınız ve sivrilebileceğiniz niş bir alan seçin</p>

    <p class="paragraf">Uzmanlaşma, üzerine dikkatle düşünmeyi gerektirir. Bir alan ne kadar darsa, onu seçerken büyük bir özen göstermek o kadar önemlidir.</p>

    <p class="paragraf">Halihazırda ilgi duyduğunuz ve keyif aldığınız bir alanda uzmanlaşın. Heves ve tutkunuza hükmetmeyen hiçbir şeyde kabul görmüş bir lider haline gelemezsiniz.</p>

    <p class="paragraf">Bu sandığınız kadar zorlu bir gereklilik değil. Herkesi heyecanlandıran bir şeyler vardır; yoksa ya ölüdürler ya da ölmektedirler. Günümüzde neredeyse her hobi, her heves, her uğraşı bir iş faaliyetine dönüştürülebilir. Buna bir de diğer uçtan bakabilirsiniz. En tepeye ulaşmış olan hemen herkes bunu yaptıkları işe duydukları büyük hevesle gerçekleştirmiştir. Heves, kişisel başarıyı tahrik eder ve aynı zamanda başkalarına da heves bulaştırarak çarpan etkisi yaratır.</p>

    <p class="paragraf">Mevcut kariyeriniz sizi heveslendirmiyorsa ve hırslıysanız, onu bir kenara bırakmalısınız. Ama bu adımı atmadan önce, daha iyi bir kariyer için çözüm üretmeye çalışın. Heves duyduğunuz şeyleri listeleyin. Sonra bunların hangilerinin niş bir kariyere dönüşebileceğini değerlendirin. Sonra da en hevesli olduğunuz hangisiyse onu seçin.</p>

    <p class="solkucuk">Bilginin güç anlamına geldiğinin farkına varın</p>

    <p class="paragraf">Hevesi kariyere dönüştürmenin anahtarı bilgidir. Bir alanda herkesten daha fazla bilgi sahibi olun. Sonra bunu pazarlamanın, bir pazar ve bir grup sadık müşteri yaratmanın bir yolunu bulun.</p>

    <p class="paragraf">Az konuda çok şey bilmek yetmez. En azından bir şeyler hakkında herkesten daha fazla bilmelisiniz. Kendi niş alanınızda herkesten daha fazla bildiğinizden ve daha iyi olduğunuzdan emin olana dek uzmanlığınızı ilerletmeyi bırakmayın. Ardından sürekli pratik ve müzmin bir merakla liderliğinizi güçlendirin. Başka herkesten gerçek anlamda daha bilgili olana dek lider olmayı beklemeyin. Pazara açılma yaratıcı bir süreçtir: Sizin kendiniz için bunu nasıl yapacağınızı keşfetmeniz gerek. Belki de yakın bir alanda bilgisini pazara sunmuş başkalarının yolundan gidersiniz. Bu seçenek söz konusu değilse, o zaman aşağıdaki kuralları takip edin:</p>

    <p class="solkucuk">Pazarınızı ve esas müşterilerinizi belirleyerek onlara en iyi hizmeti sunun</p>

    <p class="paragraf">Bilginiz karşılığında size para ödeyecek olan insanlar sizin pazarınızdır. Esas müşteriler hizmetinize en yüksek değeri verenlerdir.</p>

    <p class="paragraf">Pazar, içinde iş göreceğiniz arenadır. Bu da sahip olduğunuz bilginin nasıl satılabileceğini tanımlamanızı gerektirir. Sağlam bir firmanın veya bir kişinin çalışanı mı olacaksınız, serbest zamanlı olarak bir dizi kuruma ya da kişiye mi çalışacaksınız, yoksa kişilere ya da firmalara hizmet pazarlayan (kendi emeğinizi ve başkalarının emeğini kullanarak) bir işletme mi kuracaksınız?</p>

    <p class="paragraf">Belirli durumlara özel işlemek için ham bilgi mi sunacaksınız, yoksa bilgiyi kullanarak bir ürün mü yaratacaksınız? Bir ürün mü icat edeceksiniz, başkasının yarı bitmiş ürününe değer mi katacaksınız, yoksa bitmiş ürünlerin perakendecisi mi olacaksınız?</p>

    <p class="paragraf">Esas müşteri ya da müşterileriniz faaliyetinize en yüksek değeri biçen ve yüksek ödemeli düzenli işler sağlayabilecek belirli kişiler ya da şirketlerdir.</p>

    <p class="paragraf">İster çalışan olun, ister kendi adınıza çalışın, isterse de küçük-büyük bir işveren olun, hatta devletin başı olun, süreğen başarınızın bağlı olduğu esas müşterileriniz vardır. Geçmiş başarınızın düzeyi ne olursa olsun, bu doğrudur.</p>

    <p class="paragraf">Yeri gelmişken, liderlerin esas müşteri grubunu ihmal ve hatta suistimal ettikleri için pozisyonlarını ne kadar çok kaybettikleri şaşırtıcıdır. Tenis yıldızı John McEnroe müşterilerinin izleyicileri ve hatta profesyonel tenis organizatörleri olduğunu unuttu. Bayan Thatcher (o zaman öyleydi) en önemli müşterilerinin Parlamento’daki kendi muhafazakâr üyeleri olduğunu unutmuştu. Richard Nixon, esas müşteri grubunun birliğe olan ihtiyacıyla Orta Amerika olduğunu unutmuştu.</p>

    <p class="paragraf">İşin sırrı müşteriye hizmettir, ama doğru müşteriye, görece küçük bir çabayla aşırı mutlu edebileceğiniz müşteriye.</p>

    <p class="solkucuk">Çabanın yüzde 20’sinin getirinin yüzde 80’ine denk olduğu noktayı belirleyin</p>

    <p class="paragraf">Az sayesinde çoğu elde edemiyorsanız, çalışmanın zevki olmaz. Başarmak için haftada 60-70 saat çalışmak zorunda kalıyorsanız, hep geride kaldığınızı düşünüyorsanız, işin gerekleriyle başa çıkabilmek için sürekli bir mücadele halindeyseniz, o zaman ya yanlış işi yapıyorsunuz ya da tamamen yanlış bir şekilde yapıyorsunuz demektir! Demek ki 80/20 Kuralı’ndan ya da Von Manstein matrisinden hiç faydalanmıyorsunuz.</p>

    <p class="paragraf">Kendinize sürekli altın 80/20 kavrayışlarını hatırlatın. Herhangi bir faaliyet alanında, insanların yüzde 80’i, kazanımların yalnızca yüzde 20’sini edinir; yüzde 20’si ise kazanımların yüzde 80’ini edinir. Çoğunluğun yanlış, azınlığın doğru yaptığı şey nedir? Buna değinmişken, kimdir bu azınlık? Siz de onların yaptığını yapabilir misiniz? Onların yaptığını alıp, aynısını çok daha uç bir noktada yapabilir misiniz? Aynısını yapmanın çok daha zekice ve etkili bir yolunu bulabilir misiniz?</p>

    <p class="paragraf">“Müşterilerinizle” aranızda iyi bir uyum var mı? Doğru şirkette misiniz? Doğru departmanda? Doğru işte? Görece az bir çabayla “müşterilerinizi” etkileyeceğiniz alan hangisi? Yaptığınız işten keyif alıyor musunuz, hevesli misiniz? Cevabınız hayırsa, keyif alabileceğiniz bir işe geçmek için bugünden plan yapmaya başlayın.</p>

    <p class="paragraf">İşinizi ve “müşterilerinizi” seviyor, ama zafere ulaşamıyorsanız, muhtemelen zamanınızı yanlış yönde harcıyorsunuzdur. Yüzde 80 oranında sonuç elde etmek için harcadığınız yüzde 20’lik zaman diliminde ne yapıyorsunuz? İşte onu daha çok yapın! Çok az kazanım elde ettiğinizde harcadığınız yüzde 80’lik zaman diliminde ne yapıyorsunuz? Onu daha az yapın! Bu değişikliği uygulamak için bütün normal alışkanlıklarınızı ve düzeninizi kırmanız gerekse de cevap bu kadar basit işte.</p>

    <p class="paragraf">Her pazarda, her müşteri için, her firmada, her meslekte, işleri daha verimli ve etkili yapmanın bir yolu bulunur: ama sadece biraz daha iyi değil de ani değişimlere neden olacak kadar iyi. Kendi mesleğinizdeki, sektörünüzdeki 80/20 gerçeklerini bulmak için görünenin ötesine bakın.</p>

    <p class="paragraf">Benim mesleğimde, yani yönetim danışmanlığında, cevaplar nettir. Büyük müşteriler iyidir. Büyük anlaşmalar iyidir. Bolca ucuz kıdemsiz elemanı olan geniş ekipler iyidir. Yakın müşteri ilişkileri –kişiler arası– iyidir. En tepedeki kişiyle, CEO’yla ilişki, çok iyidir. Büyük bütçeli büyük şirketlerdeki tepe yöneticilerle uzun ve yakın müşteri ilişkileri ve bolca kıdemsiz danışman kullanımı –kolay yoldan bol bol kazanç!</p>

    <p class="paragraf">Sizin iş kolunuzdaki 80/20 gerçekleri neler? Şirketler nerelerde normal ötesi, hatta gereğinden fazla kâr elde ediyorlar? İş arkadaşlarınızdan hangileri, en sevdikleri hobilere vakit ayırıp hep huzurlu görünürken başarıdan başarıya koşuyor? Bu kadar zekice yaptıkları nedir? Düşünün, düşünün, düşünün. Cevap oralarda bir yerde. Tek yapmanız gereken onu bulmak. Ama cevabı sektörün egemenlerine sormayın, iş arkadaşlarınız arasında anket yapmayın, cevabı kitaplarda aramayın. Elde edeceğiniz tek şey, zilyon kere tekrarlanmış genel geçer bilgiler olur. Cevap, sektörün kural tanımazlarında, mesleğin başına buyruklarında, ayrıksı bireylerindedir.</p>

    <p class="solkucuk">En iyilerden ders alın</p>

    <p class="paragraf">Herhangi bir alanın başarılıları, neredeyse doğaları gereği, çabanın yüzde 20’siyle sonucun yüzde 80’ini elde etmenin bir yolunu bulmuştur. Bu, liderlerin tembel olduğu ya da yeterince fedakâr olmadıkları anlamına gelmez. Liderler genellikle çok çalışır. Ama kendi alanlarında zar zor rekabet edenlerin harcadığından daha fazla olmayan bir zamana karşılık onların elde ettiği çıktı, bu zar zor rekabet edenlerin elde ettiği çıktıdan kat kat daha değerlidir. Liderler, hem nitelik hem de nicelik olarak diğerlerine taş çıkartan sonuçlar üretir.</p>

    <p class="paragraf">Bir başka deyişle, liderler farklı çalışır. Liderler genellikle aykırı tiplerdir; farklı düşünür ve hissederler. Herhangi bir alanın en iyileri, ortalama performans gösterenlerle benzer şekilde düşünüp davranmazlar. Liderler neyi farklı yaptıklarının bilincinde olmayabilir. Bunu nadiren düşünür ve ifade ederler. Ama liderler genelde başarı sırlarını açıklamasa da bunlar genellikle gözlem yapmak yoluyla ortaya çıkarılabilir.</p>

    <p class="paragraf">Önceki kuşaklar bunu gayet iyi anlamıştı. Üstadının ayaklarının dibinde oturan öğrencisi, ustasından meslek öğrenen çırak, profesöre araştırmasında yardımcı olarak öğrenen öğrenci, başarılı bir sanatçının çıraklık süresini dolduran sanatçı: Hepsi de alanlarının en iyilerini iş üstünde gözlemleyerek, yardım ve taklit ederek öğrenirlerdi.</p>

    <p class="paragraf">En iyiler için çalışmak üzere yüksek bir bedel ödemeye gönüllü olun. Onlarla zaman geçirmek için her türlü mazereti yaratabilirsiniz. İş yapışlarındaki karakteristik özellikleri çözümleyin. Olaylara farklı baktıklarını, zamanlarını farklı değerlendirdiklerini ve insanlarla farklı bir şekilde etkileşime geçtiklerini göreceksiniz. Onlar gibi, hatta o meslekteki ortalama <span class="CharOverride-11" xml:lang="en-US">modus vivendi</span>’den daha farklı bir şeyler yapamıyorsanız, asla en tepeye yükselemezsiniz.</p>

    <p class="paragraf">Bazen mesele sadece en iyiler için çalışmak değildir. Anahtar bilgi ve deneyim en iyi firmaların kolektif kültürünün içinde yerleştirilmiş olabilir. Anahtar farklılıklardadır. Önce sıradan firmalardan birinde, sonra da en iyilerinden birinde çalışıp farkı gözlemleyebilirsiniz. Örneğin ben Shell’de çalıştım ve bir sürü kısa notlar aldım. Sonra Mars şirketlerinden birinde çalışmaya başladım ve istenen cevapları alana kadar insanlarla yüz yüzde konuşmayı öğrendim. Bu ikincisi bir 20/80 pratiği idi: Çabanın yüzde 20’si, sonucun yüzde 80’ini yaratıyordu. Liderlerin böyle bir sürü 20/80 pratiği vardır.</p>

    <p class="paragraf">Gözlemleyin, öğrenin ve uygulayın.</p>

    <p class="solkucuk">Kariyerinizin başlarında serbest çalışan haline gelin</p>

    <p class="paragraf">Kendi zamanınızı geliştirin ki, başka durumlara göre beş katı daha fazla değer katabildiğiniz şeylere yoğunlaşabilesiniz. İkinci adım ise bu değerin mümkün olduğunca fazlasını kendinize ayırabilmeniz. Kariyerinizde çabucak ulaşmayı hedeflemeniz gereken ideal pozisyon, işin bütün değerini kendinize ayırabilmektir.</p>

    <p class="paragraf">Karl Marx’ın artı değer teorisi, bütün değeri işçilerin ürettiğini ve değer fazlasına, işçileri istihdam eden kapitalistler tarafından el konulduğunu belirtir. Kabaca söyleyecek olursak, kâr işçilerden çalınmış olan değer fazlasıdır.</p>

    <p class="paragraf">Saçma bir teori, ancak faydalı bir şekilde baş aşağı edilebilir. Aslında belki de ortalama çıktı üreten sıradan bir çalışan, firmayı kendi sömürüldüğünden daha fazla sömürüyordur: Şirketlerde sıklıkla çok fazla yönetici olur ve bunların çoğunluğunun kattığı net değer genellikle negatiftir. Oysaki 80/20 Kuralı’nı düzgünce uygulayan bir çalışan, muhtemelen ortalamadan kat kat daha etkili olacaktır. 80/20’yi uygulayan çalışana eşdeğerlerinden daha fazla ödeme yapılması pek olası değildir. Bu nedenle 80/20’yi uygulayan çalışan, kendi hesabına çalışarak muhtemelen daha iyi bir gelir yakalayacaktır.</p>

    <p class="paragraf">Kendi hesabınıza çalıştığınızda çıktı üzerinden ödeme alırsınız. 80/20 Kuralı’nı kullananlar için bu iyi haber.</p>

    <p class="paragraf">Henüz kendi hesabına çalışmanın uygun olmayabileceği tek durum, halen öğrenme aşamasında olmanızdır. Bir şirket ya da profesyonel firma size çok şey öğretiyorsa, bu öğrenmenin değeri, sizin yarattığınız değerle aldığınız ödeme arasındaki farktan daha önemli olabilir. Profesyonel kariyerin ilk iki üç yılındaki durum sıklıkla böyledir. Aynı durum, daha deneyimli bir profesyonelin, önceden çalıştığı firmalardan daha yüksek standartlara sahip bir firmaya yeni katıldığında da geçerlidir. Bu durumda, üst-öğrenme süresi yalnızca birkaç ay ya da en fazla bir yıl sürer.</p>

    <p class="paragraf">Bu süre sona erdiğinde kendi hesabınıza çalışmaya başlayın. Güvence konusunda fazla endişe etmeyin. Mesleki uzmanlığınız ve kullanacağınız 80/20 ilkeleri güvencenizdir. Her durumda, firmalar da artık güvence sağlayamıyor.</p>

    <p class="solkucuk">Mümkün olduğunca fazla net değer üreten kişi çalıştırın</p>

    <p class="paragraf">Güçlendirmenin ilk aşaması zamanınızı en iyi şekilde kullanmak ve ikinci aşaması da yarattığınız değeri kendinize ayırdığınızdan emin olmak ise, üçüncü aşama da başka insanların etkisini güçlendirmektir. Sizden tek bir tane var, ama potansiyel olarak istihdam edebileceğiniz çok sayıda insan var. Bu insanların az bir bölümü –ama 80/20 uygulayıcısının seçip işe alacağı kısmı– maliyetlerinden daha fazla değer üretirler.</p>

    <p class="paragraf">Bu da şu anlama gelir ki, en büyük kaldıraç gücü başka çalışanlardır. Bir dereceye kadar istihdam etmediğiniz insanları da güçlendirebilirsiniz ve güçlendirmelisiniz de: müttefikleriniz. Ama en doğrudan ve bütünlüklü kaldıracı işe aldığınız insanlardan edinebilirsiniz.</p>

    <p class="paragraf">Basit bir sayısal örnek, zihnimizde istihdam kaldıracının korkunç değerine odaklanmaya yardımcı olabilir. Varsayalım, 80/20 Kuralı’nı kullanarak iş kolunuzdaki ortalama profesyonelden beş kat daha etkili hale geldiniz. Yine varsayalım ki kendi hesabınıza çalışıyorsunuz ve böylece bu değerin tamamı size kalıyor. Demek ki yapabileceğinizin en iyisi, ortalamanın yüzde 500’ü sonuç almaktır. Ortalama üzerinden “fazla”nız, demek ki, 400 birimdir.</p>

    <p class="paragraf">Ama şimdi her biri ortalamadan üç kat daha iyi olacak şekilde eğitilmiş ya da eğitilebilecek 10 profesyoneli daha belirleyebileceğini varsayalım. Sizin kadar iyi olmayabilirler ama yine de maliyetlerinden daha fazla değer katıyor olsunlar. Yine, bu çalışanları elinizde tutabilmek için onlara piyasa rayicinden yüzde 50 daha fazla ödeme yaptığınızı varsayalım. Her biri 300 birim değer üretir ve 150 birime mal olur. Demek ki her bir çalışandan 150 birim “kâr” ya da kapitalist fazlalık elde etmiş olursunuz. 10 kişiyi işe alarak, demek ki sizin bizzat kendinizin yarattığı fazladan 400 birime ek olarak fazladan 1500 birim daha elde etmiş olursunuz. Şimdi toplam fazlalığınız 1900 birimdir, bu insanları işe almadan öncesine göre neredeyse beş kat daha fazla.</p>

    <p class="paragraf">Doğal olarak 10 çalışanda durmak zorunda değilsiniz. Tek kısıtınız, artı değer katacak çalışan bulma beceriniz ile (diğerleriyle birlikte) müşteri bulma beceriniz. Bu ikinci kısıt, normalde birincisinin yokluğunda işlemeyecektir, çünkü değer fazlası katan profesyoneller normalde hizmetleri için hazır pazarlar da bulurlar.</p>

    <p class="paragraf">Şurası açık ki, yalnızca net değer üretenleri –değeri maliyetinin çok üzerinde olanları– işe almak çok önemlidir. Tabii yalnızca en iyileri işe almanız gerektiğini söylemek yanlış olur. En büyük değer fazlası, mümkün olduğunca çok değer fazlası üretenleri işe alarak yaratılır. Bunların bazıları ortalamadan yalnızca iki kat daha iyiyken, diğerleri beş kat (ya da daha fazla) etkili olabilir. Çalışan gücünüz dahilinde, etkili olma durumu hâlâ 80/20 ya da 70/30 dağılımı gösterebilir. En büyük mutlak artı değer, oldukça asimetrik bir yetenek dağılımıyla bir arada var olabilir. Tek şart, en az süper etkili çalışanınızın da maliyetinden daha fazla değer katıyor olmasıdır.</p>

    <p class="solkucuk">Esas beceriniz hariç her şeyi dışarıdan satın alın</p>

    <p class="paragraf">80/20 Kuralı seçiciliktir. En iyi olduğunuz faaliyetlerin beşte birine yoğunlaşarak maksimum etkililik kazanırsınız. Bu kural yalnızca bireylere değil, firmalara da uygundur.</p>

    <p class="paragraf">En başarılı profesyonel firmalar ve kurumlar, en iyi oldukları iş dışında her şeyi dış kaynaklardan temin edenlerdir. Becerileri pazarlama üzerineyse, üretim işine girmezler. Asıl üstünlükleri araştırma-geliştirme işiyse, yalnızca üretim için değil, ama pazarlama ve satış için de üçüncü tarafları kullanırlar. Standartlaşmış ürünlerin hacimli üretiminde iyiyseler, “özel” ürünler ya da üst kategoriden ürünler üretmezler. Yüksek marjlı özel ürünlerde iyiyseler, kitle piyasasına girmeye kalkmazlar. Bu örnekler çoğaltılabilir.</p>

    <p class="paragraf">Dördüncü kaldıraç aşaması, mümkün olduğunca fazla dış yüklenici kullanmaktır. Kendi firmanızı mümkün olduğunca yalın tutun ve yalnızca rekabette birkaç kat üstün olduğunuz alanlara odaklanın.</p>

    <p class="solkucuk">Sermaye kaldıracından faydalanın</p>

    <p class="paragraf">Şimdiye kadar emek kaldıracını savunduk, ama sermaye kaldıracından da faydalanabilirsiniz.</p>

    <p class="paragraf">Sermaye kaldıracı, daha fazla artı değere el koymak için parayı kullanır. En basit tanımıyla, makinenin daha uygun maliyetli olduğu durumlarda emeği ikame etmek için makine satın almaktır. Günümüzde en ilginç sermaye kaldıracı örnekleri, belirli yerel koşullarda kendini zaten kanıtlamış iyi fikirleri “genele yaymak” için parayı kullanmaktır. Gerçekte, belirli bir formülün içinde kapalı kalmış, donmuş haldeki bilgi ve deneyimi çoğaltmak için sermaye kullanılır. Her çeşit yazılım dağıtımı, McDonald’s gibi hızlı yemek (ve gittikçe artan “o kadar da hızlı olmayan yemek”) restoranları formülü ve hafif içeceklerin küreselleşmesi örnekler arasında sayılabilir.</p>

    <p class="arabaslik_sol">Özet</p>

    <p class="paragraf ParaOverride-9">Kazanç gittikçe daha fazla 80/20 Kuralı sergilemekte: Kazanan her şeyi alır. Gerçekten hırslı olanlar alanlarında en tepeyi hedeflemeli.</p>

    <p class="paragraf">Kendinize dar bir alan seçin. Uzmanlaşın. Size uygun niş alanı seçin. Yaptığınız işten keyif almadığınız sürece sivrilemezsiniz.</p>

    <p class="paragraf">Başarı, bilgi gerektirir. Ama başarı, aynı zamanda, en az kaynak kullanımıyla en çok müşteri memnuniyeti sağlayacak şey hakkında da bir kavrayış gerektirir. Kaynakların yüzde 20’siyle getirinin yüzde 80’ine nasıl ulaşabileceğinizi belirleyin.</p>

    <p class="paragraf">Kariyerinizin başında öğrenilecek ne varsa öğrenin. Bunu da ancak en iyi firmalarda ve bu firmalardaki en iyi kişilerle birlikte çalışarak yapabilirsiniz; buradaki “en iyi” sizin dar niş alanınızdaki en iyidir.</p>

    <p class="paragraf">Emek kaldıracının dört biçimini de edinin. Önce kendi zamanınızı güçlendirin. İkincisi, kendi adınıza çalışarak zamanın yarattığı değerin yüzde 100’ünü de siz ele geçirin. Üçüncüsü, mümkün olduğunca fazla net değer üreten çalışanınız olsun. Dördüncüsü, sizin ve iş arkadaşlarınızın birkaç kat iyi yapmadığı her şeyi dışarıdan satın alın.</p>

    <p class="paragraf">Bütün bunları yaparsanız, kariyerinize kendi firmanızda devam edersiniz. Bu aşamada firmanın servetini artırmak için sermaye kaldıracından faydalanın.</p>

    <p class="arabaslik_sol">Parayı çoğaltmak</p>

    <p class="paragraf">Başarılı bir kariyer ilginizi çekiyorsa, muhtemelen paranızı çoğaltmak da çekiyordur. Sırasıyla Bölüm 14 ve 15’te göreceğimiz gibi, bu sanıldığından hem daha kolay hem de daha az zahmete değer.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-82-backlink" id="footnote-225-82">82</a> <span class="CharOverride-14">Bkz. Robert Frank ve Philip Cook,</span> <span class="CharOverride-15">The Winner-Take-All Society</span><span class="CharOverride-14">, New York: Free Press. 80/20 ifadesini kullanmasalar da yazarlar açıkça 80/20’ye benzer kuralların işleyişinden bahseder. Bu kadar dengesiz karşılıkların ima ettiği israfa acırlar. Ayrıca kitapta, bu bölümde bolca yararlandığım,</span> <span class="CharOverride-15">The Economist</span><span class="CharOverride-14">’ten (25 Kasım 1995, s. 134) çok akıllıca yazılmış bir makaledeki yoruma da bakabilirsiniz. Bu makale, 1980’lerin başlarında, Chicago Üniversitesi’nden bir ekonomist olan Sherwin Rose’un büyük yıldızların ekonomisi üzerine bir iki yazı yazdığına dikkat çekiyor.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-83-backlink" id="footnote-225-83">83</a> <span class="CharOverride-14">Bkz. Richard Koch,</span> <span class="CharOverride-15">The Financial Times Guide to Strategy</span><span class="CharOverride-14">, Londra: Pitman, 1995, s. 17–30.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-84-backlink" id="footnote-225-84">84</a> <span class="CharOverride-14">G. W. F. Hegel, çev. T. M. Knox,</span> <span class="CharOverride-15">Hegel’s Philosophy of Right</span><span class="CharOverride-14">, Oxford: Oxford University Press, 1953.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-85-backlink" id="footnote-225-85">85</a> <span class="CharOverride-14">Bkz. Louis S. Richman, “The new worker elite”,</span> <span class="CharOverride-15">Fortune</span><span class="CharOverride-14">, 22 Ağustos 1994, s. 44–50.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-86-backlink" id="footnote-225-86">86</a> <span class="CharOverride-14">Bu eğilim, “yönetimin ölümü”nün bir parçası, ki bu vasıtayla yöneticiler gereksiz hale getiriliyor ve yalnızca “iş yapanlar” etkin şirketlerde yer buluyor. Bkz. Richard Koch ve Ian Godden, a.g.e. (bkz. Bölüm 3, not 12).</span></p>
      </div>
    </div>
  </div>
</body>
</html>
