<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-6</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-6" xml:lang="en-GB">2</p>

    <p class="ort">80/20 ne işe yarar?</p>

    <p class="paragraf">Bölüm 1’de 80/20 Kuralı’nın arkasında yatan kavramı açıkladık; bu bölümde ise 80/20 Kuralı’nın pratikte nasıl işlediğini ve nasıl kullanabileceğinizi tartışacağız. Kuralın iki uygulaması olan 80/20 Analizi ve 80/20 Düşünüşü, yaşamınızı anlamanıza ve geliştirmenize yardımcı olacak pratik bir felsefe sağlar.</p>

    <p class="arabaslik_sol">80/20 Kuralı’nın tanımı</p>

    <p class="paragraf">80/20 Kuralı der ki, nedenler ile sonuçlar, girdiler ile çıktılar ve çaba ile alınan karşılık arasında içsel bir dengesizlik vardır. Genellikle nedenler, girdiler veya çaba iki kategoriye ayrılır:</p>

    <p class="paragraf20"></p>

    <p class="paragraf">► çok az etkisi olan çoğunluk</p>

    <p class="paragraf">► esas, baskın etkisi olan küçük azınlık</p>

    <p class="paragraf20"></p>

    <p class="paragraf">Yine genellikle sonuç, çıktı veya karşılık; sonucu, çıktıyı veya karşılığı ortaya çıkarmayı hedefleyen nedenlerin, girdilerin veya çabanın küçük bir oranından elde edilir.</p>

    <p class="paragraf">İşte bu nedenle bir elde duran nedenler, girdiler veya çaba ile diğer elde duran sonuç, çıktı veya karşılık genellikle dengesizdir. Bu dengesizlik aritmetik olarak ölçüldüğünde, 80/20 bağıntısı dengesizlik için iyi bir kıstas oluşturur – sonuçların, çıktıların veya karşılığın yüzde 80’i nedenlerin, girdilerin veya çabanın yalnızca yüzde 20’sinden elde edilmekte. Örneğin,<span class="dip"><a class="_idFootnoteLink" href="#footnote-225-19" id="footnote-225-19-backlink">19</a></span>dünyadaki enerjinin yaklaşık yüzde 80’i, dünya nüfusunun yüzde 15’i tarafından tüketiliyor. Dünyadaki zenginliğin yüzde 80’i dünyadaki insanların yüzde 20’sinin elinde.<span class="dip"><a class="_idFootnoteLink" href="#footnote-225-20" id="footnote-225-20-backlink">20</a></span>Sağlık hizmetlerinde, “nüfusun yüzde 20’si ve/veya hastalık unsurlarının yüzde 20’si kaynaklarınızın yüzde 80’ini tüketir.”<span class="dip"><a class="_idFootnoteLink" href="#footnote-225-21" id="footnote-225-21-backlink">21</a></span>Şekil 2 ve 3 bu 80/20 kalıbını göstermektedir. Bir şirketin 100 ürünü olduğunu ve en kârlı 20 ürünün bütün kârın yüzde 80’inden sorumlu olduğunu fark ettiklerini hayal edelim. Şekil 2’de, soldaki çubuk, her biri boşluğun eşit yüzde birlik dilimini işgal eden 100 ürünü kapsamaktadır.</p>

    <p class="resim"><span><img alt="2.jpg" class="_idGenPageitem-5" src="../Images/2_fmt.jpeg" /></span></p>

    <p class="paragraf">Sağdaki çubuk, şirketin 100 üründen elde ettiği toplam kârdır. En kârlı üründen gelen kârın, sağ taraftaki çubukta yukarıdan aşağı doğru doldurulduğunu düşünün. Diyelim ki en kârlı ürün, toplam kârın yüzde 20’sini oluştursun. Bu nedenle Şekil 2 soldaki alanın yüzde 1’ini kaplayan bir ürünün, yani ürünlerin yüzde 1’inin kârın yüzde 20’sini oluşturduğunu göstermektedir. Gölgeli alan bu bağıntıyı temsil ediyor.</p>

    <p class="paragraf">Çubuktan aşağı doğru, ilk 20 ürünün kârlarını elde edene kadar sırayla bir sonraki en kârlı ürünü saymaya devam edersek, bu ilk 20 ürünün toplam kârın ne kadarını yaptığını sağdaki çubukta tarayabiliriz. Bunu, bu 20 ürünün, ürün sayısının yüzde 20’sinin toplam kârın yüzde 80’ine (taralı alan) neden olduğunu (kurmaca örneğimizde) gördüğümüz Şekil 3’te gösteriyoruz. Buna karşılık, beyaz alanda bu bağıntının öbür yüzünü görebiliriz: Ürünlerin yüzde 80’i toplamda kârın yalnızca yüzde 20’sini oluşturuyor.</p>

    <p class="paragraf">80/20 sayıları yalnızca bir kıstastır, gerçek bağıntı 80/20’den farklı olabilir. Bununla birlikte 80/20 Kuralı, pek çok vakada bağıntının 50/50’dense 80/20’ye daha yakın olduğunu ileri sürer. Örneğimizdeki tüm ürünler aynı kârı doğursaydı, o zaman bağıntı Şekil 4’te gösterildiği gibi olurdu.</p>

    <p class="resim"><span><img alt="3.jpg" class="_idGenPageitem-6" src="../Images/3_fmt.jpeg" /></span></p>

    <p class="resim"><span><img alt="4.jpg" class="_idGenPageitem-7" src="../Images/4_fmt.jpeg" /></span></p>

    <p class="paragraf">Tuhaf, ama kritik olan nokta şu ki bu tip araştırmalar yürütüldüğünde, Şekil 3’ün Şekil 4’ten çok daha tipik bir kalıp olduğu ortaya çıkmaktadır. Hemen hemen her zaman ürünlerin toplamının küçük bir oranı, kârın büyük oranını üretir.</p>

    <p class="paragraf">Elbette bağıntı tam olarak 80/20 olmayabilir. 80/20 hem uygun bir metafor hem de kullanışlı bir hipotezdir, ancak yegâne kalıp değildir. Bazen kârın yüzde 80’i ürünlerin yüzde 15’inden ya da 10’undan elde edilir. Kıyaslanan rakamların toplamda 100’e tamamlanması gerekmez, ancak resim genelde dengesiz bir görünümdedir, Şekil 4’tense Şekil 3’e daha çok benzemektedir.</p>

    <p class="paragraf">Belki de talihsizlik 80 ve 20 sayılarının toplamının 100 etmesinde. Bu, sonucu şık gösteriyor (tıpkı gerçekten de 50/50, 70/30, 99/1 ya da bunun gibi başka kombinasyonların göstereceği gibi) ve kesinlikle hatırda kalıcı, ama insanların yalnızca tek bir veri grubuyla, sadece yüzde 100’le ilgilendiğimizi düşünmelerine neden oluyor. Öyle değil. İnsanların yüzde 80’i sağ elini kullanırken yüzde 20’si solak ise, bu bir 80/20 gözlemi değildir. 80/20 Kuralı’nı uygulayabilmek için, her ikisi de yüzde 100’e tamamlanan iki veri grubuna ihtiyaç vardır. Grupların biri, diğerini yüzde 100’e tamamlayan insanlar veya şeyler tarafından sahip olunan, ortaya konulan veya neden olunan değişken bir niceliği ölçen niteliktedir.</p>

    <p class="arabaslik_sol">80/20 Kuralı ne işinize yarar?</p>

    <p class="paragraf">80/20 Kuralı’nı ciddiye alan tanıdığım herkes bazı durumlarda insanın yaşamını değiştiren faydalı kavrayışlar edindiler. Siz de bu kuralla ilgili kendi kullanımlarınızın neler olabileceği üzerine çalışmalısınız: Yaratıcı bir gözle bakarsanız göreceksiniz. Üçüncü kısım (9’dan 15’e kadar olan bölümler) bu arayışta size rehberlik edecek. Ben de kendi yaşamımdan örnekler sunabilirim.</p>

    <p class="solkucuk">80/20 Kuralı bana nasıl yardımcı oldu?</p>

    <p class="paragraf">Oxford’da deneyimsiz bir öğrenciyken, öğretmenim bana asla derslere girmememi söylemişti. “Kitaplar çok daha hızlı okunabilir,” diye açıklamıştı. “Ama zevk için okumuyorsan, bir kitabı asla baştan sona kadar okuma. Çalışırken, kitabın ne anlattığını tamamını okumaktan daha hızlı bir şekilde anlayabilirsin. Sonuç bölümünü oku, sonra giriş bölümünü oku, sonra bir kez daha sonucu oku, sonra da azar azar ilgini çeken parçalara göz at.” Aslında söylediği şey, bir kitabın değerinin yüzde 80’inin sayfalarının yüzde 20’sinde ya da daha azında bulunabileceği ve çoğu insanın tamamını okumak için harcayacağı zamanın yüzde 20’sinde özümsenebileceği idi.</p>

    <p class="paragraf">Bu yöntemi benimsedim ve ilerlettim. Oxford’da sürekli değerlendirme diye bir sistem yoktur, alınan mezuniyet derecesi tamamen finallere, yani yıl sonu sınavlarına dayanır. Geçmiş sınav kâğıtlarını analiz ederek keşfettim ki, bir sınavın en az yüzde 80’i (bazen yüzde 100’ü), sınavın kapsaması gereken konuların yüzde 20’sini veya daha azını bilerek cevaplanabiliyordu. Bu nedenle sınavı yapanlar çok fazla şey hakkında makul miktarda bilgisi olan birindense, görece daha az konuda müthiş bir bilgiye sahip bir öğrenciden daha fazla etkilenebilirlerdi. Bu kavrayış benim daha etkili çalışmamı sağladı. Bir şekilde, çok sıkı çalışmadan en iyi dereceyle mezun olanlar arasına girdim. O zamanlar Oxford’daki hocaların keriz olduğunu düşünürdüm. Şimdi ise, belki de imkânsız bir şekilde, bize dünyanın nasıl işlediğini öğrettiklerini düşünmeyi tercih ediyorum.</p>

    <p class="paragraf">Shell’de çalışmaya başladım, berbat bir petrol rafinerisinde acemiliğimi geçiriyordum. Bu, ruhuma iyi gelebilirdi, ama kısa sürede fark ettim ki benim gibi genç ve deneyimsiz insanlar için en iyi ücretli işler, yönetim danışmanlığı sektöründeydi. Böylece Philadelphia’ya gittim ve Wharton’dan zahmetsiz bir MBA seçtim (Harvard’ın acemi birliği tarzı sözüm ona eğitim pratiğini küçümsüyordum). Bana oradan ayrıldığımda günlük olarak Shell’de ödenenin dört katı fazla para veren lider danışmanlık firmalarından birine katıldım. Tabii ki benim gibi genç yaştaki insanların alacağı paranın yüzde 80’i, işlerin yüzde 20’sinde yoğunlaşmış durumdaydı.</p>

    <p class="paragraf">Danışmanlık firmasında benden daha zeki bir sürü iş arkadaşım olduğundan, bir başka “butik” Amerikan strateji firmasına geçtim. Bunu belirtiyorum, çünkü burası daha önceki firmamdan daha hızlı büyüyordu, ama gerçek anlamda zeki olanlar çok daha azdı.</p>

    <p class="solkucuk">Kimin için çalıştığınız ne yaptığınızdan daha önemlidir</p>

    <p class="paragraf">Burada birçok 80/20 Kuralı paradoksuna rast geldim. Stratejik danışmanlık sektöründeki büyümenin yüzde 80’i –o zamanlar da şimdi olduğu gibi gangster avcıları gibi büyümekteydiler– o dönemde sektörün uzmanlarının toplamda yüzde 20’sinden daha azını çalıştıran firmalar tarafından gerçekleştiriliyordu. Terfilerin yüzde 80’i de yalnızca bir avuç firmada mümkündü. İnanın, yetenek pek az işe yarıyordu. İlk strateji firmasından ayrılıp ikincisine geçtiğimde, her ikisinde de ortalama zekâ düzeyini yükseltmiştim.</p>

    <p class="paragraf">Ancak kafa karıştırıcı olan şuydu ki, yeni iş arkadaşlarım eskilerinden daha etkiliydi. Peki neden? Daha fazla çalışmıyorlardı, ama 80/20 Kuralı’nı iki önemli şekilde kullanıyorlardı. Birincisi, pek çok firmada kârın yüzde 80’inin müşterilerin yüzde 20’sinden kaynaklandığının farkına varmışlardı. Danışmanlık sektöründe bunun iki anlamı vardır: büyük müşteriler ve uzun vadeli müşteriler. Büyük müşteriler büyük işler verir, ki bu da daha düşük maliyetli, daha genç danışmanları daha yüksek oranda kullanabileceğiniz anlamına gelir. Uzun vadeli müşterilerle olan ilişkiler güven oluşturur ve müşterinin başka bir danışmanlık firmasına geçmesinin kendisine yaratacağı maliyeti yükseltir. Uzun vadeli müşterilerin fiyat duyarlılığı daha az olma eğilimindedir.</p>

    <p class="paragraf">Pek çok danışmanlık firmasında gerçek heyecan kaynağı yeni müşteriler kazanmaktır. Benim yeni firmamda, mevcut büyük müşterilerle mümkün olan en uzun süre çalışanlar gerçek kahraman oluyordu. Bunu da bu müşteri kurumların üst yönetimleriyle dostluğu ilerleterek yapıyorlardı.</p>

    <p class="paragraf">Bu danışmanlık firmasının sahip olduğu ikinci önemli kavrayış, herhangi bir müşteride, alınabilecek sonuçların yüzde 80’inin en önemli meselelerin yüzde 20’sine odaklanmaktan geçmesiydi. Bunlar ille de meraklı bir danışmanın bakış açısına göre en ilginç olan meseleler değildi. Ancak rakiplerimiz meselelerin bütününe üstünkörü bir bakış atıp, sonra da tavsiyelere uymayı (ya da uymamayı) müşteriye bırakırken, biz, müşteriye doğru davranışı zorla uygulattırana kadar en önemli meseleler üzerinde harıl harıl çalışmaya devam ediyorduk. Bunun sonucunda genellikle müşterilerin kârları hızla yükselişe geçiyordu, tıpkı bizim danışmanlık bütçelerimiz gibi.</p>

    <p class="solkucuk">Başkalarını zengin etmek için mi çalışıyorsunuz, yoksa tersi mi geçerli?</p>

    <p class="paragraf">Hem danışmanlar hem de müşterileri için çaba ve alınan karşılık arasında en iyi olasılıkla sadece gevşek bir bağ olduğuna kısa süre sonra ikna oldum. Zeki olup sıkı çalışmaktansa doğru yerde olmak yeğdi. Açıkgözlü olmak ve girdilerdense sonuca odaklanmak en iyisiydi. Sonuca götüren şey birkaç önemli kavrayış üzerinden harekete geçmekti. Zeki ve çalışkan olmak değil. Ne yazık ki yıllarca suçluluk duygusu ve meslektaş baskısına uyma, beni tamamen bu derse göre hareket etmekten alıkoydu; fazlasıyla sıkı çalıştım.</p>

    <p class="paragraf">O zamana kadar danışmanlık firması birkaç yüz tane uzman personele ve ortak ya da partner olarak adlandırılan, aralarında benim de bulunduğum 30 kadar çalışana sahip olmuştu. Ama kârın yüzde 80’i, nicel olarak ortaklığın yüzde 4’ünden azını ve danışman gücünün yüzde 1’lik bir parçasını teşkil etse de tek bir kişiye, kurucuya gidiyordu.</p>

    <p class="paragraf">Kurucuyu zengin etmeye devam etmek yerine, iki kıdemsiz ortak ve ben tamamen aynı işi yapmak üzere kendi firmamızı kurmak için şirketten ayrıldık. Böylece biz de büyüyüp yüzlerce danışman çalıştırır hale geldik. Çok geçmeden üçümüz, şirkete değer katan işlerin yüzde 20’sinden daha azını yapsak da kârın yüzde 80’inden fazlasına sahip olduk. Bu da bende suçluluk duygusu yarattı. Altı yılın ardından hisselerimi diğer ortaklara satarak firmadan ayrıldım. O esnada her yıl gelirlerimizi ve kârımızı ikiye katlıyorduk ve hisselerim karşılığında iyi bir para almıştım. Kısa süre sonra, 1990’da yaşanan durgunluk, danışmanlık sektörünü vurdu. Her ne kadar size biraz sonra suçluluk duygusundan vazgeçmenizi salık verecek olsam da, bu duygu benim işime yaramıştı. 80/20 Kuralı’nı takip edenlerin bile biraz şansa ihtiyacı vardır, ben de bu konuda her zaman payıma düşenden fazlasına sahip olmuşumdur.</p>

    <p class="solkucuk">Yatırımdan kazanılan servet çalışarak kazanılan serveti gölgede bırakabilir</p>

    <p class="paragraf">Aldığım paranın yüzde 20’siyle tek bir şirketin, Filofax’ın hisselerine büyük bir yatırım yaptım. Yatırım danışmanları dehşete düşmüştü. O zamanlar halka açık şirketlerin 20’sinin hissesine sahiptim, ama sahip olduğum hisse sayısının yüzde 5’ine denk gelen bu tek firma, portföyümün yaklaşık yüzde 80’ine karşılık geliyordu. Neyse ki bu oran daha da büyümeye devam etti, çünkü takip eden üç yıl içinde Filofax hisseleri değerinin birkaç katına çıktı. 1995’te hisselerimin bir kısmını sattığımda gelirim neredeyse ilk ödediğim paranın 18 katı oldu.</p>

    <p class="paragraf">İki büyük yatırım daha yaptım; biri Belgo isminde yeni kurulan bir restoran, diğeri de o sırada hiç oteli bulunmayan MSI adında bir otel firmasıydı. Bu üç yatırım birlikte özvarlıklarımın yaklaşık yüzde 20’sini oluşturuyordu. Ama takip eden yatırım kazançlarımın yüzde 80’inden fazlasına karşılık geliyorlardı ve şu anda da çok daha büyük bir özvarlığın yüzde 80’inden fazlasını kapsamaktalar.</p>

    <p class="paragraf">14. bölümde gösterileceği üzere, çoğu uzun vadeli portföylerden kazanılan servetteki artışın yüzde 80’i yatırımların yüzde 20’sinden daha az bir miktardan gelir. Bu yüzde 20’yi iyi seçmek ve sonra da içini mümkün olduğunca doldurmak çok önemlidir. Aklıselim, bütün yumurtaları tek sepete toplamak değildir. 80/20 aklı sepeti dikkatlice seçmek, bütün yumurtaları içine koymak ve sonra da onu bir şahin gibi korumaktır.</p>

    <p class="arabaslik_sol">80/20 Kuralı’nın kullanımı</p>

    <p class="paragraf">Şekil 5’te gösterildiği gibi, 80/20 Kuralı’nı kullanmanın iki yolu vardır. Geleneksel olarak 80/20 Kuralı, nedenler/girdi/çaba ile sonuçlar/çıktı/karşılık arasındaki kesin bağıntıyı kurmak için sayısal bir yöntem olan 80/20 Analizi’ni gerektirir. Bu yöntem, hipotez olarak 80/20 bağıntısının var olduğu olasılığını kullanır ve sonra gerçek bağıntıyı ortaya çıkarmak için olguları bir araya getirir. Bu, 50/50’den 99,9/0,1’e kadar yayılan herhangi bir sonuca götürebilecek ampirik bir süreçtir. Sonuç, girdilerle çıktılar arasında bariz bir dengesizliği sergilediğinde (diyelim 65/35 bağıntısı veya daha da dengesiz bir bağıntı), o zaman bunun sonucunda normal olarak bir aksiyon alınır (Şekil 5’e bakın).</p>

    <p class="resim"><span><img alt="5.jpg" class="_idGenPageitem-8" src="../Images/5_fmt.jpeg" /></span></p>

    <p class="paragraf">80/20 Kuralı’nı kullanmanın yeni ve bütünleyici bir yolu da benim 80/20 Düşünüşü dediğim yöntemdir. Bu yöntem, sizin için önemli olan herhangi bir mesele hakkında derin düşünmeyi gerektirir ve sizden 80/20 Kuralı’nın o alanda işe yarayıp yaramadığı hakkında bir yargıda bulunmanızı ister. Daha sonra kavrayış üzerinden harekete geçebilirsiniz. 80/20 Düşünüşü veri toplamanızı veya hipotezi fiilen test etmenizi gerektirmez. Dolayısıyla 80/20 Düşünüşü bazen sizi yanlış yönlendirebilir –örneğin, bir bağıntı tanımlıyorsanız yüzde 20’nin ne olduğunu zaten bildiğinizi varsaymak tehlikelidir– ama 80/20 Düşünüşü’nün sizi yanlış yönlendirme olasılığının geleneksel düşünüşten daha az olduğunu iddia ederim. 80/20 Düşünüşü, 80/20 Analizi’nden çok daha erişilebilir ve hızlıdır. Bununla birlikte mesele aşırı önemli ise ve tahmin konusunda kendinizden emin olmakta güçlük çekiyorsanız, ikincisi tercih edilebilir.</p>

    <p class="paragraf">Önce 80/20 Analizi’ne, sonra da 80/20 Düşünüşü’ne bakalım.</p>

    <p class="arabaslik_sol">80/20 Analizi</p>

    <p class="paragraf">80/20 Analizi, karşılaştırılabilir iki veri grubunun arasındaki bağıntıyı inceler. Veri gruplarından biri her zaman insanların ya da nesnelerin evrensel kümesidir, genellikle bir yüzdeye dönüştürülebilen, 100 ya da daha büyük bir sayıdır. Diğer veri grubu ise bu insanların ya da nesnelerin, ölçülebilen ve yine bir yüzdeye dönüştürülebilen ilginç bir özelliğiyle ilgilidir.</p>

    <p class="paragraf">Örneğin, hepsi en azından zaman zaman bira içen 100 kişilik bir arkadaş grubunu incelemeye ve önceki hafta ne kadar bira içtiklerini karşılaştırmaya karar vermiş olalım. Buraya kadar bu analiz yöntemi pek çok istatistik tekniğiyle ortaktır. 80/20 Analizi’ni kendine özgü kılan, ölçümün ikinci veri grubunu azalan önem sırasına göre dizmesi ve iki veri grubundaki yüzdeler arasında karşılaştırmalar yapmasıdır. Demek ki örneğimizde, 100 arkadaşımıza önceki hafta kaç bardak bira içtiklerini soracağız ve cevapları bir tabloda büyükten küçüğe doğru dizeceğiz. Şekil 6, tablodaki en yüksek 20 ve en düşük 20’yi göstermektedir.</p>

    <p class="paragraf">80/20 Analizi iki veri grubundan (arkadaşlar ve içilen bira miktarı) yüzdeleri karşılaştırabilir. Bu vakada, biranın yüzde 70’inin arkadaşların yalnızca yüzde 20’si tarafından içilmiş olduğunu söyleyebiliriz. Bu nedenle bir 70/20 bağıntısı elde ederiz. Şekil 7’de, veriyi görsel olarak özetleyebilmek için 80/20 frekans dağılımı diyagramı (ya da kısaca 80/20 diyagramı) gösterilmiştir.</p>

    <p class="solkucuk">Adı neden 80/20 Analizi?</p>

    <p class="paragraf">Bu bağıntıları karşılaştırırken, uzun zaman önce (muhtemelen 1950’lerde) karşılaşılan en sık gözlem, ölçümlenen niceliğin yüzde 80’inin insanların ya da nesnelerin yüzde 20’sinden kaynaklandığı idi. Kesin sonuç 80/20 olsun ya da olmasın (istatistiki olarak net bir 80/20 bağıntısı pek olası değildir) bu tip dengesiz bağıntıların sembolü 80/20 olmuştur.</p>

    <p class="paragraf">Nedenlerin en alt değil en üst yüzde 20’sinden söz edilmesi, 80/20’nin genel kuralıdır. 80/20 Analizi, girdiler ile çıktılar arasındaki olası bağıntıyı ölçmek için 80/20 Kuralı’nın günümüze değin genel olarak kullanılma yöntemine, yani nicel ve ampirik bir yönteme benim verdiğim isimdir.</p>

    <p class="paragraf">Bira içen arkadaşlarımızdan edindiğimiz veriden şunu da aynı şekilde gözlemleyebiliriz ki en alt yüzde 20’de bulunan insanlar yalnızca 30 bardak, yani toplamın yüzde 3’ü miktarında bira tüketmiş. Nadiren böyle yapılsa da buna 3/20 bağıntısı demek de son derece yerinde olurdu. Vurgu, hemen her zaman baskın kullanıcılara ya da nedenlere yapılır. Bir bira üreticisi, bir promosyon yapmak ya da bira içenlerin ürün gamı hakkında ne düşündüğünü öğrenmek istediğinde, en tepe 20’ye bakmak çok daha faydalı olacaktır.</p>

    <p class="paragraf">Ayrıca arkadaşlarımızın birlikte ne kadarlık bir yüzdesinin toplam bira tüketiminin yüzde 80’ine karşılık geldiğini de bilmek isteyebiliriz. Bu vakada tablonun gösterilmeyen (orta) kısmı incelendiğinde, 10 bardakla 28. en fazla içici olan Mike G., kümülatif toplamı 800 bardağa çıkarmıştır. Böylece bu bağıntıya 80/28 diyebiliriz: toplam biranın yüzde 80’i, arkadaşlarımızın yalnızca yüzde 28’i tarafından içilmiş.</p>

    <p class="paragraf">80/20 Analizi’nin herhangi bir bulgu grubunda meydana gelebileceği bu örnekten açıkça anlaşılabilir.</p>

    <p class="paragraf">Şurası açık ki, dengesizlik olduğu durumlarda tekil bulgular daha ilginç ve potansiyel olarak daha faydalıdır. Örneğin arkadaşlarımızın her birinin tam 8’er bardak içtiğini görseydik, bira üreticisi, grubumuzu bir promosyon ya da araştırma için kullanmaya çok da meraklı olmayacaktı. O zaman bu vakada 20/20 bağıntısına (biranın yüzde 20’si arkadaşlarımızın “en üst” yüzde 20’lik dilimi tarafından içilmiş) ya da 80/80 bağıntısına (biranın yüzde 80’i arkadaşlarımızın yüzde 80’i tarafından içilmiş) ulaşacaktık.</p>

    <p class="resim"><span><img alt="6.jpg" class="_idGenPageitem-9" src="../Images/6_fmt.jpeg" /></span></p>

    <p class="resim"><span><img alt="7.jpg" class="_idGenPageitem-10" src="../Images/7_fmt.jpeg" /></span></p>

    <p class="solkucuk">80/20 bağıntısını en iyi çubuk diyagramlar gösterir</p>

    <p class="paragraf">80/20 Analizi’ni göstermenin en iyi yolu iki çubuk şekliyle resmetmektir – tam da bizim örneğimizde olduğu gibi! (Yukarıdaki Şekil 2-4 çubuk diyagramlardır.) Şekil 8’deki ilk çubuk, en tepede en çok bira içenden başlayıp en altta en az bira içenle bitecek şekilde, her biri alanın yüzde 1’ini dolduran ve 100 bira içen arkadaşımızdan oluşmaktadır. İkinci çubuk, arkadaşlarımızın her birinin (ve hepsinin) içtiği toplam bira miktarından oluşmaktadır. Herhangi bir noktada, arkadaşlarımızın verili bir yüzdesinin ne kadar biraya karşılık geldiğini görebiliriz.</p>

    <p class="paragraf">Şekil 8 tablodan neyi çıkardığımızı göstermektedir (ayrıca Şekil 7’de de görebiliriz): Bira içenlerin ilk yüzde 20’si, içilen biranın yüzde 70’ini tüketmiştir. Şekil 8’deki basit çubuklar veriyi Şekil 7’den alır ve soldan sağa değil de yukarıdan aşağı sergiler. Hangi sergileme şeklini tercih ettiğiniz önemli değildir. Biranın yüzde 80’ini arkadaşlarımızın ne kadarlık bir yüzdesinin içtiğini resmetmek istiyorsak, Şekil 9’daki gibi, 80/28 bağıntısını göstermek için çubukları biraz farklı çizmemiz gerekecekti: Arkadaşlarımızın yüzde 28’i biranın yüzde 80’ini içti.</p>

    <p class="resim"><span><img alt="8.jpg" class="_idGenPageitem-11" src="../Images/8_fmt.jpeg" /></span></p>

    <p class="solkucuk">80/20 Analizi ne için kullanılır?</p>

    <p class="paragraf">Genelde, tanımladığı bağıntıyı değiştirmek veya ondan daha iyi faydalanmak için!</p>

    <p class="paragraf">Bir kullanım şekli, bağıntının kilit nedenlerine –çıktıların yüzde 80’ine neden olan girdilerin yüzde 20’si (ya da kesin sayılar her neyse)– yoğunlaşmaktır. Bira içen ilk yüzde 20, tüketilen biranın yüzde 70’inden sorumluysa, bu yüzde 20’den kendine mümkün olduğunca fazla pay çıkarabilmek için ve de muhtemelen onların bira tüketimini daha da artırmak için bir bira üreticisinin üzerinde yoğunlaşacağı grup bu olacaktır. Hangi açıdan bakarsanız bakın, bira üreticisi tüketimin sadece yüzde 30’undan sorumlu olan yüzde 80’lik bira içicilerini göz ardı etmeye karar verebilir; bu da işi büyük ölçüde kolaylaştırır.</p>

    <p class="paragraf">Benzer şekilde, kârının yüzde 80’inin müşterilerinin yüzde 20’sinden kaynaklandığını fark eden bir firma, bu bilgiyi, bu yüzde 20’yi mutlu tutmaya ve onlarla yürüyen işi artırmaya odaklanmak için kullanmalıdır. Bu, bütün müşteri gruplarına eşit ilgi göstermekten daha faydalı olduğu kadar, daha kolaydır da. Yine bir firma kârının yüzde 80’inin ürünlerinin yüzde 20’sinden kaynaklandığını fark ederse, bu ürünlerden daha fazla satmak için daha fazla çaba harcamalıdır.</p>

    <p class="paragraf">Aynı fikir 80/20 Analizi’nin iş dünyası dışındaki uygulamaları için de geçerlidir. Boş zamanlarınızdaki tüm faaliyetlerinizden aldığınız zevki analiz edip bu zevkin yüzde 80’ini, boş zamanlarınızın yalnızca yüzde 20’sini oluşturan faaliyetlerin yüzde 20’sinden aldığınızı fark ettiyseniz, bunlara ayırdığınız zamanı yüzde 20’den en azından yüzde 80’e çıkarmanız mantıklı olacaktır.</p>

    <p class="paragraf">Bir diğer örnek olarak ulaşımı ele alalım. Trafik sıkışıklığının yüzde 80’i yolların yüzde 20’sinde meydana gelir. İşe gitmek için her gün aynı yolu kullanıyorsanız, beklemelerin kabaca yüzde 80’inin genellikle kavşakların yüzde 20’sinde meydana geldiğini bilirsiniz. Kavşakların sıkışıklık yaratan yüzde 20’sinde ışıklandırmaya özel önem göstermek trafik yetkililerinin sergileyebileceği duyarlı bir davranış olurdu. Böyle bir uygulamanın yüzde 100’lük bir zaman diliminde kavşakların yüzde 100’ü için yapılmasının maliyeti çok fazla olacakken, günün yüzde 20’sinde lokasyonların kilit yüzde 20’lik dilimi için yapılması, paranın doğru harcanması anlamına gelir.</p>

    <p class="paragraf">80/20 Analizi’nin ikinci temel kullanım alanı, çıktının yalnızca yüzde 20’sine katkıda bulunan “düşük performanslı” yüzde 80’lik girdi hakkında bir şeyler yapmaktır. Belki hafif bir ürün çıkarılarak bu nadiren içki içenler daha fazla içmeye ikna edilebilir. Belki de “düşük performanslı” boş zaman faaliyetlerinden daha fazla zevk almanın yollarını arayabilirsiniz. Eğitimde interaktif öğrenme sistemleriyle artık üniversite hocalarının kullandığı, derse katılımın yüzde 80’inin öğrencilerin yüzde 20’si tarafından gerçekleştirildiği 80/20 Kuralı’yla mücadele etmek için, herhangi bir öğrenciye rastgele soru sorma şeklindeki tekniğin benzeri kullanılmakta. Amerika’daki alışveriş merkezlerinde kadınların (nüfusun hemen hemen yüzde 50’si) tüm alışverişin (dolar bazında) yüzde 70’inden sorumlu oldukları anlaşıldı.<span class="dip"><a class="_idFootnoteLink" href="#footnote-225-22" id="footnote-225-22-backlink">22</a></span>Erkeklerin yaptığı yüzde 30’luk alışverişi artırmanın bir yolu onlara özel tasarlanmış mağazalar kurmak olabilir. 80/20 Analizi’nin bu ikinci uygulaması bazen gayet faydalı olsa ve düşük performanslı imalathanelerin üretkenliğini artırmak için sektörde büyük etki yaratsa da, ilk kullanıma göre daha zordur ve tatmin düzeyi düşüktür.</p>

    <p class="solkucuk">80/20 Analizi’ni doğrusal yöntemle uygulamayın</p>

    <p class="paragraf">80/20 Analizi’nin kullanım alanlarını ele alırken, kısaca potansiyel yanlış kullanımlarına da değinmeliyiz. Bütün diğer basit ve etkili araçlar gibi 80/20 Analizi de yanlış anlaşılabilir, yanlış uygulanabilir ve farklı bir kavrayışa vasıta olmak yerine sıradan eşkıyalığı haklı çıkarmaya hizmet edebilir. 80/20 Analizi’ni uygunsuz bir şekilde ve doğrusal bir yöntemle uygulamak masum hatalara da neden olabilir –yanlış akıl yürütmelere karşı sürekli uyanık olmalısınız.</p>

    <p class="paragraf">Kitap piyasasından bir örnekle bunu açıklayayım. Çoğu zaman ve çoğu yerde satılan kitapların yüzde 80’inin, bütün kitap konularının yüzde 20’sini oluşturduğunu göstermek kolaydır. 80/20 Kuralı konusunda derinleşenler için bu şaşırtıcı değildir. Kitapçıların kitap stoklarının kapsamını daraltmaları veya aslında özellikle “çok satanlara” yoğunlaşmaları gerektiğini söylemek kısa yoldan sonuca varmak gibi görünebilir. Ancak ilginç olan şu ki, pek çok durumda kapsamı daraltmak kârı yukarı çekeceğine daha da düşürmüştür.</p>

    <p class="paragraf">Bu, 80/20 Kuralı’nı iki sebepten dolayı geçersiz kılmaz. Buradaki kilit değerlendirme, satılan kitapların dağılımı değil, müşterilerin ne istediğidir. Müşteri bir kitabevine gitme zahmetine katlanıyorsa, makul bir kitap çeşitliliği bulmak ister (böyle bir beklentiyle gitmedikleri kiosk ya da süpermarketlerin tersine). Kitabevleri kârlarının yüzde 80’inden sorumlu olan müşterilerin yüzde 20’sine odaklanmalı ve bu yüzde 20’nin ne istediğini anlamalıdır.</p>

    <p class="paragraf">Diğer sebep de şu ki (müşterilerin aksine) kitapları göz önüne alırken bile önemli olan satışların dağılımı değil (satışların yüzde 80’ini temsil eden kitapların yüzde 20’si) kârın dağılımıdır (kârın yüzde 80’ini üreten kitap konularının yüzde 20’si). Çok büyük bir sıklıkla bunlar sözüm ona çok-satanlar değil, tanınmış yazarlarca yazılan kitaplardır. Aslına bakarsanız, ABD’de yapılan bir araştırma “çok satanların, toplam satışın yaklaşık yüzde 5’ini temsil ettiğini” ortaya koymuştur.<span class="dip"><a class="_idFootnoteLink" href="#footnote-225-23" id="footnote-225-23-backlink">23</a></span>Gerçek çok-satanlar, genellikle asla grafiklere giremeyen ama yıllar boyu güvenilir bir kısmı yüksek marjlarla satılan bu kitaplardır. Aynı araştırma şu yorumda bulunmaktadır: Ana envanter sezonlar boyu satan bu kitapları ifade eder. Bunlar, genellikle belli bir konuda satışların aslan payı anlamına gelen 80/20 Kuralı’ndaki “80”dir. Bu etkileyici bir örnektir. Kilit soru her zaman “hangi müşteriler ve ürünler kârın yüzde 80’ini üretiyor?” olduğundan, asla 80/20 Analizi’ni geçersiz kılmaz. Ama analizin uygulama şekli üzerinde yeterince açık seçik düşünmemenin tehlikelerini gösterir. 80/20 Kuralı’nı kullanırken seçici ve muhalif olun. Asıl olanın gerçekten herkesin gözünü diktiği değişken –bu vakada en yeni çok-satanlar listesindeki kitaplar– olduğu fikrine kanmayın. Bu, doğrusal düşünüştür. 80/20 Analizi’nden edinilebilecek en değerli kavrayış, her zaman başkalarının ihmal ettiği doğrusal olmayan bağıntıları incelemekten çıkar. Ayrıca 80/20 Analizi, zaman içindeki değişimleri bir araya getirmek yerine, belli bir noktada durumun dondurulmuş bir karesine dayandığından, farkında olmadan yanlış veya eksik kareyi dondurursanız, hatalı bir görünüm elde edersiniz.</p>

    <p class="arabaslik_sol">80/20 Düşünüşü ve gereklilik nedeni</p>

    <p class="paragraf">80/20 Analizi son derece kullanışlıdır. Ancak çoğu kişi doğuştan analist değildir ve hatta analistler bile her karar vermeleri gerektiğinde durup verileri inceleyemezler, yoksa hayat sekteye uğrardı. Çoğu karar analiz sonucu alınmaz ve bilgisayarlarımız ne kadar akıllı olsa da asla böyle olmayacaktır. Bu yüzden 80/20 Kuralı’nın gündelik yaşamımızda bize rehberlik etmesini istiyorsak, 80/20 Analizi’nden daha az analitik ve daha hızlı ulaşılabilen bir şeye ihtiyaç duyarız. Bu şey, 80/20 Düşünüşü’dür.</p>

    <p class="paragraf">80/20 Düşünüşü, gündelik yaşamda 80/20 Kuralı’nın nicel olmayan uygulamaları için kullanılmasına benim verdiğim isimdir. 80/20 Analizi’nde olduğu gibi, girdiler ile çıktılar arasındaki olası bir dengesizlikle ilgili bir hipotezle yola çıkıyoruz, ancak veri toplayıp bunları analiz etmek yerine tahminde bulunuyoruz. 80/20 Düşünüşü, meydana gelen gerçekten önemli az sayıda şeyi tespit etmemizi ve geriye kalan önemsiz şeyler kitlesini göz ardı etmemizi gerektirir ve alıştırmalarla buna olanak sağlar. Bize ayrıntılara boğulmadan büyük resmi görmeyi öğretir.</p>

    <p class="paragraf">80/20 Düşünüşü verilerin ve analizin mükemmel olduğu nedenlere hapsedilemeyecek kadar değerlidir. Nicel olarak ortaya çıkan her gram kavrayışa karşılık, sezgisel ve izlenimle edinilen kilolarca kavrayış olmalı. İşte bu nedenle veriyle desteklense bile 80/20 Düşünüşü onunla sınırlı kalmamalıdır.</p>

    <p class="paragraf">80/20 Düşünüşü’nü kullanmak için kendimize sürekli şöyle sormalıyız: Yüzde 80’e neden olan yüzde 20 nedir? Cevabı otomatikman bildiğimizi asla varsaymamalı, üzerinde yaratıcı bir biçimde düşünmek için biraz zaman ayırmalıyız. Ivır zıvır bir sürü şeyin karşısında yaşamsal olan, o sayıca az girdi veya neden nedir? Arka plandaki gürültüde boğulan akılda kalıcı melodi nerededir?</p>

    <p class="paragraf">Daha sonra 80/20 Düşünüşü, 80/20 Analizi’nden elde edilen sonuçlarla aynı şekilde kullanılır: davranışı değiştirmek ve normal olarak en önemli yüzde 20’ye yoğunlaşmak. Etkinliği katlı­­yorsa, 80/20 Düşünüşü’nün işe yaradığını anlarsınız. 80/20 Dü­­şünüşü’nden kaynaklanan aksiyon, bizi çok daha az şeyden çok daha fazlasını almaya götürmelidir.</p>

    <p class="paragraf">80/20 Kuralı’nı kullanırken sonuçlarının iyi veya kötü olacağını ya da gözlemlediğimiz etkili güçlerin mutlaka yararlı olacağını varsaymayız. Kendi bakış açımıza göre yararlı olup olmadıklarına karar verir ya da bu azınlıktaki etkili güçlere, doğru yönde biraz daha ivme katar veya işleyişlerine nasıl ket vuracağımızı bulmaya çalışırız.</p>

    <p class="arabaslik_sol">80/20 Kuralı genel geçer bilgiyi tersine çevirir</p>

    <p class="paragraf">80/20 Kuralı uygulaması şunları yapmamızı gerektirir:</p>

    <p class="paragraf20"></p>

    <p class="paragraf">► Sıradan çabayı öne çıkarmak yerine istisnai üretkenliği övmek</p>

    <p class="paragraf">► Tam saha koşmak yerine kestirmeleri bulmak</p>

    <p class="paragraf">► Olası en az çabayla yaşamlarımız üzerinde kontrol sağlamak</p>

    <p class="paragraf">► Detaylı değil, seçici olmak</p>

    <p class="paragraf">► Birçok konuda iyi performans peşinde koşmaktansa az sayıda konuda mükemmellik için çaba göstermek</p>

    <p class="paragraf">► Gündelik yaşamımızda mümkün olduğunca fazla işi başkalarına havale etmek veya dışarıya yaptırmak; bunun için vergi sistemi tarafından cezalandırılmaktansa teşvik edilmek (işi kendimiz yapmak yerine bahçıvan, oto tamircisi, dekoratör veya diğer uzmanları bol bol kullanmak)</p>

    <p class="paragraf">► Kariyerimizi ve işverenimizi olağandışı bir özenle seçmek ve mümkünse çalışan olmak yerine işveren olmak</p>

    <p class="paragraf">► Yalnızca en iyi olduğumuz ve en çok zevk aldığımız işi yapmak</p>

    <p class="paragraf">► İroniyi ve tuhaflıkları ortaya çıkarabilmek için yaşamın normal dokusunun altına bakmak</p>

    <p class="paragraf">► Önem taşıyan her alanda çabanın hangi yüzde 20’sinin geri dönüşün yüzde 80’ine götürdüğünü bulup çıkarmak</p>

    <p class="paragraf">► Her fırsatın peşinden koşmak yerine, sakin olup daha az çalışmak ve 80/20 Kuralı’nın işimize yarayacağı sınırlı sayıda çok değerli hedefe kilitlenmek</p>

    <p class="paragraf">► Yaratıcılığımızın doruğunda olduğumuz ve yıldızların başarıyı garantilemek üzere doğru dizilime geçtiği, yaşamımızda pek az bulunan şu “şanslı olaylar dizisi”nden en iyi şekilde yararlanmak</p>

    <p class="solkucuk">80/20 Kuralı’nın sınırları olmaz</p>

    <p class="paragraf">Hiçbir faaliyet alanı 80/20 Kuralı’nın etkisinden muaf değildir. Filin şeklini algılamaya çalışan altı kör bilge Hintli gibi, çoğu kullanıcı 80/20 Kuralı’nın kapsamının ve gücünün yalnızca küçük bir kısmının farkındadır. 80/20 düşünürü olmak aktif katılım ve yaratıcılık gerektirir. 80/20 Düşünüşü’nden fayda sağlamak istiyorsanız, bunu yapmak zorundasınız!</p>

    <p class="paragraf">Başlamak için iyi bir zaman. Organizasyonunuza uygun uygulamalarla işe başlamak istiyorsanız, hemen ikinci kısma geçin. Burada 80/20 Kuralı’nın önemli iş uygulamalarının çoğu bulunmaktadır. Bu kuralı kullanarak yaşamınızda önemli ilerlemeler kaydetmek sizin için daha acilse, üçüncü kısma atlayın. Burada 80/20 Kuralı’nı gündelik yaşamlarımızın örgüsüyle ilişkilendirecek özgün bir deneme bulacaksınız.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-19-backlink" id="footnote-225-19">19</a> <span class="CharOverride-14">Yazarın hesaplamasının dayanağı: Donella H. Meadows, Dennis L. Meadows ve Jorgen Randers</span> <span class="CharOverride-15">Beyond the Limits</span><span class="CharOverride-14">, London: Earthscan, 1992, s. 66f.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-20-backlink" id="footnote-225-20">20</a> <span class="CharOverride-14">Yazarın hesaplamasının dayanağı: Lester R. Brown, Christopher Flavin ve Hal Kane,</span> <span class="CharOverride-15">State of the World</span><span class="CharOverride-14">, London: Earthscan, 1992, s. 111, kendisinin dayanağı, Ronald V. A. Sprout ve James H Weaver,</span> <span class="CharOverride-15">International Distribution of Income</span><span class="CharOverride-14">: 1960–1987, Working Paper No 159, Department of Economics, American University, Washington DC, Mayıs 1991.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-21-backlink" id="footnote-225-21">21</a> <span class="CharOverride-14">“Strategic planning futurists need to be capitation-specific and epidemiological”,</span> <span class="CharOverride-15">Health Care Strategic Management</span><span class="CharOverride-14">, 1 Eylül 1995.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-22-backlink" id="footnote-225-22">22</a> <span class="CharOverride-14">Malcolm Gladwell, “The science of shopping”,</span> <span class="CharOverride-15">New Yorker</span><span class="CharOverride-14">, 4 Kasım 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-23-backlink" id="footnote-225-23">23</a> <span class="CharOverride-14">Mary Corrigan ve Gary Kauppila,</span> <span class="CharOverride-15">Consumer Book Industry Overview and Analysis of the Two Leading Superstore Operators</span><span class="CharOverride-14">, Chicago, Illinois: William Blair &amp; Co, 1996.</span></p>
      </div>
    </div>
  </div>
</body>
</html>
