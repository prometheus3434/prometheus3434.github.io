<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-13</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-13" xml:lang="en-GB">8</p>

    <p class="ort">Yaşamsal olan az sayıda şey size başarı kazandırır</p>

    <p class="paragraf">80/20 Kuralı’nın radarı ve otopilotu vardır. Radar bize kavrayış sağlar: Fırsatları ve tehlikeleri tespit etmemize yardımcı olur. Otopilot ise kaderimizi hâlâ ellerimizde tuttuğumuzu bilerek, iş alanımızda dolanmamıza ve önemli olabilecek müşterilerle ve başka herkesle konuşmamıza olanak tanır. 80/20 Kuralı’nın mantığı birkaç basit noktayı kavramamızı ve içselleştirmemizi gerektirir; sonra her ne yapıyorsak rahatça “80/20 düşünüp”, “80/20 hareket edebiliriz”.</p>

    <p class="solkucuk">Birkaç şey her zaman birçok şeyden daha önemlidir</p>

    <p class="paragraf">Bu her zaman doğru olmakla birlikte, başlangıçta inanması zordur. Bize yol gösterecek sayısal verilerimiz ya da 80/20 Dü­şü­nü­şü’müz yoksa, birçok şey, gerçekte daha önemli olan birkaç şeyden her zaman daha önemli görünür. Konuyu zihnimizde kabullensek bile, odaklanmış faaliyete doğru bir sonraki sıçrayışı yapmak zordur. “Yaşamsal azları” beyninizin en önünde tutun. Ve “işe yaramaz çoklar”dansa “yaşamsal azlara” daha fazla zaman ve çaba sarf edip etmediğinizi gözden geçirmekten vazgeçmeyin.</p>

    <p class="solkucuk">İlerleme, kaynakları düşük değerli kullanımdan yüksek değerli kullanıma taşımaktır</p>

    <p class="paragraf">Bireysel girişimciler gibi, serbest piyasalar da kaynakları düşük üretkenlikteki alanlardan yüksek üretkenlik ve verim sağlayan alanlara kaydırırlar. Ancak, günümüzün aşırı karmaşık şirketleri ya da devlet bürokrasisi bir yana, ne piyasalar ne de girişimciler bunu hakkıyla yapmakta. Her zaman israfın oluşturduğu bir kuyruk vardır, genellikle de çok uzun bir kuyruk, kaynakların yüzde 80’inin değerin yalnızca yüzde 20’sini ürettiği bir kuyruk. Bu da gerçek girişimciler için her zaman arbitraj fırsatları yaratır. Girişimsel arbitrajın kapsamı her zaman hafife alınır.</p>

    <p class="solkucuk">Değerin çoğunu az sayıda çalışan katar</p>

    <p class="paragraf">En iyi çalışanlar –yani yaptıkları işe en iyi uyan ve en çok para kazandıran şeyleri yapan çalışanlar– muazzam artı değer üretir. Bu genellikle kendilerine ödenenin çok ötesindedir. Normalde bunun gibi çok az sayıda çalışan vardır. Çoğunluk, aldıklarından biraz fazlasını katar. Büyük bir azınlık (ki genellikle yine de çoğunluk) sundukları katkıdan fazlasını alır. Daha büyük ve daha fazla alana yayılmış şirketler, kaynakların yanlış dağıtımının en fazla olduğu yerlerdir.</p>

    <p class="paragraf">Her büyük, güdümlü şirket, hizmetin karşılığını yanlış tahsis eden örgütlü bir kumpastır. Firma ne kadar büyük ve karmaşıksa, kumpasın boyutu ve başarısı o kadar büyük olur. Şirketlerde çalışanlar ya da buralarla kapsamlı iş ilişkileri olanlar, bazı çalışanların paha biçilmez olduğunu bilir. Onlar masraflarının çok ötesinde değer katarlar. Çoğu çalışan, masrafından çok daha az değer katan yolculardır. Bazıları, belki yüzde 10-20’si, tazminatını hesaba katmadığınızda bile negatif değer yaratır.</p>

    <p class="paragraf">Bunun meydana gelmesinde pek çok sebep vardır: Gerçek performansın ölçülmesinin zorluğu; yöneticilerin politik becerileri ve beceriksizlikleri; sevdiklerimizi desteklemeye karşı yok edilmesi zor eğilimimiz; iş rolünün en az bireysel performans kadar ya da daha fazla önemli olması gerektiğine dair saçma ama hâkim düşünce; genellikle ekip çalışmasını teşvik etmek için yerinde bir arzuyla desteklenen eşitlikçiliğe karşı tamamen insani eğilim. İsraf ve aylaklık, karmaşıklık ile demokrasinin buluştuğu yere doğru yönelir.</p>

    <p class="paragraf">Yakın zamanda bir yatırım bankasının yöneticisine, aşırı büyük yıllık ikramiye havuzunu nasıl paylaştıracağıyla ilgili tavsiyede bulundum. Müşterim, mutluluğu ve başarı kaynağı piyasa eksikliklerini belirleyip bundan faydalanmak olan, kendi çabalarıyla aşırı zengin olmuş bir işadamı. Piyasaya tutkuyla inanıyor. Ayrıca, ikramiye havuzundaki yüzlerce çalışandan ikisinin geçen yıl kendi bölümündeki kazancın yüzde 50’sinden fazlasını yarattığını da biliyor; onun iş alanında bunu ölçmek kolay. Ama ona, toplam havuzun yarıdan fazlasını bu iki kişiye vermesini önerince dehşete düştü. İlerleyen zamanda, kattığından daha fazla değeri götürdüğünü ikimizin de bildiği (ama sempatik bir insan ve bankanın keskin zekâlı elemanlarından olan) bir yöneticinin durumuna sıra geldi. Neden ikramiyesini sıfırlamıyoruz, diye önerdim. Bir kez daha dostum bunu hiç düşünmemişti: “Vay canına, Richard, zaten geçen senekinin çeyreğine düşürmüştüm ama daha ileri gitmeye cesaret edemem.” Ancak bu durumda bu yönetici burada çalışmak için bankaya para ödemeliydi. Neyse ki bu zor soruna bir çözüm bulundu. İkramiye sıfıra indirildi. O yönetici şimdi bir miktar değer katabildiği bir işe yerleşti.</p>

    <p class="paragraf">Muhasebe sistemleri adil ödüllendirmenin düşmanıdır, çünkü paranın gerçekte nereden kazanıldığını belirsiz hale getirmekte kesinlikle üstlerine yoktur. İşte bu yüzden, insani zaaflar dışında, performans ve ödül arasındaki dengesizlik; büyük ve karmaşık firmalarda, küçük işletmelerden daha fazladır. Dört çalışanı olan bir girişimci, departman bazında kâr-zarara ihtiyaç duymadan, organizasyona kimin ne kadar para kazandırdığını bilir. Büyük bir şirketin CEO’su, yanıltıcı muhasebe verilerine ve insan kaynakları müdürünün (korku salan sözcükler!) sağladığı filtreye güvenmek zorundadır. Büyük firmalarda en iyi performans gösterenlerin almaları gerekenden az ve ortalama yönetici kitlesinin ise hak ettiğinden fazla almaları şaşırtıcı olmasa gerek.</p>

    <p class="solkucuk">Marjlar çok çeşitlidir</p>

    <p class="paragraf">Marjlar –değer ile maliyet arasındaki, çaba ile alınan karşılık arasındaki– her zaman çok değişkendir. Yüksek-marjlı faaliyetler toplam faaliyetlerin küçük bir bölümünü, ama toplam marjların çoğunluğunu oluşturur. Biz kaynakların doğal dağılımına karışmasak, bu dengesizlikler daha da belirgin olurdu. Ama biz kafamızı kuma gömüp (muhasebe sistemleri işine geldiği gibi özel olarak bu amaç için uçsuz bucaksız kumsallar sağlar) bizim ve firmalarımızın yaptıklarının çoğunluğunun, azınlıktaki yüksek-marjlı faaliyetlerden çok daha az değerli olduğu gerçeğini kabullenmeyi reddederiz.</p>

    <p class="solkucuk">Kaynaklar her zaman yanlış dağıtılmıştır</p>

    <p class="paragraf">Düşük marjlı faaliyetlere çok fazla ve yüksek marjlı faaliyetlere çok az kaynak aktarırız. Ama bizim bütün çabalarımıza rağmen, yüksek marjlı faaliyetler büyümeye devam eder ve sübvanse edilmiş faaliyetler kendi momentumlarını yaratmakta başarısız olur. Kaynaklar elverişli ise, yüksek marjlı faaliyetlerin yarattığı durgunluk yüzünden, düşük marjlı faaliyetler yeniden yatırım için çok az, hiç ya da negatif katkı sunmaya devam ederken gittikçe daha fazla kaynak tüketir.</p>

    <p class="paragraf">En iyi faaliyetlerin ne kadar iyi gittiğine ve sorunlu alanların düzlüğe çıkmasının ne kadar uzun sürdüğüne sürekli şaşırırız. İkincisi genellikle hiç gerçekleşmez. Bunu fark etmemiz hemen hemen her zaman çok uzun sürer ve ancak yeni bir yöneticinin, bir kriz ya da yönetim danışmanının işe karışmasıyla çoktan yapmış olmamız gereken şeyi yaparız.</p>

    <p class="solkucuk">Başarı küçümseniyor ve yeterince kutlanmıyor</p>

    <p class="paragraf">Başarıya yeterince değer verilmiyor, yeterince kutlanmıyor ve başarıdan yeterince faydalanılmıyor. Genellikle şansın yaver gitmesi olarak görülüp baştan savılıyor. Ama şans da tıpkı tesadüf gibi sandığımız kadar sık gerçekleşmez. “Şans” idrak edemediğimiz başarı için kullandığımız bir kelime. Şansın arkasında her zaman, biz fark etmeyi başaramasak da fazladan kazanç yaratan yüksek etkinlikte bir mekanizma bulunur. Kendi “şansımıza” inanamadığımızdan, değer yaratan verimli döngüleri çoğaltamaz, onlardan fayda sağlayamayız.</p>

    <p class="solkucuk">Denge durumu yanıltıcıdır</p>

    <p class="paragraf">Hiçbir şey sonsuza kadar sürmez ve hiçbir şey hiçbir zaman dengede değildir. İnovasyon yegâne sabittir. İnovasyon her zaman direnç görür ve genellikle de geciktirilir, ama nadiren yok edilebilir. Başarılı yenilikler statükodan çok daha fazla verimlidir; onun üstesinden gelebilmesi için öyle de olması gerekir. Belli bir noktanın ötesinde, etkili bir inovasyonun ivmesi kaçınılmaz olur. Kişisel, kurumsal ve ulusal başarı, keşifte ya da hatta pazarlanabilir yenilikler yaratmakta değil, inovasyonun kaçınılmaz hale gelmek üzere olduğu noktayı tespit edip sonra da varsa bir değeri bunu kullanmakta yatar.</p>

    <p class="paragraf">Hayatta kalmak için değişim zorunludur. Yapıcı değişiklik en etkin olanı kavramayı ve o kazanan yola doğru odaklanmayı gerektirir.</p>

    <p class="solkucuk">Büyük zaferler hep küçük başlar</p>

    <p class="paragraf">Küçük başlayan bir şeyden sonunda her zaman büyük bir şey elde edilir. Küçük davalar, küçük ürünler, küçük firmalar, küçük pazarlar, küçük sistemler: Bütün bunlar hep büyük bir şeylerin başlangıcıdır. Ama nadiren böyle görülürler. Dikkatimiz genellikle zaten var olan büyük kütlededir, küçük bir olayda aşikâr olan eğilimde değil. Bir şey ancak çoktan büyüdükten sonra, büyüme artık yavaşlamaya başladığında farkına varırız. Servet kazananlar, büyümeyi daha hâlâ küçükken ve ivme halindeyken fark eden pek az kişidir. Büyümeyi deneyimleyenler bile servet yaratma değerinin ya da potansiyelinin nadiren farkına varırlar.</p>

    <p class="arabaslik_sol">50/50 düşünmekten vazgeçin</p>

    <p class="paragraf">50/50 düşünmekten vazgeçip 80/20 düşünmeye başlamak için büyük çaplı bir yeniden eğitime ihtiyacımız var. Şekil 35 bazı ipuçları içeriyor.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt.jpeg" /></span></p>

    <p class="_0">► Asimetriyi aklınızdan çıkarmayın. Yüzde 20’nin yüzde 80’e denk gelmesini umun. Yüzde 80’in de yüzde 20’ye denk gelmesini umun.</p>

    <p class="_0">► Umulmayanı umun. Yüzde 20’nin yüzde 80’e yol açmasını ve yüzde 80’in yüzde 20’yi doğurmasını umun.</p>

    <p class="_0">► Her şeyin –zamanınızın, organizasyonunuzun, piyasanızın ve karşınıza çıkan herkesin veya her ticari işletmenin– nitelikli bir yüzde 20’ye sahip olduğunu düşünün: o şeyin özü, gücü, değeri, sıradan çoğunluğun gizlediği esas iyiliği barındıran küçük kısım. Bu güçlü yüzde 20’yi arayın.</p>

    <p class="_0">► Görünmeyen yüzde 20’yi ve gizli yüzde 20’yi arayın. Orada o; bulun onu. Bir ticari faaliyet beklentilerin ötesinde başarı yakalarsa, bu yüzde 20’lik bir faaliyettir – ve daha gidecek çok yolu vardır.</p>

    <p class="_0">► Yarının yüzde 20’sinin bugünün yüzde 20’sinden farklı olmasını bekleyin. Yarının yüzde 20’sinin tohumu, kaynağı nerede olabilir? Yüzde 20’lere evrilecek ve yüzde 80’e bedel olacak yüzde 1’ler nerede? Önceki sene yüzde 1 olan yüzde 3’ler nerede?</p>

    <p class="_0">► Yüzde 80’leri –kolay cevaplar, bariz gerçekler ve çoğunluk, güncel yükümlülükler, geleneksel akıl, hâkim uzlaşılar– zihninizden uzaklaştıracak ustalığı geliştirin. Bunların hiçbiri ne göründüğü gibidir ne de en adi metal kadar dahi değerlidir. Bu yüzde 80’ler manzaradaki kocaman mürekkep lekeleri gibidir, yüzde 20’lerin ötesini görmenizi engeller. Bu çirkin lekelerin kenarından bakın, üzerinden bakın, altından bakın, içinden bakın. Nasıl yaparsanız yapın, ama onları görmezden gelin, yoklarmış gibi davranın. Zor bulunan yüzde 20’leri ele geçirmek için vizyonunuzu özgürleştirin.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt1.jpeg" /></span></p>

    <p class="paragraf ParaOverride-8"><span class="CharOverride-13">Şekil 35:</span> Nasıl 80/20 düşünmeli?</p>

    <p class="paragraf20"></p>

    <p class="paragraf">Ancak psikologlar der ki, düşünce ve davranışlar uygun aksiyon alınarak değiştirilebilir, tam tersi de doğrudur. 80/20 düşünmeye başlamanın en iyi yolu, 80/20’yi eyleme geçirmeye başlamaktır, tıpkı 80/20’yi eyleme geçirmenin en iyi yolunun 80/20 düşünmeye başlamak olduğu gibi. Bunları birbirine bağlı olarak denemelisiniz. Şekil 36’da 80/20’yi eyleme geçirmek üzerine ipuçları bulunmaktadır.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt2.jpeg" /></span></p>

    <p class="_0">► Yüzde 20’ye denk gelen bir eylem gördüğünüz zaman, koşun ona; kendinizi onunla sarıp sarmalayın; dalın içine; kendinize mal edin; uzmanı olun; tapının ona; öncüsü, ortağı, savunucusu ve vazgeçilmez müttefiki olun. Ondan en iyi şekilde yararlanın. Bu en iyi şekil sizin hayal gücünüzün ötesindeyse, hayal gücünüzü katlayın.</p>

    <p class="_0">► Karşınıza çıkan herhangi bir yüzde 20’yi yakalamak, büyütmek ve ondan faydalanmak için emrinizde olan bütün kaynakları kullanın – yetenek, para, dostlar, iş ortakları, ikna yeteneği, itibarınız, organizasyonunuz, neyiniz varsa, neyi yürütebiliyorsanız.</p>

    <p class="_0">► Başkalarıyla bol bol ittifak yapın, ama yalnızca yüzde 20’lik dilimdeki insanlarla ve güçlü ittifaklar olan bunların yüzde 20’siyle birleşin. Sonra da ittifaklarınızı başka yüzde 20’liklerle birleştirmeye bakın.</p>

    <p class="_0">► 80/20 arbitrajından faydalanın. Mümkün olduğunda kaynakları yüzde 80’lik faaliyetlerden yüzde 20’lik faaliyetlere kaydırın. Buradan elde edeceğiniz kazanç büyük olacaktır, çünkü bu oldukça gelişkin bir arbitrajdır. Çok değerli olmayan bir şeyi, değişimin her iki tarafında da kazanç sağlayarak aşırı değerli hale getirmek için kullanırsınız.</p>

    <p class="_0">► 80/20 arbitrajının iki ana aracı vardır: İnsan ve para ya da para yerine geçen, paraya çevrilebilecek varlıklar.</p>

    <p class="_0">► Yüzde 20’lik dilimdeki insanları (kendiniz de dahil olmak üzere) yüzde 80’lik faaliyetlerden yüzde 20’lik faaliyetlere taşıyın.</p>

    <p class="_0">► Parayı yüzde 80’lik faaliyetlerden yüzde 20’lik faaliyetlere taşıyın. Mümkünse ve çok riskli değilse, bu süreçte kaldıraç (gearing) kullanın. Eğer gerçekten yüzde 80’i yüzde 20’lik faaliyetlere kaydırıyorsanız, risk genellikle algılanandan daha düşüktür. İki çeşit para kaldıracı bulunur. Biri borçlanmadır. Diğeri ise başkalarının parasını (BP) borç değil de özkaynak olarak kullanmaktır. Yüzde 80’lik faaliyetler için BP’nı kullanmak alışkanlık yapar, tehlikeli ve risklidir. Sonu hüsran olur. Yüzde 20’lik faaliyetler için kullanılan BP herkese kazandırır. Gayet adil bir şekilde sizi de en çok kazanan yapar.</p>

    <p class="_0">► Yeni yüzde 20’lik faaliyetler geliştirin. Başkalarından (başka çalışanlardan, başka ürünlerden, başka sektörlerden, başka entelektüel ortamlardan, başka ülkelerden) yüzde 20’lik fikirler çalın. Bunları kendi yüzde 20’lik arka bahçenize uyarlayın.</p>

    <p class="_0">► Yüzde 80’lik faaliyetleri acımadan kesip atın. Yüzde 80’lik zaman, yüzde 20’lik zamandan çalar. Yüzde 80’lik müttefikler, yüzde 20’lik müttefiklere ayrılması gereken yeri işgal eder. Yüzde 80’lik varlıklar, fonları yüzde 20’lik faaliyetlerden mahrum bırakır. Yüzde 80’lik iş ilişkileri yüzde 20’lik olanların yerine geçer. Yüzde 80’lik organizasyonlarda veya yerlerde bulunmak, yüzde 20’lik olanlarda zaman geçirmenizin önüne geçer. Yüzde 80’lik bir yerde yaşamak, yüzde 20’lik bir yere taşınmanızı engeller. Yüzde 80’lik faaliyetlere harcanan zihinsel enerji, yüzde 20’lik projelerden çalar.</p>

    <p class="resim"><span><img alt="ciz.png" class="_idGenPageitem-36" src="../Images/ciz_fmt3.jpeg" /></span></p>

    <p class="paragraf ParaOverride-8"><span class="CharOverride-13">Şekil 36:</span> Nasıl 80/20 hareket etmeli?</p>

    <p class="paragraf20"></p>

    <p class="paragraf">İşte gördüğünüz gibi. 80/20 düşünün, 80/20 davranın. 80/20 Kuralı’nı görmezden gelenler ortalama getiriye mahkûmdur. Onu kullananlar ise istisnai başarının sorumluluğuna katlanmalıdır.</p>

    <p class="arabaslik_sol">Üçüncü kısma geçerken</p>

    <p class="paragraf">80/20 Kuralı iş dünyasındaki değerini ve Batı’da ve Asya’da işletmelerin şaşırtıcı bir başarı yakalamasına sunduğu katkıdaki değerini kanıtladı. İş hayatını sevmeyenler ya da 80/20 Kuralı’ndan haberdar olmayanlar dahi haberdar olan azınlığın gerçekleştirdiği ilerlemeden etkilenmiş durumdalar.</p>

    <p class="paragraf">Gelgelelim 80/20 Kuralı yaşama dair bir ilkedir, iş dünyasına değil. Kökleri iktisat biliminde yatar. İş dünyasında işe yaramasının sebebi dünyanın işleyiş şeklini yansıtmasıdır, yoksa iş dünyasında 80/20 Kuralı’na özel olarak uyan bir şeyler olması değil. Her durumda 80/20 Kuralı ya doğrudur ya değil; iş arenasının içinde veya dışında her test edilişinde hep iyi iş görmektedir. Olay şu ki bu kural ticari işletme sınırları dahilinde çok daha sıklıkla denenmiştir.</p>

    <p class="paragraf">80/20 Kuralı’nın gücünü özgür bırakmanın ve onu iş dünyasının ötesinde de kullanmanın tam zamanı. İş hayatı ve kapitalist sistem yaşamın heyecan verici ve önemli parçaları, ama bunlar temelde birer yöntemdir; yaşamın kılıfıdır, içeriği değil. Yaşamın en değerli parçası bireylerin manevi ve maddi yaşamlarında, kişisel ilişkilerde ve toplumun karşılıklı ilişkilerinde ve değerlerinde yatar.</p>

    <p class="paragraf">Üçüncü kısım, 80/20 Kuralı’nı kendi yaşamlarımızla başarıyla ve mutlulukla ilişkilendirmeye çalışmaktadır. Buraya kadar üzerinden geçtiklerimizden daha spekülatif ve daha az kanıta sahiptir, ama çok daha büyük bir potansiyel öneme sahiptir. Okuru, başlamakta olduğumuz bilinmeyene doğru keşifte işbirliğine çağırıyoruz.</p>
  </div>
</body>
</html>
