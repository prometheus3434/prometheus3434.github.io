<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>1-5</title>
  <link href="../Styles/idGeneratedStyles.css" rel="stylesheet" type="text/css" />
  <meta content="urn:uuid:ddcbbe75-f902-4d4b-880a-46d91c0e22cf" name="Adept.expected.resource" />
</head>

<body id="x1" xml:lang="tr-TR">
  <div class="Basic-Text-Frame">
    <p class="split"></p>

    <p class="anabaslik" id="_idParaDest-5" xml:lang="en-GB">1</p>

    <p class="ort">80/20 Kuralı’na hoş geldiniz</p>

    <p class="arayazi">Uzunca bir süre Pareto Kanunu [80/20 Kuralı] ekonomi sahnesine, manzaradaki sapkın bir taş gibi ağır ağır girdi; kimsenin açıklayamadığı ampirik bir ilke.</p>

    <p class="paragraf ParaOverride-7"><span class="CharOverride-16">Josef Steindl</span><span class="dip"><a class="_idFootnoteLink" href="#footnote-225-2" id="footnote-225-2-backlink">2</a></span></p>

    <p class="paragraf20"></p>

    <p class="paragraf">80/20 Kuralı gündelik yaşamda her akıllı insan tarafından, her organizasyon ve her sosyal grup, toplumun her formu tarafından kullanılabilir ve kullanılmalıdır. Bu kural bireylerin ve grupların daha az çabayla daha fazlasına erişmelerine yardımcı olabilir. 80/20 Kuralı kişisel yararlılığı ve mutluluğu artırabilir. Kurumların kârlılığını ve her türlü organizasyonun verimliliğini katlayabilir. Hatta kamu hizmetlerinde maliyetleri düşürürken niteliği ve niceliği yükseltmenin anahtarı da buradadır. 80/20 Kuralı<span class="dip"><a class="_idFootnoteLink" href="#footnote-225-3" id="footnote-225-3-backlink">3</a></span> üzerine bir ilk olan bu kitap, bu kuralın, modern yaşamın baskısıyla başa çıkmanın ve onun ötesine geçmenin en iyi yöntemlerinden biri olduğunu hem kişisel hem de iş deneyimiyle doğrulayarak, ateşli bir inançla yazılmıştır.</p>

    <p class="arabaslik_sol">80/20 Kuralı nedir?</p>

    <p class="paragraf">80/20 Kuralı; sonucun, çıktının veya alınan karşılığın çok büyük bölümünün çok az sayıda sebebin, girdinin veya çabanın sonucu olduğunu, bu yüzden çıktının büyük bölümünün sebebin veya girdinin çok az bir kısmından kaynaklandığını iddia eder.</p>

    <p class="paragraf">Kelime anlamıyla açıklayacak olursak, örneğin işimizde ulaştığımız başarının yüzde 80’ini harcadığımız zamanın yüzde 20’sinden elde ederiz. Böylece neresinden bakarsanız bakın, çabamızın beşte dördü, gerçekten neredeyse tamamı büyük ölçüde anlamsızlaşıyor. Elbette bu da normalde beklentilerimize ters.</p>

    <p class="paragraf">Yani 80/20 Kuralı diyor ki; sebepler ile sonuçlar, girdiler ile çıktılar, çaba ile kazanım arasında, bütünün ayrılmaz bir parçası olarak var olan bir dengesizlik mevcut. 80/20 bağıntısı, bu dengesizliğe dair iyi bir ölçüt sunuyor. Tipik örnekler, çıktının yüzde 80’inin girdinin yüzde 20’sinden geldiğini gösterir. Sonuçların yüzde 80’i sebeplerin yüzde 20’sinden kaynaklanır. Elde edilen şeyin yüzde 80’i çabanın yüzde 20’sinden gelir. Şekil 1’de bu tipik örnekleri görebilirsiniz.</p>

    <p class="paragraf">İş hayatında 80/20 Kuralı’nın doğrulanmış birçok örneği vardır: Satışların yüzde 80’i genelde ürünlerin yüzde 20’sinden gelir; aynı şekilde müşterilerin de yüzde 20’si aynı sonucu doğurur. Ürünler ile müşterilerin yüzde 20’si genellikle organizasyon kârının yüzde 80’ini yaratır.</p>

    <p class="paragraf">Toplumda suçun yüzde 80’ini suçluların yüzde 20’si işler. Motorcuların yüzde 20’si kazaların yüzde 80’ine neden olur. Evlenenlerin yüzde 20’si boşanma istatistiklerinin yüzde 80’ini oluşturur (sürekli yeniden evlenip boşananlar istatistikleri saptırıyor ve evliliğe sadakatin kapsamıyla ilgili orantısız karamsarlıkta bir izlenim doğuruyor). Çocukların yüzde 20’si eğitimle ilgili mevcut niteliklerin yüzde 80’ine erişiyor.</p>

    <p class="paragraf">Evde halılarınızın yüzde 20’si, yüzde 80 oranında yıpranır. Zamanınızın yüzde 80’inde kıyafetlerinizin yüzde 20’sini giyersiniz. Hırsıza karşı alarmınız varsa, yanlış alarmların yüzde 80’ini olası sebeplerin yüzde 20’si oluşturacaktır.</p>

    <p class="paragraf">İçten yanmalı motor, 80/20 Kuralı’nın önünde eğilen muhteşem bir örnektir. Enerjinin yüzde 80’i yanma esnasında kaybolur ve yalnızca yüzde 20’si tekerleklere ulaşır; bu yüzde 20’lik girdi, çıktının yüzde 100’ünü oluşturur!<span class="dip"><a class="_idFootnoteLink" href="#footnote-225-4" id="footnote-225-4-backlink">4</a></span></p>

    <p class="resim"><span><img alt="1.jpg" class="_idGenPageitem-4" src="../Images/1_fmt.jpeg" /></span></p>

    <p class="solkucuk">Pareto’nun buluşu: sistematik ve öngörülebilir denge yokluğu</p>

    <p class="paragraf">80/20 Kuralı’nın temelini oluşturan model, bundan tam 100 yıl önce, 1897’de İtalyan ekonomist Vilfredo Pareto (1848v 1923) tarafından bulunmuştu. O günden bu yana bu keşif “Pareto Kuralı, Pareto Kanunu, 80/20 Kuralı, En Az Çaba Kuralı, Dengesizlik Kuralı” gibi çeşitli isimlerle anılagelmiştir. Biz bu kitapta ona 80/20 Kuralı diyeceğiz. Özellikle iş insanları, bilgisayar analistleri ve kalite mühendisleri olmak üzere pek çok önemli ve başarılı insan üzerindeki gözle görülmeyen nüfuzu sayesinde 80/20 Kuralı, modern dünyayı şekillendirmeye yardımcı olmuştur. Öte yandan zamanımızın en büyük gizlerinden biri olarak da kalmaya devam etmektedir – hatta 80/20 Kuralı’nı bilen ve kullanan seçkin bir duayen grup bile onun gücünün ancak çok küçük bir bölümünden faydalanabilmektedir.</p>

    <p class="paragraf">Peki, Vilfredo Pareto’nun keşfettiği neydi? Pareto, on dokuzuncu yüzyıl İngilteresi’ndeki servet ve gelir kalıplarını inceliyordu. Gelirin ve zenginliğin çoğunun, örneklemindeki azınlık bir insan grubuna gittiğini fark etti. Belki de bunda o kadar da şaşırtıcı bir şey yoktu. Ancak son derece anlamlı olduğunu düşündüğü iki olguyu daha keşfetmişti. Bunlardan biri, (ilgili toplam nüfusun yüzdesi olarak) insan grubu oranı ile bu grubun sahip olduğu gelir, yani servet miktarı arasında tutarlı bir matematiksel bağıntı olduğuydu.<span class="dip"><a class="_idFootnoteLink" href="#footnote-225-5" id="footnote-225-5-backlink">5</a></span>Basitleştirecek olursak, nüfusun yüzde 20’si servetin<span class="dip"><a class="_idFootnoteLink" href="#footnote-225-6" id="footnote-225-6-backlink">6</a></span> yüzde 80’ine sahipse, o zaman yüzde 10’un, diyelim servetin yüzde 65’ine ve yüzde 5’in de yüzde 50’sine sahip olduğunu yanılma payı olmaksızın tahmin edebilirsiniz. Buradaki kilit nokta yüzdeler değil, servetin nüfusa dağılımının beklendiği üzere dengesiz olduğu gerçeğidir.</p>

    <p class="paragraf">Pareto’yu gerçekten heyecanlandıran bir diğer bulgu da bu dengesizlik kalıbının farklı zamanlara veya farklı ülkelere ait verilerde tutarlı bir şekilde tekrarlanıyor oluşuydu. Gerek İngiltere’nin eski çağlarına ait olsun, gerekse de kendi zamanından ya da tarihten derleyebildiği diğer ülkelere ait başka verilerde olsun, aynı kalıbın matematiksel bir kesinlikle sürekli kendini tekrar ettiğini fark etti.</p>

    <p class="paragraf">Bu tuhaf bir tesadüf müydü, yoksa ekonomi bilimi ve toplum için büyük önemi olan bir şey miydi? Servet ya da gelir dışında başka şeylerle ilgili veri gruplarına uygulansa işe yarar mıydı? Pareto olağanüstü bir yenilikçiydi, çünkü ondan önce hiç kimse iki ilintili veri grubunu –bu vakada gelir ya da mülk sahipleri sayısına nazaran gelir ya da servetin dağılımı– ele alıp bu iki veri grubu arasındaki yüzdeleri karşılaştırmamıştı. (Günümüzde bu yöntem sıradan hale gelmiş, iş dünyası ve ekonomi biliminde çığır açan buluşlara önayak olmuştur.)</p>

    <p class="paragraf">Ne yazık ki, buluşunun önemini ve geniş kapsamını fark etse de Pareto bunu açıklamakta çok yetersizdi. O öldükten sonra Mussolini’nin faşistleri tarafından gasp edilen, seçkin sınıfın rolü üzerine yoğunlaşan bir dizi enteresan ama tutarsız sosyolojik teorilere yelken açılmıştı. 80/20 Kuralı’nın önemi bir kuşak için keşfedilmemiş halde kaldı. Özellikle Amerika’da<span class="dip"><a class="_idFootnoteLink" href="#footnote-225-7" id="footnote-225-7-backlink">7</a></span> olmak üzere birkaç ekonomist bunun önemini fark etse de iki paralel, ama tamamen farklı öncünün 80/20 Kuralı’yla statükoyu rahatsız etmeye başlaması ancak İkinci Dünya Savaşı’ndan sonrasını bulmuştu.</p>

    <p class="solkucuk">1949: Zipf’in en az çaba kuralı</p>

    <p class="paragraf">Bu öncülerden biri, Harvard’da filoloji profesörü olan George K. Zipf’ti. Zipf 1949’da, esasen Pareto Kuralı’nın yeniden keşfi ve detaylandırılmış hali olan “En Az Çaba Kuralı”nı keşfetti. Zipf’in kuralı şöyle diyordu: Kaynaklar (insan, mal, zaman, beceri ya da üretken olan her türlü şey) kendilerini işi minimize etmek üzere düzenlemeye eğilimlidirler, ki böylece herhangi bir kaynağın yaklaşık yüzde 20-30’u, o kaynakla ilintili aktivitenin yüzde 70-80’ine tekabül eder.<span class="dip"><a class="_idFootnoteLink" href="#footnote-225-8" id="footnote-225-8-backlink">8</a></span></p>

    <p class="paragraf">Profesör Zipf bu dengesiz kalıbın tutarlı bir şekilde yinelendiğini göstermek için nüfus istatistiklerinden, kitaplardan, filolojiden ve endüstriyel davranışlardan faydalandı. Örneğin, 1931’de Philadelphia’nın 20 blokluk bir bölgesindeki bütün evlilikleri analiz etti ve bu evliliklerin yüzde 70’inin, bu bölgenin yüzde 30’luk bir kısmında oturan insanlar arasında gerçekleştiğini kanıtladı.</p>

    <p class="paragraf">Şans eseri Zipf, bir başka yasayla düzensizliği aklayarak dağınık masalar için bilimsel bir gerekçe de sağlamıştı: Kullanım sıklığı, sık kullanılan eşyaları bize yaklaştırır. Akıllı sekreterler sık kullanılan dosyaların dosyalanmaması gerektiğini çoktan bilirler!</p>

    <p class="solkucuk">1951: Juran’ın yaşamsal azlar kuralı ve Japonya’nın yükselişi</p>

    <p class="paragraf">80/20 Kuralı’nın diğer öncüsü, 1950-90’ların Kalite Devrimi’nin arkasındaki adam olan, Romanya doğumlu Amerikalı mühendis, muhteşem kalite gurusu Joseph Moses Juran’dı (1904). Alternatif olarak “Pareto Kuralı” ve “Yaşamsal Azlar Kuralı” diye adlandırdığı şeyi, yüksek kaliteli ürün araştırmalarıyla neredeyse eşanlamlı kılmıştı.</p>

    <p class="paragraf">Juran 1924’te Bell Telephone System’ın üretim bölümü olan Western Electric’e katılmış, kurumun endüstri mühendisi olarak başladığı görevinde daha sonraları dünyanın ilk kalite danışmanlığına yükselmişti.</p>

    <p class="paragraf">Bulduğu büyük fikir, kalite hatalarının kökünü kazımak, sanayi ve tüketim ürünlerinin güvenilirliğini artırmak için diğer istatistiksel yöntemlerle birlikte 80/20 Kuralı’nı kullanmaktı. Juran’ın çığır açan <span class="CharOverride-11">Kalite Kontrol Elkitabı</span> ilk kez 1951’de basılmış ve 80/20 Kuralı’nı gayet kapsamlı bir anlatımla göklere çıkarmıştı:</p>

    <p class="paragraf20"></p>

    <p class="arayazi">Ekonomist Pareto, servetin de aynı şekilde [Juran’ın kalite kayıplarıyla ilgili gözlemleri gibi] düzensiz bir biçimde dağıldığını buldu. Pek çok başka örnek de bulunabilir – suçlular arasında suçun dağılımı, tehlikeli işlerde kazaların dağılımı, vs. Pareto’nun eşitsiz dağılımı, servet dağılımı ve kalite kayıpları dağılımı için geçerliydi.<span class="dip"><a class="_idFootnoteLink" href="#footnote-225-9" id="footnote-225-9-backlink">9</a></span></p>

    <p class="paragraf20"></p>

    <p class="paragraf">Amerika’nın önemli sanayicilerinin hiçbiri Juran’ın teorileriyle ilgilenmedi. 1953’te Japonya’ya davet edildiğinde orada algıları açık bir dinleyici kitlesiyle karşılaştı. Birkaç Japon firmasıyla birlikte çalışmak için orada kaldı ve tüketim ürünlerinin değerini ve kalitesini dönüştürdü. Ancak 1970’lerden itibaren, Japonların Amerikan sanayisi için bir tehdit olduğu açığa çıktıktan sonra, Juran Batı’da da ciddiye alındı. Japonlara verdiği hizmetin aynısını vermek için Amerika’ya geri döndü. 80/20 Kuralı bu global kalite devriminin tam merkezindeydi.</p>

    <p class="solkucuk">1960’lardan 1990’lara: 80/20 Kuralı’nı kullanarak ilerleme</p>

    <p class="paragraf">80/20 Kuralı’nın ayırdına varan ve kullanan ilk ve en başarılı kurumlardan biri IBM’di, ki bu da 1960 ve 1970’lerde eğitim alan çoğu bilgisayar sistem uzmanının konuya aşina olmasını açıklamaya yardımcı oldu.</p>

    <p class="paragraf">1963’te IBM, bir bilgisayarın zamanının yüzde 80’ini, işletim kodlarının yüzde 20’sini yürütmeye harcadığını keşfetti. Şirket, bu en çok kullanılan yüzde 20’nin daha erişilebilir olmasını sağlamak için derhal işletim yazılımını yeniledi, böylelikle IBM bilgisayarları uygulamaların büyük çoğunluğunda rakiplerin makinelerinden daha verimli ve daha hızlı hale geldi.</p>

    <p class="paragraf">Bir sonraki jenerasyonun kişisel bilgisayarlarını ve yazılımlarını geliştirenler –örneğin Apple, Lotus, Microsoft– 80/20 Kuralı’nı çok daha büyük bir hevesle uyguladılar ve eskiden bilgisayarlardan köşe bucak kaçan günümüzün meşhur “mankafaları” da dahil olmak üzere yeni bir grup müşteri için makinelerini daha ucuz ve daha kolay kullanılır hale getirdiler.</p>

    <p class="solkucuk">Kazanan alır</p>

    <p class="paragraf">Pareto’dan bir yüzyıl sonra, 80/20 Kuralı’nın sonuçları, süperstarlara ve mesleklerinin tepesinde yer alan çok az sayıda kişiye akan astronomik kazançlarla ilgili yakın tarihli bir tartışmada su yüzüne çıktı. Film yönetmeni Steven Spielberg 1994’te 165 milyon dolar kazandı. En yüksek ücreti alan avukat olarak Joseph Jamial’a 90 milyon dolar ödenmişti. İşinin ehli az sayıda film yönetmeni ya da avukat bu meblağların çok küçük bir bölümünü kazanabilir elbette.</p>

    <p class="paragraf">Yirminci yüzyıl, geliri dengelemek için kitlesel çabalara tanıklık etti, ancak bir alandan kovulan eşitsizlik bir diğerinde baş göstermeye devam ediyor. ABD’de 1973 ile 1995 arasında ortalama reel gelir yüzde 36 artış gösterdi, ancak en alt kademe işçiler için aynı rakam yüzde 14 düşmüştü. 1980’lerde kazancın tümü kazanç sahiplerinin en tepedeki yüzde 20’sine gitti. Ve akıllara durgunluk verecek şekilde toplam artışın yüzde 64’ü en tepedeki yüzde 1’e gitti! ABD’deki hisselerin sahipliği de hane halkının küçük bir azınlığında yoğunlaşmış durumda: Amerikan hane halkının yüzde 5’i, hane halkı sektörü hisselerinin yüzde 75’ini elinde tutar. Benzer bir etki doların iktisadi rolünde de görülebilir: Dünya ticaretinin neredeyse yüzde 50’si dolar bazında faturalandırılır. Bu, Amerika’nın dünya ihracatındaki yüzde 13’lük payının çok üzerinde. Bu arada doların döviz rezervlerindeki payı yüzde 64 iken, Amerikan GSYİH’sının global üretime oranı yüzde 20’nin biraz üzerinde. Bunun üstesinden gelmek için bilinçli, tutarlı ve kitlesel çaba sarf edilip bu çaba sürdürülmediği müddetçe 80/20 Kuralı kendini hep yeniden öne sürmeye devam edecek.</p>

    <p class="arabaslik_sol">80/20 Kuralı neden bu kadar önemli?</p>

    <p class="paragraf">80/20 Kuralı’nın bu kadar değerli olmasının sebebi, genel kanının aksini iddia etmesidir. Bütün nedenlerin aşağı yukarı aynı öneme sahip olacağını ummaya meylederiz. Bütün müşterilerin eşit derece değerli olduğuna. İşin her bir parçasının, her ürünün ve satıştan elde edilen her bir doların bir diğeri kadar yararlı olduğuna. Belli bir kategorideki bütün çalışanların aşağı yukarı eşit değerde olduğuna. Yaşadığımız her günün, haftanın, yılın aynı önemde olduğuna. Bütün arkadaşlarımızın bizim için aşağı yukarı eşit değere sahip olduğuna. Bütün taleplere veya gelen telefonlara aynı şekilde davranmamız gerektiğine. Bir üniversitenin bir başkası kadar iyi olduğuna. Bütün sorunların bir sürü nedeni olduğundan, birkaç önemli nedeni ayrı tutmanın bir işe yaramayacağına. Bütün fırsatlar aşağı yukarı eşit değere sahip olduğundan hepsine aynı şekilde davranabileceğimize.</p>

    <p class="paragraf">Nedenlerin veya girdilerin yüzde 50’sinin, sonuçların veya çıktıların yüzde 50’sinden sorumlu olacağını varsaymaya meylederiz. Nedenler ile sonuçların genellikle eşit dengede olduğuna dair doğal, neredeyse demokratik bir beklenti var gibidir. Elbette bazen öyledir de. Ancak bu “50/50 yanılgısı” zihin haritalarımızın en derinlerine kök salmış olduğu kadar, fikirlerimizin en kusurlu ve en zararlılarından da biridir. 80/20 Kuralı, nedenler ile sonuçlara ilişkin iki veri seti incelenip analiz edildiğinde, ortaya çıkacak en olası sonucun dengesizlik kalıbı olacağını öne sürer. Bu dengesizlik 65/35, 70/30, 75/25, 80/20, 95/5, 99,9/0,1 ya da bunların arasında başka herhangi bir sayı grubu olabilir. Ancak kıyaslanan iki sayının toplamı 100 olmak zorunda değildir (sayfa 40’a bakınız).</p>

    <p class="paragraf">Ayrıca 80/20 Kuralı, gerçek bağıntıyı anladığımızda ne kadar dengesiz olduğuna daha da şaşıracağımızı iddia eder. Dengesizliğin gerçek düzeyi ne olursa olsun, muhtemelen bizim önceki tahminimizi aşacaktır. Yöneticiler bazı müşterilerin ve bazı ürünlerin diğerlerinden daha kârlı olduğunu sezer, ama aradaki farkın büyüklüğü ortaya çıktığında muhtemelen şaşıracak, hatta küçük dillerini yutacaklardır. Öğretmenler disiplin sorunlarının ve okul kırmaların çoğunluğunun az sayıda öğrenciden kaynaklandığını bilebilirler, ama kayıtlar analiz edilse dengesizliğin büyüklüğü muhtemelen tahmin edilenden daha fazla olacaktır. Zamanımızın bir kısmının diğer kısmından daha değerli olduğunu düşünebiliriz ama girdiler ile çıktıları ölçsek, aradaki fark yine de bizi dehşete düşürebilir.</p>

    <p class="paragraf">Neden 80/20 Kuralı’nı önemsemelisiniz? Siz farkına varsanız da varmasanız da bu kural hayatınıza, sosyal yaşamınıza ve çalışma ortamınıza etki etmekte. 80/20 Kuralı’nı anlamak size, etrafınızdaki dünyada gerçekten neler olup bittiğine dair müthiş bir kavrayış sunacak.</p>

    <p class="paragraf">Bu kitap öncelikle, 80/20 Kuralı’nı kullanarak gündelik hayatımızın fazlasıyla geliştirilebileceği mesajını vermekte. Bu sayede her bir birey daha verimli ve daha mutlu olabilir. Kâr amacı gütmeyen kurumlar çok daha faydalı sonuçlar elde edebilir. Devletler vatandaşlarının devletin varlığından daha fazla fayda sağlamasını garanti altına alabilir. Herkes ve her kurum için çok daha az çaba, harcama veya yatırımla çok daha fazla değer elde edip aynı zamanda negatif değerlerden kaçınmak mümkündür.</p>

    <p class="paragraf">Bu gelişmenin merkezinde ikame süreci yatar. Herhangi belirli bir amaca etkisi zayıf olan kaynaklar kullanılmaz ya da tedbirli bir şekilde kullanılır. Etkisi kuvvetli kaynaklar ise mümkün olduğunca fazla kullanılır. Her kaynak en büyük değere sahip olduğu noktada en iyi şekilde kullanılır. Mümkün olduğu durumlarda zayıf kaynaklar, güçlü kaynakların davranışlarını kopya edebilmeleri için geliştirilir.</p>

    <p class="paragraf">Bu süreç iş dünyasında ve piyasalarda yüzlerce yıldır gayet etkili bir şekilde kullanılmaktadır. Fransız ekonomist Jean-Baptiste Say, 1800’lerde “<span class="CharOverride-11">entrepreneur</span>”<span class="dip"><a class="_idFootnoteLink" href="#footnote-225-10" id="footnote-225-10-backlink">10</a></span> kelimesini dile kazandırırken şöyle açıklamıştı: “Girişimci (<span class="CharOverride-11">entrepreneur</span>) ekonomik kaynakları, daha düşük verimlilik alanından çıkarıp daha yüksek verimlilik ve çıktı alanına kaydırır.” Ancak 80/20 Kuralı’nın etkileyici çıkarımlarından biri de işletmelerin ve piyasaların optimal çözümler üretmekten halen ne kadar uzak olduklarıdır. Örneğin 80/20 Kuralı der ki, ürünlerin, müşterilerin veya çalışanların yüzde 20’si, aslında kârın yüzde 80’inden sorumludur. Eğer bu gerçekse –ki ayrıntılı araştırmalar böylesi dengesiz bir kalıbın varlığını genellikle teyit etmektedir– kast edilen durum verimli veya optimal olmaktan çok uzaktır. Çıkarıma göre ürünlerin, müşterilerin veya çalışanların yüzde 80’i kârın yalnızca yüzde 20’sine katkı yapmaktadır. Bu da şirketin en etkili kaynaklarına, çok daha az etkili bir kaynak fazlalığı tarafından ket vurulduğu anlamına gelir ki büyük bir israftır. En faydalı ürün çeşitleri satılsa, işe en faydalı çalışanlar alınsa veya en faydalı müşteriler çekilse (yani firmadan daha fazla alışverişe ikna edilse) kârın katlanacağı anlamına gelir.</p>

    <p class="paragraf">Böylesi bir durumda insan rahatlıkla şunu sorabilir: Neden kârın yalnızca yüzde 20’sini yaratan o yüzde 80 ürün üretilmeye devam ediliyor? Şirketler bu soruyu nadiren sorar, belki de verilecek cevap son derece radikal bir eylem gerektireceği içindir: Yapmakta olduğunuz şeyin beşte dördünden vazgeçmek demek sıradan bir değişiklik yapmaktan öte bir şeydir.</p>

    <p class="paragraf">Say’in girişimcilerin işi dediği şeye, modern finansçılar arbitraj diyor. Uluslararası finans piyasaları, değerleme anomalilerini, örneğin döviz kurları arasındakiler gibi, düzeltmekte çok hızlılar. Ancak işletmeler ve bireyler bu tip girişimcilik veya arbitraj konusunda, kaynakları kötü sonuçlar aldıkları yerden etkili sonuçlar aldıkları yere taşıma ya da düşük-değerli kaynakları bırakıp daha yüksek-değerli kaynaklar satın alma konusunda genellikle çok zayıflar. Çoğu zaman bazı kaynakların, ama yalnızca küçük bir azınlığın –ki Joseph Juran buna “yaşamsal azlar” der– ne kadar süper üretken olduğunu, çoğunluğunun –“işe yaramaz çoklar”– ise çok az üretkenlik sergilediğini, hatta aslında negatif değere sahip olduğunu fark etmeyiz. Hayatımızın her alanında “yaşamsal azlar” ile “işe yaramaz çoklar”ın arasındaki farkı anlasaydık ve bu konuda bir şeyler yapsaydık, değer verdiğimiz her şeyi çoğaltabilirdik.</p>

    <p class="arabaslik_sol">80/20 Kuralı ve kaos teorisi</p>

    <p class="paragraf">Olasılık teorisi bize der ki, 80/20 Kuralı’nın bütün uygulamalarının rastlantısal olarak, tamamen şans eseri meydana gelmesi esas itibariyle imkânsızdır. Bu kuralı ancak arkasında daha derin bir anlam ya da neden olduğunu varsayarak açıklayabiliriz.</p>

    <p class="paragraf">Pareto’nun kendisi de bu meseleye kafa yormuş, toplumun irdelenmesinde tutarlı bir yöntembilimi uygulamaya koymaya çalışmıştı. “Deneyim ve gözlem olgularını resmeden teoriler”; bireylerin ve toplumun davranışını açıklayan alışılmış kalıplar, toplumsal kurallar ya da “üniformiteler” aramıştı.</p>

    <p class="paragraf">Pareto’nun sosyolojisi inandırıcı bir çözüm bulmakta başarısız oldu. Pareto, 80/20 Kuralı’yla büyük paralellikleri olan ve onu açıklamaya yardım eden kaos teorisinin ortaya çıkışından çok önce öldü.</p>

    <p class="paragraf">Yirminci yüzyılın son üçte birlik kısmı, son 350 yılın hâkim aklını altüst edecek şekilde, bilim insanlarının evreni düşünüş biçimlerindeki bir devrime şahitlik etti. Bu hâkim akıl, makine-temelli ve rasyonel bir görüştü ki bu bile kendi başına, Ortaçağ’da savunulan, dünyaya dair mistik ve değişken görüşe göre büyük bir ilerlemeydi. Makine-temelli görüş, Tanrı’yı irrasyonel ve öngörülemez bir güç olmaktan çıkarıp daha kullanıcı-dostu bir saat yapımcısı-mühendise dönüştürüyordu.</p>

    <p class="paragraf">On yedinci yüzyıldan kalan ve bugün yüksek bilim çevreleri haricinde hâlâ hâkim olan dünyaya dair görüş son derece rahatlatıcı ve kullanışlıydı. Tüm fenomenler düzenli, öngörülebilir, doğrusal bağıntılara indirgenmişti. Örneğin; b’nin nedeni a’dır, c’nin nedeni b’dir ve d’nin nedeni a+c’dir. Dünyaya dair bu görüş, evrenin her bir tekil parçasının –örneğin insan kalbinin ya da herhangi bir tekil piyasanın işleyişinin– tek başına analiz edilmesine olanak tanımıştı, çünkü bütün, parçaların bir toplamıydı ve tersi de doğruydu.</p>

    <p class="paragraf">Ancak yirmi birinci yüzyılda dünyayı; sistemin bütününün, parçalarının toplamından daha fazlası olan ve parçalar arasındaki bağıntıları doğrusal olmayan, gelişen bir organizma olarak görmek daha doğru görünmekte. Nedenleri açıkça saptamak güç, nedenler arasında karmaşık bir karşılıklı-bağımlılıklar var ve nedenler ile sonuçlar bulanıklaşmış durumda. Doğrusal düşünüşün sorunu şu ki, her zaman işe yaramıyor. Doğrusal düşünüş, gerçekliğin aşırı basitleştirilmiş bir halidir. Denklik durumu aldatıcı ve anlıktır. Evren istikrarsızdır. Yine de kaos teorisi, adına rağmen, her şeyin umutsuz ve akıl almaz bir karmaşa olduğunu söylemez. Daha çok, bu düzensizliğin ardında gizli, öz-örgütleyici bir mantık, öngörülebilir bir doğrusal olmama durumu bulunur – ekonomist Paul Krugman’ın “ürkünç”, “esrarengiz”, “korkutucu derecede isabetli” dediği bir şey.<span class="dip"><a class="_idFootnoteLink" href="#footnote-225-11" id="footnote-225-11-backlink">11</a></span>Mantığı tanımlamak, saptamaktan daha zor ve bir müzik parçasındaki temanın yinelenmesinden tamamen farklı da değildir. Belli özellikteki kalıplar yinelenmektedir, ama sonsuz ve öngörülemez bir çeşitlilikte.</p>

    <p class="solkucuk">Kaos teorisi ve 80/20 Kuralı birbirine ışık tutar</p>

    <p class="paragraf">Kaos teorisi ve ilgili bilimsel kavramların 80/20 Kuralı’yla ne ilgisi var? Başka kimse bağlantıyı kurmuş gibi görünmese de bence cevap: Çok ilgisi var.</p>

    <p class="paragraf20"></p>

    <p class="solkucuk1"><span class="CharOverride-18">❱➧</span> Dengesizlik kuralı</p>

    <p class="paragraf">Kaos teorisi ile 80/20 Kuralı arasındaki ortak nokta denge meselesidir –ya da daha doğrusu dengesizlik. Hem kaos teorisi hem de 80/20 Kuralı, evrenin dengesiz olduğunu (bol miktarda ampirik destekle) iddia eder. Her ikisi de dünyanın doğrusal olmadığını söyler; neden ve sonuç nadiren karşılıklı ilişki içindedir. Bazı kuvvetler her zaman diğerlerinden daha güçlüdür ve paylarına düşen kaynaklardan her zaman daha fazlasını kapmaya çabalayacaktır. Kaos teorisi, zaman içinde meydana gelen bir dizi gelişmeyi izleyerek bu dengesizliğin nedenini ve nasılını açıklamaya çalışır.</p>

    <p class="paragraf20"></p>

    <p class="solkucuk1"><span class="CharOverride-18">❱➧</span> Evren düz bir çizgi değildir</p>

    <p class="paragraf">Kaos teorisi gibi 80/20 Kuralı da doğrusal olmama fikri etrafında kuruludur. Olan bitenin büyük bölümü önemsizdir ve göz ardı edilebilir. Yine de birkaç kuvvet vardır ki, sayılarının çok ötesinde etkileri bulunur. İşte tespit edilmesi ve izlenmesi gereken, bu kuvvetlerdir. Eğer bunlar sonsuz kuvvetler ise, onları çoğaltmamız gerekir. Eğer bunlar hoşlanmadığımız kuvvetlerse, nasıl nötralize edeceğimizi dikkatlice düşünmeliyiz. 80/20 Kuralı, herhangi bir sistemin doğrusal olmama durumuyla ilgili gayet etkili ampirik bir deney sunar: “Nedenlerin yüzde 20’si sonuçların yüzde 80’ini doğuruyor mu? Herhangi bir fenomenin yüzde 80’i ilgili bir fenomenin yalnızca yüzde 20’siyle mi bağıntılı?” diye sorarız. Bu, doğrusal olmama durumunu ortaya çıkarmak için kullanışlı bir yöntemdir, hatta bizi alışılmadık biçimde geçerli ve etkili kuvvetleri tanımlamaya yönlendirdiği için haddinden fazla kullanışlıdır.</p>

    <p class="paragraf20"></p>

    <p class="solkucuk1"><span class="CharOverride-18">❱➧</span> Geribildirim döngüleri dengeyi çarpıtıp bozar</p>

    <p class="paragraf">80/20 Kuralı, kaos teorisinin tanımladığı geribildirim döngüleriyle de uyumludur ve bunlara referansla açıklanabilir, ki bu sayede küçük ilk etkiler geniş ölçüde çoğaltılabilirken, bununla birlikte geçmişe bakarak açıklanabilen oldukça beklenmedik sonuçlar yaratabilir. Geribildirim döngülerinin olmaması durumunda, fenomenlerin doğal dağılımı 50/50 olur –verili bir frekansın girdileri orantılı sonuçlara yol açar. Sebeplerin denk sonuçlara sahip olmamasına neden olan tek şey pozitif ve negatif geribildirim döngüleridir. Ancak etkili pozitif geribildirim döngülerinin, girdilerin yalnızca küçük bir azınlığını etkilediği de doğru gibi görünmekte. Bu da girdilerin o küçük azınlığının nasıl bunca büyük etki uygulayabildiğini açıklıyor.</p>

    <p class="paragraf">50/50 yerine nasıl olup da hep 80/20 sonucuna ulaştığımızı açıklayan, pek çok alanda etkin pozitif geribildirim döngülerini görebiliriz. Örneğin zenginler daha da zenginleşir; bunun nedeni yalnızca üstün yetenekleri değildir, zenginliğin zenginliğe yol açmasıdır. Benzer bir olay, havuzdaki Japon balıkları için de geçerlidir. Neredeyse tamamen aynı boydaki Japon balıklarıyla işe başlasanız bile, bir parça daha büyük olanlar, çok daha fazla büyür, çünkü daha sağlam bir itici güce ve daha büyük ağza sahip olmalarının getirdiği çok küçük bir başlangıç avantajıyla bile, orantısız miktarda gıdayı kaparak yalayıp yutabilirler.</p>

    <p class="paragraf20"></p>

    <p class="solkucuk1"><span class="CharOverride-18">❱➧</span> Taşma noktası</p>

    <p class="paragraf">Taşma noktası kavramı, geribildirim döngüleri fikriyle ilgilidir. İster yeni bir ürün olsun, ister bir hastalık, yeni bir rock grubu ya da jogging, paten kaymak gibi yeni bir sosyal alışkanlık, belli bir noktaya kadar bu yeni kuvvet ilerleme kaydetmekte zorlanır. Harcanan büyük miktardaki çaba, küçük sonuçlar yaratır. Bu noktada pek çok öncü pes eder. Ancak bu yeni kuvvet azmederek belli bir görünmez çizgiyi geçebilirse, çok az miktarda ek bir çabayla devasa getiriler elde edebilir. İşte bu görünmez çizgi taşma noktasıdır.</p>

    <p class="paragraf">Kavram, salgın teorisi ilkelerine dayanır. Taşma noktası, enfekte olan ve dolayısıyla başkalarını enfekte edebilecek insan sayısı sebebiyle, “sıradan ve istikrarlı bir fenomenin –düşük düzeyli bir grip salgınının– bir kamu sağlığı krizine dönüştüğü nokta”dır.<span class="dip"><a class="_idFootnoteLink" href="#footnote-225-12" id="footnote-225-12-backlink">12</a></span>Salgınların davranış tarzı doğrusal olmadığından ve bizim beklentilerimiz yönünde davranış sergilemediğinden, “küçük değişimlerin –örneğin yeni enfeksiyonları kırk binden otuz bine indirmek gibi– büyük etkileri olabilir... Bu tamamen değişimlerin ne zaman ve nasıl yapıldığına bağlıdır.”<span class="dip"><a class="_idFootnoteLink" href="#footnote-225-13" id="footnote-225-13-backlink">13</a></span></p>

    <p class="paragraf20"></p>

    <p class="solkucuk1"><span class="CharOverride-18">❱➧</span> İlk gelen en iyi hizmeti alır</p>

    <p class="paragraf">Kaos teorisi, “başlangıç koşullarına hassas bağlılığı”<span class="dip"><a class="_idFootnoteLink" href="#footnote-225-14" id="footnote-225-14-backlink">14</a></span>savunur – ilk gerçekleşen şey, görünürde önemsiz dahi olsa orantısız bir etki yaratabilir. Bu, 80/20 Kuralı’nı açıklamaya yardımcı olur. Bu kural der ki, az sayıda neden çok sayıda sonuca etki eder. Tek başına ele alındığında 80/20 Kuralı’nın bir kısıtı, hep şu an doğru olanın anlık görüntüsünü (ya da daha iyi bir ifadeyle, tam da anlık görüntünün alındığı yakın geçmişin doğrusunu) sunmasıdır. Kaos teorisinin başlangıç koşullarına hassas bağlılık doktrini işte burada faydalıdır. Erkenden yapılmış sıradan bir öngörü daha büyük bir sonuca, hatta sonrasında baskın bir pozisyona dönüşebilir, ta ki denklik durumu bozulup başka bir küçük kuvvet orantısız etki uygulayana dek.</p>

    <p class="paragraf">Bir piyasanın erken dönemlerinde rakiplerinden yüzde 10 daha iyi bir ürün sunan bir firma, rakipleri daha sonra daha iyi bir ürün sunsa bile, sonuçta yüzde 100 ila 200 daha büyük bir pazar payı elde edebilir. Motorlu taşıtların ilk zamanlarında, sürücülerin veya ülkelerin yüzde 51’i yolun solundan değil de sağından gitmeye karar verirse bu, yolu kullananların neredeyse yüzde 100’ü için bir norm haline gelmeye meyilli olur. Dairesel saat kullanımının ilk zamanlarında, saatlerin yüzde 51’i şimdi “saat yönünün aksi” diye adlandırdığımız yönde değil de “saat yönünde” hareket ederse, bu âdet baskın hale gelecektir, ki saat aynı mantıkla sola doğru da hareket edebilirdi. Aslına bakarsanız, Florence Katedrali’nin üzerinde asılı olan saat, saat yönünün aksine hareket etmekte ve 24 saati göstermektedir.<span class="dip"><a class="_idFootnoteLink" href="#footnote-225-15" id="footnote-225-15-backlink">15</a></span>Katedralin 1442’de inşa edilmesinin hemen ardından yetkililer ve saatçiler 12 saatlik bir düzen ve “saat yönü” standardı getirdiler, çünkü saatlerin çoğunluğu bu özelliklere sahipti. Ancak saatlerin yüzde 51’i Florence Katedrali’nin üzerindeki saat gibi olmuş olsaydı, şimdi 24 saat düzenindeki saati geriye doğru okuyor olacaktık.</p>

    <p class="paragraf">Başlangıç koşullarına hassas bağlılıkla ilgili bu gözlemler 80/20 Kuralı’nı tam olarak örneklemez. Verilen örnekler zaman içindeki değişimle ilgilidir, oysa 80/20 Kuralı, nedenlerin herhangi bir andaki statik analiziyle ilgilidir. Ancak ikisi arasında önemli bir bağ bulunur. Her iki fenomen de evrenin dengeden nasıl da nefret ettiğini gösterir. Önceki vakada, iki rakip fenomenin 50/50 paylaşımdan doğal bir kaçışını görürüz. 51/49 paylaşım doğası gereği istikrarsızdır ve 95/5, 99/1 ve hatta 100/0’a doğru yönelme eğilimindedir. Eşitlik, baskınlıkla sonuçlanır: Kaos teorisinin mesajlarından biri budur. 80/20 Kuralı’nın mesajı farklı olmakla birlikte tamamlayıcıdır. Bize der ki, herhangi bir noktada, herhangi bir fenomenin çoğunluğu, bu fenomende görev alan aktörlerin azınlığı tarafından açıklanır veya bunlardan kaynaklanır. Sonucun yüzde 80’i nedenin yüzde 20’sinden kaynaklanır. Pek az şey önem taşır, çoğu şey önemsizdir.</p>

    <p class="solkucuk">80/20 Kuralı’yla iyi filmleri kötülerinden ayırmak</p>

    <p class="paragraf">80/20 Kuralı’nın iş yaşamındaki en etkileyici örneklerinden biri filmler hakkındadır. İki ekonomist<span class="dip"><a class="_idFootnoteLink" href="#footnote-225-16" id="footnote-225-16-backlink">16</a></span> 18 aylık bir dönemde gösterime giren 300 filmin gelirleri ve vizyon ömürleri hakkında bir çalışma yaptı. Dört filmin –vizyona çıkan tüm filmlerin yalnızca yüzde 1,3’ü– gişe hasılatının yüzde 80’ini elde ettiğini; kalan 296 filmin, yani yüzde 98,7’nin ise toplamın yalnızca yüzde 20’sini kazandığını gördüler. Yani iş dünyasında serbest piyasanın iyi bir örneği olan filmler, esas itibariyle dengesizlik ilkesinin çok net bir göstergesi olarak 80/1 kuralını ortaya koymakta.</p>

    <p class="paragraf">Sebebi ise bundan çok daha ilgi uyandırıcı. Sinemaya gidenlerin tıpkı rastgele hareket eden gaz partikülleri gibi davrandığı bilinmekte. Kaos teorisine göre gaz partikülleri, ping pong topları ve sinema izleyicileri hep rastgele hareket ederken öngörülebilir ve dengesiz bir sonuç yaratmaktalar. Kulaktan kulağa aktarılan bilgi, eleştiri yazıları ve ilk izleyiciler, ikinci grup izleyicinin büyüklüğünü; onlar da bir sonraki grubun ilgisini belirlerken bu böyle devam etmekte. <span class="CharOverride-11">Kurtuluş Günü</span> ya da <span class="CharOverride-11">Görevimiz Tehlike</span> gibi filmler kalabalık salonlarda vizyona çıkarken, <span class="CharOverride-11">Su Dünyası</span>, <span class="CharOverride-11">Günışığı</span> gibi diğer bol yıldızlı ve pahalı filmler gittikçe daha küçük salonlarda gösterilip sonunda da hızla gösterimden kalkıyor. İşte alabildiğine işleyen bir 80/20 Kuralı.</p>

    <p class="arabaslik_sol">Bu kılavuz kitap için bir kılavuz</p>

    <p class="paragraf">İkinci bölümde 80/20 Kuralı’nı nasıl pratiğe aktarabileceğiniz açıklanırken her ikisi de 80/20 Kuralı’ndan elde edilmiş faydalı yöntemler olan 80/20 Analizi ile 80/20 Düşünüşü arasındaki ayrım ortaya konuyor. 80/20 Analizi, nedenleri ve sonuçları kıyaslamaya yarayan sistematik, sayısal bir yöntemdir. 80/20 Düşünüşü ise yaşamımızda önemli olan herhangi bir şeyin önemli nedenlerinin neler olduğu hakkında varsayımda bulunmamıza, bu nedenleri tanımlamamıza ve kaynaklarımızı ona göre yeniden düzenleyerek konumumuzda etkili iyileştirmeler yapmamıza olanak tanıyan zihinsel modelleri ve alışkanlıkları içeren daha kapsamlı, fazla kesin olmayan ve daha sezgisel bir prosedürdür.</p>

    <p class="paragraf">“Kurumsal başarı sır olmamalı” başlıklı ikinci kısımda 80/20 Kuralı’nın iş dünyasındaki en güçlü kullanım alanları özetleniyor. Bunlar, kuralın denenmiş, test edilmiş ve muazzam bir değere sahip olduğu anlaşılmış, ancak iş dünyasının çoğunluğu tarafından tuhaf bir şekilde faydalanılmayan işlevleridir. Özetlediklerim arasında pek azı orijinal olmakla birlikte, ister küçük ister büyük ölçekli bir işletme için olsun, esaslı bir kâr artışı arayanlar bu öncülleri çok faydalı bulacaklardır, üstelik bunlar ilk kez bir kitapta yayımlanıyor.</p>

    <p class="paragraf">“Daha az çalış, daha çok kazan ve daha fazla keyif al” isimli üçüncü kısımda hem iş hem de kişisel yaşamınızda çıtayı yükseltmek için 80/20 Kuralı’nın nasıl kullanılabileceği anlatılıyor. 80/20 Kuralı’nı yepyeni bir tuvale uygulamak öncü bir girişimdir. Bu girişim –her ne kadar pek çok açıdan eksik ve yetersiz olduğundan emin olsam da– gerçekten bazı şaşırtıcı kavrayışlara yol açmakta. Örneğin sıradan bir insanın yaşamındaki mutluluk veya başarının yüzde 80’i o yaşamın küçük bir bölümünde meydana geliyor. Yüksek kişisel değerin zirveleri genellikle büyük ölçüde genişletilebilir. Genel görüşe göre zamanımız kısıtlıdır. Benim 80/20 Kuralı uygulamam ise tam tersini önermekte: Aslında zamanımız bol miktarda var ve bunu müsrifçe kötüye kullanmaktayız.</p>

    <p class="paragraf">“Yeni Kavrayışlar: 80/20 Kuralı’na Yeniden Bakış” isimli dördüncü kısımda, bu kitabın ilk baskısından bu yana aldığım geribildirimler ve 80/20 Kuralı üzerine düşüncelerimin nasıl geliştiği değerlendiriliyor.</p>

    <p class="arabaslik_sol">80/20 Kuralı neden “iyi bir haber”dir?</p>

    <p class="paragraf">Bu giriş bölümünü yöntemsel olmaktan çok kişisel bir notla bitirmek istiyorum. 80/20 Kuralı’nın son derece umut verici olduğuna inanıyorum. Şüphesiz bu kural zaten apaçık olanın görülmesini sağlıyor: Her yerde acıklı miktarda israf var; doğanın işleyişinde, iş hayatında, toplumda ve yaşamlarımızda. Tipik kalıba göre sonucun yüzde 80’i girdinin yüzde 20’sinden kaynaklanıyorsa, çıktının yüzde 80’inin, yani büyük çoğunluğunun yalnızca marjinal –yüzde 20– bir etki yarattığı da ister istemez tipik demektir.</p>

    <p class="paragraf">Buradaki paradoks şu ki, eğer 80/20 Kuralı’nı sadece düşük üretkenliği tanımlayıp yerden yere vurmak yerine bu konuda olumlu bir şeyler yapmak için yaratıcı bir şekilde kullanabilirsek, böylesi bir israf harika bir haber anlamına gelebilir. Hem doğayı hem de kendi yaşamlarımızı yeniden düzenleyip yeniden yönlendirebilirsek etki alanı çok büyük bir gelişim imkânı olduğu görülür. Doğa alanında ilerlemek, statükoyu reddetmek her türlü ilerlemenin yoludur: evrimsel, bilimsel, sosyal ve kişisel. George Bernard Shaw bunu gayet güzel ortaya koymuş: “Makul insan kendisini dünyaya uydurur. Mantıksız insan ise dünyayı kendisine uydurmakta ısrarcıdır. Bu nedenle bütün ilerleme mantıksız insana bağlıdır.”<span class="dip"><a class="_idFootnoteLink" href="#footnote-225-17" id="footnote-225-17-backlink">17</a></span></p>

    <p class="paragraf">80/20 Kuralı’nın çıkarımına göre, düşük üretkenliğe sahip girdileri yüksek üretkenliğe sahip girdilerle hemen hemen aynı üretkenliğe getirebilirsek, çıktı yalnızca artmakla kalmaz, katlanır. İş alanındaki başarılı 80/20 Kuralı deneyimleri, bu değer sıçrayışının yaratıcılık ve kararlılıkla genellikle başarılabildiğini önermekte.</p>

    <p class="paragraf">Bunu başarmanın iki yolu var. Biri kaynakları üretken olmayan alanlardan üretken alanlara tahsis etmektir; çağlardan beridir bütün girişimcilerin sırrı budur. Yuvarlak tahtayı yuvarlak deliğe, kare tahtayı kare deliğe, aradaki bütün şekilleri de uygun deliklere yerleştirin. Deneyim der ki her kaynağın kendi ideal alanı vardır ve orada diğer pek çok alandan onlarca, yüzlerce kez daha fazla etkili olur.</p>

    <p class="paragraf">İlerlemenin diğer yolu –bilim insanlarının, doktorların, vaizlerin, bilgisayar sistemleri tasarımcılarının, pedagogların ve eğitmenlerin yöntemi– mevcut uygulamaları dahilinde olsa bile, üretken olmayan kaynakları daha etkili kılabilmenin yollarını bulmak; zayıf kaynakların sanki onlar daha üretken kuzenleriymiş gibi davranmalarını sağlamak; gerekirse çapraşık ezberci prosedürlerle yüksek üretkenlikteki kaynakları taklit etmektir.</p>

    <p class="paragraf">Muhteşem bir şekilde işleyen az sayıda şeyi tanımlamak, işlemek, özenle bakıp büyütmek ve çoğaltmak gerekir. Aynı zamanda israf –her zaman değersizliği kanıtlanan çok sayıda şey– terk edilmeli veya ciddi bir biçimde azaltılmalıdır.</p>

    <p class="paragraf">Bu kitabı yazarken incelediğim binlerce 80/20 Kuralı örneği inancımı kuvvetlendirdi: ilerlemeye, ileri doğru büyük sıçramalara ve gerek bireysel gerekse kolektif olarak insanın, doğanın dağıttığı eli geliştirme yeteneğine olan inancımı. Joseph Ford düşüncesini şöyle dile getiriyor: “Tanrı evrenle kumar oynar. Ama hileli zarla. Esas amaç da bu hilenin nasıl bir kuralı olduğunu ve bu kuralı kendi çıkarımıza nasıl kullanabileceğimizi bulmaktır.”<span class="dip"><a class="_idFootnoteLink" href="#footnote-225-18" id="footnote-225-18-backlink">18</a></span></p>

    <p class="paragraf">80/20 Kuralı tam da bunu başarmamıza yardımcı olabilir.</p>

    <div class="_idFootnotes">
      <div class="_idFootnote">
        <p class="dipnot"><a class="_idFootnoteAnchor" href="#footnote-225-2-backlink" id="footnote-225-2">2</a> <span class="CharOverride-14">Josef Steindl (1965)</span> <span class="CharOverride-15">Random Processes and the Growth of Firms: A Study of the Pareto Law</span><span class="CharOverride-14">, Londra: Charles Griffin, s. 18.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-3-backlink" id="footnote-225-3">3</a> <span class="CharOverride-14">Ayrıntılı bir araştırmayla 80/20 Kuralı (genellikle 80/20 Kanunu denir) hakkında çok sayıda kısa makale buldum, ama konuyla ilgili hiç kitap yok. 80/20 Kuralı hakkında, basılmamış bir akademik tez dahi olsa, herhangi bir kitap mevcut ise, okurlarım lütfen beni bilgilendirsin. Tam olarak 80/20 Kuralı hakkında olmasa da yeni çıkan bir kitap, kuralın önemine dikkat çekiyor. John J. Cotter’ın</span> <span class="CharOverride-15">The 20 % Solution</span> <span class="CharOverride-14">(Chichester: John Wiley, 1995) kitabı giriş yazısında doğru cevabı veriyor: “Yaptığınız işler arasında, gelecekteki başarınıza en büyük katkıyı sunacak yüzde 20’yi bulup çıkarın, sonra zamanınızı ve enerjinizi bu yüzde 20’ye yoğunlaştırın.” (s. xix) Cotter, laf arasında Pareto’ya değiniyor (s. xxi), ama giriş yazısı dışında herhangi bir yerde ne Pareto’nun ne de 80/20 Kuralı’nın (herhangi bir isim altında) adı geçiyor. Pareto dizinde bile yer almıyor. Pek çok yazar gibi, Cotter da 80/20 formülasyonunu Pareto’ya atfederken kronolojik bir hataya düşüyor: “Vilfredo Pareto, çoğu durumda etkenlerin yüzde 20’sinin, sonucun yüzde 80’ini oluşturduğunu (yani örneğin, bir şirketin müşterilerinin yüzde 20’si kârının yüzde 80’ini yaratır) 100 yıl önce gözlemlemiş Fransa doğumlu bir ekonomisttir. Buna Pareto Kanunu denir.” (s. xxi) Gerçekte ise Pareto asla “80/20” veya buna benzer bir ifade kullanmamıştır. O aslında “kanun”una, bugün bildiğimiz şekliyle 80/20 Kuralı’ndan bir şekilde çıkarılmış olan (oysaki kuralın temel kaynağı olan) matematiksel bir formül olarak bakardı (4. notta verilmiştir).</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-4-backlink" id="footnote-225-4">4</a> <span class="CharOverride-14">“Living with the car”,</span> <span class="CharOverride-15">The Economist</span><span class="CharOverride-14">, 22 Haziran 1996, s. 8.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-5-backlink" id="footnote-225-5">5</a> <span class="CharOverride-14">Vilfredo Pareto (1896/7)</span> <span class="CharOverride-15">Cours d’Economique Politique</span><span class="CharOverride-14">, Lausanne University. Geleneksel inanışa rağmen, Pareto gelir eşitsizliği veya herhangi başka bir tartışmasında “80/20” ifadesini kullanmamıştır. Gelirin yüzde 80’inin çalışan nüfusun yüzde 20’si tarafından kazanıldığı şeklindeki basit gözlemde bile bulunmamıştır; oysaki kendisinin çok daha karmaşık hesaplamalarıyla bu sonuca varılabilirdi. Pareto’nun keşfettiği ve kendisini ve takipçilerini heyecanlandıran şey, en çok kazananlar ile bunların sahip olduğu toplam gelir oranı arasındaki sabit ilintiydi; düzenli logaritmik bir kalıbı takip eden ve hangi zaman dilimi ya da ülkeye uyarlanırsa uyarlansın, diyagramda benzer şekli alan bir ilinti.</span></p>

        <p class="dipnot ParaOverride-5"><span class="CharOverride-14">Formül şöyle. A ve m sabit iken, x’den fazla gelir elde eden kazanç sahiplerinin sayısına N diyelim. Pareto’nun bulgusuna göre:</span></p>

        <p class="dipnot ParaOverride-10"><span class="CharOverride-14">log N = log A + m log x</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-6-backlink" id="footnote-225-6">6</a> <span class="CharOverride-14">Şunu vurgulamak gerekir ki, bu basitleştirme ne Pareto’nun kendisi tarafından ne de maalesef bir kuşaktan fazla bir zamandır herhangi bir takipçisi tarafından yapılmıştır. Ama onun yönteminden elde edilmiş yerinde bir çıkarımdır ve Pareto’nun kendisinin yaptığı herhangi bir açıklamadan çok daha ulaşılabilirdir.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-7-backlink" id="footnote-225-7">7</a> <span class="CharOverride-14">Özellikle Harvard Üniversitesi Pareto’nun değerini anlamanın yatağı olmuş gi</span><span class="CharOverride-14">bi görünüyor. Zipf’in filolojideki etkisi bir yana, ekonomi fakültesi “Pareto Kanunu”na gerçek bir değer vermiştir. Yine de bunun en iyi açıklaması için Vilfredo Pareto’nun</span> <span class="CharOverride-15">Quarterly Journal of Economics</span><span class="CharOverride-14">, Cilt LXIII, No 2, Mayıs 1949 (President and Fellows of Harvard College) yayınında çıkan makalesini okuyabilirsiniz.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-8-backlink" id="footnote-225-8">8</a> <span class="CharOverride-14">Zipf kanununun mükemmel bir açıklaması için Paul Krugman’ın şu yayınına bakabilirsiniz:</span> <span class="CharOverride-15">The Self-Organizing Economy</span><span class="CharOverride-14">, Cambridge, Mass: Blackwell, s. 39.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-9-backlink" id="footnote-225-9">9</a> <span class="CharOverride-14">Joseph Moses Juran (1996)</span> <span class="CharOverride-15">Quality Control Handbook</span><span class="CharOverride-14">, New York: McGraw-Hill, 1951, s. 38–39. 2000 sayfalık güncel baskısına nazaran yalnızca 750 sayfalık bir ilk baskı. Juran’ın açıkça “Pareto kuralı”ndan bahsetmesine ve önemini isabetle takdir etmesine dikkat edin, ilk baskıda 80/20 terimi hiçbir şekilde kullanılmaz.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-10-backlink" id="footnote-225-10">10</a> <span class="CharOverride-21" xml:lang="tr-TR">Girişimci (ç.n.)</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-11-backlink" id="footnote-225-11">11</a> <span class="CharOverride-14">Paul Krugman, a.g.e., not 7.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-12-backlink" id="footnote-225-12">12</a> <span class="CharOverride-14">Malcolm Gladwell, “The Tipping Point”,</span> <span class="CharOverride-15">New Yorker</span><span class="CharOverride-14">, 3 Haziran 1996.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-13-backlink" id="footnote-225-13">13</a> <span class="CharOverride-14">Malcolm Gladwell, a.g.e.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-14-backlink" id="footnote-225-14">14</a> <span class="CharOverride-14">James Gleik,</span> <span class="CharOverride-15">Chaos: Making a New Science</span><span class="CharOverride-14">, New York, Little, Brown, 1987.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-15-backlink" id="footnote-225-15">15</a> <span class="CharOverride-14">Bkz. W. Brian Arthur, “Competing technologies, increasing returns, and lock-in by historical events”</span> <span class="CharOverride-15">Economic Journal</span><span class="CharOverride-14">, cilt 99, Mart, 1989, s. 116–31.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-16-backlink" id="footnote-225-16">16</a> <span class="CharOverride-14">“Chaos theory explodes Hollywood hype”,</span> <span class="CharOverride-15">Independent on Sunday</span><span class="CharOverride-14">, 30 Mart 1997.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-17-backlink" id="footnote-225-17">17</a> <span class="CharOverride-14">George Bernard Shaw, John Adair</span> <span class="CharOverride-15">Effective Innovation</span><span class="CharOverride-14">, Pan Books, Londra 1996, s. 169.’dan alıntı.</span></p>
      </div>

      <div class="_idFootnote">
        <p class="dipnot"><a class="_idFootnoteAnchor" href="#footnote-225-18-backlink" id="footnote-225-18">18</a> <span class="CharOverride-14">James Gleik, a.g.e., not 12 alıntı.</span></p>
      </div>
    </div>
  </div>
</body>
</html>
