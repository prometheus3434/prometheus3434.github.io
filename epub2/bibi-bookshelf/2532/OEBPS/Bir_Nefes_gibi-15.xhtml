<html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Bir_Nefes_gibi-15</title>
		<link href="css/idGeneratedStyles.css" rel="stylesheet" type="text/css"/>
<meta content="urn:uuid:f7a36be6-3e74-4f58-bf48-30a93504b189" name="Adept.expected.resource"/>
	</head>
	<body id="Bir_Nefes_gibi-15" lang="tr-TR" xml:lang="tr-TR">
		<div class="Basic-Text-Frame">
			<p class="ARA-BASLIK ParaOverride-16" lang="en-US" xml:lang="en-US"><span class="CharOverride-1">*****</span></p>
			<p class="ana-metin ParaOverride-15"><span class="CharOverride-11">İstanbul, 4 Mayıs 1971</span></p>
			<p class="ana-metin"><span class="CharOverride-11">Sevgili Adele, </span></p>
			<p class="ana-metin"><span class="CharOverride-11">Sana bir sürü haberim var. </span></p>
			<p class="ana-metin"><span class="CharOverride-11">İlki sürpriz olacak, gerçi belki de olmaz. Evlendim. Ender benimle kedinin fareyle oynadığı gibi oynadı ve sonunda kazandı. Bana kur yaptı, iltifatlara, pahalı hediyelere boğdu. Nabız yoklamak için Dario aracılığıyla niyetini belirten mesajlar yolladı. Dario ne kadar farkındaydı bilmiyorum. Sonra esrarengiz bir biçimde, veda etmeden Bre­zilya’ya gitti, üç hafta sonra döndüğünde de birkaç gün ortalıkta görünmedi. Benimle ilgili fikrini değiştirecek bir şey mi oldu diye soruyordum kendime. Zaman geçtikçe endişem, gözümde onu daha ilginç kılmıştı. </span></p>
			<p class="ana-metin"><span class="CharOverride-11">Hareketli hayatımdan vazgeçmemiştim ama. Dario ve arkadaşlarıyla birlikte her gece yemeğe, dansa ya da Bebek’teki mekânlardan birine bir kadeh rakı içmeye gidiyordum. Perşembe öğleden sonraları ise, bir salonu İstanbul’daki İtalyan Kadınlar Derneği’ne ayrılan konsolosluğa uğruyordum. Kâğıtlara bakarken aralarında özlemle yöresel İtalyan yemek tariflerini paylaşan bir grup kumarbaz kadınla briç oynuyordum. Artık onlarla görüşmüyorum, uzak kaldılar. Üzülüyorum biraz. Briçi çabucak öğrenmiştim, fena da oynamıyordum. </span></p>
			<p class="ana-metin"><span class="CharOverride-11">Ama en önemlisi, bir grup hayranım vardı. Son derece yakışıklı Bayram da onlardan biriydi. Ender’in sessizliğinin bozamadığı hoş bir rutindi aslında. Ama ne kadar sürebilirdi? Durumumun belirsizliğinin farkındaydım. Ayrıca ev meselesi de her geçen gün aciliyet kazanıyordu. Vural Hanım’ın yanında kalmak, para ödemediğim için işime geliyordu, ama onu ne kadar itici bulduğunu gizlemekte zorlanıyordum ve dul kadın bana ters ters bakmaya başlamıştı. Gelinlerine duyduğu düşmanlıktan nasibimi almam an meselesiydi. Er geç bir bahane uyduracak ve ben de kendime başka bir yer bulmak zorunda kalacaktım. </span></p>
			<p class="ana-metin"><span class="CharOverride-11">İlkbahar günlerinde, havada ıhlamur ve kestane ağaçlarının mis kokuları, Bayram’la iki nişanlı gibi el ele dolaşmak eğlenceliydi. Ailenin yüz karası, aylak dayısı arada bir Pera’daki iki odalı evini kullanmasına izin veriyordu. Aynalarla dolu o bekâr evine kaçıyor ve eski bir kanepede sevişiyorduk. Ama Bayram üniversite eğitimini tamamlamak için New York’a gidecekti. Annesinin tek isteği buydu. Büyük olasılıkla bir daha görüşemeyeceğimizi biliyordu. </span></p>
			<p class="ana-metin"><span class="CharOverride-11">Kısacası, bir ay önce durum buydu. Bolca eğlence, aşırı savurganlık, paralarım gibi tükenmeye mahkûm aşklar. Elle tutulur herhangi bir amaçtan yoksundum. En az benim kadar ilkesiz biriyle evlenmek dışında. Çekici bulduğum ama âşık olmadığım bir adam. </span></p>
			<p class="ana-metin"><span class="CharOverride-11">Hayatım tefrika roman gibi, değil mi? </span></p>
			<p class="ana-metin"><span class="CharOverride-11">Mutlu sonla biten türden. Geçen hafta Ender’le evlendik. </span></p>
			<p class="ana-metin"><span class="CharOverride-11">Evlenme teklifini bir restoranda yaptı. Çok gözde bir mekân olan Rejans’a gittik. Ender oranın müdavimlerinden, garson coşkuyla karşıladı onu. Tanındığı ve saygı gördüğü o mekânı özellikle seçtiği hissine kapıldım: Beni etkilemek istiyordu. Çabası boşunaydı, çünkü kararımı zaten vermiştim. Tatlı olarak dondurmalı iki peşmelba söyleyip garsonu savuşturduktan sonra, ceketinin cebinden mavi kadife küçük bir kutu çıkardı. İçinde, pırlantası gördüklerimin en irisinden bir tek taş vardı. Ender sol elimi alıp yüzüğü parmağıma geçirdi: Sanki gizlice parmak ölçümü almış gibi, yüzük tam oturdu. Neden bilmem ama bu düşünce beni duygulandırdı. Göründüğünden daha değerli bir yüzük. O günden beri hiç çıkarmadım. </span></p>
			<p class="ana-metin"><span class="CharOverride-11">Tören oldukça sadeydi. Kokteyle yüz kişi davetliydi. Hiçbir akrabam yoktu davetliler arasında. Dario dışında tabii. Ender davetin, sonradan izlerini kaybettiğimiz bir çiftin nişanında tanıştığımız Hilton Oteli’nde olmasını istedi. Ne kadar romantik değil mi? Sonuçta Ender düşünceli bir eş gibi görünüyor. </span></p>
			<p class="ana-metin"><span class="CharOverride-11">Bebek’te, Boğaz kıyısında kırmızı büyük bir yalıya yerleştik. Evi benim için satın aldı, ne de olsa o çok kalmıyor evde, daha önce de yazdığım gibi, çok seyahat ediyor. Vasıflarından biri de bu. Her dakika dip dibe olmamak, anlaşmanın en güzel sırrı. </span></p>
			<p class="ana-metin"><span class="CharOverride-11">Ev çok güzel, bir sürü odası, salonu var, arkasında da büyük bir bahçe. Yatak odasından, denizin rıhtıma vuran sesini duyuyorsun. Geçen gece uyku tutmamıştı, penceremin altında sohbet eden iki balıkçının seslerini duydum. Aslında fısıltı gibi geliyordu sesler, bu yüzden ne dediklerini tam anlayamıyordum, ama biri diğerine bir hikâye anlatıyordu galiba. Onları dinlerken yavaş yavaş uykuya daldım. </span></p>
			<p class="ana-metin"><span class="CharOverride-11">Ev işlerine, Ender’in küçüklüğünden beri tanıdığı yaşlı bir kâhya bakıyor. Benden hoşlanıyor mu bilmiyorum, ama pek de umurumda değil. Ayrıca çok maharetli bir aşçı, bir hizmetçi, bir de şoförümüz var. Dün şoförümüz Murat beni Sultanahmet’e, Kapalıçarşı’ya götürdü. Kendime hediye olarak geleneksel bir Türk mücevheri almak istedim ve sonunda turkuvaz ve saf yakutlarla süslü altın bir bilezik buldum. Sonra Murat’a beni Taksim Meydanı’na götürmesini söyledim. Meydana yakın bir çay bahçesinde Dario’yla randevum vardı. Beyoğlu’ndan taşındığımdan beri eskisi gibi sık görüşemiyoruz. Arkadaşlığını özlüyorum ve bunu ona söyledim. Daha sık buluşmak sözüyle ayrıldık. </span></p>
			<p class="ana-metin"><span class="CharOverride-11">Sayfanın sonuna geldim ve başka mektup kâğıdım kalmadığı için burada kesmek zorundayım. Ama önce sana sormak istediğim şeyler var. </span></p>
			<p class="ana-metin"><span class="CharOverride-11">Neler yapıyorsun? Günlerin nasıl geçiyor? Yeniden evlendin mi? Seni unuttuğumu sanma: Yokluğunu hissetmediğim an yok. </span></p>
			<p class="ana-metin"><span class="CharOverride-11">Beni habersiz bırakma, biraz değişiklik olur hem. Bu monolog sıkmaya başladı artık. </span></p>
			<p class="ana-metin"><span class="CharOverride-11">Her şeye rağmen, sevgiyle kal.</span></p>
			<p class="ana-metin ParaOverride-15"><span class="CharOverride-11">Kardeşin</span></p>
		</div>
	</body>
</html>