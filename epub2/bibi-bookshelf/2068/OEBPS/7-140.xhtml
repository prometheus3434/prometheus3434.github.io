<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>7-140</title>
 <meta http-equiv="Content-Type" content="text/html; charset=utf-8" />
 

</head>
 <body id="x7" xml:lang="tr-TR"><div><p></p><p id="_idParaDest-7"><st c="6"> “Nereden de Andım Şimdi”</st><span><a id="footnote-225-246-backlink" href="#footnote-225-246"><st c="31"> 246</st></a></span></p><p><st c="35"> Ece Ayhan</st></p><p><st c="45"> Dünlerde olduğu gibi, yâni Orhan Veli’nin bir bakıma zamanını iyi seçmiş ölümünün öncelerinde olduğu gibi, bugünlerde de şiirimizde bir Futbol Takımı’ndan sözediliyor. </st><st c="214">Türk dili şiirinde yeni bir (ikinci) Futbol Takımı kavramı tutundurulmak isteniyor. </st><st c="298">Bu, oldum bittim, cumhuriyetimizde böyle olagelmiştir nedense, böyle olageliyor. </st><st c="379">Eski hastalık tabii. </st><st c="400">Ben, bu geleneksel düşünce tarzını, bu geleneksel olduğu oranda sakat düşünce tarzını, doğru ve yerinde bulmam. </st><st c="512">Yanlıştır. </st><st c="523">Bir perspektivist düşünce</st><span><a id="footnote-225-247-backlink" href="#footnote-225-247"><st c="548"> 247</st></a></span><st c="552"> tarzıdır da bu, aynı zamanda. </st><st c="583">Kaldı ki, Orhan Veli adıyla özetlenen ya da özetlenmek istenen şiir anlayışının bile, yalnız Orhan Veli adının çağrıştırdığı şeylerle, örneklerle, kavramlarla açıklanması artık çok söz ve su götürüyor. </st><st c="785">Ben, hiç değilse, bir Orhan Veli deyimini, kavramını aşkın bir Orhan Veliler deyiminin, kavramının benimsenmesinden yanayımdır. </st><st c="913">Ya da adlarının birer harfinden kurulmuş bir Junta’nın. </st><st c="969">Hem, Oktay Rifat ile Melih Cevdet gibisinden ozanların, artistlerin hakkı (günâhları boyunlarına) niye yensin öyle, derim. </st><st c="1092">Ama burada, benim işte buradaki çerçevem içinde, bu Orhan Veliler sorununun vesairesini döküp ortaya saymakta şimdi pek bir fayda görmem. </st><st c="1230">Üstelik, ayrı bir mühimmat deposu konusudur da o. </st><st c="1280">Onun için, geçelim hele diyeceklerime asıl.</st></p><p><st c="1323"> Sadece şiir oynadıkları gerekçesiyle bir Turgut Uyar’ın, bir Cemal Süreya’nın, bir İlhan Berk’in, bir Edip Cansever’in, bir Ece Ayhan’ın aynı bir değer sistemi içersinde sayılmalarına imkân var mıdır? </st><st c="1525">Bu ozanların kendi gerçekliklerinin ifadesi aynı bir plânda yer alabilir mi? </st><st c="1602">hiç. </st><st c="1607">Sanki, bir Halk Cephesi hareketi midir bu? </st><st c="1650">Hangi tehlikeye, hangi De Gaulle’e karşı kurulmuş? </st></p><p><st c="1701">Sığ denizler sahibi, ihtiyar bir İlhan Berk ile tartışmalarında nedense daima bir kaktüs tonuyla konuşmayı seven, beyaz, çocuk bir Sezai Karakoç yan yana düşünülebilir mi? </st><st c="1873">Bal gibi sağdakiler arasında oturduğu halde, soldakilerle bir özdeşme</st><span><st c="1942"> (3)</st></span><st c="1946"> halinde bulunan bir Cemal Süreya ile hayal gücü kötü (ya da iyi!) geçmiş çocukluğuyla sınırlı bir Turgut Uyar’ın; bu iki artistin, aralarında ne çeşitten bir ilgi kurulabiliyor? </st><st c="2125">Akıl almaz, anlaşılamaz. </st></p><p><st c="2150">Benim bildiğim şey ise, bu ozanlar içersinde; sağda da bulunanlar olduğu, solda, ortada, hatta dışarıda da (anarşistler) bulunanlar olduğudur. </st><st c="2293">(Mutlak anarşizmden bir takım ayaklara (ahlâk) yatarak irtica etmemiş kişileri kastediyoruz tabi). </st><st c="2392">Yine, söz konusu edilen artistlerin, temelinde birleştikleri siyasal ve tutumbilimsel muhtevaları olan bir takım genelleştirilmiş tercihleri olduğu söylenebilir mi? </st><st c="2557">Yâni ortak ideolojileri olduğu söylenebilir mi? </st><st c="2605">demeye getiriyorum işi. </st><st c="2629">Ve, sonra, ortak ideolojileri olmıyan adamların, belirli bir konuda, belirli bir plânda (şiirde işte) vaziyet alışlarının örgütlenmesi vetiresi mümkün müdür hiç? </st><st c="2791">O halde nerede birleşiyor, anlaşıyor bu ozanlar? </st><st c="2840">“Kelime”de mi? </st><st c="2855">Bir “kelime” anlayışlarında mı? </st><st c="2887">Elim tabancama bile gitmiyor, böylesi lâfları işittiğim zaman. </st><st c="2950">Evet, bir “kelime” anlayışları, bir “kelime”yi anlayışları vardır bu ozanların, kabul. </st><st c="3037">Orhan Veliler’den ayrı ama birbirlerinden de ayrı. </st><st c="3088">Üstelik, (ben kendi hesabıma) bir “kelime” anlayışının, bir “kelime”yi ayrı anlayışın başlıbaşına bir değer sisteminin temelini, yapı malzemesini teşkil edebileceğini düşünemem. </st><st c="3266">Tamam mı?</st></p><p><st c="3275"> Artistlerin de, hele herkesten çok (eleştirmenlerden de çok, editörlerden de çok) sorumlu olması gereken artistlerin de, toplumbilim okumuş oldukları diyelim bir olgudur herhal. </st><st c="3454">Peki, nedir öyleyse toplumu, koşulları kendilerini kucaklamış olan toplumu anlayışları, topluma karşı başkaldırıp kaldıramayışları, toplumu ferdiyetleri ile bağdaştırıp bağdaştıramayışları, bu ozanların? </st><st c="3658">Uyuşuyorlar mı? </st><st c="3674">Şiirlerinin iç düzeninde nasıl bir yer tutuyor? </st><st c="3722">Ya da (nasıl) bir yer tutmuyor, nâmusluca. </st></p><p><st c="3765">Örneğin, toplum, Tevfik Akdağ’da kendini unutturup silecek bir anlamdadır, bir saradır âdeta (Ahmet Oktay gibi). </st><st c="3878">Edip Cansever, toplumu tuhaf bir mahalleye indirgemiş durumdadır. </st><st c="3944">Toplum, Sezai Karakoç için her halükârda “ümmet” anlamına gelir. </st><st c="4009">İlhan Berk, toplumun, toplum diye bir şeyin farkında değildir daha, ya da öyle gözükmeyi seçmiştir. </st><st c="4109">Cemal Süreya’da, (her türlü mihnetiyle) odaların duvarlarına kaplanan çiçek desenli kâğıtlar gibidir, bir fondur (lütfen) toplum. </st></p><p><st c="4239">Şiirlerinin hangi bir ögesini de ele alırsak alalım, (kimilerinin birbirleriyle yaptıkları köğük, sözcük değiş-tokuşları, değişimleri bir yana) bir birlik (bağıntı), bir özdeşlik göremeyiz yine. </st><st c="4434">Örneğin, Cemal Süreya’da, ressamcasına görsel imajlar çoğunluktadır. </st><st c="4503">Örneğin, Sezai Karakoç’da, bir düş kamerasıyla çekilmiş izlenimini veren imajlar (bana yakın biraz bu) daha başattır. </st><st c="4621">Örneğin, İlhan Berk’de, bir kekemenin lâflarıyla örülmüş imajlar dikkati çeker. </st><st c="4701">Örneğin, Edip Cansever’de, keçiboynuzu tadında bir aşağı bir yukarı imajlar vardır. </st></p><p><st c="4785">İmdi. </st><st c="4791">Sadece 1955-58 yılları arasında şiir oynadıkları gerekçesiyle, Orhan Veliler’den ayrıdırlar gerekçesiyle, bu ozanları, aynı bir Futbol Takımı’ndan saymak mümkün değildir diyorum ben. </st><st c="4974">Yukarki paragraflarda ortaya koymıya çalıştığım doğrulara dayanarak, bu Futbol Takımı kavramını doğru bulmadığımı söylüyorum. </st><st c="5100">Bir değil, birçok İkinci Yeniler vardır. </st><st c="5141">Şahıs şirketleri, menfaat grupları değil, birçok Şiir Fakülteleri vardır. </st><st c="5215">Ben, bunu böyle biliyor, böyle anlıyor, böyle diyorum işte. </st></p><p><st c="5275">Şunu da ekliyeyim bitirirken. </st><st c="5305">Şöylesi bir tümce okumuştum, bir yerde: “Bazı kişiler vardır, kendilerine değer veren çağın yüz karasıdırlar.” Bu sözün ifade ettiği gerçeklikten kurtulmanın çaresini bütün akıllılar bir araya gelse bulamazlar. </st><st c="5516">İnanırım ben buna. </st></p><div><div><p><a id="footnote-225-246" href="#footnote-225-246-backlink"><st c="5535">246</st></a><st c="5538"> B. </st><st c="5542">Karasu’nun 56’da yayımlanan bir öyküsünün adıdır bu.</st></p></div><div><p><a id="footnote-225-247" href="#footnote-225-247-backlink"><st c="5594"> 247</st></a><span><st c="5598"> Olayları ve sorunları belirli bir açıdan görme eğiliminde olan düşünce.</st></span></p></div></div></div><div id="charCountTotal" value="5671"></div></body>
</html>
