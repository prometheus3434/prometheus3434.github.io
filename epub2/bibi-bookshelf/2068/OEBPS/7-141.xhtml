<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>7-141</title>
 <meta http-equiv="Content-Type" content="text/html; charset=utf-8" />
 

</head>
 <body id="x7" xml:lang="tr-TR"><div><p></p><p id="_idParaDest-8"><span><st c="6"> “Apaş Paşa Şapa Oturdu”</st></span><span><a id="footnote-225-248-backlink" href="#footnote-225-248"><st c="30"> 248</st></a></span></p><p><st c="34"> Ayhan Türeyen</st></p><p><st c="48"> Kişi yazı yazmak gereksinmesini neden duyar? </st><st c="94">Bilinmesini istediği bir takım şeyler söylemek, bazı yanlışları düzeltmek için değil mi? </st><st c="183">Şunu demek isterim; bu benim yazacaklarımı bir başkasının yazacağını bilseydim, hiç de bu işe girişmezdim ben. </st><st c="294">O kadar sevmem yazı yazmayı çünkü.</st></p><p><st c="328"> Bay Ece Ayhan, doğrusu yazınızın çıkış noktası –anafikri– üzerinde ben de sizinle birliğim, ben de tıpkı sizin gibi düşünüyorum. </st><st c="458">Olsa olsa birtakım ifade ayrımlarımız olabilir. </st><st c="506">Örnekse, sizin “bir değil bir çok ikinci yeniler vardır. </st><st c="563">Şahıs şirketleri değil, menfaat grupları değil, bir çok Şiir Fakülteleri vardır” dediğiniz yerde –bu şiir fakülteleri sözünü nedense majuscule yazmışsınız– ben sadece “ikinci yeni çok geniş, çok yaygın bir gelişmenin adı olmalıdır. </st><st c="795">Belki caractere’i saptanamayacak kadar geniş. </st><st c="841">Böyle anlaşılmalıdır ikinci yeni” derdim. </st><st c="883">Menfaat grupları, şahıs şirketleri sözlerini hiç katmazdım sizin yerinizde olsam. </st><st c="965">Çünkü bunu böyle küçümsemeye, yermeye kalkışmanız yakışıklı gelmedi bana pek. </st><st c="1043">Bakın neden. </st><st c="1056">İkinci yeni’nin macerasını çıkışından beri izlerim. </st><st c="1108">Bu akımın yayılmasında, yerleşmesinde kimlerin emeği geçti, kimlerin daha az geçti veya kimlerin hiç geçmedi bilirim. </st><st c="1226">İşte siz o hiç emeği geçmeyenlerdensiniz. </st><st c="1268">Bugün, hiçbir çaba göstermediğiniz halde, küçümsemeye kalkıştığınız o davranışın –şahıs şirketleri ile menfaat gruplarının kavgalarının yani– sonuçlarından rahatça yararlanıyorsunuz. </st><st c="1451">O davranış, o kavgalar olmasaydı, sizin şiiriniz böyle rahatça yerleşebilecek miydi? </st><st c="1536">Hiç korkmadan, hiç şüphelenmeden üç beş ozan arasında kendi adınızı –kendiniz hem de– sayabilir miydiniz? </st><st c="1642">Ha.</st></p><p><st c="1645"> Deyişiniz sevilmiyecek gibi değil. </st><st c="1681">Gözü açık, zeki, çıkarının nerelerde olduğunu bilen bir ozana yakışır bir deyiş. </st><st c="1762">Tatlı da üstelik. </st><st c="1780">Doğrusunu isterseniz çok uzun bir zamandır, böyle fantasie ile tatlanmış bir şiir yazısı okumamıştık. </st><st c="1882">Fantasie’yi bir değer katında kullandığımı anlamışsınızdır elbet.</st></p><p><st c="1947"> Kötü kelimeleriniz var yalnız. </st><st c="1979">İşte menfaat, muhteva, ideoloji gibisinden kelimeler. </st><st c="2033">Baksanız siz de görebilirsiniz. </st><st c="2065">Bir de külliyetli syntaxe bozuklukları var. </st><st c="2109">Ama bunu şimdilik üslûp özelliklerinizden biri sayıyorum. </st></p><p><st c="2167">Yazınızın en büyük enezliği bir takım anlam ve değer categorie’lerini karşılaştırırken düştüğünüz hatalar, yanılmalar.</st></p><p><st c="2285"> Okumuş bir kişi olduğunuz seziliyor yazınızdan. </st><st c="2334">Toplumbilimden, rahatça, hani cebinizin içindeymiş gibi söz edebiliyorsunuz. </st><st c="2411">Bu yüzden düştüğünüz terminologie hataları daha da göze batıyor.</st></p><div><div><p><a id="footnote-225-248" href="#footnote-225-248-backlink"><st c="2475"> 248</st></a><st c="2479"> Ece Ayhan’ın </st><span><st c="2493">Kınar Hanımın Denizleri</st></span><st c="2516"> ’nde yer alan şiirlerinden birinin adıdır. </st></p></div></div></div><div id="charCountTotal" value="2561"></div></body>
</html>
