<?xml version="1.0" encoding="utf-8"?>
<html xmlns="http://www.w3.org/1999/xhtml">
 <head>
 <title>7-1</title>
 <meta http-equiv="Content-Type" content="text/html; charset=utf-8" />
 

</head>
 <body id="x7" xml:lang="tr-TR"><div><p></p><p id="_idParaDest-2"><st c="4"> Giriş Yerine “Şiirin Kurgusu”</st><span><a id="footnote-225-18-backlink" href="#footnote-225-18"><st c="34"> 18</st></a></span></p><p><st c="37"> Bilebildiğimce, 1954 yılından bu yana “şiir”ler, yazılar yayımlıyorum; hayır, bir ana niteliği belli bir toplumda şiirin de (bile) yeri olmayışı sırılsıklam gerçeğinden yola çıkmadım, çıkmıyorum bu kez; yalnızca şiir denilen şey hizmet ve meta üretildiği, üretilişi gibi “kurulmuyor” kesenkes diyorum. </st><st c="340">Yani, bir bakıma, iktisatta belirli bir sayfası yoktur şiirin; bu yüzden anlatmak epey zor olacaktır okura şiiri! </st><st c="454">Siz görünüşe bakmayın. </st><st c="477">Bir şiir “kurulurken” (doğallıkla başka arkadaşları bilemem) nasıl “yoğruluyor”u soruyorsunuz? </st><st c="572">Yazmanın, yazılmanın... </st><st c="596">bir öncesi var ilkin, üç yıllık, on yıllık, yirmi yıllık sorular oluyor kafada sözgelimi; başlangıç kurgusu daha zihin oralardayken örülüyor yapılıyor; kısacası “şiir zihni” sanırım biraz başka türlü işliyor genelgeçer akıl yürütmelerden, daha da özeti “külyutmazlık”tır (Bizim tarihimizden bir örnek, hoşa gitmeyecekse de; Hezarfen Ahmet Çelebi, bir cambazdır ve İstanbul’da Galata Kulesinden uçmak adına atlar, kulenin altındaki bir tümseğin üzerine düşer ve bacağını kırar!.. </st><st c="1075">Yeryüzü tarihinde de Troyalı bir güzel Helen vardır. </st><st c="1128">Homeros </st><span><st c="1136">İlyada</st></span><st c="1142"> ’sında böyle yazıyor, kitaplar, romanlar, filmler var... </st><st c="1200">Oysa Paris Helen’i Yunanistan’dan kaçırdığında bir kocakarıdır!.. </st><st c="1266">Bunlar tarihin gidişine yürüyüşüne küçük bir çelme takmak bile sayılmaz tarihçe; “şiir”den söylemesi deyip geçiyorsunuz; bugünlerde çok büyük bir yanlışlık yapılıyor, işleniyor özel ve genel anlamda düşünmeklerim gibi...). </st><st c="1489">Yine sözgelimi, her bir şeyi, “verilmiş” her bir şeyi (olabildiğince) irdeliyorsundur, yakın ve uzak çevrendeki hiçbir şeyin gösterilmeye çalışıldığı gibi olmadığını biliyorsundur çünkü, etinde kanında duyarak; her bir şey bir bütündür ya; işte bunları şiire taşıyorum... </st><st c="1761">Nesneler, daha çekirdek olarak zihindeyken katlanmaya başlıyor, en yalın bir şiirde bile onun parçalarında yalınlık yoktur, yani ufacık bir şey bile binlerce boyutlu... </st><st c="1930">Benim “kurduğum”, “kurabildiğim” şiirde, soruya, konuya geliyorum, okur denilen kişi karınca kararınca daha olsa </st><span><st c="2043">silinmiş</st></span><st c="2051"> olduğu için, bütün kavramlar nesnel gerçeklikler, vb. </st><st c="2106">hızlı bir değişime, belirli bir şiir perspektifinde yerlerini alıncaya dek gelişmeye uğruyorlardır. </st><st c="2206">Yaptıklarımı, ettiklerimi savunmuyorum burada; düşüncemin “iktidar”a geçmesini istemedim hiçbir zaman çünkü. </st><st c="2315">Yalnızca, “şiir”in öyle kitaplarda, kitaplarınızda yazıldığı gibi olmadığı, doğrusu olamayacağıdır, benim de deneyimlerim olmuştur, bildiğimi biliyorum o kadar... </st><st c="2478">“Son biçim”ini alıp almadığını anlamak sorununa gelince, şiirin, buna neden “son öz” denmemiş olduğunu da düşünüyorum, düşünerek izin verin de bir kömürün bir elmasa dönüşmüş olduğunu artık anlayalım! </st><st c="2679">Bir şiir kıpırdanıyorsa, deviniyorsa sona ermiş demektir; sözgelimi herhangi bir şey eksikse kıpırdanmaz! </st><st c="2785">Ustalar şunu çok iyi anlayacaklardır; şiir tam bir avadanlıktır, tarihsel bir avadanlıktır!.. </st><st c="2879">Devletle...</st></p><div><div><p><a id="footnote-225-18" href="#footnote-225-18-backlink"><st c="2890"> 18</st></a><span><st c="2893"> Türk Dili</st></span><st c="2903">, Ağustos 1981, sayı 356, s. </st><st c="2932">81-81’de, Yazı Kurulu’nun anlatımıyla “... </st><st c="2975">kimi ozanların şiire nasıl baktıklarını, nasıl bir hazırlık içinde olduklarını...” göstermeyi amaçlayan “Özel Bölüm: Şiir Çalışmaları” ana başlığı altında yayımlanmıştır.</st></p></div></div></div><div id="charCountTotal" value="3146"></div></body>
</html>
