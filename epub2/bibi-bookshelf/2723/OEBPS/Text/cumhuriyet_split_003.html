<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>cumhuriyet</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="normal" id="calibre_toc_1">Önsöz</h1>

    <p class="normal1">I</p>

    <p class="normal2">Her ulus tarih olaylarını çok dikkatle izleyip bu yolla geçmişten ibret dersi almaya çalıştığı halde ne yazık ki memleketimizde buna hiç önem verilmiyor. Daha doğrusu şu ki, ulusal tarihimizin en doğru sayfalarını yabancı kitaplardan almaktayız. Özellikle içinde yuvarlandığımız ve sadece bir tarih olayı değil, uluslar için bir tarih örneği olan Harekâtı Milliyemizin nasıl başladığını ve nasıl şekillenip geliştiğini çoğumuz bilmiyoruz. Eğer bir süre daha geçerse olayları bilenlerin ya da tespit edenlerin insanlık gereği ölmeleri ya da ellerindeki belgeleri yitirmeleri gibi ihtimaller karşısında bulunuyoruz. Bundan ötürü, vakit kaybetmeden Milli Mücadele Tarihi’ni yazmalıyız.</p>

    <p class="sagnormal">Operatör Emin [Erkul], Bursa Mebusu; 28 Haziran 1922</p>

    <p class="normal1">II</p>

    <p class="normal2">Milli Mücadele Tarihi’ni, bir adam (Mahmut Goloğlu) kendi köşesinde ve bir başına uğraşıp didinerek yorulmak nedir bilmeden belgeler toplayıp yeni düzenlemelere girişerek yazma savaşını sürdürmektedir.</p>

    <p class="sagnormal">Tarık Dursun; Milliyet Gazetesi, 28 Nisan 1970</p>

    <p class="ortayazi">* * *</p>

    <p class="normal2">Mahmut Goloğlu’nun büyük bir tarihçi titizliğiyle hazırladığı Milli Mücadele Tarihi dizisi (birincisi: Erzurum Kongresi, ikincisi: Sivas Kongresi, üçüncüsü: Üçüncü Meşrutiyet) Türk Devrim Tarihi’ne ilişkin bilgilere önemli katkılar yapan başarılı bir çalışmadır.</p>

    <p class="sagnormal">Ülkü Özen; Yeniadam Dergisi, Mayıs 1970</p>

    <p class="ortayazi">* * *</p>

    <p class="normal2">Üçüncü Meşrutiyet kitabı Birinci Meclis’in anlamını, havasını, kişiliğini yeterince duyuruyor. Goloğlu, Üçüncü Meşrutiyet derken, Birinci Meclis üyelerinin kafalarını, duygularını, özlemlerini de özetlemiş oluyor.</p>

    <p class="sagnormal">Oktay Akbal; Cumhuriyet Gazetesi, 17 Nisan 1970</p>

    <p class="ortayazi">* * *</p>

    <p class="normal2">Mahmut Goloğlu’nun Milli Mücadele Tarihi’nin üçüncü cildi açık, anlaşılır ve zarif bir dille yazılmış. Yakın tarihin ayrıntılarına girerek kişilerin ruh hallerine hatta alt düşüncelerine dek sezilen böyle anlatımlarda bir başka tat var. Yakın tarih adeta masallaşıyor. Ama ne pahasına? Kitabın sonundaki 64 sayfalık 8 ekten tarih yazmanın ne kadar güç bir iş olduğu anlaşılıyor. Ne var ki tarihseverlerin gönderdikleri belgeler yazarın çabalarını bir nebze olsun hafifletmektedir.</p>

    <p class="sagnormal">İrfan Derman; Akşam Gazetesi, 28 Nisan 1970</p>

    <p class="ortayazi">* * *</p>

    <p class="normal2">Daha önceki iki kitabıyla milli mücadele tarihimize ışık tutan Mahmut Goloğlu, Üçüncü Meşrutiyet adlı eserinde Birinci Millet Meclisi’nin kuruluşuna kadar olan dönemle ondan sonrasını ele alıyor. Goloğlu o günkü siyasal şartların bir özetini vererek Mustafa Kemal gerçeğinin anlaşılmasını sağlıyor. Goloğlu’nun kitabı göstermektedir ki, Cumhuriyet öncesi başlayan, patlak veren birtakım sorunlar bugün bile çözümlenememenin sıkıntısını duyurmaktadırlar. Bugün bile tartışmalar Mustafa Kemal hükümetinin niteliği ve onun siyasal anlayışı, ekonomik görüşü üzerinde yoğunlaştığına göre kitabın bu bölümünün dikkatle okunması gerekir.</p>

    <p class="sagnormal">Doğan Hızlan; Yeni Gazete, 29 Nisan 1970</p>

    <p class="ortayazi">* * *</p>

    <p class="normal2">Mahmut Goloğlu’nun kitabı, bugün kuruluşunun 50. yılını kutladığımız Birinci Büyük Millet Meclisi’nin yapısına açıklık getiren bir tarih araştırması niteliğindedir.</p>

    <p class="sagnormal">Hilmi Yavuz; Cumhuriyet Gazetesi, 23 Nisan 1970</p>

    <p class="ortayazi">* * *</p>

    <p class="normal2">Eski Meclis Başkan Yardımcılarından Mahmut Goloğlu, Birinci Büyük Millet Meclisi’nin kuruluş dönemine “Üçüncü Meşrutiyet” adını yakıştırmıştır ve haksız da değildir.</p>

    <p class="sagnormal">İlhami Soysal; Akşam Gazetesi, 23 Nisan 1970</p>

    <p class="normal1">III</p>

    <p class="normal2">“Üçüncü Meşrutiyet: 1920” adlı eser yetkili bir kurula incelettirilmiş ve Silahlı Kuvvetler için yararlı görülerek salık verilmiştir.</p>

    <p class="sagnormal">Genelkurmay Başkanlığı Harp Tarihi Dairesi</p>

    <p class="normal1">IV</p>

    <p class="normal2">Cumhuriyete Doğru adlı bu kitabımız, şimdiye kadar hiçbir yerde yayımlanmamış bilgiler ve belgelerle hazırlamakta olduğumuz gerçek Milli Mücadele Tarihi’nin dördüncüsüdür.</p>
  </div>
</body>
</html>
