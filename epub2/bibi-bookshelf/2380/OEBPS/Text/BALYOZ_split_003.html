<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>BALYOZ</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik" id="calibre_toc_1"><span class="idebold">ÖNSÖZ VE TEŞEKKÜR</span></h1>

  <p class="normal1">Kamuoyuna Balyoz darbe darbe planının mimarı olarak sunulan Çetin Doğan’ın 22 Şubat 2010 Pazartesi günü gözaltına alınması üzerine “Çetin Doğan ve gerçekler” adında bir blog başlattık (cdogangercekler.wordpress.com). Bu kitabı önemli ölçüde blogda yazdıklarımızdan derledik. Ancak yazıları güncelleştirdik, ana başlıklar altında topladık ve okunulurluğuna dikkat ederek yeniden düzenledik.</p>

  <p class="normal1">Blogumuz üç amaç güdüyordu. Birincisi, Balyoz darbe planı ile ilgili medyada yeralan yanlış yayınlara doğrudan cevap verebilmek. İkincisi, kötü niyetli kişiler tarafından sonradan üretildiği bariz olan Balyoz belgelerindeki tutarsızlıkları ve sahtekarlığın kanıtlarını okuyucularla paylaşmak. Üçüncüsü ise bu davayı Türkiye’nin demokratikleşme ve sivil vesayetin kalkması tartışmaları bağlamında değerlendirmek.</p>

  <p class="normal1">Kitabımız da aynı amaçları taşıyor. Blog yazılarımızın kitaplaştırılmış haliyle daha geniş bir okuyucu kitlesine erişeceğini umuyoruz.</p>

  <p class="normal1">Blogumuzu başlattığımızdan beri çok kişiden destek gördük, ince ve düşünceli mesajlar aldık. Blogumuza ya da kişisel adreslerimize yolladıkları yorumlarla hem bize yol gösterdiler hem de kendimizi yalnız hissetmememizi sağladılar. Türkiye’nin içinde bulunduğu siyasi konjonktürde korkarız ki bize değişik şekilde yardım eden kişiler isimlerini açıklamamızı istemeyebilir. Bu yüzden buradan kendilerine genel bir teşekkürle yetinmek zorundayız.</p>

  <p class="normal1">Harvard Üniversitesi’nde Balyoz konusunda verdiğimiz seminerlerde katılımcılardan çok faydalı yorumlar ve düşünceler aldık; onlara da teşekkür ediyoruz.</p>

  <p class="normal1">Çetin Doğan’ın avukatları Hüseyin Ersöz, İsmail Tepecik ve Celal Ülgen müvekkilleri için canla başla çalıştılar ve bizden yardımlarını hiç esirgemediler. Onlara isimleriyle teşekkür etmekte bir mahzur görmüyoruz.</p>

  <p class="normal1">Kitabımızı kısa bir süre içinde yayına sokan Destek Yayınevi’ne teşekkür ediyoruz.</p>

  <p class="normal1">Son olarak, biz gece-gündüz, haftasonu demeden Balyoz belgeleri üzerinde çalışırken, bizimle oynamayı sabırla bekleyen (ve bu süreçte kendi kendine vakit geçirmesini de öğrenen) oğlumuz Deniz’e teşekkür ediyoruz.</p>

  <p class="normal1">Bu kitabı haksız ithamlar altında kalarak özgürlükleri kısıtlananlara ve yakınlarına ithaf ediyoruz.</p>

  <p class="normal1">&nbsp;</p>

  <p class="normal1">Pınar Doğan ve Dani Rodrik</p>

  <p class="normal1">15 Aralık 2010</p>
</body>
</html>
