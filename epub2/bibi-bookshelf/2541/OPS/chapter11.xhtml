<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Harika Çocuk</st></h1>
			<p><span><st c="13">B</st></span><st c="15">ir elinde koca bir demet dağ nanesi, öbür koltuğunda şişkin bir bohçayla kompartımana girdi. </st><st c="108">Dağ naneleriyle bohçasını fileye yerleştirdi. </st><st c="154">İçerisinin havası, keskin naneyle, yaşlı, şişman kadının ekşi terinden karışık bir kokuyla bozuldu. </st><st c="254">Derin bir oooh çekip tülbent başörtüsünün uçlarıyla yüzünün, boynunun terlerini sildi, oturdu. </st><st c="349">Karşısında oturan genç kadınla hemen ahbaplığa başladı. </st><st c="405">Genç kadının sivilceli esmer derisi, tulum gerginliğindeki göğsünün taa içerilerine kadar görünüyordu. </st><st c="508">Ama genç kadının başörtülü, yeldirmeli kadının gevezeliğinden hoşlanmadığı belli oluyordu. </st><st c="599">Sivilceli, ergenlikli esmer kadının ağzı sıcaktan, tıklım tıklım dolu olduğu için kapanmayan bavul gibi açık duruyordu. </st><st c="719">Pek zorda kaldıkça, o hep açık duran ağzı “evet”, “ı-ıh”, “hı” diye kıpırdıyordu.</st></p>
			<p><st c="800">Kompartımandakiler, iki banliyö istasyonu arasında, tülbent başörtülü, siyah yeldirmeli kadının bütün hal tercümesini öğrenmiş oldular. </st><st c="937">“Merhum Bey”i komiserdi; yıllarca Muş’ta, Hakkari’de, Siirt’te bulunmuşlardı. </st><st c="1015">Beyi öleli ondokuz yıl olmuştu. </st><st c="1047">Muş, Siirt, Hakkari, oralardaki ahbapları, komşuları hep anlatıldı. </st><st c="1115">Merhum komiser beyin huyları da sayılıp döküldü. </st><st c="1164">Sözü torunlarına getirdi; pek akıllı, pek güzel, pek sevimli yavrulardı. </st><st c="1237">Şimdiki “zamane çocukları da pek acayip” oluyorlardı. </st><st c="1291">Sağolasılar büyümüşler, büyümüşler de küçülmüşlerdi.</st></p>
			<p><st c="1343">Kendisini, merhum beyini, sülalesini, akrabalarını anlatıp bitirdikten sonra, söz sırası komşularına gelmişti. </st><st c="1455">Komşularının bir çocuğu vardı. </st><st c="1486">Patlayacak gerginlikteki esmer derisi sivilceli genç kadına şöyle anlatıyordu:</st></p>
			<p><st c="1564">– Bu kadar akıllı çocuk görülmüş, duyulmuş değildir evladım. </st><st c="1626">Kırkbirbuçuk maşallah, Allah kem nazarlardan muhafaza etsin! </st><st c="1687">Eksik doğdu yavrucak. </st><st c="1709">Yedi aylık doğdu da görenler “Bu çocuk dünyada yaşamaz!” dediler. </st><st c="1775">Serçeparmak kadar bişeydi. </st><st c="1802">Yaşatan Allah yaşatıyor evladım, hem de öyle bir yaşadı ki... </st><st c="1864">Üç aylıkken tam sekiz kilo yediyüz gram geliyordu. </st><st c="1915">Bütün doktorlar şaştılar. </st><st c="1941">Dördüncü ayına varmadan diş çıkardı, hem de ne diş kızım, ayva koçanı kemiriyor, artık düşün. </st><st c="2035">Konu komşu şaştık kaldık. </st><st c="2061">Altı aylıkken bir sabah annesi ağzına meme veriyormuş. </st><st c="2116">Birden çocuk kalın kalın erkek sesiyle, “Ben artık büyüdüm, meme emmem!” diye bağırmaz mı! </st><st c="2207">Kadıncağız korkusundan şaşırmış, şaşkınlıktan kundağı balkondan aşağı attığı gibi sokağa fırladı da, “Yetişin ümmeti Muhammed, komşular, imdaaat!..” diye bağıra bağıra bayıldı kaldı. </st><st c="2390">Vallahi olur şey değil, sekiz aylıkken senin benim gibi konuştu. </st><st c="2455">Dokuz aylıkken yürümeye başladı. </st><st c="2488">İki yaşında bülbül gibi okudu, hem de kendi kendine; kimse bişey öğretmeden... </st><st c="2567">Üç yaşında mektup yazıyordu; inanılacak şey mi? </st><st c="2615">Dört yaşında mektebe verdiler de, öğretmeni annesine “Hanım” demiş, “bu çocuk herşeyi benden iyi biliyor, siz bunu boşuna mektebe filan göndermeyin!”</st></p>
			<p><st c="2764">Dokuz yaşında bıyıkları terledi, on yaşında sakal tıraşına başladı. </st><st c="2833">Oniki yaşında orta mektep imtihanını verip liseye yazıldı. </st><st c="2892">Öyle bir resim yapıyor ki, değme ressamlar yapamaz. </st><st c="2944">Bir keman çalıyordu, vallahi meşhur kemancılar, “Bu çocuğun yayı üzerine yay yok!” demişler. </st><st c="3037">Hem de kemanı kendi kendine öğrendi. </st><st c="3074">Allah vergisi işte...</st></p>
			<p><st c="3095">Bir sabah da annesi babası bakmışlar ki, çocuk başka bir dil konuşuyor, dilinden anlamamışlar. </st><st c="3191">Meğer çatır çatır İngilizce konuşmuyor muymuş!.. </st><st c="3240">Anadili gibi İngilizce... </st><st c="3266">Dünyada kaç millet varsa hepsinin dilini öğrendi. </st><st c="3316">Almanlar görmüşler de şaşmışlar, “Bu Almancayı biz bile konuşamayız...” demişler. </st><st c="3398">Anla bak, ne zekâ... </st><st c="3419">Ondördünde kuranı bir tamam söktü de hafız oldu. </st><st c="3468">Sultanahmet Camiinde vaaz veren hocanın bile yanlışını çıkarmış...</st></p>
			<p><st c="3534">Harika efendim, harika... </st><st c="3561">Onaltı yaşında liseyi bitirdi, üniversiteye yazıldı. </st><st c="3614">Çocuğun bilgisine bütün profesörler parmak ısırmışlar. </st><st c="3669">“Ne zekâ, biz buna hayran olduk!” demişler. </st><st c="3713">Yaşı küçük olmasa profesör yapacaklar. </st><st c="3752">Hatta bir profesör, “Ben bu çocuğun karşısında ders vermeye utanıyorum!” demiş.</st></p>
			<p><st c="3831">Tülbent başörtülü siyah yeldirmeli kadın sustu. </st><st c="3880">Kompartımana girdiğindenberi ilk kez susuyordu. </st><st c="3928">Esmer, sivilceli genç kadın konuşacak diye bisüre onun yüzüne baktı durdu. </st><st c="4003">Konuşmayınca merakını yenemedi,</st></p>
			<p><st c="4034">– Hanım teyze, sonra ne oldu çocuk? </st><st c="4071">diye sordu. </st></p>
			<p><st c="4083">Başörtülü kadın, üzüntülü bir sesle,</st></p>
			<p><st c="4119">– Hiç sorma evladım, dedi, üç senedenberi tımarhanede yatıyor zavallı!.. </st><st c="4193">Bugün ona gitmiştim de, ziyaretinden dönüyorum.</st></p>
			</section>
  <div id="charCountTotal" value="4240"></div></body>
</html>
