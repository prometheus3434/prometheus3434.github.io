<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Biz Adam Olmayız!..</st></h1>
			<p><span><st c="20">K</st></span><st c="22">alabalığın içinden birisi, “Biz adam olmayız birader!” dedi mi öbürleri de, “Eveeet, çok doğruuu, olmayız,” diye baş sallarlar. </st><st c="150">Biri de çıkıp, “O nasıl söz efendi... </st><st c="188">Sen sayıyla kendine gel bakalım!” demez.</st></p>
			<p><st c="228">Yirmibeş yaşlarında, kanımın fokur fokur kaynadığı günlerde ben bunu deneyecek oldum. </st><st c="315">Ada’ya giden vapurda neye kızdığını anlayamadığım yaşlı bir adam,</st></p>
			<p><st c="380">– Biz adam olmayız!.. </st><st c="403">diye bağırıp duruyor, salondakiler de baş sallayarak onu onaylıyorlardı.</st></p>
			<p><st c="475">Delikanlılık, kanım tepeme sıçrayıp,</st></p>
			<p><st c="512">– Neden adam olmazmışız, bal gibi de adam oluruz... </st><st c="565">Öyle bir adam oluruz ki herkes de şaşar kalır... </st><st c="614">diye bağırdım.</st></p>
			<p><st c="628">Salondaki yolcular sözleşmişler gibi yaygarayı bastılar:</st></p>
			<p><st c="685">– Adam olmayız...</st></p>
			<p><st c="703">– Adamlık bize çok uzak...</st></p>
			<p><st c="730">– Biz adam olmayız...</st></p>
			<p><st c="752">Bu yaygara karşısında kızgın ihtiyarın yüzü yumuşadı da, bana,</st></p>
			<p><st c="815">– Bak oğlum, dedi, duyuyorsun ya, hep birden “Adam olmayız!” diye bar bar bağırıyoruz. </st><st c="903">Demek ki adam olmayacağız, zorla değil ya...</st></p>
			<p><st c="947">– Oluruz, biz adam oluruz... </st><st c="977">dedim.</st></p>
			<p><st c="983">– Biz adam oluruz, demek, biz şimdi adam değiliz demektir, öyle değil mi? </st><st c="1058">dedi.</st></p>
			<p><st c="1063">Hiç sesimi çıkarmadım, ama o gündenberi yıllardır hep düşünür dururum: Biz neden adam olmayız?</st></p>
			<p><st c="1158">Son hapse girişim benim için büyük bir şans oldu, çünkü yıllardır araştırdığım nedeni cezaevinde öğrendim. </st><st c="1266">Cezaevindeki elli kişilik siyasi tutuklular koğuşunda yurdumuzun seçkin aydınlarıyla, tanınmış işadamlarımızla, ünlü kişiler, valiler, genel müdürler, düşük milletvekilleri, ileri gelen politikacılar, yüksek memurlar, mühendisler, doktorlarla birarada yaşadım. </st><st c="1527">Koğuş arkadaşlarımın çoğu Avrupa’da, Amerika’da okumuş, yabancı ülkeleri gezip dolaşmış, bikaç dil bilen kişilerdi. </st><st c="1643">Düşüncelerimiz birbirine karşıttı ama, yine de onlardan çok şeyler öğrendim. </st><st c="1720">Öğrendiklerimin başında da, neden adam olmadığımız geliyor.</st></p>
			<p><st c="1779">Ziyaret günleri hiç de iyi haberler almıyordum; evin kirasını verememişiz, bakkala borçlanmışız, daha bunlar gibi bisürü tatsız haberler... </st><st c="1920">Ne yapacağımı şaşırmıştım, hiçbir umarım yoktu. </st><st c="1968">Hemen bir roman yazayım da dedim, belki gazetelerden birine satar, biraz para alırım. </st><st c="2054">Çoktanberi yazmayı tasarladığım bir roman konusu vardı kafamda. </st><st c="2118">İşte bu kararla kalemi kâğıdı elime aldım, ranzadaki yatağıma çöktüm. </st><st c="2188">Vakit yitirmek, lafla, boş şeylerle zaman geçirmek istemiyordum. </st><st c="2253">Daha bikaç satır ancak yazabilmiştim, koğuş arkadaşlarımdan seçkin bir aydın geldi, yatağımın ucuna oturdu. </st><st c="2361">İlk sözü,</st></p>
			<p><st c="2370">– Biz adam olmayız, adam olmayız... </st><st c="2407">demek oldu. </st><st c="2419">Kendisine bişey sormadım. </st><st c="2445">Bakınız, neden adam olmayız, diye kendiliğinden açıklamaya girişti: Ben İsviçre’de okudum. </st><st c="2536">Belçika’da altı yıl çalıştım. </st></p>
			<p><st c="2566">İsviçre’deki, Belçika’daki yaşayışını uzun uzun anlattı. </st><st c="2623">İşimden alıkonulduğum için çok canım sıkılıyordu ama ne diyebilirdim!.. </st><st c="2695">Arada sırada önümdeki kâğıtlara bakarak kalemi kâğıt üstünde gezdirerek işim olduğunu, konuşmasını kısa kesmesini istediğimi sezdirmeye çalışıyordum. </st><st c="2845">Ama oralı olmuyor, boyuna anlatıyordu:</st></p>
			<p><st c="2883">– Oralarda elinde kitap olmayan insan göremezsiniz. </st><st c="2936">İki dakika boş kalsalar hemen kitaplarını açar, okumaya başlarlar. </st><st c="3003">Otobüste, tirende, heryerde durmadan okurlar. </st><st c="3049">Hele evlerinde görseniz, şaşarsınız, herkes kendine göre eline bir kitap alır, boyuna okur.</st></p>
			<p><st c="3140">Belki anlar da gevezeliği keser diye,</st></p>
			<p><st c="3178">– Aman ne iyi, ne iyi... </st><st c="3204">dedim.</st></p>
			<p><st c="3210">– Tabii, dedi, bir de bize baksanıza; burada bu kadar sözde entellektüel toplanmış, bitek kitap okuyan var mı? </st><st c="3322">Biz adam olmayız beyim, olmayız.</st></p>
			<p><st c="3354">– Doğru... </st><st c="3366">dedim.</st></p>
			<p><st c="3372">Ben, “doğru” deyince yeniden hızlandı, Belçikalıların, İsviçrelilerin durmadan kitap okuduklarını anlattı da anlattı. </st><st c="3491">Yemek zamanı geldiği için ikimiz de kalktık.</st></p>
			<p><st c="3535">– Şimdi anladınız mı biz neden adam olmayız?.. </st><st c="3583">dedi.</st></p>
			<p><st c="3588">– Evet... </st><st c="3599">dedim.</st></p>
			<p><st c="3605">Yarım günümü İsviçrelilerin, Belçikalıların durmamasıya nasıl kitap okuduklarını dinlemekle geçirmiştim.</st></p>
			<p><st c="3710">Öğle yemeğini çabucak yiyerek yatağıma geldim, hemen romana başladım. </st><st c="3781">Kâğıtlar dizimde, kalem elimde düşünüyorum, daha bişey yazmaya kalmadan koğuş arkadaşlarımdan birisi geldi, yatağa oturdu.</st></p>
			<p><st c="3903">– Ne yapıyorsunuz?</st></p>
			<p><st c="3922">– Bir roman yazmaya çalışıyorum...</st></p>
			<p><st c="3957">– Burada yazamazsınız ki, şu gürültüye baksanıza... </st><st c="4010">Siz hiç Avrupa’ya gittiniz mi?</st></p>
			<p><st c="4040">– Hayır, Türkiye’den dışarı çıkmadım.</st></p>
			<p><st c="4078">– Aaaa, yazık! </st><st c="4094">Ben sizin Avrupa’ya gitmenizi çok isterdim; görmek, yaşamak başka şey, görüşünüz genişlerdi. </st><st c="4187">Hemen hemen bütün Avrupa’yı dolaştım, gitmediğim yer kalmadı. </st><st c="4249">Ençok Danimarka’da, Hollanda’da, İsveç’te bulundum. </st><st c="4301">Bakınız oralarda nasıldır. </st><st c="4328">Bikez insanların birbirine saygısı vardır, birbirlerini rahatsız edecek gibi yüksek sesle konuşmazlar. </st><st c="4431">Bir de bizim şuradaki halimize baksanıza, nedir bu gürültü patırtı... </st><st c="4501">Öyle ya efendim, belki ben uyuyacağım, belki yazacağım, okuyacağım, belki bir işim var... </st><st c="4591">Siz bu gürültüde patırtıda dünyada roman yazamazsınız, bırakmazlar ki...</st></p>
			<p><st c="4663">– Gürültüde yazarım da, yalnız yanı başımda birisi konuşursa yazamıyorum.</st></p>
			<p><st c="4737">– Canım efendim, gürültü olmasa daha iyi değil mi? </st><st c="4789">Ne hakları var sizi rahatsız etmeye, yavaş da konuşabilirler. </st><st c="4851">İşte Danimarka’da, İsveç’te, Hollanda’da katiyen böyle bişey olmaz. </st><st c="4919">Onun için de adamlar ilerliyorlar. </st><st c="4954">Çünkü onlarda insanın insana saygısı vardır.</st></p>
			<p><st c="4998">Bu saygı üstüne türlü örnekler de göstererek konuştu da konuştu. </st><st c="5064">Terbiyesizlikti ama ne yapayım, o anlatırken başımı kâğıtlara eğip yazmaya başladım; yazmıyordum, yazarmış gibi yapıyordum.</st></p>
			<p><st c="5187">– Hiç boşuna uğraşmayın, yazamazsınız, sinirleriniz bozulur, dedi; Avrupa başka... </st><st c="5271">Avrupalı insan demek, insanın insana saygı duyması demek. </st><st c="5329">Bizde nerdeee... </st><st c="5346">Biz işte bunun için adam olamayız beyim, biz adam olamayız!</st></p>
			<p><st c="5405">Daha çok anlatacaktı ama, iyi ki avukatı gelmiş, çağırdılar da kurtuldum. </st><st c="5480">O gider gitmez çalıştığımı görüp de kimse yanıma gelmesin diye, başımı kâğıtlara büsbütün eğdim. </st><st c="5577">Daha iki satır yazmıştım ki, başka bir koğuş arkadaşı geldi,</st></p>
			<p><st c="5637">– Kolay gelsin, dedi.</st></p>
			<p><st c="5659">– Sağolun, dedim. </st></p>
			<p><st c="5678">Yatağıma oturdu:</st></p>
			<p><st c="5694">– Adamlık bize çok uzak... </st><st c="5722">dedi.</st></p>
			<p><st c="5727">Konuşma açılmasın da çabucak gitsin diye sesimi çıkarmadım.</st></p>
			<p><st c="5787">– Amerika’da bulundunuz mu? </st><st c="5816">diye sordu.</st></p>
			<p><st c="5827">– Hayır...</st></p>
			<p><st c="5838">– Yazık... </st><st c="5850">Amerika’da bikaç ay bulunsaydınız, neden bizim geri kaldığımızı anlardınız. </st><st c="5926">Efendim, Amerika’da bizde olduğu gibi boşu boşuna konuşmazlar, gevezelik yok; vakit nakit, herifler “taym iz mani” demişler. </st><st c="6051">Amerikalı, bir işi varsa ancak o zaman konuşur, söyleyeceğini en kısa biçimde söyler, sonra herkes kendi işine gücüne... </st><st c="6172">Bizde öyle mi? </st><st c="6187">Mesela şurdaki halimize bakın, aylardanberi gevezelikten başka yaptığımız bişey var mı? </st><st c="6275">Hep ipe sapa gelmez laflar. </st><st c="6303">İşte Amerika’da bu yok. </st><st c="6327">Buyüzden de adamlar ilerliyor.</st></p>
			<p><st c="6357">İşim olduğunu anlar da susar, kalkar gider diye ofladım, pufladım; hiç oralı olmadan anlattı durdu. </st><st c="6458">Akşam yemeği zamanı gelmişti. </st><st c="6488">Giderken,</st></p>
			<p><st c="6497">– Biz adam olmayız, dedi; bizde bu gevezelik varken biz adam olamayız.</st></p>
			<p><st c="6568">– Çok doğru söylüyorsunuz... </st><st c="6598">dedim.</st></p>
			<p><st c="6604">Akşam yemeğini yer yemez romanı yazmak için kâğıda kaleme sarıldım.</st></p>
			<p><st c="6672">– Çalışmayınca olmaz, ne yapsak boş... </st><st c="6712">diye yanı başımda bir ses duydum. </st></p>
			<p><st c="6746">Başımı kaldırınca, koğuş arkadaşlarımdan birini gördüm. </st><st c="6802">Yanımdaki yatağa oturmuştu.</st></p>
			<p><st c="6829">– Siz ne dersiniz? </st><st c="6849">dedi. </st></p>
			<p><st c="6855">– Tabii çalışmalı... </st><st c="6876">dedim.</st></p>
			<p><st c="6882">– Ben Alman terbiyesi aldım.</st></p>
			<p><st c="6911">Nerdeyse patlayacaktım hani... </st><st c="6943">Durmadan anlatıyordu:</st></p>
			<p><st c="6964">– Burada Alman Lisesini bitirdim, yükseköğrenimimi Almanya’da yaptım, uzun yıllar da orada çalıştım. </st><st c="7066">Siz Almanya’da, çalışmayan tek kişi bulamazsınız. </st><st c="7116">Bizde öyle mi? </st><st c="7131">Mesela şurdaki halimize bakın. </st><st c="7162">Yok, yok, biz adam olmayız; adamlık bize daha çok uzak...</st></p>
			<p><st c="7219">Anladım ki ne yapsam romanı yazamayacağım, boşuna sinirlerim bozulacak; şimdi bırakıp koğuştakiler uyuduktan sonra yazmaya karar verdim.</st></p>
			<p><st c="7356">O hâlâ Almanya’yı anlatıyordu:</st></p>
			<p><st c="7387">– Almanya’da çalışmamak ayıptır. </st><st c="7421">Nerde olursa olsunlar, Almanlar hiç boş durmazlar; kendilerine bir iş icat eder, mutlaka çalışırlar. </st><st c="7522">Aylardanberi şurdayız mesela, içimizde bitek çalışan var mı? </st><st c="7583">Söylesen, hapiste ne çalışalım derler. </st><st c="7622">Alman aydını böyle demez. </st><st c="7648">Anılarını yazar, kendi işi üstüne bişey kaleme alır, kitap çevirir, kısacası boş durmaz. </st><st c="7737">Ya biz? </st><st c="7745">Hayır, ne desek boş, biz adam olmayız...</st></p>
			<p><st c="7785">Yanımdan gittiği zaman geceyarısı olmuştu. </st><st c="7829">Artık kimse gelip neden adam olmadığımız üstüne konferans vermez diye umutla romana başlamışken birisi geldi. </st><st c="7939">Bu da uzun yıllar Fransa’da bulunmuş. </st><st c="7977">Uyuyanlar uyanmasın diye alçak sesle konuşuyordu. </st><st c="8027">Onun anlattığına göre de Fransızlar, zamanında çalışmasını, zamanında da eğlenmesini bilirlermiş, iş ve dinlenme saatlerini birbirlerinden ayırırlarmış. </st><st c="8180">Ben bu geceyarısından sonra çalışmamalıymışım.</st></p>
			<p><st c="8226">– Şimdi uyuyun ki, sabah erkenden kalkınca dinç kafayla çalışasınız, diyordu. </st><st c="8305">Bizde işle dinlenme, eğlenme, hep birbirine karıştırılmıştır, dinlenilecek zaman çalışır, çalışılacak zamanlarda da dinlenmeye kalkarız. </st><st c="8442">Onun için de verimli olamayız. </st><st c="8473">Bizim adam olamayışımızın sebebi işte budur. </st><st c="8518">Biz adam olmayız.</st></p>
			<p><st c="8535">O yanımdan gittiği zaman, bende de roman yazacak hal kalmamıştı; gözlerim kapanıyordu. </st><st c="8623">Uyudum.</st></p>
			<p><st c="8630">Sabahleyin onlar uyanmadan kalkıp romanı yazmaya başladım. </st><st c="8690">Saygı duyduğum bir koğuş arkadaşım, heladan dönüşünde yanıma geldi:</st></p>
			<p><st c="8757">– İngiltere başkadır; siz İngiltere’de bulundunuz mu hiç?</st></p>
			<p><st c="8815">– Hayır...</st></p>
			<p><st c="8826">– Vah vah!.. </st><st c="8840">Mesela İngiltere’de bir tirene bindiniz. </st><st c="8881">Saatlerce bir kompartımanda yolculuk ettiğiniz adam sizinle bitek kelime konuşmaz. </st><st c="8964">Bizde olsa, ne soğuk, ne kendini beğenmiş derler. </st><st c="9014">Soğukluğundan, kendini beğenmişliğinden değil, nezaketinden, terbiyesinden... </st><st c="9092">Belki siz onunla konuşmak istemiyorsunuzdur, öyle ya, ne diye sizi rahatsız etsin. </st><st c="9175">Bizde olsa, tanısın, tanımasın; karşısındakinin işi var mı, yok mu, hiç düşünmez, başlar çan çana... </st><st c="9276">Onun için de biz adam olmayız işte...</st></p>
			<p><st c="9313">Dizimin üstündeki kâğıtları dürdüm, yatağın altına, kalemi de cebime soktum, roman yazmaktan vazgeçtim. </st><st c="9418">Orada roman yazamadım ama, yazacağım romandan çok daha değerli olan bir gerçeği öğrendim: Neden adam olamadığımızı!..</st></p>
			<p><st c="9535">Şimdi birisi kızıp da,</st></p>
			<p><st c="9558">– Biz adam olmayız! </st><st c="9579">derse ben hemen parmağımı kaldırıp,</st></p>
			<p><st c="9614">– Ben onun nedenini biliyorum! </st><st c="9646">diye bağırıyorum. </st></p>
			<p><st c="9664">Son hapisliğimin kazancı da işte bu oldu.</st></p>
			
			</section>
  <div id="charCountTotal" value="9705"></div></body>
</html>
