<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Hadi Öldürsene Cicim!</st></h1>
			<p><span><st c="22">B</st></span><st c="24">ayan Siyen, iki ay önce altmışsekiz yaşına girmişti. </st><st c="77">Hayır, o yaşını saklayan kadınlardan değildi. </st><st c="123">Saklamak şöyle dursun, herhangibirisiyle konuşurken, yerli yersiz, çok zaman da yersiz, yaşını söylerdi. </st><st c="228">Ama yaşını doğru söylediği halde inanmayışlarına da çok canı sıkılırdı. </st><st c="300">Dudak büküyor, yaşını küçülttüğü sanısına varıp gizliden alay ediyorlardı. </st><st c="375">Olduğundan daha yaşlı göründüğü de bir gerçekti. </st><st c="424">Dört yıldanberi inmeliydi, sol bacağını sürüyerek yürürdü, sol kolunu da tam isteğince kullanamazdı. </st><st c="525">Olduğundan yaşlı görünmesi, belki de inmeli oluşundandı. </st><st c="582">Ufak tefekti, kavruk ve kuru, ama sevimli bir kadıncağızdı. </st><st c="642">Dışı bir insan yıkıntısı görünüşündeydi ama, içi fıkır fıkır canlı ve yaşam doluydu. </st><st c="727">Süslenmesini, boyanmasını evliyken de severdi. </st><st c="774">Kocası olan general, yirmiüç yıl önceki savaşta ölünce yapayalnız kalmış, ama kendini umutsuzluğa koyuvermemişti. </st><st c="888">Kocasından kalan dul aylığıyla oldukça hesaplı bir bütçe içinde geçiniyordu. </st><st c="965">Oğlu da arada yardım ederdi. </st><st c="994">Kentin dış mahallelerinden birinde iki küçük odalı bir evde kendi başına yaşıyordu. </st><st c="1078">Evet, süslenir püslenirdi, boyanırdı, inmeli olduktan sonra daha aşırı boyanıp süslenmeye başlamıştı, ama gezmede tozmada gözü yoktu. </st><st c="1212">Kocasının ölümünde kırkbeş yaşındaydı. </st><st c="1251">O zamandanberi içinde gizlice kıpraşan bir umutla kapının bigün açılıp, beklediği erkeğin gelivereceği sanısındaydı. </st></p>
			<p><st c="1368">Onbeş yıldanberi, anlaşıp seviştiği tek arkadaşı, komşusu Bayan Diha’ydı. </st><st c="1442">Bitişik evlerde otururlardı. </st><st c="1471">İkisi de oturma odalarının duvarlarını yumruklasalar yada seslenseler, birbirlerine seslerini duyururlardı. </st><st c="1579">İki komşu kadın can yoldaşı olmuşlardı. </st><st c="1619">Dertleşmek istedikleri yada bişey gereksindikleri zaman duvara vurarak birbirlerini yardıma çağırırlardı. </st><st c="1725">Günde ikiüç kez görüşmeseler o gün bir eksiklik duyarlardı.</st></p>
			<p><st c="1784">Bayan Diha, Bayan Siyen’den üç yaş büyük olduğu halde, gençlik taslayan, yaşını küçük söyleyen bir kadındı. </st><st c="1893">O da, Bayan Siyen gibi, kiminle konuşursa, yerli yersiz, kendisine sorulmadan yaşını söylerdi. </st><st c="1988">Yetmişbir yaşındaydı ama altmışımdayım der, herkesi kendisine güldürürdü. </st><st c="2062">Kocası otuz yıl önce bir trafik kazasında ölmüş, kendisine hiçbişey bırakmamıştı. </st><st c="2144">Bayan Diha otuz yıldanberi, babasından kalan pek küçük bir gelirle geçiniyordu. </st><st c="2224">Ama tutumlu bir kadındı.</st></p>
			<p><st c="2248">Onbeş yıldanberi, birbirlerinden ayrılmayan bu iki kadının benzer yanları çoktu. </st><st c="2330">Bayan Diha da, Bayan Siyen gibi ufak tefek, kuru, sıskalaşmış, yüzü bebek yüzü kadar küçülmüş, ama o da aşırı boyanan, süslenen, gönlünü bir bilinmez umuda bağlamış bir kadındı. </st><st c="2508">Yaşlılıktan kamburlaşmıştı, her yıl biraz daha artıyordu kamburluğu.</st></p>
			<p><st c="2576">Bayan Siyen o sabah sol ayağını sürüyerek herzamanki tuvalet aynasının karşısına oturdu, neşeli, şuh, oynak aşk türküleri mırıldanarak süslenmeye, boyanmaya başladı. </st><st c="2743">Yanındaki radyoyu açtı. </st><st c="2767">Radyoda o saatte Bayan Siyen’in sevdiği şarkılar olurdu. </st><st c="2824">Birara, radyonun oynak havasına kendini öyle kaptırdı ki, inmeli ayağını sürüyerek oynadı bile. </st><st c="2920">Birden radyonun müzik yayını kesilip spikerin sesi duyuldu:</st></p>
			<p><st c="2979">“Sayın dinleyiciler! </st><st c="3001">Şimdi aldığımız bir habere göre, iki haftadanberi kentimizde, kendisine havagazı memuru süsü vererek girdiği evlerdeki yalnız kadınları öldüren sapık cani, bu sabah yeni bir cinayet daha işleyerek iz bırakmadan kaçmıştır. </st><st c="3223">Cinayetler hep aynı biçimde işlendiğine göre, katilin aynı kişi olduğu kesindir. </st><st c="3304">Sapık cani, yalnız başlarına yaşayan kadınların bulunduğu evlere, havagazı saatini yada ocağını kontrol etmek bahanesiyle girmekte, tabanca tehdidiyle evdeki yalnız kadını, ırzına geçtikten sonra, boğarak öldürmektedir. </st><st c="3524">Bu sabahki vaka ile sapık cani sekizinci cinayetini işlemiştir. </st><st c="3588">Bugüne kadarki cinayetlerinden ancak iki kadın ölümden kurtulabilmiştir. </st><st c="3661">Bu iki kadının tanıklığına göre sapık cani, uzun boylu, geniş omuzlu, esmer, koyu kara saçlı, yeşil gözlü, aşağı yukarı otuz yaşlarında, sempatik görünüşlü bir erkektir. </st><st c="3831">Halkımızı uyarmak için, tanıkların anlatımına göre çizilen caninin resmi gazetelerde yayımlanmıştır. </st></p>
			<p><st c="3932">Şimdi müzik yayınımıza devam ediyoruz.”</st></p>
			<p><st c="3971">Bayan Siyen bu radyo haberini merak, ilgi ve korku gibi karmakarışık duygular içinde dinledi. </st><st c="4066">Artık radyodaki neşeli müziğin etkisinde değildi. </st><st c="4116">Sokak kapısının zili bir umutla titredi. </st><st c="4157">Gelen ya o cani havagazı tahsildarıysa!.. </st><st c="4199">Aynanın karşısına geçip acele makyajını tazelerken kapı üst üste çalınıyordu. </st><st c="4277">Çekine çekine gitti, önce anahtar deliğinden baktı. </st><st c="4329">Gelenin komşusu Bayan Diha olduğunu görünce, biraz da düş kırıklığıyla kapıyı açtı:</st></p>
			<p><st c="4412">– Aaa, sen miydin Bayan Diha? </st><st c="4443">Ben şey sanmıştım da... </st></p>
			<p><st c="4467">Elinde bir gazeteyle giren Bayan Diha çok telaşlıydı:</st></p>
			<p><st c="4520">– Gördün mü başımıza gelenleri Bayan Siyen?</st></p>
			<p><st c="4564">– Ne oldu, ne var? </st></p>
			<p><st c="4584">Elindeki gazeteyi uzattı:</st></p>
			<p><st c="4609">– Baksana kardeş, canavarın resmini de basmışlar gazeteye... </st><st c="4671">Yalnız başına yaşayan kadınların evine geliyormuş... </st><st c="4724">–Bişeye imrenmiş gibi yutkundu– Ya bize gelirse? </st><st c="4773">Ne yaparız kardeş?</st></p>
			<p><st c="4791">Odaya girmişlerdi. </st><st c="4811">Bayan Siyen gazeteyi alıp caninin resmine baktı:</st></p>
			<p><st c="4859">– Yakışıklı adam da...</st></p>
			<p><st c="4882">– Pek de genç... </st></p>
			<p><st c="4900">– Yazık...</st></p>
			<p><st c="4910">– Ne yapıyormuş kadınlara?</st></p>
			<p><st c="4937">– Okumadın mı gazeteleri ah kardeş?..</st></p>
			<p><st c="4975">– Okudum. </st><st c="4986">Okumaz olur muyum hiç? </st><st c="5009">Radyoda da günde kaç kez söylüyor...</st></p>
			<p><st c="5045">– Evde başka kimse yoksa... </st><st c="5074">Ş’apıyormuş...</st></p>
			<p><st c="5088">– Yaa, ırzına geçiyormuş...</st></p>
			<p><st c="5116">– Evet ama, sonra da boğuyormuş kardeş...</st></p>
			<p><st c="5158">– Doğrusu inanmıyorum. </st><st c="5182">Ne diye boğsun sanki...</st></p>
			<p><st c="5205">– Boğmuş, boğmuş... </st><st c="5226">Boğmasa, niçin polis arkasından koşup dursun?..</st></p>
			<p><st c="5273">– Boğar elbet... </st><st c="5291">O kadınlar da kimbilir nasıl karşı koyuyorlar, adama neler yapıyorlardır.</st></p>
			<p><st c="5364">– Eh o zaman da boğmak zorunda kalır elbet... </st><st c="5411">Ne yapsın zavallı?..</st></p>
			<p><st c="5431">– Belki de ihbar edecekler, diye korkuyordur.</st></p>
			<p><st c="5477">– Vicdansızlık... </st><st c="5496">Hiç ihbar edilir mi!</st></p>
			<p><st c="5516">– Öyle korkuyorum ki kardeş, ya bizim eve de gelirse? </st></p>
			<p><st c="5571">Bayan Diha, gizli özlemini yapmacık bir korkuyla örterek,</st></p>
			<p><st c="5628">– Ben de çok korkuyorum, dedi, evde yalnız başıma oturamadım korkumdan, onun için sana geldim... </st><st c="5726">Ya gelirse?</st></p>
			<p><st c="5737">– Ne yaparız?</st></p>
			<p><st c="5751">– En iyisi...</st></p>
			<p><st c="5765">Birden durduğu için Bayan Siyen merakla sordu:</st></p>
			<p><st c="5812">– Evet? </st><st c="5821">Söylesene! </st><st c="5832">Niçin sustun? </st><st c="5846">Sence en iyisi?</st></p>
			<p><st c="5861">– En iyisi, hiç şe’etmemek...</st></p>
			<p><st c="5891">– Yani?</st></p>
			<p><st c="5899">– “Su içerken yılana bile dokunulmaz,” demişler. </st><st c="5949">Dokunmamalı...</st></p>
			<p><st c="5963">– Evet... </st><st c="5974">Ne yaparsa yapar artık... </st><st c="6000">Zorluk çıkarmamalı.</st></p>
			<p><st c="6019">– Canımdan iyi değil ya...</st></p>
			<p><st c="6046">– Gelirse?</st></p>
			<p><st c="6057">– Gelir belki de...</st></p>
			<p><st c="6077">– Niçin gelmesin? </st><st c="6096">Otursana Bayan Diha... </st></p>
			<p><st c="6119">Bayan Diha oturdu.</st></p>
			<p><st c="6137">– Ne yapacağımızı düşünelim... </st><st c="6169">Bir felaket bu...</st></p>
			<p><st c="6186">– Felaket... </st><st c="6200">Yumuşak davranmaktan başka çaremiz yok, o zaman öldürmez?..</st></p>
			<p><st c="6259">– Acaba niçin öldürüyormuş? </st><st c="6288">Ne istiyormuş kadınlardan?..</st></p>
			<p><st c="6316">– Ah, biz kadın milleti de yani, çok ters oluruz... </st><st c="6369">–Gazeteyi alıp resme baktı– Boylu boslu da, aslan gibi adam... </st><st c="6432">Benim kocam, çok iri sayılmazdı, bana göre yani... </st><st c="6483">Ama gayet sert bir generaldi; öyle bağırıp çağırmazdı, yalnız öksürürdü. </st><st c="6556">Evden çıkıp bir öksürdü mü, kışladaki bütün askerler korkudan titrerdi. </st><st c="6628">Öleli... </st><st c="6637">Yirmiüç yıl oldu. </st><st c="6655">Savaşta öldü.</st></p>
			<p><st c="6668">– Vuruldu mu?</st></p>
			<p><st c="6682">– Hayır... </st><st c="6694">Savaş sırasında, sıcak bigünmüş, gölde yüzerken boğulmuş... </st><st c="6754">Hâlâ, elbisesini saklarım... </st><st c="6783">Bakın...</st></p>
			<p><st c="6791">Dolaptan bir general elbisesiyle bir çift çizme çıkarıp gösterdi. </st><st c="6858">Ceketin apoletini okşadı, düğmelerini öptü, başını ceketin göğsüne dayadı:</st></p>
			<p><st c="6932">– Senden saklayacak değilim ya, yalnızlıktan bunaldığım geceler koynuma alırım...</st></p>
			<p><st c="7014">– Çizmelerini mi?</st></p>
			<p><st c="7032">– Çizmelerini de, elbisesini de... </st><st c="7068">Hayatımda onun yerini hiçbir erkek alamadı...</st></p>
			<p><st c="7113">– Ee yaşlandınız da...</st></p>
			<p><st c="7136">– Ben yaşlı mı sayılırım?.. </st><st c="7165">Hiç de değil... </st><st c="7181">Gönlüm taze... </st><st c="7196">Beni kollarına alınca öyle bir sıkardı ki...</st></p>
			<p><st c="7240">Kocasının kollarındaymış gibi haz içinde kaldı. </st></p>
			<p><st c="7289">Bayan Diha,</st></p>
			<p><st c="7300">– Benim kocam öleli otuz yıl oldu, dedi. </st><st c="7342">İçini çekti: Anısı içimde taptaze duruyor... </st><st c="7387">Hep onun anısına bağlı kaldım...</st></p>
			<p><st c="7419">– Başka erkek?</st></p>
			<p><st c="7434">– Hayır...</st></p>
			<p><st c="7445">– Ee yaşlandınız da tabii...</st></p>
			<p><st c="7474">– Kim? </st><st c="7482">Ben mi? </st><st c="7490">Ben yaşlı mıyım? </st><st c="7507">Erkekler arkamdan çok koştular... </st><st c="7541">Hâlâ da arkamdalar...</st></p>
			<p><st c="7562">– Benim de arkamda çok erkek dolaşıyor... </st><st c="7605">Ama yüz vermiyorum. </st><st c="7625">Özlemiyor musun Bayan Diha?</st></p>
			<p><st c="7652">– Özlenmez olur mu hiç? </st><st c="7677">Haz içinde gözlerini yumdu: Otuz yıl geçti, nasıldı, unuttum bile... </st><st c="7746">Nasıldı?</st></p>
			<p><st c="7754">– Ölenle ölünmez... </st><st c="7775">Bütün bir yaşam boyunca anılarla yaşanmaz ki...</st></p>
			<p><st c="7822">– Çok doğru. </st><st c="7836">Bazı şoförler kadın yolcularını kaçırıyorlar diye laf çıkardılar...</st></p>
			<p><st c="7903">– Yalan...</st></p>
			<p><st c="7914">– Nerdeee? </st><st c="7926">Yalan... </st><st c="7935">Şoförlerin günahını alıyorlar. </st><st c="7966">Hiç de kaçırdıkları yok... </st><st c="7993">Kaç gece yalnız başıma taksiye binip uzak yerlere gittim de yine bişey yapmadılar...</st></p>
			<p><st c="8077">– Ben de inanmadım da, denemek istedim... </st><st c="8120">Evet kaçırmıyorlar... </st><st c="8142">Şoförlerimiz çok namuslu...</st></p>
			<p><st c="8169">– O kadarı da fazla ama, olmaz ki...</st></p>
			<p><st c="8206">Sokak kapısı çalındı. </st><st c="8229">Zili duyunca ikisi birden telaşa kapıldılar. </st><st c="8274">Odanın içinde o yana bu yana koşuştular. </st><st c="8315">Bayan Siyen, çok saygın bir konuğu gelecekmiş gibi, odasının dağınıklığını toplamaya başladı. </st><st c="8409">Bayan Diha da, bir telaş içinde aynanın önünde saçlarını topluyor, dudağını boyuyordu.</st></p>
			<p><st c="8495">Biyandan zil çalmaktaydı.</st></p>
			<p><st c="8521">Bayan Siyen umutla sordu:</st></p>
			<p><st c="8547">– Acaba o mudur?</st></p>
			<p><st c="8564">– Geldi mi dersin?</st></p>
			<p><st c="8583">– Belki de... </st><st c="8598">İkimizi birden görmesin ama... </st><st c="8629">Çekinir...</st></p>
			<p><st c="8639">– Ne var çekinecek? </st><st c="8660">İstersen ben dışarda dururum... </st></p>
			<p><st c="8692">Bayan Siyen bir genç kız kırıtmasıyla,</st></p>
			<p><st c="8730">– Aaa, istemem... </st><st c="8749">Dünyada olmaz! </st><st c="8764">dedi. </st></p>
			<p><st c="8770">Bayan Diha korkuya kapılarak:</st></p>
			<p><st c="8799">– Ya oysa?.. </st><st c="8813">Ya gelirse gerçekten?..</st></p>
			<p><st c="8836">– Boğar mı dersin?</st></p>
			<p><st c="8855">– Boğuyormuş...</st></p>
			<p><st c="8871">– Ne yapalım?</st></p>
			<p><st c="8885">– Açmayalım kapıyı.</st></p>
			<p><st c="8905">Bayan Siyen kısa bisüre ikircimle düşündükten sonra,</st></p>
			<p><st c="8958">– Açmasak ayıp olur, dedi, açarız da... </st><st c="8999">Sonra... </st><st c="9008">Durdu: Sen evine gitsen artık...</st></p>
			<p><st c="9040">– O girince içeri, ben görmeden çıkarım...</st></p>
			<p><st c="9083">– Öyle korkuyorum ki...</st></p>
			<p><st c="9107">– Korkulmaz mı?.. </st><st c="9126">Elim ayağım titriyor baksana...</st></p>
			<p><st c="9157">– Heyecandan...</st></p>
			<p><st c="9173">– Tabii... </st><st c="9185">Aç kapıyı artık, kimse yok diye gider sonra...</st></p>
			<p><st c="9231">– Yüreğim çarpıyor...</st></p>
			<p><st c="9253">– Eğer o ise, duvarı vur, ben duyarım... </st><st c="9295">Sen duvarı vurunca, pencereyi açar, “İmdaaat!” diye bağırırım...</st></p>
			<p><st c="9359">– Aman, sakın bağırma... </st><st c="9385">Sonra boğmaya kalkar da...</st></p>
			<p><st c="9411">– Ama benim nerden haberim olsun sonra? </st><st c="9452">Sen duvarı vur ki ben de anlayayım onun olduğunu...</st></p>
			<p><st c="9503">– Peki, peki... </st><st c="9520">Ama ben duvarı vurur vurmaz hemen gelme, bekle birazcık...</st></p>
			<p><st c="9578">– Olur. </st><st c="9587">Ama ben görmeden sakın salıverme, lafa tutar, oyalarsın...</st></p>
			<p><st c="9645">– Belki de hiç gitmez. </st><st c="9669">Ben kapıyı açayım...</st></p>
			<p><st c="9689">İkisi birden odadan çıktı. </st><st c="9717">Bayan Diha mutfakta heyecanla beklerken, Bayan Siyen anahtar deliğinden baktı, ama dışardaki adamı tanıyamadığı için, biraz korktu. </st><st c="9849">Daha çok ilgiyle seslendi:</st></p>
			<p><st c="9875">– Kim o?</st></p>
			<p><st c="9884">– Gazeteci...</st></p>
			<p><st c="9898">Bayan Siyen kapıyı açarken,</st></p>
			<p><st c="9926">– Aman yüreğimi ağzıma getirdin... </st><st c="9962">dedi. </st></p>
			<p><st c="9968">Gazeteciden bir gazete aldı.</st></p>
			<p><st c="9996">İki kadın odaya girer girmez, gazetede canavarla ilgili haber ve resme baktılar. </st><st c="10078">Bayan Diha,</st></p>
			<p><st c="10089">– Tıpkı kocam, dedi, o kadar benziyor ki... </st><st c="10134">Kocamın gençliği... </st></p>
			<p><st c="10154">Bayan Siyen...</st></p>
			<p><st c="10168">– Ne tuhaf... </st><st c="10183">Benim kocama da benziyor, tıpkı benim kocamın daha iriyarısı, sanki fotografından agrandisman yapılmış...</st></p>
			<p><st c="10288">– Ben artık gideyim Bayan Siyen...</st></p>
			<p><st c="10323">– Sen bilirsin...</st></p>
			<p><st c="10341">– Gideyim, gideyim, belki bize gelir de sonra... </st></p>
			<p><st c="10391">Bayan Siyen, korkuyla,</st></p>
			<p><st c="10413">– Ya gelirse, ne yaparsın? </st><st c="10441">diye sordu, duvara vur olmaz mı, hemen karakola telefon ederim...</st></p>
			<p><st c="10506">– Gelir mi dersin?</st></p>
			<p><st c="10525">– Bilinmez... </st><st c="10540">Baksana, yalnız başına yaşayan kadınların evine geliyormuş. </st><st c="10600">Gelirse haber ver bana da...</st></p>
			<p><st c="10628">– Çok korkuyorum.</st></p>
			<p><st c="10646">– Ben de...</st></p>
			<p><st c="10658">– Sen en iyisi sokak kapısının anahtarını ver bana, belki kapıyı açamazsın... </st><st c="10737">Adam canavarmış, boğuverir bakarsın... </st><st c="10776">Al, benim ikinci anahtarımı da... </st><st c="10810">Bağırırsam, hemen koş...</st></p>
			<p><st c="10834">– Olur kardeş...</st></p>
			<p><st c="10851">Bayan Siyen, sokak kapısının ikinci anahtarını komşusuna verdi. </st><st c="10916">Bayan Diha gidince, kocasının general elbisesiyle çizmelerini dolaba koyup yine süslenmeye başladı. </st><st c="11016">Kapı çalındı, korku ve umut içinde şaşırdı. </st><st c="11060">Açsa mıydı kapıyı? </st><st c="11079">Gerçekten korkuyordu da... </st><st c="11106">Ama yumuşak davrandıktan, her istediğini yaptıktan sonra, ne diye öldürsün onu... </st><st c="11188">Kapıyı açmadan sordu:</st></p>
			<p><st c="11209">– Kimsiniz?</st></p>
			<p><st c="11221">– Havagazı memuru...</st></p>
			<p><st c="11242">Mızmız, nezleli, yorgun bir sesti. </st><st c="11278">Bir elini yüreğinin üstüne bastırarak kapıyı açtı. </st><st c="11329">Ama bu da ne? </st><st c="11343">Altmışını aşmış bir insan karikatürü... </st><st c="11383">Sakalları uzamış, gözlük camının biri kırık, kolunda eski bir çanta, üst baş dökülüyor. </st><st c="11471">Ne büyük bir düş kırıklığı... </st></p>
			<p><st c="11501">– Havagazı saatinize, ocağınıza bakacağım bayan...</st></p>
			<p><st c="11551">– Siz misiniz?</st></p>
			<p><st c="11566">– Evet... </st><st c="11577">Benim. </st><st c="11584">Niye şaştınız öyle?</st></p>
			<p><st c="11603">– Bilmem... </st><st c="11616">Birden şey oldum da...</st></p>
			<p><st c="11638">Biriki adım geri çekilip korkuyla baktı, titriyordu. </st><st c="11692">Birden saldırabilirdi, ordan eline geçen şemsiyeyi aldı. </st><st c="11749">Sesi titreyerek:</st></p>
			<p><st c="11765">– Buyurun... </st><st c="11779">dedi.</st></p>
			<p><st c="11784">Havagazı memuru, mutfağa giriyorum sanısıyla, kadının açtığı kapıdan bir odaya girince şaşırdı. </st><st c="11881">Yöresinde havagazı saati yada ocağı aradı.</st></p>
			<p><st c="11923">Bayan Siyen çekine çekine sordu:</st></p>
			<p><st c="11956">– Gerçekten siz o musunuz?</st></p>
			<p><st c="11983">– Kim?</st></p>
			<p><st c="11990">– Havagazı memuru.</st></p>
			<p><st c="12009">Adam kendi üstüne başına bakarak,</st></p>
			<p><st c="12043">– Evet, bişey mi var?.. </st><st c="12068">Benim elbette... </st><st c="12085">dedi.</st></p>
			<p><st c="12090">– Yaaa!.. </st><st c="12101">Demek sizsiniz?.. </st><st c="12119">Ben sizi uzun boylu sanmıştım da...</st></p>
			<p><st c="12154">– Niçin? </st><st c="12164">Havagazı memuru olmak için boy uzunluğu gerekmiyor.</st></p>
			<p><st c="12215">– Sonra da daha genç sanıyordum...</st></p>
			<p><st c="12250">– Ha, bakın o doğru... </st><st c="12274">Genç olmak gerekir bu iş için. </st><st c="12305">Güçlü kuvvetli olmak gerekir... </st></p>
			<p><st c="12337">Bayan Siyen umut ve sevinçle,</st></p>
			<p><st c="12366">– Elbette... </st><st c="12380">dedi.</st></p>
			<p><st c="12385">– Bütün bigün boyunca sokaklarda dolaşmak, merdivenleri çıkmak, evleri dolaşmak... </st><st c="12469">Kolay değil. </st><st c="12482">Ben aslında eski bir havagazı memuruyum. </st><st c="12523">Enfarktüs geçirdim, hem de iki kez. </st><st c="12559">Onun üzerine üç yıl önce emekli oldum. </st><st c="12598">Sonra, ücretli olarak aynı işi yapmaya başladım.</st></p>
			<p><st c="12646">– Aynı işi mi?</st></p>
			<p><st c="12661">– Evet.</st></p>
			<p><st c="12669">– Yani çoktanberi mi cinayet?..</st></p>
			<p><st c="12701">– Efendim? </st><st c="12713">Ne dediniz?</st></p>
			<p><st c="12724">– Çoktanberi mi? </st><st c="12742">dedim.</st></p>
			<p><st c="12748">– Çoktanberi... </st><st c="12765">Tecrübem var... </st><st c="12781">Sonra geçim derdi... </st><st c="12802">Bu zamanda kolay değil.</st></p>
			<p><st c="12825">– Geçim için mi ş’apıyorsunuz?</st></p>
			<p><st c="12856">– Evet...</st></p>
			<p><st c="12866">– Oturun rica ederim, neden ayakta duruyorsunuz?</st></p>
			<p><st c="12915">– Teşekkür ederim... </st><st c="12937">Daha çok yerler dolaşacağım... </st><st c="12968">Nerde havagazı ocağınız? </st><st c="12993">Bakıp hemen gideyim...</st></p>
			<p><st c="13015">Bayan Siyen onsekiz yaşında oynak bir kız gibi cilvelenerek,</st></p>
			<p><st c="13076">– Aaa, olur mu hiç, dedi, biraz oturun, dinlenin...</st></p>
			<p><st c="13128">– Gerçekten de çok yoruldum... </st><st c="13160">Biraz soluk alayım... </st><st c="13182">Adam oturdu. </st><st c="13195">Mutfağınız nerde?</st></p>
			<p><st c="13212">– Burası daha rahat değil mi?</st></p>
			<p><st c="13242">– Rahat... </st><st c="13254">Çok iyi...</st></p>
			<p><st c="13264">– Arkanıza bir yastık koyayım...</st></p>
			<p><st c="13297">– Teşekkür ederim...</st></p>
			<p><st c="13318">Havagazı memuru, her kımıldadıkça, ah, of, sesleri çıkararak inliyordu.</st></p>
			<p><st c="13390">– Neyiniz var?</st></p>
			<p><st c="13405">– Siyatik... </st><st c="13419">Kaç yıldır hep çekerim, ayaklarım sızlıyor yine... </st></p>
			<p><st c="13470">Adam sık sık öksürüyordu. </st><st c="13496">Ayağa kalktı.</st></p>
			<p><st c="13509">– Göreyim havagazı saatinizi de gideyim artık...</st></p>
			<p><st c="13558">– Aaa, ne aceleniz?.. </st><st c="13581">Daha... </st><st c="13589">Yani... </st><st c="13597">Oturun, oturun... </st><st c="13615">Bakın, öksürüyorsunuz... </st><st c="13640">Size öksürük şurubu vereyim...</st></p>
			<p><st c="13670">Bayan Siyen koştu, öksürük şurubu getirdi. </st><st c="13714">Şurubu adama uzattı, adam şişeyi almak için elini uzatınca, birden boynunu sıkacakmış gibi geldi ona, müthiş bir çığlık attı, duvara dayandı, eliyle göğsünü bastırdı. </st><st c="13881">Adam şaşırmış, korkmuştu:</st></p>
			<p><st c="13906">– Ne oldu? </st><st c="13918">Neden öyle...</st></p>
			<p><st c="13931">– Hiç... </st><st c="13941">Hiç... </st><st c="13948">Yok bişey... </st><st c="13961">Birden şey ettim de... </st></p>
			<p><st c="13984">Adam şuruptan içti,</st></p>
			<p><st c="14003">– Çok iyisiniz bayan, teşekkür ederim... </st><st c="14045">dedi.</st></p>
			<p><st c="14050">– Bişey değil...</st></p>
			<p><st c="14067">– Ben gideyim artık... </st><st c="14091">Saati, ocağı göreyim de...</st></p>
			<p><st c="14117">– Ama... </st><st c="14127">Daha... </st><st c="14135">Hava da çok şey... </st><st c="14154">Yağmurlu, dinsin de yağmur...</st></p>
			<p><st c="14183">– Yoo, hava çok güzel... </st><st c="14209">Yağmur yok, güneşli...</st></p>
			<p><st c="14231">– Öyle mi? </st><st c="14243">Ben yağmurlu sandım da... </st><st c="14269">Ama sizi bırakmam, böyle öksürürken... </st><st c="14308">Durun, durun, size bir ıhlamur...</st></p>
			<p><st c="14341">– Geç kalırım...</st></p>
			<p><st c="14358">– Durun bakayım... </st><st c="14378">Aaa!.. </st><st c="14385">Ayakkabınız da delinmiş... </st><st c="14412">Su alıyordur.. </st><st c="14427">Yazık...</st></p>
			<p><st c="14435">– Evet. </st><st c="14444">Çoktan eskidi.</st></p>
			<p><st c="14458">– Size bir çizme vereyim; karda, yağmurda giyersiniz sıcacık...</st></p>
			<p><st c="14522">– Bütün kadınlar sizin gibi iyi yürekli olsa...</st></p>
			<p><st c="14570">– O zaman onları boğ...</st></p>
			<p><st c="14594">Sözünü yarıda kesti. </st><st c="14616">Dolaptan general kocasının çizmesini çıkarıp verdi.</st></p>
			<p><st c="14667">Memur önce ayağındakileri çıkardı, sonra çizmenin tekini giydi.</st></p>
			<p><st c="14731">– Sıkıyor mu?</st></p>
			<p><st c="14745">– Hayır. </st><st c="14755">Bol... </st><st c="14762">Ama sert...</st></p>
			<p><st c="14773">– Giydikçe yumuşar...</st></p>
			<p><st c="14795">– Sağolun... </st><st c="14809">Ben baksam da havagazı saatine...</st></p>
			<p><st c="14842">– Kahvaltı, kahvaltı... </st><st c="14867">En iyisi kahvaltı... </st><st c="14888">Ben de kahvaltı etmemiştim. </st><st c="14916">Hazır mutfakta... </st><st c="14934">Şimdi getiririm...</st></p>
			<p><st c="14952">Bir koşu mutfağa gidip tepsi içinde iki kişilik kahvaltı getirdi:</st></p>
			<p><st c="15018">– Buyurun...</st></p>
			<p><st c="15031">Karşılıklı masaya geçtiler ki, dışardan Bayan Diha’nın telaşlı sesi duyuldu:</st></p>
			<p><st c="15108">– Bayan Siyen... </st><st c="15126">Bayan Siyen... </st><st c="15141">Ne oldu? </st><st c="15150">Ne var?</st></p>
			<p><st c="15157">Bayan Siyen, inmeli ayağını sürüyerek oda kapısını acele sürmeledikten sonra adama fısıldadı:</st></p>
			<p><st c="15251">– Çabuk... </st><st c="15263">Çabuk, şuraya geçin... </st><st c="15286">Saklanın çabuk...</st></p>
			<p><st c="15303">– Ama niçin? </st><st c="15317">Neden bayan?.. </st><st c="15332">Rica ederim... </st></p>
			<p><st c="15347">Biyandan da adamı divanın altına itiyordu.</st></p>
			<p><st c="15389">– Şııışt... </st><st c="15402">Size söylemeyi unuttum, ben yalnız başıma yaşayan bir kadınım. </st><st c="15465">Sizi burada görürlerse... </st><st c="15491">Çok dedikoducu bir kadındır da... </st><st c="15525">Girin, girin çabuk, altına girin...</st></p>
			<p><st c="15560">Bayan Diha, açılmayınca kapıyı vurmaya, ses gelmeyince de bağırmaya başladı:</st></p>
			<p><st c="15637">– Bayan Siyen!.. </st><st c="15655">Siyeeen!.. </st><st c="15666">Ne oldu allahaşkınıza?.. </st><st c="15691">Ses versenize canım... </st><st c="15714">Yoksa... </st><st c="15723">Şey mi oldun? </st><st c="15737">Geldi mi? </st><st c="15747">İçerde mi? </st><st c="15758">Ne yaptı size? </st><st c="15773">Boğdu mu? </st><st c="15783">Nasıl boğdu, anlatsanıza kuzum...</st></p>
			<p><st c="15816">Havagazı memurunu, bir çuval gibi divanın altına tıktıktan sonra,</st></p>
			<p><st c="15882">– Bişey yok Bayan Diha, açıyorum... </st><st c="15919">Şimdi... </st><st c="15928">diye seslendi. </st></p>
			<p><st c="15943">Adamın çizmeli ayağı, divanın altından dışarı çıktığı için görünüyordu.</st></p>
			<p><st c="16014">Bayan Siyen kapıyı açınca birden içeri dalan Bayan Diha, hem kimse var mı içerde diye heryana bakıp kolaçan ediyor, hem de coşkuyla konuşuyordu:</st></p>
			<p><st c="16159">– Ay, yüreğim ağzıma geldi... </st><st c="16190">Burdan bir çığlık duyunca, tamam geldi herif, zavallı Siyen’ciğimi boğuyor, dedim kendi kendime... </st><st c="16289">İyi ki, sokak kapısının anahtarını almışım senden... </st><st c="16342">Nasıl koştum, bilemezsin... </st><st c="16370">Hele bir de odanın kapısını kilitli bulunca...</st></p>
			<p><st c="16416">– Şey, ş’apıyordum da... </st><st c="16442">Ondan kilitledim kapıyı...</st></p>
			<p><st c="16468">– N’apıyordun?</st></p>
			<p><st c="16483">– Ben mi? </st><st c="16494">Hiç... </st><st c="16501">Çamaşır değiştiriyordum da... </st><st c="16531">Belki birden... </st><st c="16547">hani...</st></p>
			<p><st c="16554">Telefon çaldı. </st><st c="16570">Bayan Siyen telefonu açtı:</st></p>
			<p><st c="16596">– Alo... </st><st c="16606">Evet... </st><st c="16614">Sen misin oğlum?.. </st><st c="16633">Eliyle telefon alıcısını kapayıp Bayan Diha’ya: Oğlum telefon ediyor... </st><st c="16705">Telefona: İyiyim... </st><st c="16725">Teşekkür ederim oğlum... </st><st c="16750">Sen nasılsın? </st><st c="16764">Kim? </st><st c="16769">Havagazı memuru mu? </st><st c="16789">Evet... </st><st c="16797">Geldi... </st><st c="16806">Burada... </st><st c="16816">Birden pot kırdığını anlayıp lafı değiştirmeye çalışır: Yani burda dediğim, bu kentteymiş... </st><st c="16909">Evet... </st><st c="16917">Ne diye canım? </st><st c="16932">Öyle ya, boğuyormuş... </st><st c="16955">Cani...</st></p>
			<p><st c="16962">Havagazı memurunun geldiğinden iyice işkillenen Bayan Diha, Bayan Siyen telefonda konuşurken odada aranıp duruyordu. </st><st c="17080">Birden, divanın altından burnu çıkmış çizmeyi gördü. </st><st c="17133">Ama Bayan Siyen de telefonda konuşurken onu kolladığı için, Diha’nın divan altındaki çizmeye baktığını gördü. </st><st c="17243">Telefon telinin müsaade ettiği kadar geriye gidip, divanın önüne geçti, ayakkabıları bedeniyle örtmeye çalıştı.</st></p>
			<p><st c="17354">– Evet... </st><st c="17365">Yok... </st><st c="17372">Ne diye benim evime gelsin havagazı memuru canım... </st><st c="17424">Peki, peki, sürgülerim... </st><st c="17450">Sokak kapısını mı? </st><st c="17469">Var, hem demir kolu var, hem de zinciri... </st><st c="17512">Merak etme... </st><st c="17526">Radyo mu? </st><st c="17536">Şimdi mi veriyor? </st><st c="17554">Peki, açarım radyoyu...</st></p>
			<p><st c="17577">Telefonda konuşurken, biyandan da çizmeyi görmemesi için Bayan Diha’nın önünde o yana, bu yana gidip geliyordu.</st></p>
			<p><st c="17689">– Teşekkür ederim... </st><st c="17711">Gülegüle oğlum... </st></p>
			<p><st c="17729">Telefonu kapadıktan sonra,</st></p>
			<p><st c="17755">– Radyoda yine haber varmış, dedi, radyoyu açtı. </st></p>
			<p><st c="17805">Bu sırada spiker, valinin bildirisini okuyordu:</st></p>
			<p><st c="17852">“Valiliğin bildirisi: Sayın halkımıza! </st><st c="17892">İki haftadanberi kentimizde üst üste cinayetler işleyen, yalnız kadın katilinin henüz izi tespit edilememiştir. </st><st c="18004">Şu dakikaya kadar dokuzuncu cinayetini işlemiş olan kadın canavarı, kendisine havagazı memuru süsü vererek, havagazı saati ve ocaklarını kontrol etmek bahanesiyle evlere girmekte ve girdiği evlerde yalnız kadın bulursa, tasallut ettikten sonra boğmaktadır.”</st></p>
			<p><st c="18261">Bildirinin burasında, divanın altındaki havagazı memuru durumu öğrenmiş olduğu için büyük bir korkuya kapılıp başını divanın altından çıkarmış nasıl kaçacağını düşünüyordu. </st><st c="18435">Birden fırlasa, belki kaçabilirdi, ama tek ayağı yalınayak, öbürü çizmeli olunca nasıl kaçabilirdi?</st></p>
			<p><st c="18534">Yoksul bir adam olan havagazı memurunun evinde radyo olmadığı, gazete de okumadığı için kendisine havagazı memuru süsü veren kadın canavarı olayından hiç haberi yoktu, orda bunu ilk öğreniyordu.</st></p>
			<p><st c="18729">Bayan Siyen, havagazı memurunun başını divanın altından çıkardığını gördüğü için, biyandan Bayan Diha’nın önünde o yana, bu yana gidip geliyor, biyandan da ayağıyla havagazı memurunun kafasını divanın altına itip duruyordu.</st></p>
			<p><st c="18953">Radyodaki bildiri sürüyordu:</st></p>
			<p><st c="18982">“Kadınların bugünlerde evlerinde yalnız kalmamaları, sokak kapılarının kol ve sürgü demirlerinin, varsa zincirlerin vurulmasını...” </st></p>
			<p><st c="19115">Bayan Siyen radyoyu kapattı. </st></p>
			<p><st c="19144">Bayan Diha, anlamlı anlamlı,</st></p>
			<p><st c="19172">– Divanın altında çizme görüyorum... </st><st c="19210">dedi.</st></p>
			<p><st c="19215">– Evet, rahmetli kocamın çizmesi... </st><st c="19252">General çizmeleri...</st></p>
			<p><st c="19272">– Demek gelmedi havagazı memuru?..</st></p>
			<p><st c="19307">– Hayır, gelmedi... </st><st c="19328">Ya sana?</st></p>
			<p><st c="19336">– Bana da... </st><st c="19350">Durmadan kadın boğuyor, baksana radyoya, neler dedi?</st></p>
			<p><st c="19402">– Bayan Diha, sen de bir kadın olarak çok iyi bilirsin ki, bu dünyada boğulması gereken pekçok kadın vardır... </st><st c="19514">Öyle değil mi?</st></p>
			<p><st c="19528">– Orası öyle... </st><st c="19545">Kadından kadına fark var... </st><st c="19573">Dünyada kadınlar iki türlüdür: Boğulacak kadın var, boğulmayacak kadın var...</st></p>
			<p><st c="19650">– Değil mi ya... </st><st c="19668">Sen galiba işini bıraktın da geldin... </st><st c="19707">İstersen git, işini bitir, ben de ortalığı temizleyip sana gelirim...</st></p>
			<p><st c="19776">– Peki... </st><st c="19787">Ama bak, unutma sakın... </st><st c="19812">Gelirse, duvarı vuracaksın, ben tetikteyim hemen koşarım...</st></p>
			<p><st c="19871">– Olur, olur...</st></p>
			<p><st c="19887">Hani nerdeyse Bayan Diha’yı kapıya itti. </st><st c="19929">Diha’nın sokak kapısından çıktığını gördükten sonra odaya dönüp, divanın altına eğildi:</st></p>
			<p><st c="20016">– Çık, hadi çık çabuk...</st></p>
			<p><st c="20041">Havagazı memurunu çeke çeke divanın altından çıkarırken, memurun pantolonu kalçalarına kadar sıyrıldı. </st><st c="20145">Adam kalkıp toparlandı. </st><st c="20169">Korkuyla,</st></p>
			<p><st c="20178">– Ben gidiyorum, ben gidiyorum bayan... </st><st c="20219">dedi. </st><st c="20225">Çizmeleri çıkarmaya çalıştı, zorlandı ama çıkaramadı.</st></p>
			<p><st c="20278">– Neden gidiyorsunuz? </st><st c="20301">Daha kahvaltı bile etmedik ki...</st></p>
			<p><st c="20333">– Nasıl kalayım bayan? </st><st c="20357">Demin radyoyu duydum... </st><st c="20381">Diyor ki...</st></p>
			<p><st c="20392">– İlk mi duydunuz bunu? </st><st c="20417">Öksürüyor ve siyatik ağrılarından inliyordu. </st><st c="20462">Sizi bu halde dünyada bırakmam... </st><st c="20496">Bu soğukta... </st><st c="20510">Nasıl olur?..</st></p>
			<p><st c="20523">– Soğuk değil ki... </st><st c="20544">Hava çok sıcak...</st></p>
			<p><st c="20561">– Yo, yaa... </st><st c="20575">Soğuk, soğuk...</st></p>
			<p><st c="20590">Dolaptan kocasının general elbisesini çıkardı. </st><st c="20638">Memurun karşı koymalarına aldırmadan, adamın ceketini sıyırıp çıkardı, general ceketini giydirdi.</st></p>
			<p><st c="20735">– Giyinin, giyinin... </st><st c="20758">Sıcak tutar... </st><st c="20773">Bu, eski üniforma olduğu için sizin giymeniz yasak değil, dışarda da giyebilirsiniz... </st><st c="20860">İsterseniz, üstüne bir de sivil palto veririm.</st></p>
			<p><st c="20906">Sıskacık havagazı memuru, general ceketinin içinde kaybolmuş gibiydi.</st></p>
			<p><st c="20976">Bayan Siyen, kalın kırmızı zırhlı general pantolonunu da uzattı:</st></p>
			<p><st c="21041">– Hadi, hadi... </st><st c="21058">Bunu da giyin! </st><st c="21073">Çekinmeyin...</st></p>
			<p><st c="21086">Kalçasına kadar sıyrılmış pantolonunu çekiştiriyordu. </st><st c="21141">Memur,</st></p>
			<p><st c="21147">– Durun, durun... </st><st c="21166">Bırakın, ben giyerim... </st><st c="21190">diye elinden kurtuldu.</st></p>
			<p><st c="21212">– Çekinmeyin canım... </st><st c="21235">Giyin... </st><st c="21244">Bacaklarınızı sıcacık tutar...</st></p>
			<p><st c="21274">Bayan Siyen ona arkasını döndü. </st><st c="21307">Memur, general pantolonunu giyerken, çaktırmadan yan gözle ona aradabir bakıyordu. </st><st c="21390">Memur, general elbisesi içinde bir cüce gibi kalmıştı.</st></p>
			<p><st c="21444">Bayan Siyen,</st></p>
			<p><st c="21457">– Aman Yarabbi, tastamam size göre, dedi, ısmarlama olsa böyle oturmaz, öyle de yakıştı ki...</st></p>
			<p><st c="21551">– Sahi yakıştı mı?</st></p>
			<p><st c="21570">– Hem de çok. </st><st c="21585">Tıpkı kocam, tıpkı... </st><st c="21607">Hadi, şimdi kahvaltı edelim.</st></p>
			<p><st c="21635">Adam inleyerek oturdu.</st></p>
			<p><st c="21658">– Durun, size bir siyatik şurubu getireyim... </st><st c="21705">Benim de siyatiklerim var, karşılıklı içeriz...</st></p>
			<p><st c="21752">Siyatik ilacı diye şarap getirmeye gitti. </st><st c="21795">Havagazı memuru yalnız kalınca, aynada döne döne kendini seyretti. </st><st c="21862">Bayan Siyen bir şişe şarap ve iki bardakla geldi. </st><st c="21912">Bardaklara şarap doldurdu:</st></p>
			<p><st c="21938">– İçelim... </st><st c="21951">Çok iyi gelir.</st></p>
			<p><st c="21965">– Öksürüğe mi?</st></p>
			<p><st c="21980">– Hem öksürüğe, hem siyatiğe... </st><st c="22013">Hem şeye iyidir... </st></p>
			<p><st c="22032">İçtiler. </st><st c="22041">Memur, bardağındaki şarabı bitirmemişti.</st></p>
			<p><st c="22081">– Ama sonuna kadar içeceksiniz, yoksa etkisi olmaz... </st></p>
			<p><st c="22136">Memur şarabı bitirince, Bayan Siyen bardağı yeniden doldurdu.</st></p>
			<p><st c="22197">– Çizmeleri de giysem mi?..</st></p>
			<p><st c="22225">– Tabii... </st><st c="22237">Onlar da sizin...</st></p>
			<p><st c="22254">Bayan Siyen’in de yardımıyla zorlaya zorlaya ikinci çizmeyi de giyerken, boyuna öksürüyor, inliyordu. </st><st c="22357">Bayan Siyen bardağını kaldırdı:</st></p>
			<p><st c="22388">– İçelim... </st><st c="22401">Dibine kadar... </st></p>
			<p><st c="22417">İkinci bardak şarabı da içtiler.</st></p>
			<p><st c="22449">– Biraz başım dönüyor...</st></p>
			<p><st c="22474">– Çok iyi... </st><st c="22488">Demek ilaç iyi geldi...</st></p>
			<p><st c="22511">– Bu elbise kimin affedersiniz?</st></p>
			<p><st c="22543">– Kocamın...</st></p>
			<p><st c="22556">– Evli misiniz?</st></p>
			<p><st c="22572">Bayan Siyen içini çekti:</st></p>
			<p><st c="22597">– Evliydim... </st><st c="22612">Kocam öldü... </st><st c="22626">Yirmiüç yıl oldu. </st><st c="22644">O zamandanberi hep yalnızım... </st><st c="22675">Şimdi sizi, sanki kocam... </st><st c="22702">Karşımdaymış gibi görüyorum, o kadar benziyorsunuz ki... </st><st c="22759">Siz aslında general olmalıymışsınız...</st></p>
			<p><st c="22797">Havagazı memuru sarhoş olmuş, böbürleniyordu:</st></p>
			<p><st c="22843">– Olabilirdim... </st><st c="22861">Bende, doğuştan generallik vardır... </st><st c="22898">Fark ettiyseniz, yürüyüşümden bile belli olur.</st></p>
			<p><st c="22944">– Evet... </st><st c="22955">Askerlikte rütbeniz neydi?</st></p>
			<p><st c="22981">– Askerlik yaptırmadılar ki... </st><st c="23013">Hep kıskançlıktan... </st><st c="23034">Beni çürüğe ayırdılar...</st></p>
			<p><st c="23058">– Evli misiniz?</st></p>
			<p><st c="23074">Sıkıntıyla içini çeken memur,</st></p>
			<p><st c="23104">– Evet... </st><st c="23115">dedi. </st><st c="23121">Berbat bir karım var, ama nasıl... </st><st c="23156">Kıskanç... </st><st c="23167">Benim neyimi kıskanır bilmem ki... </st><st c="23202">Kıskanılacak neyim kalmış?..</st></p>
			<p><st c="23230">– Öyle söylemeyin... </st><st c="23252">Kendinize iftira ediyorsunuz... </st><st c="23284">Bardakları doldurdu. </st><st c="23305">İçelim...</st></p>
			<p><st c="23314">– İçelim...</st></p>
			<p><st c="23326">Şarap bardaklarını tokuşturup dibine kadar içtiler. </st><st c="23379">İkisi de iyice sarhoş olmuştu.</st></p>
			<p><st c="23409">– Kimbilir, gittiğiniz evlerde ne kadınlar... </st><st c="23456">Durdu. </st><st c="23463">Ne kadınlar görmüşsünüzdür...</st></p>
			<p><st c="23492">– Kadınlar mı, bakmam bile...</st></p>
			<p><st c="23522">Bayan Siyen, cilvelenerek kahkahalar atıp memura sokuldu:</st></p>
			<p><st c="23580">– Siz insanı öldürürsünüz... </st><st c="23610">Kimbilir kaç kadın öldürdünüz şimdiye kadar? </st><st c="23655">Vallahi öldürürsünüz...</st></p>
			<p><st c="23678">İkisi de kahkahalarla gülüyordu. </st><st c="23712">Havagazı memuru, gülerken öksürmeye başladı boğulurcasına...</st></p>
			<p><st c="23772">– Sırtım... </st><st c="23785">Sırtım ağrıyor...</st></p>
			<p><st c="23802">– Sırtınız mı ağrıyor? </st><st c="23826">Hep soğuktan işte... </st><st c="23847">Hemen size vantuz çekeyim... </st><st c="23876">Şimdi... </st><st c="23885">Generale de vantuz çekerdim...</st></p>
			<p><st c="23915">Havagazı memurunu, elinden tutup kaldırdı. </st><st c="23959">Sallanıyorlardı. </st><st c="23976">Birara dans eder gibi dolandılar, sonra divana oturttu.</st></p>
			<p><st c="24031">– Siz soyunun, ben vantuzu getireyim...</st></p>
			<p><st c="24071">– Soyunayım mı?</st></p>
			<p><st c="24087">– Tabii, soyunmadan olmaz ki... </st><st c="24120">Çıkarın çıkarın... </st></p>
			<p><st c="24139">Adam kikirdeyerek,</st></p>
			<p><st c="24157">– Aman... </st><st c="24168">Gıdıklanıyorum... </st><st c="24186">Yapmayın... </st><st c="24198">Ben çok gıdıklanırım... </st><st c="24222">dedi.</st></p>
			<p><st c="24227">Havagazı memurunun ceketini, gömleğini çıkarıp onu divana yüzükoyun yatırmıştı ki dışardan ayak seslerini duyunca, birden adamın üzerine örtüyü örtüp,</st></p>
			<p><st c="24378">– Sakın kıpırdamayın, yine o geliyor... </st><st c="24419">dedi. </st></p>
			<p><st c="24425">Kapı açıldı. </st><st c="24438">İçeri giren Bayan Diha,</st></p>
			<p><st c="24461">– Geldi mi? </st><st c="24474">diye sordu.</st></p>
			<p><st c="24485">– Gelen giden yok...</st></p>
			<p><st c="24506">– Kahkahalar duydum da...</st></p>
			<p><st c="24532">– Hiç; kendi kendime gülüyorum... </st><st c="24567">Eski günler aklıma geldi de...</st></p>
			<p><st c="24597">– Ama erkek sesi işittim...</st></p>
			<p><st c="24625">– Erkek mi? </st><st c="24638">Yok canım... </st><st c="24651">Sana öyle gelmiş...</st></p>
			<p><st c="24670">Örtünün altında yatan havagazı memuru kendini tutamayıp öksürünce, Bayan Siyen, onun öksürüğü duyulmasın diye, yüksek sesle gülmeye, öksürmeye başladı.</st></p>
			<p><st c="24822">Bayan Diha, masadaki şarabı görünce,</st></p>
			<p><st c="24859">– Ne o, şarap mı içiyordun? </st><st c="24888">dedi.</st></p>
			<p><st c="24893">– Evet...</st></p>
			<p><st c="24903">– Ama iki bardak var... </st><st c="24928">Sabahleyin de iki kişilik kahvaltı hazırlamıştın... </st><st c="24980">İki bardakla mı şarap içiyorsun?</st></p>
			<p><st c="25012">– Evet... </st><st c="25023">Yalnızlığın ne olduğunu bilirsin Bayan Diha... </st><st c="25070">Söylediklerini oynar gibi yapıyordu. </st><st c="25107">Bir buraya oturup bardağı şerefe kaldırıyorum, sonra bir bu yana geçip bardağımı, kendi bardağımla tokuşturuyorum.</st></p>
			<p><st c="25221">– Hım...</st></p>
			<p><st c="25230">Bayan Diha, divana oturacaktı ki, Bayan Siyen çığlık attı:</st></p>
			<p><st c="25289">– Oraya değil... </st><st c="25307">Oturma!.. </st><st c="25317">Dur!..</st></p>
			<p><st c="25323">Ama Bayan Diha, havagazı memurunun üstüne oturmuş, adam ağırlıktan kurtulmak için korkuyla altından sıçrayınca, Bayan Diha da korkmuştu. </st><st c="25461">Üstü çıplak olan memur bir duvara, Bayan Diha karşı duvara çekilmişlerdi.</st></p>
			<p><st c="25534">Bayan Diha korkuyla bağırdı:</st></p>
			<p><st c="25563">– Aman Allahım, ne görüyorum... </st><st c="25596">Bu kim? </st></p>
			<p><st c="25604">Bayan Siyen,</st></p>
			<p><st c="25616">– General... </st><st c="25630">dedi.</st></p>
			<p><st c="25635">Bayan Diha memura sordu:</st></p>
			<p><st c="25660">– Siz kimsiniz?</st></p>
			<p><st c="25676">– Havagazı memuru...</st></p>
			<p><st c="25697">– Yaa! </st><st c="25705">Demek o... </st><st c="25716">Demek geldiniz!.. </st><st c="25734">Bayan Siyen’e: Hani generaldi?</st></p>
			<p><st c="25764">– Yine general... </st><st c="25783">Havagazı generali! </st><st c="25802">İşte üniforması bile var... </st><st c="25830">Yürüsün de gör bakalım, general mi, değil mi?</st></p>
			<p><st c="25875">Havagazı memuru, çıplak teninin üstüne general ceketini giydi.</st></p>
			<p><st c="25938">Bayan Diha, eline gazeteyi alıp koltuğa oturdu. </st><st c="25987">Bir gazetedeki resme, bir memura bakıyordu:</st></p>
			<p><st c="26030">– Çok benziyorsunuz.</st></p>
			<p><st c="26051">– Kime?</st></p>
			<p><st c="26059">– Havagazı memuruna...</st></p>
			<p><st c="26082">– Tabii bayan... </st><st c="26100">Beni kim görse, hemen anlar havagazı memuru olduğumu. </st><st c="26154">Kırk yıllık havagazı memuruyum. </st><st c="26186">Cumhurbaşkanına benzeyecek değilim ya... </st><st c="26227">Kendimden başka kime benzeyebilirim?</st></p>
			<p><st c="26263">Bayan Diha birden fırlayıp,</st></p>
			<p><st c="26291">– Haber vereceğim... </st><st c="26313">dedi.</st></p>
			<p><st c="26318">Bayan Siyen, önüne geçip yalvardı:</st></p>
			<p><st c="26353">– Yapma Bayan Diha... </st><st c="26376">Kötülükten ne çıkar? </st><st c="26397">Biz yumuşak davranalım, ne isterse yapalım, diye söz vermemiş miydik?..</st></p>
			<p><st c="26468">– Ama sen beni çağıracaktın...</st></p>
			<p><st c="26499">– Şimdi birlikteyiz ya...</st></p>
			<p><st c="26525">– Ya boğarsa? </st><st c="26540">Korkmuyor musun?</st></p>
			<p><st c="26556">– Boğarsa boğsun... </st><st c="26577">Nasıl olsa ölecek değil miyiz? </st><st c="26608">Ha öyle ölmüşüz, ha böyle...</st></p>
			<p><st c="26636">– Evet... </st><st c="26647">Böylesi daha iyi... </st><st c="26667">Boğsun boğarsa...</st></p>
			<p><st c="26684">Oturdu Bayan Siyen, üç bardağa şarap doldurdu. </st><st c="26732">Verdi onlara:</st></p>
			<p><st c="26745">– Şerefe!</st></p>
			<p><st c="26755">Bardakları tokuşturup içtiler. </st><st c="26787">Bayan Diha, Bayan Siyen’e fısıldadı:</st></p>
			<p><st c="26823">– Yoksa seni boğuyor muydu?</st></p>
			<p><st c="26851">– Yoo... </st><st c="26861">Suçlayamam.</st></p>
			<p><st c="26872">– Ne yapıyordunuz burada öyleyse, soyunmuştunuz?</st></p>
			<p><st c="26921">– Ben mi? </st><st c="26932">Şey... </st><st c="26939">Sırtım ağrıyor da... </st><st c="26960">Eksik olmasın bayan, sırtıma vantuz çekecekti...</st></p>
			<p><st c="27008">Bayan Diha neşeli bir havaya bürünmüştü:</st></p>
			<p><st c="27049">– Çektiniz mi? </st></p>
			<p><st c="27065">Bayan Siyen,</st></p>
			<p><st c="27077">– Daha başlamamıştık... </st><st c="27102">dedi.</st></p>
			<p><st c="27107">– Aaa, çok iyi... </st><st c="27126">Ben çok iyi bilirim vantuz çekmesini... </st><st c="27166">Nerde vantuz?</st></p>
			<p><st c="27179">– İşte...</st></p>
			<p><st c="27189">– Tentürdiyotla pamuk biraz...</st></p>
			<p><st c="27220">– Burda...</st></p>
			<p><st c="27231">Bayan Diha, havagazı memurunu koltuk altlarından tuttu:</st></p>
			<p><st c="27287">– Yatın, yatın hadi...</st></p>
			<p><st c="27310">Bayan Siyen de memuru soyuyordu. </st><st c="27344">Memur, çok gıdıklandığı için kahkahalarla gülüyor ve zorla konuşarak bağırıyordu:</st></p>
			<p><st c="27425">– Yapmayın... </st><st c="27440">Bırakın...</st></p>
			<p><st c="27450">Kadınlar da cilveli kahkahalarla gülüyordu. </st><st c="27495">Ceketini çıkardılar memurun, şimdi de çizmelerini, pantolonunu çekiyorlardı...</st></p>
			<p><st c="27573">– Durun ne olur... </st><st c="27593">Ay bayılacağım... </st><st c="27611">Yapmayın... </st><st c="27623">Peki, ben çıkarayım...</st></p>
			<p><st c="27645">Bayan Diha gidip bardakları doldurdu yeniden. </st><st c="27692">Havagazı memuru güle güle şarabı içerken püskürdü. </st><st c="27743">Kadınlar kahkaha içindeydi. </st><st c="27771">İkisi de nazlanıyor, cilveleniyor, kırıtıyordu.</st></p>
			<p><st c="27818">– Hadi artık ama... </st><st c="27839">Hadi boğsana...</st></p>
			<p><st c="27854">– Boğ beni...</st></p>
			<p><st c="27868">– Hadi öldürsene...</st></p>
			<p><st c="27888">– Yalancı... </st><st c="27902">Hani boğuyordun sözde...</st></p>
			<p><st c="27926">– Yalancı...</st></p>
			<p><st c="27939">Havagazı memuru kahkahalardan zorlukla konuşarak,</st></p>
			<p><st c="27989">– Peki peki, dedi, şimdi katılacağım...</st></p>
			<p><st c="28029">Vantuz şişeleri yerlere düştü, kırıldı. </st><st c="28070">Bu kahkahalar çok hoşlarına gittiği için kadınlar memuru düpedüz gıdıklamaya başlamışlardı:</st></p>
			<p><st c="28161">– Hadi boğ artık...</st></p>
			<p><st c="28181">– İkimizi de boğabilir misin?..</st></p>
			<p><st c="28213">– Öldürsene... </st><st c="28229">Ne duruyorsun?.. </st><st c="28246">Hadi ama...</st></p>
			<p><st c="28257">Havagazı memuru kahkahalarla gülerken, kadınlar da yere yuvarlandılar gülmekten... </st><st c="28341">Belden yukarısı çıplak, bacağında yalnız don kalan havagazı memuru kahkahalarla gülerek katılıp kalmış, tostoparlak büzülmüş, artık sesi çıkmıyordu. </st><st c="28490">İki kadın yerden kalktı. </st><st c="28515">Bayan Diha, nazlı nazlı, havagazı memuruna sokuldu, gıdıklamak için iki eliyle adamın boynunu tutup,</st></p>
			<p><st c="28615">– Hadi ama, öldürsene şekerim... </st><st c="28649">dedi. </st></p>
			<p><st c="28655">Bayan Siyen de cilveleniyordu:</st></p>
			<p><st c="28685">– Ne zaman boğacaksın?.. </st><st c="28711">Hadisene şekerim, boğ artık...</st></p>
			<p><st c="28741">Memuru gıdıklıyorlardı. </st><st c="28766">Havagazı memuru, bir kalıp gibi divandan yere düştü. </st><st c="28819">İki kadın birden susup kaldı. </st><st c="28849">İkisi birden adamın üstüne eğildi, sonra birbirine bakıp ikisi birden,</st></p>
			<p><st c="28919">– Ölmüş... </st><st c="28931">dediler.</st></p>
		</section>
  <div id="charCountTotal" value="28939"></div></body>
</html>
