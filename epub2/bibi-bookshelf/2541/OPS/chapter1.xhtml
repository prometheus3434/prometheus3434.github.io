<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Beş Kollu Avize</st></h1>
			<p><span><st c="15">K</st></span><st c="17">ısa boylu tıknaz adamı epiydir kahvede görüyordum, ama kim olduğunu bilmiyordum.</st></p>
			<p><st c="97">Sıkıntılı, işsiz, parasız günlerimi kahvede pineklemekle geçiriyordum. </st><st c="169">Önce eşyalarımızı satmaya başlamıştık. </st><st c="208">Bu gerekli, bu az gerekli, bu gereksiz diye eşyalarımızı ayırıyor, ilkin kendimizce gereksiz saydıklarımızı satıyorduk. </st><st c="328">Bir zaman sonra bize hiçbir eşyanın gerekli olmadığı sonucuna vararak hepsini sattık, yalnız kitaplarla yataklarımız, bikaç parça kap kacak kalmıştı. </st><st c="478">Kirasını veremediğimiz için ev sahibi icra yoluyla evden çıkarınca çocuklarla karımı, kaynatamın evine yollamıştım. </st><st c="594">Daha başlangıçtan kaynatamla aram açık olduğu için ben eve geceleri el ayak çekildikten sonra gidecektim. </st><st c="700">Önceden sözleşmiştik, sokak kapısını bana karım açacaktı.</st></p>
			<p><st c="757">Geceyarısından sonra kaynatamın evine gittim, yavaşça kapıyı çaldım. </st><st c="827">İlk çalışımda açıldı, ama karşımda karım değil, kaynatam vardı. </st><st c="891">Kapıyı açtı, hiçbişey söylemeden düğmeyi çevirip elektriği söndürdü, gitti. </st><st c="967">Karanlıkta yürümeye çalıştım. </st><st c="997">Ayaklarıma bişeyler takıldı, yere düştüm. </st><st c="1039">El yordamıyla üstüne düştüğüm şeylerin ne olduğunu anlamaya çalıştım; kitapların üstüne düşmüştüm. </st><st c="1138">Kapkaranlık, sessiz bir evde ne yapacağımı şaşırmıştım. </st><st c="1194">Kitapların üstünden kalktım, duvara tutunarak yürüdüm. </st><st c="1249">Hıçkıran bir kadın sesi duydum. </st><st c="1281">Bu, karım olmalıydı. </st><st c="1302">Altından ışık sızan, sesin geldiği kapıyı açtım. </st><st c="1351">Evet, karım ağlıyordu, gözleri kızarmış, şişmiş. </st><st c="1400">Durumu kavramak için aşırı bir akıl gerekmiyordu. </st><st c="1450">Babası, karıma,</st></p>
			<p><st c="1465">– O herif, bir işe yaramaz kitaplarını evimden alsın, yoksa onları yakarım. </st><st c="1542">Çoluğunu çocuğunu besleyecek hale gelmeden kapımı da çalmasın!.. </st><st c="1607">demiş.</st></p>
			<p><st c="1613">İşte bu olaydan sonra kahveye dadanmıştım. </st><st c="1657">Kısa boylu, tıknaz adam da benim gibi her sabah o kahveye geliyor, bütün gününü orada geçiriyordu.</st></p>
			<p><st c="1755">Bigün öğleden sonra kahveye elinde bir avizeyle geldi. </st><st c="1811">Beş kollu avizeyi masanın üstüne koydu, kahvesini içti. </st><st c="1867">O günden sonra da kahveye hep avizeyle gelmeye başladı. </st><st c="1923">Avizesini masanın üstüne koyuyor, bütün gününü kahvede geçirdikten sonra, akşam olunca avizesini alıp gidiyordu.</st></p>
			<p><st c="2035">Bir sabah beş kollu avizenin cam kâselerinden birinin eksilmiş olduğunu gördüm, herhalde kırılmış olacaktı. </st><st c="2144">Bikaç gün sonra, beş kollu avizenin üstünde yalnız iki cam kâseyle beş lamba kalmıştı. </st><st c="2231">İkişer, üçer gün arayla cam kâseler, lambalar kırıla kırıla, kısa boylu adamın elinde avizenin yalnız madeni beş kolu kalmıştı. </st><st c="2359">Bu beş kollu, bronz renkli madeni, kahvecilerin askısı gibi elinde sallayarak taşıyor, hiç yanından ayırmıyordu.</st></p>
			<p><st c="2471">Kaynatamın evine gidemediğim için karımla parklarda, sokaklarda ayaküstü konuşabiliyorduk. </st><st c="2563">Kaynatamın kararı kesindi: Çoluğumu çocuğumu besleyecek duruma gelmedikçe kızıyla konuşmamı bile yasak etmişti. </st><st c="2675">İşsizliğim, parasızlığım böyle sürerse belki de kızını benden ayıracaktı.</st></p>
			<p><st c="2748">Bir iş güç elde etmek için çok çırpındım, herşeye, her işe razıydım. </st><st c="2818">Nereye başvurdumsa umutsuz döndüm. </st><st c="2853">Bigün eski bir arkadaşımı gördüm. </st><st c="2887">Herkese olduğu gibi ona da durumumu anlattım. </st><st c="2933">“Her ne iş olursa olsun razıyım, yapılarda taş, toprak bile taşırım,” dedim. </st><st c="3010">Arkadaşım acıdı halime, “Madem ne iş olsa yaparsın,” dedi, “en iyisi sen ticaret yap. </st><st c="3096">İşe küçükten başlar, yavaş yavaş büyütürsün. </st><st c="3141">Satıcılık yap. </st><st c="3156">Mendil, çorap satsan, yavaş yavaş kazanırsın. </st><st c="3202">Yarın bana gel, sana beşyüz lira vereyim, bu sermayeyle hemen işe başla!”</st></p>
			<p><st c="3275">Adresini aldım, ayrıldık. </st><st c="3302">Sevincimden uçuyordum. </st><st c="3325">Bu zamanda kim kime beşyüz lira verir, demek dünyada iyi insan nesli daha tükenmemiş...</st></p>
			<p><st c="3412">O sabah yine herzamanki kahveye gittim. </st><st c="3453">Arkadaşıma gideceğim saate kadar kahvede oturacaktım. </st><st c="3507">Benden biraz sonra da kısa boylu tıknaz adam, elinde beş kollu avizenin demirini sallaya sallaya geldi, benim yanımdaki sandalyeye oturdu, beş kollu demiri de masanın üstüne koydu. </st><st c="3688">Artık birbirimizle göz tanışı olduğumuzdan selamlaştık. </st><st c="3744">Üstelik adam bana,</st></p>
			<p><st c="3762">– Nasılsınız? </st><st c="3777">dedi. </st></p>
			<p><st c="3783">Ben de,</st></p>
			<p><st c="3790">– Teşekkür ederim, siz nasılsınız? </st><st c="3826">dedim.</st></p>
			<p><st c="3832">Böylece konuşmaya başladık. </st><st c="3861">Sözün biyerinde birara gülümseyerek,</st></p>
			<p><st c="3897">– Çok affedersiniz, bu avize nedir? </st><st c="3934">Hep elinizde görüyorum... </st><st c="3960">diye sordum.</st></p>
			<p><st c="3972">– Bu mu, dedi, bu namussuz mu, bu benim başımın belası.</st></p>
			<p><st c="4028">– Yaaa!.. </st><st c="4039">diye şaşkınlığımı belirttim.</st></p>
			<p><st c="4067">– Hikâyesi uzundur, insanın bikez işi bozulmaya görsün, bir daha toparlanmak çok zor oluyor, hatta imkânsız... </st><st c="4179">İşsiz kaldım. </st><st c="4193">Zaten işteyken de zar zor geçiniyorduk, birikmiş paramız yoktu. </st><st c="4257">İşsiz kalınca büsbütün sıkıntıya düştük. </st><st c="4298">Karım var, iki çocuğum var...</st></p>
			<p><st c="4327">Üzüntüyle,</st></p>
			<p><st c="4338">– Benim de... </st><st c="4353">dedim.</st></p>
			<p><st c="4359">– Siz bu sıkıntıyı bilmezsiniz, dedi.</st></p>
			<p><st c="4397">– Hiç bilmez olur muyum, benim de başımda...</st></p>
			<p><st c="4442">– İlkin eşyalarımızı satmaya başlamıştık. </st><st c="4485">Bu gerekli, bu az gerekli, bu gereksiz diye eşyalarımızı ayırıyor, gereksiz saydıklarımızı satıyorduk. </st><st c="4588">Bir zaman sonra hiçbirinin gerekli olmadığını anlayarak bütün eşyalarımızı sattık.</st></p>
			<p><st c="4670">– Ne tuhaf!.. </st><st c="4685">Tıpkı bizim gibi...</st></p>
			<p><st c="4704">– Yalnız kitaplarla yataklarımız, bikaç parça kap kacak kalmıştı. </st><st c="4771">Kirasını veremediğimiz için ev sahibi icra yoluyla bizi sokak ortasına atınca...</st></p>
			<p><st c="4851">– Siz de tabii karınızla çocuklarınızı kaynatanızın evine yolladınız.</st></p>
			<p><st c="4921">– Nereden biliyorsunuz?</st></p>
			<p><st c="4945">– Ben de öyle yaptım da...</st></p>
			<p><st c="4972">– Evet, kaynatamın evine gönderdim. </st><st c="5009">Oldum bittim kaynatamla aram iyi değildir.</st></p>
			<p><st c="5051">Adam tıpkı tıpkısına benim yaşamımı anlatıyordu. </st><st c="5101">Şaşkınlık içinde onu dinledim. </st><st c="5132">Geceyarısından sonra kaynatasının evine gitmiş. </st><st c="5180">Kapıyı karısı açacakken kaynatası açmış, elektriği söndürmüş. </st><st c="5242">Kısa boylu tıknaz adam karanlıkta kitapların üstüne düşmüş. </st><st c="5302">Benim başıma gelenler en ince ayrıntılarına dek bu adamın da başına gelmiş. </st><st c="5378">Bu denli benzeyiş olamaz. </st><st c="5404">Yoksa başımdan geçenleri birisinden duymuş da benimle alay mı ediyor?</st></p>
			<p><st c="5473">– Biliyorum, biliyorum, kısa kesin! </st><st c="5510">diye bağırdım, sözü uzatmayın da şu avizeyi anlatın.</st></p>
			<p><st c="5562">– Ben de onu anlatacağım. </st><st c="5589">Bigün, bir eski arkadaşımla karşılaştım.</st></p>
			<p><st c="5629">– Yoksa size beşyüz lira mı verdi?</st></p>
			<p><st c="5664">– Evet. </st><st c="5673">Ama siz bunu nereden biliyorsunuz? </st><st c="5708">Hiçkimseye söylememiştim.</st></p>
			<p><st c="5733">– Ya siz nereden biliyorsunuz? </st><st c="5765">Ben de kimseye anlatmamıştım.</st></p>
			<p><st c="5794">– Başımdan geçenleri anlatıyorum.</st></p>
			<p><st c="5828">– Peki, beşyüz lirayı aldınız mı?</st></p>
			<p><st c="5862">– Aldım.</st></p>
			<p><st c="5871">– Ben daha almadım, biraz sonra gidip alacağım. </st><st c="5920">Sonra ne oldu, onu anlatın!</st></p>
			<p><st c="5947">– Arkadaşıma gittiğim zaman açlıktan neredeyse bayılacaktım. </st><st c="6009">İki gündür iki bardak çayla duruyordum. </st><st c="6049">Arkadaşım hemen beşyüz lirayı verdi. </st><st c="6086">“Ne yapıp edip, çalışıp kazanacağım. </st><st c="6123">En kısa zamanda borcumu ödeyeceğim,” dedim. </st><st c="6167">“Acelesi yok. </st><st c="6181">Yeter ki sen bir iş tut!” dedi. </st><st c="6213">Teşekkür edip ayrıldım. </st><st c="6237">Niyetim halden ikiüç sandık şeftali, armut alıp pazaryerinde satmaktı. </st><st c="6308">Bu iş de yüz yüzelli lirayla olurdu. </st><st c="6345">Ne olur ne olmaz diye sermayemin hepsini birden yatırmak istemiyordum.</st></p>
			<p><st c="6415">Bir lokantanın önünden geçerken, gözüm lokanta vitrinindeki yemeklere takıldı. </st><st c="6495">Açlıktan bayılacak gibiydim. </st><st c="6524">Şurada bir güzel karnımı doyursam, diye düşündüm. </st><st c="6574">Beş on liraya iyice doyardım. </st><st c="6604">Ama sermayemi bozmak istemiyordum. </st><st c="6639">Kendi kendime, buna hakkım yok, dedim. </st><st c="6678">Bikez parayı bozdurdum mu, artık sonu gelmez, iş de yapamadan paralar elden gider.</st></p>
			<p><st c="6760">Bir döner kebapçının önünden geçerken burnuma mis gibi kebap kokuları geldi. </st><st c="6838">Dayanacak halim kalmamıştı. </st><st c="6866">Kebapçıdan içeri girecekken caydım, kapıdan döndüm. </st><st c="6918">Çalışıp kazanmalı, kazancımdan yemeliydim.</st></p>
			<p><st c="6960">Burnuma taze ekmek kokusu geldi. </st><st c="6994">Baktım, bir fırının önünden geçiyormuşum. </st><st c="7036">Şurdan bir ekmek alıp kuru ekmekle karnımı doyursam dedim ama, buna da hakkım yok. </st><st c="7119">Sermayeden yemeye başlarsam sonu gelmez.</st></p>
			<p><st c="7159">Taze, gevrek simit satan simitçinin önünde durdum. </st><st c="7211">Bir simit alsam mı? </st><st c="7231">Olmaz... </st><st c="7240">Ben bu sermayeyle para kazanıp karımı, çocuklarımı kaynatamın elinden kurtaracağım.</st></p>
			<p><st c="7323">Hava da öyle sıcak ki... </st><st c="7349">Bir şerbetçinin önünden geçerken azkalsın dayanamayıp bir bardak buzlu limonata içecektim. </st><st c="7440">Hemen aklım başıma geldi ve vazgeçtim. </st><st c="7479">O kaynatam olacak herif görsün diyordum, bu beşyüz lirayla öyle işler çevirip kazanayım ki, onun da parmağı ağzında kalsın...</st></p>
			<p><st c="7604">Susuzluktan yanıyordum, ama sermayeyi bozmamak için on kuruş verip de bir bardak su içmedim. </st><st c="7698">Tramvaya bile binmedim.</st></p>
			<p><st c="7721">Kestirmeden Kapalıçarşı’ya gittim. </st><st c="7757">Bedesten’den geçiyordum. </st><st c="7782">Baktım bir kalabalık var, açık artırmayla eski eşya satışı yapılıyor. </st><st c="7852">Vakit de akşama yakın. </st><st c="7875">Ertesi sabah erkenden hale gidip şeftali, armut alıp pazarda satacağım. </st><st c="7947">Yani o gün artık yapacak işim yok. </st><st c="7982">Kahveye gidip otursam, boşu boşuna çay kahve için para harcayacağım. </st><st c="8051">Bedesten’deki satışlara bakar, vakit geçiririm dedim. </st><st c="8105">O zamana dek Bedesten’deki malların nasıl satıldığını görmemiştim.</st></p>
			<p><st c="8171">Herkes gibi ben de satış salonuna girdim. </st><st c="8214">Basamak basamak oturulacak yerler var. </st><st c="8253">Başkaları gibi ben de oturdum. </st><st c="8284">Satılık eşyalarla, onları satacak olan tellal karşımızda.</st></p>
			<p><st c="8341">Tellal, önünde duran eşyaların içinden bir fotograf makinesi aldı, yüksek sesle şöyle dedi:</st></p>
			<p><st c="8433">– Az kullanılmış, işler durumda Roleyfleks fotograf makinesi, objektif ikibuçuk... </st><st c="8517">Muhammen bedeli 300 lira... </st><st c="8545">300 lira! </st><st c="8555">Var mı talibi, haniya? </st><st c="8578">Üçyüz!..</st></p>
			<p><st c="8586">Benim gibi oturanlardan biri,</st></p>
			<p><st c="8616">– Üçyüzon! </st><st c="8628">diye bağırdı.</st></p>
			<p><st c="8641">Tellal,</st></p>
			<p><st c="8649">– Üçyüzona beyde... </st><st c="8670">Üçyüzon, üçyüzon!.. </st><st c="8690">diye seslendi. </st></p>
			<p><st c="8705">Başka birisi,</st></p>
			<p><st c="8718">– Üçyüzonbeş! </st><st c="8733">dedi.</st></p>
			<p><st c="8738">Sonra salonun orasından burasından sesler yükseldi:</st></p>
			<p><st c="8790">– Üçyüzonaltı!</st></p>
			<p><st c="8805">– Üçyüzonyedi!</st></p>
			<p><st c="8820">– Üçyüzyirmiye beyde!..</st></p>
			<p><st c="8844">– Dörtyüzelli!..</st></p>
			<p><st c="8861">Birara artırma durakladı. </st><st c="8888">Bu kez tellal başladı:</st></p>
			<p><st c="8910">– Dörtyüzelliye gidiyor. </st><st c="8936">Roleyfleks fotograf makinesi, maa yedek objektif ve maa sehpa...</st></p>
			<p><st c="9000">Salonda oturanlardan bir adam tellala,</st></p>
			<p><st c="9039">– Bakayım şu makineye! </st><st c="9063">dedi.</st></p>
			<p><st c="9068">Tellal makineyi adama uzattı. </st><st c="9099">Adam makineyi evirip çevirdikten sonra,</st></p>
			<p><st c="9138">– Dörtyüzaltmış! </st><st c="9156">dedi.</st></p>
			<p><st c="9161">– Dörtyüzaltmış bir!..</st></p>
			<p><st c="9184">– İki...</st></p>
			<p><st c="9193">– Dörtyüzyetmiş... </st></p>
			<p><st c="9213">Tellal bağırmaya başladı:</st></p>
			<p><st c="9238">– Dörtyüzyetmiş, dörtyüzyetmiş... </st><st c="9273">Yok mu talibi?.. </st><st c="9290">Satıyorum, satıyorum, saaaat-tım!..</st></p>
			<p><st c="9325">Önündeki kampanaya vurdu. </st><st c="9352">Bir artırma memuru makineyi alan adama 470 liralık makbuz uzattı, makbuza adamın adını yazıp parayı aldı.</st></p>
			<p><st c="9457">Tellal bu kez bir yazı makinesini artırmaya çıkarmıştı:</st></p>
			<p><st c="9513">– Herşeyi tamam, kullanılır durumda Remington marka daktilo makinesi... </st><st c="9586">Muhammen bedeli altıyüz lira...</st></p>
			<p><st c="9617">– Altıyüzbir!..</st></p>
			<p><st c="9633">– Altıyüzon!..</st></p>
			<p><st c="9648">– Altıyüzelli!..</st></p>
			<p><st c="9665">Ben hayatımda böyle heyecanlı şey görmemiştim. </st><st c="9713">Birisi artırdıkça ben yerimden hopluyordum.</st></p>
			<p><st c="9756">– Altıyüzellibeş...</st></p>
			<p><st c="9776">– Altıyüzseksen!..</st></p>
			<p><st c="9795">Yerimden kalkıp kalkıp oturuyorum.</st></p>
			<p><st c="9830">– Altıyüzdoksan!..</st></p>
			<p><st c="9849">– Yediyüz...</st></p>
			<p><st c="9862">– Yediyüzon!..</st></p>
			<p><st c="9877">Kendimi öyle kaptırmış, öyle coşkuya kapılmışım ki, ta yüreğimden,</st></p>
			<p><st c="9944">– Yediyüzelli!.. </st><st c="9962">diye bağırdım.</st></p>
			<p><st c="9976">Artık nasıl candan ciğerden bağırmışım ki, salonda birden ses kesildi. </st><st c="10048">Tellalın gözleri bende,</st></p>
			<p><st c="10071">– Yediyüzelliye beyde... </st><st c="10097">Hani, yok mu? </st><st c="10111">Yediyüzelliye satıyorum, satıyorum, saaaat...</st></p>
			<p><st c="10156">Derken, bir ses yükseldi:</st></p>
			<p><st c="10182">– Yediyüzellibir!..</st></p>
			<p><st c="10202">Hoh, diye rahat bir soluk aldım.</st></p>
			<p><st c="10235">Ya üstümde kalsa ne halt ederdim!.. </st><st c="10272">Bende topu toplamı beşyüz lira var.</st></p>
			<p><st c="10307">Daktilo makinesi 780 liraya satıldı. </st><st c="10345">Tellal bir el dikiş makinesini satışa çıkardı. </st><st c="10392">Satış, beşyüz liradan başladı. </st><st c="10423">İlk vartayı atlatmıştım. </st><st c="10448">Coşkuya kapılıp artırmaya burnumu sokmamak için kendimi zor tutuyordum.</st></p>
			<p><st c="10519">– Beşyüzon!</st></p>
			<p><st c="10531">– Beşyüzyirmi!.. </st></p>
			<p><st c="10549">– Elli...</st></p>
			<p><st c="10558">– Beşyüzseksen!..</st></p>
			<p><st c="10576">– Altıyüz!..</st></p>
			<p><st c="10589">Son bağıran bendim. </st><st c="10610">Bütün başlar bana döndü. </st><st c="10635">Tepemden aşağı kaynar sular döküldü. </st><st c="10672">Nasıl olup bağırmıştım yine?.. </st><st c="10703">Yanımda oturan adam,</st></p>
			<p><st c="10723">– Altıyüz lira etmez! </st><st c="10746">dedi. </st></p>
			<p><st c="10752">Adama,</st></p>
			<p><st c="10758">– Sana ne yahu? </st><st c="10775">dedim. </st><st c="10782">Parayı verecek ben değil miyim?</st></p>
			<p><st c="10813">– Ben makineciyim de... </st><st c="10838">dedi.</st></p>
			<p><st c="10843">– Biz senin kadar makineden anlamaz mıyız yani!.. </st></p>
			<p><st c="10894">Bunun üzerine adam,</st></p>
			<p><st c="10913">– Altıyüzbir! </st><st c="10928">diye bağırdı.</st></p>
			<p><st c="10941">Üstümde kalacak diye ödüm kopmuştu. </st><st c="10978">Böylece ikinci vartayı da atlattım</st></p>
			<p><st c="11012">Bir vazo artırmaya çıkarıldı. </st><st c="11043">Her artırmada zıp zıp zıplıyordum. </st><st c="11078">Bağırmamak için iki elimle ağzımı kapamıştım.</st></p>
			<p><st c="11123">Vazodan sonra, yağlıboya bir tablo, daha sonra bir elektrikli süpürge satıldı. </st><st c="11203">Tellal eline bir avize aldı:</st></p>
			<p><st c="11231">– Beş kollu avize, sağlam durumda... </st><st c="11269">Muhammen bedeli kırk lira... </st><st c="11298">Var mı talibi? </st><st c="11313">Kırk lira...</st></p>
			<p><st c="11325">– Kırkbir!</st></p>
			<p><st c="11336">Sol yanımda oturan,</st></p>
			<p><st c="11356">– Kırkiki! </st><st c="11368">dedi. </st></p>
			<p><st c="11374">Sağ yanımdaki,</st></p>
			<p><st c="11388">– Kırkbeş, dedi. </st></p>
			<p><st c="11406">Önümde oturan,</st></p>
			<p><st c="11420">– Kırksekiz! </st><st c="11434">dedi. </st></p>
			<p><st c="11440">Arkamda oturan da,</st></p>
			<p><st c="11458">– Elli! </st><st c="11467">diye bağırdı.</st></p>
			<p><st c="11480">Artık ben de kendimi tutamadım,</st></p>
			<p><st c="11512">– Ellibir! </st><st c="11524">diye haykırdım.</st></p>
			<p><st c="11539">Öyle bir coşkulu hava vardı ki, insanın kendini tutması, bağırmaması elinde değil. </st></p>
			<p><st c="11623">Sağ yanımdaki,</st></p>
			<p><st c="11637">– Elliüç! </st><st c="11648">dedi. </st></p>
			<p><st c="11654">Solumdaki,</st></p>
			<p><st c="11664">– Ellibeş! </st><st c="11676">dedi.</st></p>
			<p><st c="11681">Nasıl oldu bilmiyorum, ben,</st></p>
			<p><st c="11709">– Altmış! </st><st c="11720">diye bağırdım. </st></p>
			<p><st c="11735">Solumdaki,</st></p>
			<p><st c="11745">– Altmışbeş! </st><st c="11759">diye yapıştırdı.</st></p>
			<p><st c="11775">Aman susayım diye kendimi tutmaya çalışıyorum, ama elde mi?</st></p>
			<p><st c="11835">– Yetmiş!</st></p>
			<p><st c="11845">– Yetmişbir!..</st></p>
			<p><st c="11860">– Yetmişbeş!</st></p>
			<p><st c="11873">Artık iş inada binmişti, nasıl olduysa, birden,</st></p>
			<p><st c="11921">– Seksen! </st><st c="11932">diye haykırdım.</st></p>
			<p><st c="11947">– Yüz!</st></p>
			<p><st c="11954">– Yüzonbeş!.. </st></p>
			<p><st c="11969">Solumdaki,</st></p>
			<p><st c="11979">– Yüzelli! </st><st c="11991">dedi. </st></p>
			<p><st c="11997">Ben,</st></p>
			<p><st c="12001">– İkiyüz! </st><st c="12012">dedim. </st></p>
			<p><st c="12019">Solumdaki,</st></p>
			<p><st c="12029">– İkiyüzelli! </st><st c="12044">dedi.</st></p>
			<p><st c="12049">Bir o, bir ben... </st><st c="12068">Yalnız o, birer ikişer lira artırırken ben kapıldığım coşkudan olacak beşer onar artırıyorum.</st></p>
			<p><st c="12161">– İkiyüzellibir!</st></p>
			<p><st c="12178">– İkiyüzaltmış.</st></p>
			<p><st c="12194">– Altmışbir...</st></p>
			<p><st c="12209">– İkiyüzyetmiş...</st></p>
			<p><st c="12227">– Bir...</st></p>
			<p><st c="12236">– İkiyüzseksen!</st></p>
			<p><st c="12252">Her artırıştan sonra, “İnşallah o da artırır da ben kurtulurum, onun üstünde kalır,” diye dua ediyordum.</st></p>
			<p><st c="12357">– İkiyüzdoksan!</st></p>
			<p><st c="12373">“İkiyüzdoksanbir” dese artık artırmayacaktım.</st></p>
			<p><st c="12419">– İkiyüzdoksanbir!</st></p>
			<p><st c="12438">Kendimi tutamıyorum ki... </st><st c="12465">Elimde olmadan,</st></p>
			<p><st c="12480">– Üçyüz!.. </st><st c="12492">diye patladım.</st></p>
			<p><st c="12506">Artıra artıra dörtyüzü aştık. </st><st c="12537">Yanımdaki adam,</st></p>
			<p><st c="12552">– Dörtyüzdoksanbir! </st><st c="12573">der demez,</st></p>
			<p><st c="12583">– Beşyüz!.. </st><st c="12596">diye feryadı bastım.</st></p>
			<p><st c="12616">Sanki içimden başka biri bağırıyor. </st><st c="12653">Adam “Beşyüzbir” dese susacağım. </st><st c="12686">Beşyüz liradan bir kuruş fazla param yok. </st><st c="12728">Ne dersiniz, adam cebimdeki parayı biliyormuş gibi,</st></p>
			<p><st c="12779">– Alın, hayrını görün! </st><st c="12803">dedi. </st></p>
			<p><st c="12809">Salonda bir sessizlik oldu. </st><st c="12837">Tellal,</st></p>
			<p><st c="12844">– Beş kollu avize... </st><st c="12866">Beşyüz liraya... </st><st c="12883">Yok mu artıran? </st><st c="12899">deyince, belki birisi acır halime de artırır diye üzünçle oradakilerin hepsinin tek tek yüzlerine yalvarır gibi baktım. </st></p>
			<p><st c="13019">Helal süt emmiş bir insan evladı da çıkıp “Beşyüzbir” diyerek beni kurtarmadı. </st><st c="13098">Adamın biri dudaklarını kıpırdatır gibi oldu, belki de bana öyle geldi. </st><st c="13170">Adama kolaylık olsun diye,</st></p>
			<p><st c="13196">– Bişey mi söyleyecektiniz beyefendi?.. </st><st c="13237">Buyurun rica ederim, buyurun! </st><st c="13267">dedim.</st></p>
			<p><st c="13273">– Hayır... </st><st c="13285">dedi.</st></p>
			<p><st c="13290">Sanki söylese ne çıkar... </st><st c="13317">Kimsede insanlık kalmamış ki... </st><st c="13349">Tellal da öbür eşyaların satışında işi ağırdan alırken bu kez çabuk çabuk,</st></p>
			<p><st c="13423">– Satıyorum, saaat-tım! </st><st c="13448">deyip kampanaya vurdu. </st></p>
			<p><st c="13471">Biraz beklese ya alçak, patladı mı? </st><st c="13507">Belki bir namuslu yurttaşımıza bu avize çok gerekli, ne acele ediyorsun? </st><st c="13580">Öyle ya... </st><st c="13591">Bir memur hemen makbuzu önüme uzattı, adımı, adresimi yazdı. </st><st c="13652">O memurla birlikte salondan çıktık. </st><st c="13688">Arada kaçacak zaman bile bulamadan, hemen satış işlemini yapıp beşyüz liramı aldılar. </st><st c="13774">Beş kollu avizeyi elime tutuşturdular. </st><st c="13813">Benimle artırma yarışına giren adam da yanımdaydı.</st></p>
			<p><st c="13863">– Gülegüle kullanın, iyi mal aldınız, dedi.</st></p>
			<p><st c="13907">– İyi mal olduğunu nereden biliyorsunuz? </st><st c="13949">dedim.</st></p>
			<p><st c="13955">– Bilmez miyim, sahibi bendim, dedi.</st></p>
			<p><st c="13992">– Kimbilir ne kadar sıkıntıda kaldınız da sattınız, yazık!.. </st><st c="14054">dedim, size avizenizi dörtyüzseksen liraya geri vereyim.</st></p>
			<p><st c="14110">– Kısmet sizinmiş, alamam... </st><st c="14140">dedi.</st></p>
			<p><st c="14145">– Bitürlü içim götürmüyor, dörtyüz verin de alın şunu, dedim.</st></p>
			<p><st c="14207">– Hayrını görün! </st><st c="14225">dedi, çekip gitti. </st></p>
			<p><st c="14244">Arkasından,</st></p>
			<p><st c="14255">– Üçyüz ver de al be! </st><st c="14278">diye bağırdım ama, başını bile çevirmedi.</st></p>
			<p><st c="14319">Avizeyle düştüm yola. </st><st c="14342">Kelepir bir mal aldığım kesin ama, ev yok bark yok, ben avizeyi ne yapayım? </st><st c="14418">Avizecilere götürüp satmak istedim.</st></p>
			<p><st c="14453">– Kaça?</st></p>
			<p><st c="14461">– Çok eder ama, ben altıyüze vereceğim... </st><st c="14504">dedim. </st></p>
			<p><st c="14511">Adamlar güldü,</st></p>
			<p><st c="14525">– Bunun yenisini ellişer liradan kaç tane istersen verelim... </st><st c="14588">dediler.</st></p>
			<p><st c="14596">Avize elimde kalakaldım. </st><st c="14622">Akşamüzeri karımla parkta buluştuk. </st><st c="14658">Karım hıçkırıklar içinde,</st></p>
			<p><st c="14683">– Babam, ya başımdan gidin yada bu heriften boşan diyor. </st><st c="14741">Bir iş bulup para kazanmaya mecbursun... </st><st c="14782">dedi.</st></p>
			<p><st c="14787">Artık ne kadar şaşırmışım ki, elimdeki avizeyi karıma gösterip,</st></p>
			<p><st c="14851">– Hiç merak etme, dedim, yalnız birazcık daha dişini sıkacaksın. </st><st c="14917">Çoğu gitti azı kaldı. </st><st c="14939">Sana öyle bir ev hazırlıyorum ki, baban bile şaşıracak. </st><st c="14995">İşte evimizin avizesini bile şimdiden aldım, bak ne güzel, beş kollu...</st></p>
			<p><st c="15066">Karım oturduğumuz banktan kalktı, çok şaşılası bişey söylemişim gibi yüzüme bir tuhaf baktı. </st><st c="15160">Allahaısmarladık bile demeden gitti, gidiş o gidiş...</st></p>
			<p><st c="15213">O gündenberi bu avizeyi elimde taşıyıp duruyorum, koyacak, bırakacak biyerim de yok, kimse almıyor ki satayım, başıma bela oldu. </st><st c="15343">Yanımda taşırken oraya buraya çarpa çarpa camları, lambaları da kırıldı, kala kala işte bu kollu demiri kaldı. </st><st c="15454">Hangibirine yanayım birader, o beşyüz liradan on lirasına kıyıp bir karnımı doyursaydım, hiç olmazsa bir bardak su içseydim, canım yanmazdı.</st></p>
			<p><st c="15594">Bana bunları anlatan kısa boylu tıknaz adama acıyarak baktım. </st><st c="15657">Beşyüz lira verecek olan arkadaşıma gitmemin zamanı gelmişti. </st><st c="15719">Kahveden çıktım. </st><st c="15736">Yolda giderken boyuna düşündüğüm şuydu: Nasıl oluyordu da bu kısa boylu tıknaz adamın yaşamı tıpkı tıpkısına benimkine benziyordu... </st><st c="15869">Bunu herhalde siz de merak ediyorsunuzdur. </st><st c="15912">Söyleyeyim öyleyse: Bedesten’e yolu düşüp artırmayla beşyüz liraya beş kollu avizeyi alan kısa boylu tıknaz adam benden başkası değil. </st><st c="16047">Aptallığımla alay etmesinler diye herkese bu olayı başka birinin başından geçmiş gibi anlatıyorum.</st></p>
			
			</section>
  <div id="charCountTotal" value="16145"></div></body>
</html>
