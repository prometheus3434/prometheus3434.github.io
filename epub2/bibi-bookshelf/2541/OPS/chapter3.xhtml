<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Çok Gülünçlü Bir Hikâye</st></h1>
			<p><span><st c="24">O</st></span><st c="26"> gece kendileriyle hiç bağdaşamadığım insanların arasına düşmüştüm. </st><st c="94">Çağrılı olduğum bu güzel salonun insanları, bibakıma, toplumumuzun kaymak tabakasından seçkin kişilerdi. </st><st c="199">Belki de o üst tabakadan olamadığım için içimdeki aşağılık duygusunun ezginliği ile o insanlardan, o eşyalardan tedirgin oluyordum; bunun nasıl bir duygu olduğunu bugün de açık seçik bilemiyorum. </st><st c="395">Onların da beni yadırgadıklarını seziyordum. </st><st c="440">Nasılsa aralarına düşmüş bir yabancı yaratıkmışım gibi beni merakla inceliyorlardı. </st><st c="524">Konuşsam, handiyse,</st></p>
			<p><st c="543">– A... </st><st c="551">Konuştu, konuştu!.. </st><st c="571">diye şaşıp kalacaklardı.</st></p>
			<p><st c="595">Benim yerimde olup da bu duruma düşenler, ya terse dönük bir savunma olarak kaba saba olurlar yada kendi içlerine büzülürler, ellerini, ayaklarını koyacak yer bulamazlar, tespihböceği gibi bümbüzük kapanırlar. </st><st c="806">Ben ne o türlü, ne bu türlü yapabiliyordum. </st><st c="850">“Nerden geldim buraya!..” diye içimden söylenip duruyordum.</st></p>
			<p><st c="909">Bu sıkıntı içinde terlerken üç kadınla iki erkek, sığındığım köşede beni kıstırmışlar, durmadan soruyorlardı:</st></p>
			<p><st c="1019">– Yazdıklarınıza kendiniz de güler misiniz?</st></p>
			<p><st c="1063">Ençok soran, yüzü yapıncak çilli, güzel bir kadındı. </st><st c="1117">Erkeksi sesi, körpe salatalığın kırılışındaki çıtırtıya benzediği için, içimden kadının sesini çıtır çıtır yemek isteği geçiyordu.</st></p>
			<p><st c="1247">– Kimbilir ne çok gülüyorsunuzdur yazarken...</st></p>
			<p><st c="1293">Belli ki yazdıklarıma benim de gülmüş olmamı istiyorlardı. </st><st c="1353">Susuyordum.</st></p>
			<p><st c="1364">– Yoksa gülmez misiniz? </st><st c="1389">Sahi mi? </st><st c="1398">Hayret! </st><st c="1406">Hiç mi gülmezsiniz? </st></p>
			<p><st c="1426">Bu sorular, tanımadıkları yabancı yaratığı incelemek için bana yöneltiliyordu.</st></p>
			<p><st c="1504">– Gülemem.</st></p>
			<p><st c="1515">Erkeksi sesli, yüzü yapıncak çilli kadın elindeki viski bardağını bakır sininin üstüne koyup yanıma oturdu. </st><st c="1624">Dizinin sımsıcak yuvarlaklığı içimin sertliğine ilişti. </st><st c="1680">Sordu:</st></p>
			<p><st c="1686">– Elbet sizi ençok güldüren bir olay vardır canım, anlatsanıza. </st><st c="1751">Ne olur!..</st></p>
			<p><st c="1761">Bana yabancı dünya insanlarının, suratı asık bir adam olmadığımı öğrenmelerini de istiyorum.</st></p>
			<p><st c="1854">– Kendi yazılarıma gülemiyorum. </st><st c="1887">Başımdan geçen olaylara güldüğüm olmaz pek... </st><st c="1933">Ama onbeş yıl önce başımdan geçen bir olayı her hatırlayışta gülerim...</st></p>
			<p><st c="2004">– Anlatır mısınız... </st><st c="2026">Anlatın ne olur?!.. </st></p>
			<p><st c="2046">Anlattım:</st></p>
			<p><st c="2055">Onbeş yıl önce Harbiye’deki askeri cezaevinde hapistim. </st><st c="2112">Cezaevine girmeden, taksitle radyo almıştım. </st><st c="2157">Radyo altıyüz liraydı. </st><st c="2180">Ben ancak dörtyüz lirasını verebilmiştim. </st><st c="2222">Radyocu icra yoluyla geri kalan ikiyüz lira alacağını istedi. </st><st c="2284">Cıgara parasını bile zor buluyordum. </st><st c="2321">Radyocu beni mahkemeye verdi. </st><st c="2351">Mahkeme günü ellerime kelepçeyi vurdular. </st><st c="2393">Askeri cezaevi müdürü olan binbaşı, beni götürecek olan iki ere,</st></p>
			<p><st c="2457">– Otomobile binebilir... </st><st c="2483">dedi.</st></p>
			<p><st c="2488">Çıktık yola. </st><st c="2502">Taksiye binecek param yok. </st><st c="2529">O zamanlar şimdiki gibi pişkin de değilim, öyle utanıyorum ki... </st><st c="2594">İki muhafızın arasında ellerim kelepçeli giderken bir tanıdık görecek diye ödüm kopuyor. </st><st c="2683">Başka zaman olsa insan Istanbul sokaklarında günlerce gezer de bir tanıdığa rast gelmez. </st><st c="2772">Siz tersliğe bakın, o gün sanki bütün tanıdıklar haber almışlar da, beni o durumda görmek için yollara dökülmüşler. </st><st c="2888">Geçit törenine çıkmışım gibi ne kadar arkadaşım, tanışım varsa, o gün önlerinden geçtim. </st><st c="2977">On onbeş yıldır görmediğim tanıdıklarla karşılaştım.</st></p>
			<p><st c="3029">Durakta tramvay beklerken bir kadın yanındaki kadına beni gösterip,</st></p>
			<p><st c="3097">– Gördün mü? </st><st c="3111">dedi.</st></p>
			<p><st c="3116">Soran kadını tanıdım. </st><st c="3139">Bu karşılaşmadan oniki yıl önce onunla evlenecektik de, ortaokuldan sonra okuyamamış diye ben vazgeçmiştim.</st></p>
			<p><st c="3246">İki kadın fısıl fısıl konuştular. </st><st c="3281">Sonra duraktakilere duyuracak gibi yüksek sesle konuşmaya başladılar:</st></p>
			<p><st c="3350">– Kız, şansın varmış... </st><st c="3375">Ya bu herifle evlenseymişsin...</st></p>
			<p><st c="3406">– Allah korumuş...</st></p>
			<p><st c="3425">– Aydın beye bak sen... </st><st c="3450">Okumuş da adam olmuş sanki... </st><st c="3480">Ne de aydın ama...</st></p>
			<p><st c="3498">– Hırsızın, uğursuzun biri...</st></p>
			<p><st c="3528">– Katil midir nedir, ipsiz sapsızın teki...</st></p>
			<p><st c="3572">– Aman sus, verilmiş sadakam varmış...</st></p>
			<p><st c="3611">– İp kazık kaçkını herif!..</st></p>
			<p><st c="3639">Tramvay geldi, bindik, arka sahanlıkta durduk. </st><st c="3687">Lisedeki tarih öğretmenim de tramvaya binmesin mi!.. </st><st c="3740">Adam baktı, baktı, çalışkan öğrencisinin durumuna pek şaştı, bişeyler mırıldana mırıldana başını sallayarak önümden geçti.</st></p>
			<p><st c="3862">İki durak sonra bir sınıf arkadaşım tramvaya bindi, sınıfımızın en tembeliydi. </st><st c="3942">Gözlerini bana dikip yanındaki adama bişeyler anlattı. </st><st c="3997">Memnun bir gülümseyişle yanındakine, “Ehhh... </st><st c="4043">Hayatta kimin ne olacağı hiç belli olmaz...” dediğini duydum, eski arkadaşım halime bakıp tembelliğinin tadını çıkarıyordu.</st></p>
			<p><st c="4166">Adliye binasına gelinceye kadar daha kimleri görmedim... </st><st c="4224">Bir tanıdıkla göz göze gelince, utancımdan yerin dibine geçiyordum.</st></p>
			<p><st c="4291">Mahkemeye girdik. </st><st c="4310">Radyocunun avukatı, görünüşüne bakılırsa, erkeksizlik canına tak demiş zavallı bir kadındı.</st></p>
			<p><st c="4401">Yargıca, radyo için dörtyüz lira verdiğimi, param olmadığı için geri kalan ikiyüz lira borcumu ödeyemeyeceğimi, isterlerse radyoyu geri alabileceklerini söyledim.</st></p>
			<p><st c="4564">Bayan avukat,</st></p>
			<p><st c="4578">– Yalan söylüyor, dedi; dörtyüz lira verdiği yalandır!</st></p>
			<p><st c="4633">Ödediğim taksitlerin makbuzları yanımda değil ki çıkarıp göstereyim. </st><st c="4703">Cezaevi de yatılı okul değil, eve izinli bıraksınlar da makbuzları arayıp bulayım.</st></p>
			<p><st c="4785">Bayan avukat, hem verdiğim dörtyüz liranın üstüne oturacak, hem radyoyu geri alacak, hem de benden mahkeme masrafı, avukatlık ücreti koparacak... </st><st c="4932">Kadın avukat, yargıca, arkamda bekleyen iki silahlı eri göstererek,</st></p>
			<p><st c="4999">– Efendim dedi, esasen davalının içtimai vaziyeti de nazarı itibara alınırsa, yalan söylediği kolaylıkla anlaşılır.</st></p>
			<p><st c="5115">Bu bayan avukatın söylediği “içtimai vaziyet” kadar hayatımda ciğerime işlemiş söz yoktur.</st></p>
			<p><st c="5206">Saat 16’da adliyeden çıktık. </st><st c="5236">İnsan sıkıntılar içinde bunalıp ezildikçe geleceğini şansa bağlıyor. </st><st c="5305">Ben de Millî Piyango almıştım da biletime 5 lira amorti çıkmıştı. </st><st c="5371">Amorti çıkan bilet ceketimin üst cebindeydi. </st><st c="5416">Dönüşte de bisürü tanıdıkla karşılaşmaktan korktuğum için, ne olursa olsun, paraya kıyıp taksiye binecektim. </st><st c="5525">Yolda piyangonun amortisini verecek bir gişe araya araya Karaköy’e kadar geldik.</st></p>
			<p><st c="5605">Karaköy’de endişem daha da arttı. </st><st c="5640">Çünkü işten çıkma saatiydi. </st><st c="5668">Çok ilgilendiğim bir kız Karaköy’de bir yazıhanede çalışmaktaydı. </st><st c="5734">Bir de onunla karşılaşırsam rezillik tamam olacaktı.</st></p>
			<p><st c="5786">Hatırlar mısınız, eskiden Karaköy alanının Boğaz yanında küçük küçük sarraf dükkânları vardı, sonradan o küçük dükkânları kamulaştırıp yıktılar. </st><st c="5932">O sarraf dükkânlarından birisi piyango bileti de satıyordu. </st><st c="5992">Camının üstüne “Amorti ödenir” yazılı bir de kâğıt yapıştırmıştı. </st><st c="6058">İki muhafızımla bu sarrafa gittik.</st></p>
			<p><st c="6092">– Amorti öder misiniz? </st><st c="6116">diye sordum.</st></p>
			<p><st c="6128">– Öderim... </st><st c="6141">dedi.</st></p>
			<p><st c="6146">Piyango bileti satan sarraf, yaşlı bir Yahudiydi. </st><st c="6197">İki dirseğinin altındaki camekânda sıra sıra altın liralar dizilmişti.</st></p>
			<p><st c="6267">– Şu ceket cebimdeki piyango biletini alır mısınız? </st><st c="6320">dedim. </st></p>
			<p><st c="6327">İşte o zaman sarraf ellerimin kelepçeli olduğunu anladı. </st><st c="6384">Mavi damarları fırlamış sıska boynunu uzatıp kelepçeli ellerime, sonra arkamdaki silahlı iki ere baktı.</st></p>
			<p><st c="6487">Sıra sıra altın liralar dizili camekânın üstünden, mavi mavi damarları pırtlamış, titreyen sıska elini uzatıp ceketimin üst cebinden piyango biletini aldı; böyle bişeyi yaşamında ilk görüyormuş gibi bilete uzun uzun baktıktan sonra,</st></p>
			<p><st c="6720">– Ne vereceğim buna? </st><st c="6742">dedi.</st></p>
			<p><st c="6747">Kelepçeli ellerimle umarsız kaldığımı anlayan sarraf, amorti için bile pazarlığa girişmek istiyordu.</st></p>
			<p><st c="6848">– Amorti işte... </st><st c="6866">dedim, beş lira vereceksin. </st><st c="6894">Heryerde beş lira, amorti çıkmış...</st></p>
			<p><st c="6929">Bileti bana uzatarak,</st></p>
			<p><st c="6951">– Üç lira verelim! </st><st c="6971">dedi.</st></p>
			<p><st c="6976">İçimden “Allah belanı versin!” diye geçirerek,</st></p>
			<p><st c="7023">– Ver, peki... </st><st c="7039">dedim.</st></p>
			<p><st c="7045">Sarraf bozuklukları sayıp, parayı bileti aldığı cebime koydu. </st></p>
			<p><st c="7108">Taksi durağına geldik. </st><st c="7131">O zamanlar Karaköy’den Harbiye’ye taksiyle iki liraya gidilirdi. </st><st c="7196">Ama ne olur ne olmaz, taksiden inerken daha çok ister diye korktuğumdan şoföre sordum:</st></p>
			<p><st c="7282">– Harbiye’ye ne vereceğim? </st></p>
			<p><st c="7310">Şoför, gözleri kelepçeli ellerimde,</st></p>
			<p><st c="7345">– Üç lira!.. </st><st c="7359">dedi.</st></p>
			<p><st c="7364">Biliyorum, taksi saatini açsa, ancak iki lira yazar, ama ne yapabilirim?</st></p>
			<p><st c="7437">Tam taksiye binerken asıl korktuğum başıma gelmedi mi!.. </st><st c="7495">Karşılaşacağım diye korktuğum kız, karşıda durmuş öylece bana bakıyor. </st><st c="7566">Utancımdan ne yapacağımı şaşırıp kıza gülümsedim, yani soğuk soğuk sırıttım. </st><st c="7643">Hani kız da gülümser de belki yanıma gelir, ona avutucu biriki kelimecik söylerim... </st><st c="7728">Donmuş gibi bakan kız ağır ağır yanıma geldi,</st></p>
			<p><st c="7773">– Geçmiş olsun! </st><st c="7790">dedi. </st></p>
			<p><st c="7796">Sesi titriyordu zavallının.</st></p>
			<p><st c="7823">– Birisine benzettiniz galiba... </st><st c="7857">dedim.</st></p>
			<p><st c="7863">Arabaya girdim, iki muhafızımın arasına oturdum. </st><st c="7913">Kızın gözleri doldu.</st></p>
			<p><st c="7933">Harbiye cezaevinin önünde indik arabadan. </st><st c="7976">Şoföre,</st></p>
			<p><st c="7983">– Para şu cebimde, alın! </st><st c="8009">diye çenemle ceketimin üst cebini gösterdim.</st></p>
			<p><st c="8053">Şoför elini sokup bozuk paraları çıkardı, saydı.</st></p>
			<p><st c="8102">– Burada iki lira var! </st><st c="8126">dedi.</st></p>
			<p><st c="8131">– Arayın, dipte kalmıştır.</st></p>
			<p><st c="8158">Elini cebime sokup karıştırdı, karıştırdı:</st></p>
			<p><st c="8201">– Alay mı ediyorsun be... </st><st c="8228">Para mara yok...</st></p>
			<p><st c="8244">– Delik varsa, astarın arasına kaçmıştır.</st></p>
			<p><st c="8286">Ne delik var, ne de iki liradan başka para... </st><st c="8333">Tam bilete amortiyi veren sarraf, üç lira diye cebime iki lira koymuş olacaktı. </st></p>
			<p><st c="8413">Boynumu büküp şoföre,</st></p>
			<p><st c="8434">– Başka param yok! </st><st c="8454">dedim. </st></p>
			<p><st c="8461">Şoför kızdı:</st></p>
			<p><st c="8473">– Paran yoksa arabaya ne diye binersin? </st><st c="8514">Ulan, hanım evladı, tramvaya binsene... </st><st c="8554">Madem paran yok...</st></p>
			<p><st c="8572">Beni bir gülme tuttu. </st><st c="8595">Cezaevine girdim, boyuna gülüyordum. </st><st c="8632">Günlerce güldüm. </st><st c="8649">O zamandanberi bu olayı her anımsadıkça gülerim.</st></p>
			<p><st c="8697">Çıtır çıtır taze erkeksi sesli, teni yapıncak çilli güzel kadın küçücük mendiliyle, gülmekten yaş gelen gözlerini sildi,</st></p>
			<p><st c="8818">– Darılmayın ama çok ters bir adamsınız, dedi.</st></p>
			<p><st c="8865">– Neden? </st><st c="8875">diye sordum.</st></p>
			<p><st c="8887">– Herkesin ağladığı şeylere siz gülüyorsunuz.</st></p>
			<p><st c="8933">– Galiba doğru dedim, ağlasınlar diye yazdıklarıma da sizler gülüyorsunuz.</st></p>
			
			</section>
  <div id="charCountTotal" value="9008"></div></body>
</html>
