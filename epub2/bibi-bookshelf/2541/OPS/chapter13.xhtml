<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Istanbul’dan Bir Kız Kaçtı</st></h1>
			<p><span><st c="27">S</st></span><st c="29">on günlerde suratı asıktı. </st><st c="56">Bişeye canı sıkıldığı belliydi.</st></p>
			<p><st c="87">– Nedir, neyin var? </st><st c="108">diye bikaç kez sordum. </st></p>
			<p><st c="131">Söylemiyordu. </st><st c="145">Bigün nasılsa konuştu:</st></p>
			<p><st c="167">– Bütün sıkıntımız heladan geliyor. </st><st c="204">Hela meselesi halledilmedikçe, bir parmak ilerleyemeyiz. </st><st c="261">Anladın mı?..</st></p>
			<p><st c="274">Anlamamıştım. </st><st c="289">Memleketin kalkınmasını, karaborsa yapan gezginci esnafın alanlarda salkım salkım asılmasına, Marmara’da avlanan balıkların tekrardan denize dökülmemesine, turizmin gelişmesine bağlayanların konferanslarını, vapurlarda, otobüslerde, tirenlerde çok dinlemiştim ama, başlıca yurt derdinin hela olduğunu söyleyeni ilk duyuyordum.</st></p>
			<p><st c="615">– Hela ile memleket kalkınmasının ne ilgisi var?</st></p>
			<p><st c="664">– Var, hem de çok var... </st><st c="690">Bir memlekette önce genel helalar işi yoluna konulmalı. </st><st c="746">Ondan sonra başka işler...</st></p>
			<p><st c="772">– Peki ama, sen bu anlayışa nasıl vardın?</st></p>
			<p><st c="814">– Nasıl olacak, kendim hela sıkıntısı çektim de oradan biliyorum. </st><st c="881">Geçen yıl bu aylardaydı. </st><st c="906">Haftalık Fransızca bir gazetenin sekizinci sayfasının yarısı, arkadaş bulma bürolarının ilanlarıyla doludur. </st><st c="1015">Şeytan aklımı dürttü. </st><st c="1037">Şu bürolardan birine mektup yazayım dedim. </st><st c="1080">Teker teker ilanları okudum. </st><st c="1109">Kimisi doğrudan doğruya büroların kendi ilanlarıydı. </st><st c="1162">Kimisi de, kendilerine arkadaş, eş arayan kadınların ve erkeklerin verdikleri ilanlardı. </st><st c="1251">İlan veren kadınlar, erkekler, doğrudan doğruya kendi adreslerini vermiyorlar, bir büronun adresini veriyorlardı. </st><st c="1365">Bürolardan birinin ilanını gözüm tuttu. </st><st c="1405">Aşağı yukarı şöyle bir ilandı:</st></p>
			<p><st c="1435">“Müessesemiz, yetmişdört yıllık temiz mazisi ile iftihar eder. </st><st c="1499">Dünyanın dört bir tarafından onbinlerce insanın birbirleriyle tanışıp mektuplaşmasına, arkadaş olmalarına yardım ettiğimiz gibi, pekçok çiftin aile yuvası kurmalarını da sağlamış bulunuyoruz. </st><st c="1691">Kendi fizik ve moral niteliklerinizi, karakterinizi yazar ve arkadaşlık kurmak istediklerinizin niteliklerine değgin bilgi verirseniz, müessesemiz size hizmetten şeref duyacaktır.”</st></p>
			<p><st c="1871">Bu türlü büro ilanlarından başka bir de şuna benzer özel ilanlar vardı:</st></p>
			<p><st c="1943">“Yaş yirmialtı, sarışın, entellektüel bir kız, Doğu ülkelerinden genç erkeklerle arkadaşlık kurmak istiyor. </st><st c="2052">78 numara ile (......) bürosuna müracaat.”</st></p>
			<p><st c="2094">“Yaş 31. </st><st c="2104">Boy: 1,72. </st><st c="2115">Mavi gözlü. </st><st c="2127">Dul. </st><st c="2132">Almanca mektup. </st><st c="2148">(......) bürosu eliyle.”</st></p>
			<p><st c="2172">Kimisi, başka memleketlerden bilgi istiyor, kimisi pul, kartpostal değiş tokuşu istiyordu.</st></p>
			<p><st c="2263">Ben bu tanışma bürolarından birine mektup yazarak kendimi tanıttım:</st></p>
			<p><st c="2331">“Ellidört yaşındayım. </st><st c="2354">Lise mezunuyum. </st><st c="2370">Boyum, 1,55 olup, kilom 76’dır. </st><st c="2402">Esmer, siyah saçlı ve çakır gözlüyüm. </st><st c="2440">Karakterim gayet sağlamdır. </st><st c="2468">Sarışın, yirmi ile otuz yaş arasında, kelebekler ve akvaryum balıkları hakkında bilgisi olan bayanlarla İngilizce mektuplaşmak istiyorum.”</st></p>
			<p><st c="2606">Gazeteden cevap geldi. </st><st c="2630">Mektubumun yayımlanması için büroya yüz frank göndermem gerekliymiş. </st><st c="2699">Paris’te bir arkadaşıma rica ettim; benim adıma büroya yüz frangı göndermiş. </st><st c="2776">Aradan bir zaman geçti, üç kızdan mektup aldım. </st><st c="2824">Bitanesi dört daktilo sayfası uzunluğunda Fransa’nın batı kıyısındaki kelebekler hakkında bilgi veriyor, mektubunun sonunda da, akvaryum balıkları üzerinde çalışmamış olduğunu yazıyordu.</st></p>
			<p><st c="3010">İkinci mektubu yazan kız da akvaryum balıklarına değgin bir kitaplık bilgi veriyor, benden de burada yetişen balıklar için bilgi istiyordu.</st></p>
			<p><st c="3150">Üçüncü mektup çok ilginçti. </st><st c="3179">Şöyle yazılmıştı: “Yirmi ile otuz yaş arasındaki sarışın kadınların balıklar ve kelebekler hakkında daha geniş bilgileri olduğunu mu sanıyorsunuz? </st><st c="3326">Balık ve kelebek üstüne mektup beklediğiniz kadınların neden renklerini ve yaşlarını sınırladığınızı anlayamadım. </st><st c="3440">Otuziki yaşında bir kumral: Madlen.”</st></p>
			<p><st c="3476">Buraya kadar sözlerini sabırla dinlediğim arkadaşıma,</st></p>
			<p><st c="3530">– Bütün bu anlattıklarının hela ile ve helanın memleketin kalkınması ile ne ilgisi olduğunu hiç anlamadım... </st><st c="3640">dedim...</st></p>
			<p><st c="3648">– Biraz sabırlı ol, anlayacaksın, dedi. </st><st c="3689">Birinci mektubu yazan kadın, yalnız kelebekler üstüne bilgisi olduğu için aradığım nitelikte değildi. </st><st c="3791">İkincisinin de, yalnız balıklar üstüne uzmanlığı olduğundan aradığım nitelikleri yoktu.</st></p>
			<p><st c="3878">Üçüncüsü tam aradığım kadındı. </st><st c="3910">Aylarca mektuplaştık. </st><st c="3932">Mektuplarımızda balık ve kelebekten başka herşey vardı. </st><st c="3988">Mektuplarla dostluğu ilerlettik. </st><st c="4021">Ben ondan resim istedim, o benden istedi. </st><st c="4063">Kızın bende bir albümlük resmi birikti, poz poz, boy boy resimler, elbiseli, mayolu, yarı çıplak, tuvaletli...</st></p>
			<p><st c="4173">Sonunda birbirimize âşık olduk: Kız “Paris’e gel!” diye yazdı. </st><st c="4237">Ben Paris’e nasıl giderim? </st><st c="4264">Şurada üç kuruş aylığa bakan bir küçük memurum. </st><st c="4312">Herşeyi açık açık yazdım, “Sen gel!” dedim. </st><st c="4356">Allah razı olsun, vicdanlı bir kızmış, atladı uçağa, geldi. </st><st c="4416">Ben kızı görünce apıştım kaldım. </st><st c="4449">Kız bir harika! </st><st c="4465">Resimlerinden bin kat güzel! </st><st c="4494">Şimdi böyle bir kızı bizim yoksul eve götürürsem, kıza da ayıp, bizim evdekilere de... </st><st c="4581">Neyse, kıza mektupla durumumu anlatmıştım. </st><st c="4624">Anlatamadıklarımı da takside anlattım. </st><st c="4663">Kızı bizim Mevlanakapı’daki eve getirdim. </st><st c="4705">Birbuçuk odamız var. </st><st c="4726">Buçuk odayı kıza verdik. </st><st c="4751">Biz öbür bir odaya doluştuk.</st></p>
			<p><st c="4779">Bu kadar iyi yürekli bir kız olamaz. </st><st c="4817">Evlenmeye karar verdik. </st><st c="4841">Param yok... </st><st c="4854">“Benim param var,” diyor. </st><st c="4880">Bu kez de bizim evdekiler, Müslüman olsun diye tutturdular. </st><st c="4940">Kız ona da razı oldu... </st><st c="4964">Yahu kız değil, gökten inmiş bir melek...</st></p>
			<p><st c="5005">Kıza Istanbul’u gezdireyim diye daireden bir hafta izin almıştım. </st><st c="5072">Zaten bizim ev oturulacak gibi değil. </st><st c="5110">Sabah çıkıyoruz, geceyarısı eve dönüyoruz. </st><st c="5153">Bir sabah yine evden çıktık erkenden. </st><st c="5191">Bir sütçü dükkânına girdik. </st><st c="5219">O yalnız iki bardak süt içti.</st></p>
			<p><st c="5248">Bahçeli bir kır kahvesi gördü. </st><st c="5280">“Aman ne güzel,” dedi. </st><st c="5303">Oturduk, ikişer çay içtik. </st><st c="5330">Arkeoloji müzesini gezdik. </st><st c="5357">Öğlen olmuştu. </st><st c="5372">Karnı acıkmış, yalnız ayran içti. </st><st c="5406">Ayasofya’yı gezdirdim. </st><st c="5429">Yorulmuştu. </st><st c="5441">Çıkınca, “Aman bir meyve suyu...” dedi. </st><st c="5481">Vişne şurubu ile üzüm şırası içti. </st><st c="5516">Sirkeci’deydik.</st></p>
			<p><st c="5531">– Affedersin, tuvalete gideceğim, dedi.</st></p>
			<p><st c="5571">Ne?.. </st><st c="5578">Tuvalet mi? </st><st c="5590">Yahu... </st><st c="5598">Tuvalet neredeydi? </st><st c="5617">Haa, şurada bir genel hela olacaktı. </st><st c="5654">Gittik, yok, koca genel hela yok olmuş. </st><st c="5694">İstimlak edip yıkmışlar kardeşim! </st><st c="5728">Bereket, hemen karşıda gar var. </st><st c="5760">Gara koştum. </st><st c="5773">Üstünde kocaman “WC” yazılı kapıya yöneldik. </st><st c="5818">“Bayanlara mahsus” yazılı kapının üstüne çaprazlama iki tahta çakmışlar. </st><st c="5891">Hay Allah... </st><st c="5904">Zavallı kız, kıpkırmızı olmuş, elleriyle kasıklarını tutuyor. </st><st c="5966">Erkeklerin helasına koştuk, orası da tamir ediliyor, onun kapısına da çaprazlama tahta çakmışlar. </st><st c="6064">Madlen, aman, dedikçe büsbütün şaşırıyorum. </st><st c="6108">Yahu buralarda biyerde hela olacaktı, tuuu...</st></p>
			<p><st c="6153">– Affedersiniz, buralarda bildiğiniz yerde... </st><st c="6200">hela var mı?..</st></p>
			<p><st c="6214">– Eminönü’nde, köprünün başında. </st></p>
			<p><st c="6248">Sahi, öyle ya...</st></p>
			<p><st c="6264">Madlen,</st></p>
			<p><st c="6272">– Yürüyemeyeceğim!.. </st><st c="6294">dedi.</st></p>
			<p><st c="6299">– Aman Madlen...</st></p>
			<p><st c="6316">Kız iki büklüm olmuş kıvranıyor. </st><st c="6350">Hemen kızı bir taksiye attım. </st><st c="6380">Eminönü’ne geldik... </st><st c="6401">Aman, hela vardı yahu burada? </st><st c="6431">Çoktan yıkılmış. </st><st c="6448">Bereket arabadan inmemiştik.</st></p>
			<p><st c="6476">Madlen,</st></p>
			<p><st c="6484">– Sizin iskelelerde, istasyonlarda hela olmaz mı? </st><st c="6535">dedi. </st></p>
			<p><st c="6541">Olur, olmaz olur mu, şaşkınlıktan bende akıl mı kalmış!..</st></p>
			<p><st c="6598">– Çek kardeşim Karaköy’e... </st></p>
			<p><st c="6627">Madlen,</st></p>
			<p><st c="6634">– Patlayacağım, diyor.</st></p>
			<p><st c="6657">– Biraz tut kendini şekerim, biraz canım, biraz sık kendini... </st><st c="6721">Karaköy Vapur İskelesi’ne geldik.</st></p>
			<p><st c="6754">– Yürü Madlen!..</st></p>
			<p><st c="6771">Sağa bakarız, sola bakarız, hela yok... </st><st c="6812">İskele memurlarından birine sordum:</st></p>
			<p><st c="6847">– Hela?.. </st></p>
			<p><st c="6858">– Yok!..</st></p>
			<p><st c="6866">– Peki, siz ne yaparsınız?</st></p>
			<p><st c="6893">– Sana ne?</st></p>
			<p><st c="6904">Öyle ya... </st><st c="6916">Yürü Madlen, yürü yavrum...</st></p>
			<p><st c="6943">– Kımıldayacak halim yok...</st></p>
			<p><st c="6971">Kız mosmor olmuş, çatlayacak zavallı... </st><st c="7012">Bende hiç akıl kalmamış. </st><st c="7037">Yahu bu Karaköy’de bisürü han var. </st><st c="7072">Gir birine... </st><st c="7086">Öyle ya... </st><st c="7097">Madlen’i hanlardan birinin kapısından ittim. </st><st c="7142">Kızın merdivenlerden çıkacak hali kalmamış. </st><st c="7186">Asansörcü,</st></p>
			<p><st c="7196">– Bekleyin, dedi; dört kişi olmadan asansörle çıkılmaz. </st></p>
			<p><st c="7253">Bekleriz, bekleriz kimse gelmez... </st><st c="7288">Kız kıvranıyor. </st><st c="7304">Vah yavrum bir görsen yüreğin parçalanır.</st></p>
			<p><st c="7345">– Madlen, hayatım, dur... </st><st c="7372">Şimdi canım, şimdi...</st></p>
			<p><st c="7393">Yahu bu memlekette asansörle çıkacak bir insan evladı yok mu be? </st><st c="7459">Çıldıracağım. </st><st c="7473">Neyse, iki adam daha geldi. </st><st c="7501">Asansöre bindik. </st><st c="7518">Asansörcü sordu:</st></p>
			<p><st c="7534">– Kaçıncı kat?.. </st></p>
			<p><st c="7552">Laf olsun diye,</st></p>
			<p><st c="7567">– Dört... </st><st c="7578">dedim.</st></p>
			<p><st c="7584">Dördüncü katta indik. </st><st c="7607">Koridoru dolandım, döndüm. </st><st c="7634">Çok şükür helayı buldum ama, kilitli... </st><st c="7674">Yahu, hela kilitlenir mi?..</st></p>
			<p><st c="7701">Oradan geçen kahveci çocuğa sordum. </st><st c="7738">Her yazıhanede hela kapısının anahtarı varmış, açar girerlermiş...</st></p>
			<p><st c="7804">Madlen, sancısı tutmuş gebe kadın gibi kıvranarak, hela kapısının dibine çömeldi.</st></p>
			<p><st c="7886">– Madlen, kalk sevgilim...</st></p>
			<p><st c="7913">Kızcağız sürüklenir gibi duvarlara tutuna tutuna merdivenlerden indi. </st><st c="7984">Tamam, Galatasaray’da genel hela var... </st><st c="8024">Bir taksiye bindik... </st><st c="8046">Kızın terli şakaklarını okşuyorum.</st></p>
			<p><st c="8080">– Canım, yavrum... </st><st c="8100">Şimdi, şimdi. </st><st c="8114">İşte geldik...</st></p>
			<p><st c="8128">Madlen kendini kaybetmiş, yarı yarıya bayılmış. </st><st c="8177">Galatasaray’da arabadan indik. </st><st c="8208">Genel helaya geldik...</st></p>
			<p><st c="8230">– Haydi yavrum, işte hela... </st><st c="8260">Haydi gir!..</st></p>
			<p><st c="8272">– Aaa... </st><st c="8282">burası...</st></p>
			<p><st c="8291">Öyle ya, burası yalnız erkekler için...</st></p>
			<p><st c="8331">– Olsun Madlen, ne çıkar...</st></p>
			<p><st c="8359">– Yapamam... </st><st c="8373">Herkesin içinde...</st></p>
			<p><st c="8391">Yahu koca Istanbul’da... </st><st c="8417">Birden Taksim’deki genel hela aklıma geldi. </st><st c="8461">Yukarı doğru giden araba da yok... </st><st c="8496">Madlen’in koluna girdim:</st></p>
			<p><st c="8520">–  Yürü canım, yürü sevgilim... </st><st c="8552">Şurada var. </st><st c="8564">Azkaldı... </st><st c="8575">Biraz daha, haydi...</st></p>
			<p><st c="8595">Madlen, bütün ağırlığı ile omzuma yüklenmiş. </st><st c="8641">Kolumdan çıktı, sağdaki apartman kapısından daldı. </st><st c="8692">Zavallı bacaklarını açamıyor ki, adım atsın... </st><st c="8739">Birden merdivenleri koşarak çıktı. </st><st c="8774">İçerisi karanlıktı, ne yaptığını göremedim... </st><st c="8820">Kapıda kalakalmıştım... </st><st c="8844">Baktım, kapıdan sokağa doğru bir su şeridi uzanıp akmakta... </st><st c="8905">Su şeridi yaya yolundan kıvrıla kıvrıla kaldırıma uzadı... </st><st c="8964">Oh, kurtuldu zavallı... </st><st c="8988">Kapıdan girdim, Madlen merdiven basamaklarından birine oturmuş, başını korkuluğa dayamış ağlıyor.</st></p>
			<p><st c="9085">– Geçmiş olsun, kurtuldun nonoşum! </st><st c="9121">dedim.</st></p>
			<p><st c="9127">Kolundan tutup kaldırdım. </st><st c="9154">Yerdeki sulara basarak dışarı çıktık. </st><st c="9192">Madlen kendini tutamıyor, sarsıla sarsıla ağlıyordu.</st></p>
			<p><st c="9244">– Ağla, ağla sevgilim, dedim, ferahlarsın, açılırsın... </st><st c="9301">Ağla... </st></p>
			<p><st c="9309">Hiç konuşmuyordu. </st><st c="9327">Eve geldik. </st><st c="9339">Yine konuşmadı. </st><st c="9355">Ertesi gün bavullarını hazırlamıştı. </st><st c="9392">Gidiş o gidiş...</st></p>
			<p><st c="9408">Bir mektup aldım: “Memleketiniz çok güzel, siz de çok iyi insanlarsınız. </st><st c="9482">Bir de helanız olsaydı...” diye yazmış.</st></p>
			<p><st c="9521">Yaaa... </st><st c="9530">Önce hela beyim, hela... </st><st c="9555">Hela işi halledilmeden bu memlekette hiçbişey olmaz. </st><st c="9608">Anladın mı?..</st></p>
			<p><st c="9621">Anlamıştım.</st></p>
			</section>
  <div id="charCountTotal" value="9633"></div></body>
</html>
