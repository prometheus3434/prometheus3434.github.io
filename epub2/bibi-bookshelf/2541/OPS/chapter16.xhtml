<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Vaaay Üstadım Efendim</st></h1>
			<p><span><st c="22">İ</st></span><st c="24">nsanoğlunun karşısındakine göre davranışı oluyor. </st><st c="74">Karşınızda çok kaba bir adam varsa, ne denli kibar olursanız olun, siz de kabalaşıyorsunuz. </st><st c="166">Karşınızda çok neşeli bir adam varsa, siz asık suratlı olamıyorsunuz.</st></p>
			<p><st c="235">Beni çok insanlar cimrileştirmişlerdir. </st><st c="276">Hayatlarında kimseye kahve ısmarlamak bile istemediklerini bildiğim için böylelerine cıgara ikram etmek bile içimden gelmez. </st><st c="401">Sonra da yaptığımdan utanırım. </st><st c="432">Biz insanlar, ister istemez, karşılıklı olarak birbirimizi etkiliyoruz.</st></p>
			<p><st c="503">Geçenlerde, Ankara’da başımdan geçen üzücü olay da buyüzden çıktı. </st><st c="571">Düşünüyorum, düşünüyorum, ben mi haksızım, yoksa o mu, hâlâ kestiremiyorum. </st><st c="647">İkimiz birden haklı yada haksız olmayacağımıza göre, ben size olayı anlatayım da, haklıyı haksızı lütfen siz ayırt edin.</st></p>
			<p><st c="767">İnsan, kendisine saygısı, sevgisi olan birini döver mi? </st><st c="824">Ama ne yapayım, oldu. </st><st c="846">Yalnız ben onu dövmedim, o da beni dövdü.</st></p>
			<p><st c="887">Ankara’ya son gidişimde, eksik olmasınlar, arkadaşlar beni ağırladılar. </st><st c="960">Akşam güzel bir lokantada yedik içtik. </st><st c="999">Sarhoş olmadım ama, kafam birazcık dumanlandı. </st><st c="1046">Böyle azıcık dumanlı kafanın da bir hoşluğu var. </st><st c="1095">Saat yirmiüçten sonra o içkili lokantadan çıktık. </st><st c="1145">Göl Gazinosu denilen yere gittik. </st><st c="1179">Gazino kalabalıktı. </st><st c="1199">Sırtı gamzeli kadın gördünüz mü hiç bilmem... </st><st c="1245">Ortada şarkı okuyan kadının, yarı beline kadar açık sırtı gamzeliydi de, kadın yalnız yüzünden değil, tersinden de gülüyordu.</st></p>
			<p><st c="1370">Orada da içmeyi sürdürdük. </st><st c="1398">Birlikte oturduğumuz arkadaşların bir tanıdığı bizim masaya geldi. </st><st c="1465">Ona da bir kadeh içki ikram ettiler. </st><st c="1502">Beni de yeni gelene tanıttılar. </st><st c="1534">İşte bütün uygunsuzluklar, her ne olduysa, ondan sonra oldu. </st><st c="1595">Vara tanıtmayaydılar. </st><st c="1617">Kendisine tanıtıldığım adam adımı duyar duymaz,</st></p>
			<p><st c="1664">– Vay efendim, vay efendim... </st><st c="1695">Ah efendim, sizi gökte ararken yerde buldum, ne mutluluk!.. </st><st c="1755">diye iki koluyla birden boynuma sarıldı.</st></p>
			<p><st c="1795">Gösterişli olan hiçbir davranıştan hoşlanmam. </st><st c="1842">Bana kalırsa, insanlar duygularını çok aşırılıklara vararak belli etmemelidirler. </st><st c="1924">Ama ne yaparsınız ki, karşınızdaki aşırı davranınca, siz de ister istemez, hiç olmazsa bir oranda ona uymak zorunda kalıyorsunuz. </st><st c="2054">Adam iki koluyla boynuma sarılınca, ben öyle mezar taşı gibi dimdik, soğuk dursam olmayacak; ne soğuk adam derler, ne burnu büyük derler, herşey derler. </st><st c="2207">Ee ben böyle değilim, ne diye kendime gereksiz söz getireyim? </st><st c="2269">İster istemez ben de iki kolumla adamı sardım. </st><st c="2316">Sardım ama, adam bitürlü beni bırakmadığı için ben de onu bırakamıyorum. </st><st c="2389">Biriki kez denedim, artık yeter gibilerden, kollarımı aşağı sarkıttım, ama adam oralı değil... </st><st c="2484">İki kolunun arasında beni sımsıkı göğsüne bastırmış, biyandan da arkama dolanmış elleriyle sırtıma vuruyor. </st><st c="2592">Baktım olmayacak, sarkıttığım kollarımı yeniden adama kavuşturup, ben de onu sıkmaya başladım. </st><st c="2687">Ama adam iri, benim kollarım kısa... </st><st c="2724">Uzanıyorum, uzanıyorum, uzanıyorum, ellerim yetişmiyor ki, bana yaptığı gibi, ben de ellerimle onun sırtına vurayım... </st><st c="2843">Ellerimi hiç kullanmasam ayıp kaçacak; o beni sevdiğine göre ben de onu sevmeliyim. </st><st c="2927">Ben de ellerimin yetiştiği yerlere vurmaya başladım, adamın ensesine şap şap tokatları indiriyorum. </st><st c="3027">Kollarımı bir daha sarkıtıyorum, adam yine bırakmıyor, yeniden sarıyorum adamı... </st><st c="3109">İyice bunaldım ama, ne yapacağımı da bilemiyorum. </st><st c="3159">Adam biyandan hâlâ sıkıyor beni... </st><st c="3194">Kuvvetli de. </st><st c="3207">Birara, beni kurtarırlar diye acıklı acıklı masadaki arkadaşlara baktım, hiç oralı değiller... </st><st c="3302">Adam beni göğsüne sımsıkı bastırıp sıktı sıktı, sonra nasılsa bıraktı. </st><st c="3373">Sendeleyip sandalyeye çöktüm.</st></p>
			<p><st c="3402">– Bilemezsiniz, bilemezsiniz, dedi, ben size hayranım. </st></p>
			<p><st c="3458">Hayranlığını açıklayanlar karşısında utanmak töre olduğundan, ben de utanır gibi yaparak,</st></p>
			<p><st c="3547">– Estağfurullah... </st><st c="3567">dedim. </st></p>
			<p><st c="3574">Bir daha,</st></p>
			<p><st c="3583">– Bilemezsiniz, dedi, hayranım efendim.</st></p>
			<p><st c="3623">Biraz kırıtarak,</st></p>
			<p><st c="3640">– Teveccühünüz... </st><st c="3659">dedim.</st></p>
			<p><st c="3665">– Dur bir daha öpeyim... </st><st c="3691">diyerek üstüme yürümez mi!.. </st></p>
			<p><st c="3720">Geri çekildim ama, herifin kolları uzun, beni kaptı, şapır şupur yanaklarımdan öptü, öptü... </st><st c="3813">Hay Allah, bir bela ki, ben şimdi ne yapayım? </st><st c="3859">Sizi öpen bir adamın karşısında buz gibi dimdik durulmaz ya... </st><st c="3922">İster istemez, ayaklarımın üstünde yükselerek ben de onun yanaklarından öptüm. </st><st c="4001">Bu kez iyice coştu, öper ha öper... </st><st c="4037">Sizi beş kez öpeni, siz de enaz bikez öpeceksiniz. </st><st c="4088">Adamı bir daha öper gibi yaptım. </st><st c="4121">Yine kollarının arasından bıraktı, sandalyeye düştüm.</st></p>
			<p><st c="4174">– Ah efendim, ah efendim, bilmem ki nasıl anlatsam... </st><st c="4229">dedi. </st></p>
			<p><st c="4235">Bu kez gerçekten utanmaya başladım, yüzüme ateş bastı. </st><st c="4290">Bir insanı bu denli öve öve utandırmaya kimsenin hakkı olmamalıdır. </st><st c="4358">İnsan Hakları Evrensel Bildirisine bunun bir madde olarak girmesi gerekli. </st><st c="4433">Adam durup durup,</st></p>
			<p><st c="4450">– Ah efendim, ah efendim... </st><st c="4479">diyordu.</st></p>
			<p><st c="4487">Ee adamı büsbütün de cevapsız bırakmak olmaz, yakışık almaz. </st><st c="4549">Onun üç dört, “Ah efendim, ah efendim!” deyişine karşılık, ben de bikez yarım ağızla,</st></p>
			<p><st c="4634">– Aman efendim, aman efendim... </st><st c="4667">diyorum.</st></p>
			<p><st c="4675">Biz karşılıklı “ah efendim”, “aman efendim” derken adam bir daha üstüme atıldı. </st><st c="4756">Aaa!.. </st><st c="4763">Anladım bu herif düpedüz deli... </st><st c="4796">Hem nasıl atılıyor, görseniz, canıma kastetmiş dersiniz. </st><st c="4853">Biriki daha atladı, sarmaladı, sıktı bıraktı. </st><st c="4899">Geriye yana çekilip kurtulacağım ya, öyle birdenbire üstüme saldırıyor ki, boş bulunup kendimi kollarında buluyorum.</st></p>
			<p><st c="5015">– Üstadım... </st><st c="5029">Zatıâliniz...</st></p>
			<p><st c="5042">– Estağfurullah... </st><st c="5062">Bendeniz...</st></p>
			<p><st c="5073">– Vay canım efendim... </st><st c="5097">Üstadım efendim...</st></p>
			<p><st c="5115">Tam belaya çattım. </st><st c="5135">Kalkıp oradan gidecek oldum. </st><st c="5164">Bir daha boynuma sarılıp,</st></p>
			<p><st c="5189">– Bırakmam... </st><st c="5204">Bana bu gece dünyayı verseler, bu kadar makbule geçmezdi... </st><st c="5264">dedi.</st></p>
			<p><st c="5269">Öyle sarılmış ki gerçekten bırakmıyor. </st><st c="5309">Size abartıyorum gibi gelir, değil vallahi, herif basbayağı canımı yakıyor.</st></p>
			<p><st c="5384">– Peki, peki gitmem... </st><st c="5408">dedim de elinden zor kurtuldum.</st></p>
			<p><st c="5439">Bu kez üstüme atılıp yapışacak diye korkumdan, kalkıp gidemiyorum da...</st></p>
			<p><st c="5511">– Siz, siz varsınız ya siz...</st></p>
			<p><st c="5541">Hay Allah, ben yok olayım inşallah... </st><st c="5580">Razıyım ne söylerse söylesin, tek ikidebir üstüme atılmasın... </st><st c="5643">Bir yakaladı mı, öyle de candan sıkıyor ki, ıhlayıp pıhlıyorsun da yine anlamıyor.</st></p>
			<p><st c="5725">– Vay üstadım...</st></p>
			<p><st c="5742">– Vay aman...</st></p>
			<p><st c="5756">– Ah efendim...</st></p>
			<p><st c="5772">Yanından kalkıp, aramıza bir arkadaş girsin istedim, bırakmadı. </st><st c="5837">Neyse, üstüme atılmaktan vazgeçti ama bu kez de sevgi gösterisi olarak sırtıma sırtıma, enseme enseme, omzuma omzuma vurmaya başladı. </st><st c="5971">Dedim ya, insan karşısındakinin davranışına uymak zorunda kalıyor.</st></p>
			<p><st c="6037">– Vay üstadım! </st><st c="6053">diye o benim sırtıma, enseme vurdukça, o üç vuruyorsa, ben de ona bir indiriyorum. </st></p>
			<p><st c="6136">Hiçbişey yapmadan dursam, büsbütün nezaketsizlik olacak. </st><st c="6193">Derken bu, birden coşup da yağlı güreş gibi paçama tek dalmaz mı!.. </st><st c="6261">Daha öncekilerden ders alıp tetik bulunmasaydım, sırtüstü yere yuvarlanacaktım. </st><st c="6341">Aa, bu herif iyice tadını kaçırdı. </st><st c="6376">Ufak tefeğimdir ama, bomba gibiyimdir ha... </st><st c="6420">Ne de olsa gençliğimizde güreş tuttuk. </st><st c="6459">İçimden, “Herif bir daha dalarsa şuna göstereyim!” dedim. </st><st c="6517">Demeye kalmadı,</st></p>
			<p><st c="6532">– Vay canım, üstadım efendim... </st><st c="6565">diye herif enseme bir daha yapışmaz mı!.. </st></p>
			<p><st c="6607">Sen misin enseme yapışan, yaradana sığınıp,</st></p>
			<p><st c="6650">– Vay canım kardeşim! </st><st c="6673">diye nara atarak, ben buna nasıl bir elense çektimse, böyle bişey beklemiyor, boş bulunmuş olmalı, iki metre savrulup, ötede bir masadaki kadının üstüne çıktı, yoksa yere serilecekti. </st></p>
			<p><st c="6857">Herif de atikmiş hani, sıçrayıp karşıma geldi. </st><st c="6904">Adamla kavuştuk. </st><st c="6921">Kafa kafaya vuruşuyoruz. </st><st c="6946">Arkadaşlar araya girip işi tatlıya bağladılar.</st></p>
			<p><st c="6992">Gazinodan çıktık, gidiyoruz. </st><st c="7022">Ben ayrılacağım. </st></p>
			<p><st c="7039">Adam,</st></p>
			<p><st c="7044">– Yoo... </st><st c="7054">Olmaz, üstadımı bırakmam! </st><st c="7080">dedi.</st></p>
			<p><st c="7085">Bir elense daha çekince buna bir yumuldum, savurup attım, elektrik direğinin dibine düştü. </st><st c="7177">Biz de koşar gibi yürüdük savuştuk. </st><st c="7213">Düştüğü yerde arkamdan hâlâ sesleniyor:</st></p>
			<p><st c="7252">– Üstadım kaçma, kaçma!.. </st><st c="7279">Bunu saymam, vallahi bu bişeye yaramadı. </st><st c="7320">Bir daha buluşalım...</st></p>
			<p><st c="7341">Şu yaptığım iş bana hiç yakışmaz ama, ne yapayım işte... </st><st c="7399">İnsan karşısındakine azçok uymak zorunda kalıyor. </st><st c="7449">Suç bende mi, onda mı, lütfen siz karar verin.</st></p>
			</section>
  <div id="charCountTotal" value="7495"></div></body>
</html>
