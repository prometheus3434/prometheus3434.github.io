<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Alırsınız Cenneti</st></h1>
			<p><span><st c="18">-</st></span> <span><st c="20">“</st></span><span><st c="21">D</st></span><st c="22">insizin hakkından imansız gelir” sözü yanlış... </st><st c="70">diyordu.</st></p>
			<p><st c="78">Şair arkadaşıma,</st></p>
			<p><st c="95">– Neden? </st><st c="105">diye sordum.</st></p>
			<p><st c="117">– Yanlış, dedi, yanlışlığı tecrübeyle sabit... </st><st c="165">Bu atasözünü şöyle düzeltmeli: “Dinsizin hakkından gelse gelse imanı çok kuvvetli olan gelir.”</st></p>
			<p><st c="259">Böyle konuşan şair arkadaşımın adını duymamışsınızdır. </st><st c="315">İyi, güzel şiir yazar ama, şiirlerini kıskandığından mı nedir, bu güzelliklerin paylaşılmasını istemediği için hiç kitap çıkarmamıştır.</st></p>
			<p><st c="450">Karadeniz illerinden birinde kendi halinde yaşar. </st><st c="501">Kırk yılda bir Istanbul’a, Ankara’ya uğrar. </st><st c="545">Başında şiirin kavak yelleri esmeye görsün, kapar koyuverir kendini, alır başını gurbetlere çıkar. </st><st c="644">Pek öyle belli bir iş güç tuttuğu da yoktur, köküne kibrit suyu ekmemek üzere, yavaştan yavaştan babasının paracıklarını yer. </st><st c="770">Bu tutumuyla bence hayırlı evlattır. </st><st c="807">Ne var ki babasıyla hiçbir konuda anlaşamaz. </st><st c="852">Çünkü babası, onyedinci yüzyılın koyu ve doğulu orta çağında yaşarken, oğlu çağının ileri görüşlü bir aydınıdır. </st><st c="965">Babası aptessiz yere basmaz, oğlu kafayı çekmeden yatağa girmez. </st><st c="1030">Ne var ki baba oğul arasındaki bu anlaşmazlık çok sessiz geçer, hiçbir zaman aralarında çatışma olmaz. </st><st c="1133">Babanın yenilecek parası oldukça da bu böylece sürüp gidecek, “Sünnet-i şerif” üzere sakal bırakmış hocaefendiyle, içkiye düşkün kalender-meşrep oğlu arasında hiçbir geçimsizlik olmayacaktır.</st></p>
			<p><st c="1324">Şair arkadaşım,</st></p>
			<p><st c="1340">– Babamın sofrası kendi gibi düşünenlere açıktır, dedi, bizim evden hacılar, hocalar hiç eksik olmaz. </st><st c="1443">Semtimizde Kırık Ali denilen bir belalı türedi. </st><st c="1491">Çocukluğunu bilirim, bir mahallede büyüdük. </st><st c="1535">Sonra bu Kırık Ali ortadan kayboldu, onbeş yirmi yıl görünmedi. </st><st c="1599">Bu zaman içinde orada burada dolana dolana serserilik stajını yapmış... </st><st c="1671">Bir belalı, bir azılı olmuş ki baş edilir cinsinden değil. </st><st c="1730">Çarşıyı pazarı haraca kesti. </st><st c="1759">Yalnız bizim semtin değil, bütün vilayetin huzurunu kaçırdı. </st><st c="1820">Kadına kıza sarkıntılık bunda, kumarda kavga bunda, içip içip çıngar çıkarmak bunda, türlü rezillik... </st><st c="1923">Allah korusun, öyle bir belalı ki, şerrine lanet, polis, candarma da baş edemiyor. </st><st c="2006">Yolda kendi halinde gidene “Vay, yan baktın!” diyerek bıçakla saldırır. </st><st c="2078">Dediklerine göre, her çeşidinden sabıkası ikiyüzü aşmış.</st></p>
			<p><st c="2134">Babam, “İşte,” diyor, “insanlarımız Hak yolundan ayrıldıkları için, Cenabı Allah bu belayı ceza diye başımıza musallat eyledi.”</st></p>
			<p><st c="2262">Buradan cehennem olup gitsin diye para toplayıp kendisine verdiler, gitmedi. </st><st c="2340">“Dinsizin hakkından imansız gelir,” deyip, daha azılı serseriler aradılar. </st><st c="2415">Bizim oralarda, belki duymuşsunuzdur, kiralık katiller vardır: Adamların geçimi buyüzden... </st><st c="2507">Onlardan bikaçını kiraladılar. </st><st c="2538">Bizim serserinin karşısında hiçbiri dikiş tutturamadı. </st><st c="2593">Gece sabahlara kadar karanlık sokaklarda vuruştular, tabanca seslerinden uyuyamadık. </st><st c="2678">Profesyonel katilleri, bizimki önüne katıp kovalamış... </st><st c="2734">Yani ne ettikse bitürlü hakkından gelemedik...</st></p>
			<p><st c="2780">Bigün babam çağırdı beni,</st></p>
			<p><st c="2806">– Bu gece Bekir Hoca misafirimizdir. </st><st c="2844">Gayet derin bir hocadır. </st><st c="2869">Yemekte sen de bulunacaksın! </st><st c="2898">dedi.</st></p>
			<p><st c="2903">Bizim eve hacı hoca çok gelir ama, babam bana, “Birlikte yemek yiyelim,” demez. </st><st c="2984">Sonradan işi annemden öğrendim. </st><st c="3016">Babam benim gidişimi beğenmediği için, sonunda Kırık Ali gibi bir belalı olacağımdan korkmuş. </st><st c="3110">Bekir Hocayı beni yola getirsin, içkiden, başıboşluktan vazgeçirsin diye çağırıyormuş; Bekir Hoca bana öğüt mü verecek, dua mı edecek, herneyse...</st></p>
			<p><st c="3256">Bekir Hoca geldi: Ak sakallı, mübarek bir zat. </st><st c="3304">Ulu bir din adamı. </st><st c="3323">Akşam yemeğine hep birlikte oturduk. </st><st c="3360">O gün ramazan değil ama, Bekir Hoca yine de oruçluymuş. </st><st c="3416">İftar bozma zamanı yemeğe girişildi. </st><st c="3453">Ben akşamları yemek yemem, yalnız içerim, yıllardır böyle... </st><st c="3514">Çorbadan iki kaşık alıp bir bahaneyle dışarı çıktım, odamda votkayı çekip yine sofraya döndüm. </st><st c="3609">Ağzım kokmasın diye rakı değil de, o akşamlık votka içiyorum. </st><st c="3671">Ne yaparsın, baba hatırı... </st><st c="3699">Bikaç kez votka içmek için gide gele yemek bitti. </st><st c="3749">Bekir Hoca duaya başladı. </st><st c="3775">Hoca’nın duası yemekten uzun sürdü. </st><st c="3811">Duadan sonra da yüzüme doğru bikaç kez üfürdü.</st></p>
			<p><st c="3857">Bekir Hocayı herkes tanırmış oysa... </st><st c="3895">Onu görmeye, duasını almaya misafirler geldi. </st><st c="3941">Ertesi gün de bizim müftü, Bekir Hocadan camide va’zetmesini rica etti. </st><st c="4013">Böyle büyük, ulu, derin bir hoca buraya gelmişken va’zından yararlanılacak.</st></p>
			<p><st c="4088">Babam bırakmadığı için bitürlü yanlarından ayrılamıyorum.</st></p>
			<p><st c="4146">– Öğle namazına, sen de bizimle camiye gel! </st><st c="4191">dedi.</st></p>
			<p><st c="4196">Baba sözüdür, dinledik. </st><st c="4221">Bekir Hocanın va’zedeceğini duyan cuma namazı kılmak için camiye dolmuş. </st><st c="4294">Caminin içinde yer kalmadığından son cemaat yeri de doldu da, içeri sığmayanlar avluda hasır üstünde namaz kıldı. </st><st c="4408">Namazdan sonra Bekir Hoca va’za başladı. </st><st c="4449">Va’zından anladım ki, gerçekten derin hocaymış.</st></p>
			<p><st c="4496">Cuma namazına gelmeyen kadınlar da, va’zı dinlemek için camiye doldular. </st><st c="4570">İlk ağlama kadınlardan duyuldu. </st><st c="4602">Sonra yayıldı, Bekir Hocanın va’zına herkes ağlamaya başladı. </st><st c="4664">Hocaefendi, iri gövdesiyle, sedef kakmalı kürsüye çıkıp oturdu. </st><st c="4728">Başladı anlatmaya...</st></p>
			<p><st c="4748">Va’zın sonu çok güzeldi. </st><st c="4774">Bekir Hoca diyordu ki:</st></p>
			<p><st c="4796">“Orucu neyi tutmazsınız, rakıyı, şarabı içersiniz, sarhoş gezersiniz. </st><st c="4867">Ondan sonra da cennete gitmek istersiniz. </st><st c="4909">Naaa!.. </st><st c="4917">Alırsınız cenneti!</st></p>
			<p><st c="4935">Namaz niyaz yok. </st><st c="4953">Kumar dersen çok. </st><st c="4971">Sonra da cennet istersiniz. </st><st c="4999">Naaa size... </st><st c="5012">Alırsınız cenneti.</st></p>
			<p><st c="5030">Namahreme bakarsınız, harama uçkur çözersiniz, zilzurna gezersiniz, sonra da cenneti istersiniz. </st><st c="5128">Naaa!.. </st><st c="5136">Alırsınız cenneti!..”</st></p>
			<p><st c="5157">Bekir Hoca “Naaa size cennet! </st><st c="5188">Alırsınız cenneti!..” dedikçe, cemaatin gözlerinden sicim sicim yaşlar dökülüyordu. </st><st c="5272">Hayatımda “Naaa size, alırsınız cenneti!” sözünün bu kadar etkin olabileceğini hiç düşünmemiştim. </st><st c="5370">Kendimi tutamayıp ben de ağlamaya başladım, artık öbürlerinden ağlama duygusu bana da mı bulaştı, yoksa Bekir Hocanın va’zı mı çok dokundu, bilemiyorum. </st><st c="5523">Bekir Hoca “Naaa, alırsınız...” dedikçe, ben de öbürleri gibi, hüngür hüngür ağlıyordum.</st></p>
			<p><st c="5611">Vaazdan sonra, ağlamaktan kızarmış gözleri yumruk yumruk olanlar bir bir gelip Bekir Hocanın elini öptüler. </st><st c="5720">Ben de içimden bir daha rakı, şarap içmeye tövbe ettim, ama akşama doğru baktım olacak gibi değil... </st><st c="5821">İçimden, “Hele bu akşam da son olarak içeyim de, yarın bir daha tövbe ederim,” dedim. </st></p>
			<p><st c="5907">Babam,</st></p>
			<p><st c="5913">– Bu akşam da yemeği birlikte yiyelim! </st><st c="5953">dedi. </st></p>
			<p><st c="5959">Aklıma bir kurnazlık geldi. </st><st c="5987">Babama,</st></p>
			<p><st c="5994">– Müsaade edersen, Bekir Hocaefendi amcam bu akşam da benim misafirim olsun da, dışarda onunla yiyelim... </st><st c="6101">dedim.</st></p>
			<p><st c="6107">Bekir Hoca bunu duyunca “bak, oğlan adam oluyor” gibilerden babama göz kırptı. </st><st c="6187">Babam da memnundu,</st></p>
			<p><st c="6205">– Peki, dedi, Bekir Hoca razı gelirse âlâ... </st></p>
			<p><st c="6251">Bekir Hoca,</st></p>
			<p><st c="6262">– Ben öyle her lokantada yemem, dedi, bir Müslüman lokantası var mı?</st></p>
			<p><st c="6331">– Hacı Raşit’in lokantası var... </st><st c="6365">dedim.</st></p>
			<p><st c="6371">Her akşam içtiğim lokantanın sahibi Raşit, gerçekten hacı idi. </st><st c="6435">Tabelasında “Lezzet Lokantası - Hacı Raşit Eroğlu” yazılı.</st></p>
			<p><st c="6493">Bekir Hocanın bizim evde nasıl yemek yediğini gördüğüm için, ne olur ne olmaz diye, yanıma çokça para aldım. </st><st c="6603">Akşam Hacı Raşit’in lokantasına gittik. </st><st c="6643">Bekir Hoca yine oruçluydu. </st><st c="6670">İftar saatinde besmele çekip bir yudum suyla orucunu bozduktan sonra çorbaya girişti. </st><st c="6756">Ben sözüm ona bir ızgara köfte yedim. </st><st c="6794">Garsona,</st></p>
			<p><st c="6802">– Komposto getir! </st><st c="6821">diye elimle içine votka koymasını işaret ederek göz kırptım. </st></p>
			<p><st c="6882">Votkalı komposto geldi, kaşığı çaldım. </st><st c="6921">Bekir Hoca çorba içiyor, ben komposto... </st><st c="6962">Bekir Hoca bir çorba daha içti. </st><st c="6994">Ben kendime bir komposto daha ısmarladım. </st><st c="7036">İkinci çorbayı içtikten sonra Hoca, taskebabı istedi. </st><st c="7090">Ben üçüncü kompostoyu içiyorum. </st><st c="7122">Yavaş yavaş kafamı bulmaya başlamıştım ki, Kırık Ali yanında üç kopukla lokantadan içeri girdi. </st><st c="7218">Eyvah, şimdi bir rezalet çıkaracak. </st><st c="7254">Kırık Ali’nin girdiği yerde çıngar çıkarmadığı görülmemiş.</st></p>
			<p><st c="7312">Kırık Ali, Bekir Hocayı görünce, birden koşup Hoca’nın eline varmaz mı! </st><st c="7385">Bekir Hocanın elini öpüp,</st></p>
			<p><st c="7410">– Duan sayesinde Hocaefendi inşallah bizim gibi günahkârlar da Hak yoluna girer... </st><st c="7494">dedi.</st></p>
			<p><st c="7499">Bekir Hoca, bu sözlerden çok duygulanıp,</st></p>
			<p><st c="7540">– Berhudar ol evlat, buyur, otur... </st><st c="7577">dedi.</st></p>
			<p><st c="7582">Kırık Ali ile yanındaki üç serseri, lokantaya içmeye geldiklerinden Bekir Hocanın yanında oturmak istemedilerse de Hoca onları zorla bizim masaya oturttu. </st><st c="7738">Ben o sırada votka karıştırılmış dördüncü kompostoyu kaşıklıyordum. </st><st c="7806">Bekir Hoca da karnıyarık yemekteydi. </st><st c="7843">Bekir Hoca onlara,</st></p>
			<p><st c="7861">– Siz ne yiyeceksiniz? </st><st c="7885">dedi.</st></p>
			<p><st c="7890">Birbirlerine baktılar. </st><st c="7914">Kırık Ali istemeye istemeye,</st></p>
			<p><st c="7942">– Çorba içelim, dedi.</st></p>
			<p><st c="7964">Kırık Ali akşamları hiç çorba içmiş değil. </st><st c="8008">Bekir Hoca karnıyarıktan sonra yoğurtlu ıspanak, sonra köfte yedi. </st><st c="8075">Ondan sonra da pilav istedi. </st><st c="8104">Pilavı yerken,</st></p>
			<p><st c="8118">– Senin içtiğin nedir, hoşaf mı, diye bana sordu.</st></p>
			<p><st c="8168">– Evet, Bekir Efendi Amca, hoşaf... </st><st c="8205">dedim. </st></p>
			<p><st c="8212">Garsona,</st></p>
			<p><st c="8220">– Bu hoşaftan bana da getir! </st><st c="8250">diye seslendi. </st></p>
			<p><st c="8265">Getirilen kompostodan üç kaşık aldıktan sonra,</st></p>
			<p><st c="8311">– Oooh, pek de güzelmiş. </st><st c="8337">Bir hoş lezzeti var... </st><st c="8360">deyince, garsonun ona da votkalı komposto getirdiğini anladım. </st></p>
			<p><st c="8423">Bekir Hoca ağzını şapırdatarak kompostoyu içtikten sonra, garsona,</st></p>
			<p><st c="8489">– Evlat, bir hoşaf daha getir, pek nefis olmuş, dedi. </st></p>
			<p><st c="8544">Hemen mutfağa koşup, içine votka koymamalarını söyledim. </st><st c="8601">Votkasız komposto geldi. </st><st c="8626">Bekir Hoca bir kaşık alıp yüzünü buruşturdu, garsonu çağırıp,</st></p>
			<p><st c="8687">– Bu deminkinden değil, dedi, bunu götür oğlum. </st><st c="8736">Deminki hoşaftan getir!</st></p>
			<p><st c="8759">Artık olan olmuştu. </st><st c="8780">Bekir Hocaya votkalı komposto geldi. </st><st c="8817">Pilavla üç kâse votkalı komposto içtikten sonra arkadan börek istedi.</st></p>
			<p><st c="8886">– Börek kuru gitmiyor, bir hoşaf daha getirsinler... </st><st c="8940">dedi. </st></p>
			<p><st c="8946">Kırık Ali,</st></p>
			<p><st c="8956">– Hoca’m, bugün camide va’zetmişsiniz, bilip gelemedik. </st><st c="9013">Velakin başkalarından duyduk. </st><st c="9043">Biz günahkârlar... </st><st c="9062">derken, Bekir Hoca sözü alıp,</st></p>
			<p><st c="9091">– İnşallah hidayete erişirsiniz... </st><st c="9127">dedi.</st></p>
			<p><st c="9132">Garsondan bir hoşaf daha istedi. </st><st c="9166">İçerken,</st></p>
			<p><st c="9174">– Ooooh, aşçıbaşının ölmüşlerinin canına değsin, pek leziz, pek nefis... </st><st c="9248">Hiç böyle hoşaf içmemiştim... </st><st c="9278">diyordu. </st><st c="9287">Yavaş yavaş gözleri dönmeye, baygın baygın bakmaya başladı. </st><st c="9347">Peltek peltek konuşuyor, dili dolanıyordu. </st><st c="9390">Bir hoşaf daha getir evlat! </st><st c="9418">diye garsona seslendi. </st></p>
			<p><st c="9441">Sekizinci kompostoyu içiyordu. </st><st c="9472">Baktım Bekir Hoca iyice sarhoşlamış. </st><st c="9509">Onu idare edebilmek için ben votkalı kompostodan vazgeçtim. </st><st c="9569">Kırık Ali ile üç kopuk arkadaşının, rakı içemedikleri için canları sıkılıyor, ama Hoca’ya da bişey söyleyemiyorlardı. </st><st c="9687">Çorbalarından biriki kaşık alıp durmuşlardı. </st><st c="9732">Kırık Ali, cıgara paketini Bekir Hocaya uzattı.</st></p>
			<p><st c="9779">– Hoca’m, buyurmaz mısınız? </st><st c="9808">dedi. </st></p>
			<p><st c="9814">Bekir Hoca dili dolanarak,</st></p>
			<p><st c="9840">– Ben cıgara içmem, velakin burada içmek vacip oldu. </st><st c="9894">Anladım ki, bana hürmetinizden sizler de içmeyeceksiniz. </st><st c="9951">Onun için tellendirelim bakalım da, siz de rahat rahat için... </st><st c="10014">dedi.</st></p>
			<p><st c="10019">Cıgarayı tellendirince,</st></p>
			<p><st c="10043">– Hoşaf pek güzelmiş, bitane daha getirsinler! </st><st c="10091">dedi.</st></p>
			<p><st c="10096">Ne diyeceğimi şaşırdım. </st><st c="10121">Bir kâse daha içerse büsbütün sarhoşlayacak, yollarda yıkılacaktı. </st><st c="10188">“Bekir Hocayı içirtip baştan çıkarmış,” diye adım çıkarsa, babam beni eve almaz, bir daha buralarda duramam... </st><st c="10299">Garsonun kulağına,</st></p>
			<p><st c="10317">– Bir daha hoşaf isterse kalmadı, dersin... </st><st c="10362">dedim.</st></p>
			<p><st c="10368">Bekir Hoca hem votkalı kompostoyu kaşıklıyor, hem va’zediyordu:</st></p>
			<p><st c="10432">– Şarabı içersiniz, rakıyı içersiniz, kötü yola gider, zina edersiniz, günaha girersiniz, sonra da cennet istersiniz... </st><st c="10553">Naaa! </st><st c="10559">Alırsınız cenneti!.. </st><st c="10580">Irz ehline kem gözle bakarsınız, helale haram, doğru işe hile katarsınız, sonra da cennet ararsınız. </st><st c="10681">Naaa, alırsınız cenneti!..</st></p>
			<p><st c="10707">Kırık Ali’ye baktım, Bekir Hocanın karşısında büzülmüş de büzülmüş, tespihböceğine dönmüş... </st><st c="10801">Bekir Hoca,</st></p>
			<p><st c="10812">– Bu hoşaftan getir oğlum! </st><st c="10840">diye bağırdı. </st></p>
			<p><st c="10854">Garson,</st></p>
			<p><st c="10861">– Kalmadı hocaefendi, dedi.</st></p>
			<p><st c="10889">Demesiyle kızılca kıyamet koptu. </st><st c="10923">Bekir Hoca yumruğunu masaya vurunca sıçrayan tabakları çanakları, kaşıkları yere savurup, Allah korusun, “Haaaayt!..” diye bir nara savurdu ki, lokantayı dolduran müşterilerin ellerinden çatallar, kadehler düştü.</st></p>
			<p><st c="11135">Bekir Hoca,</st></p>
			<p><st c="11147">– Hoşaf isterim!.. </st><st c="11167">Yok ne demek? </st><st c="11181">Bekir Hoca hoşaf ister de yok mu denir, bre zındıklar!.. </st><st c="11238">diye kükreyince baktım Hoca gövdesiyle ileri atılmış, masaları devirip koca lokantayı dümdüz edecek,</st></p>
			<p><st c="11338">– Aman Bekir Efendi Amca, hele dur, hele dur!.. </st><st c="11387">Sen tek hoşaf iste, şimdi yaratırız!.. </st><st c="11426">diye sakalını okşaya okşaya yerine oturttum. </st></p>
			<p><st c="11471">Önüne kâseyle kompostoyu koşuşturduk. </st><st c="11509">Bekir Hoca kaşığı fırlatıp attı, kâseyi ağzına dikti. </st><st c="11563">Komposto suları sakallarından ensesine, göğsüne süzülürken,</st></p>
			<p><st c="11622">– Oooh!.. </st><st c="11633">Cana can katıyor. </st><st c="11651">Çok şükür!.. </st><st c="11664">diyerek geğirdi.</st></p>
			<p><st c="11680">– Doldur bir daha! </st><st c="11700">diye bağırdı.</st></p>
			<p><st c="11713">Sakalları aslan yelesine dönmüştü. </st><st c="11749">Nasıl olduysa birden Kırık Ali’ye döndü.</st></p>
			<p><st c="11789">– Sen kimsin bakayım, adın ne? </st></p>
			<p><st c="11821">– Ali...</st></p>
			<p><st c="11829">– Hı... </st><st c="11838">Yoksa sen? </st><st c="11849">Ali denilen... </st><st c="11864">Öyle mi?.. </st></p>
			<p><st c="11875">Kırık Ali boynunu büktü. </st><st c="11900">Bekir Hoca kükredi:</st></p>
			<p><st c="11919">– Ulan Kırık Ali... </st><st c="11940">Kırık olmasan ne lazım gelirmiş, ulan it!.. </st></p>
			<p><st c="11984">Eyvah! </st><st c="11991">Şimdi Kırık Ali bir azarsa, hoca moca demez, sakalından tuttuğu gibi bunu doğram doğram doğrar.</st></p>
			<p><st c="12086">Bekir Hoca nara savurur gibi seslendi:</st></p>
			<p><st c="12125">– Ulan oğlum, bu masaya bakan yok mu? </st><st c="12164">Heeeeey!.. </st><st c="12175">Doldur şunu!..</st></p>
			<p><st c="12189">Bekir Hoca pusulayı şaşırdı. </st><st c="12219">Benim korkum, olanları babamın duymasından. </st><st c="12263">Bekir Hoca bir kâse daha votkalı kompostoyu içince gözleri fır fır dönmeye başladı. </st><st c="12347">Hoca’nın sarhoşluğunun farkında olmayan Kırık Ali,</st></p>
			<p><st c="12397">– Müsaaden olursa kalkalım hocaefendi, bize izin ver! </st><st c="12452">dedi. </st></p>
			<p><st c="12458">Vara demeyeydi. </st><st c="12474">Bekir Hocadır bu, yakasına bir yapışmasıyla Kırık Ali’yi sandalyeye çökertti:</st></p>
			<p><st c="12551">– Sen misin ulan bu millete medet Allah dedirten? </st><st c="12602">Bana bak... </st><st c="12614">Ben kırık mırık dinlemem... </st><st c="12642">Ben adamın...</st></p>
			<p><st c="12655">Hoca bar bar bağırıyor. </st><st c="12680">Karşı masada oturanlardan biri, demek Bekir Hocayı tanımazmış.</st></p>
			<p><st c="12742">– Sakalından utan, ayıptır yahu! </st><st c="12776">demesin mi!</st></p>
			<p><st c="12787">Vay vay vay... </st><st c="12803">Hoca bir azdı, zapt olunur gibi değil. </st><st c="12842">Beş on kişi birden Hoca’nın önünde duramıyoruz. </st><st c="12890">Kırık Ali’yi görsen, Bekir Hocanın eline ayağına varmış, yalvarıyor:</st></p>
			<p><st c="12958">– Aman Hoca’m, etme Hoca’m, eyleme Hoca’m...</st></p>
			<p><st c="13003">Bekir Hoca göbeğine çarpanı deviriyor. </st><st c="13043">Maşallah koçbaşı gibi göbeği var.</st></p>
			<p><st c="13076">Kırık Ali ile onun üç kopuğu, iki garson, bir de ben, Bekir Hocayı güç bela lokantadan sokağa çıkardık. </st><st c="13181">Hoca bir o yana yıkılıyor, bir bu yana sallanıyor. </st><st c="13232">Koluna girmesek düşecek...</st></p>
			<p><st c="13258">– Ulan Kırık!</st></p>
			<p><st c="13272">– Buyur Hoca’m!</st></p>
			<p><st c="13288">– Bu memleketin en azılı kabadayısı sen misin?</st></p>
			<p><st c="13335">– Sayende haddimiz olmayarak...</st></p>
			<p><st c="13367">– Ulan ben kabadayıların...</st></p>
			<p><st c="13395">– Yaparsın Hoca’m...</st></p>
			<p><st c="13416">– Buralarda meyhane yok mu?</st></p>
			<p><st c="13444">– Hoca’m, bizi imtihandan geçiriyorsun besbelli... </st><st c="13496">Yanımızda sen varken...</st></p>
			<p><st c="13519">– Düş önüme, çabuk meyhaneyi göster!..</st></p>
			<p><st c="13558">Demesiyle, boşluğuna bir dirsek atıp, Kırık Ali’yi beş metre ileri savurdu. </st><st c="13635">Kırık Ali,</st></p>
			<p><st c="13645">– Şurada Hoca’m! </st><st c="13663">dedi.</st></p>
			<p><st c="13668">– Düş önüme!..</st></p>
			<p><st c="13683">Meyhaneden girdik... </st><st c="13705">Bekir Hoca, yer gök inleten bir nara savurup,</st></p>
			<p><st c="13750">– Bre kâfirler! </st><st c="13767">diye haykırdı, yarın kıyamet günü ne hesap vereceksiniz? </st><st c="13824">Bu zıkkımı içersiniz, bir de cennet istersiniz. </st><st c="13872">Naaa!.. </st><st c="13880">Alırsınız cenneti!</st></p>
			<p><st c="13898">Yalvar yakar düşmüşüz eline eteğine:</st></p>
			<p><st c="13935">– Etme Hoca’m... </st><st c="13953">Aman Hoca’m!..</st></p>
			<p><st c="13967">Meyhanedekiler Hoca’yı sakalından sürükleyecekler ama, Kırık Ali’nin korkusundan seslerini çıkaramıyorlar. </st><st c="14075">Hoca’yı zorla bir masaya oturttuk. </st><st c="14110">Biz bu halle babamın evine gidersek, babam beni evlatlıktan reddeder. </st><st c="14180">Oldu olacak dedim, Bekir Hocayı iyice içirip sızdırmalı da sallasırt eve götürüp babama duyurmadan yatağa atmalı.</st></p>
			<p><st c="14293">– Bekir Efendi Amca, hoşaf içer misin?</st></p>
			<p><st c="14332">– Gelsin!..</st></p>
			<p><st c="14344">Meyhanede hoşaf da yokmuş, vişne suyu varmış. </st><st c="14391">Bir şişe vişne suyuna votkayı, likörü boca edip verdik. </st><st c="14447">Hoca bir dikişte bitirdi.</st></p>
			<p><st c="14472">– Bir daha Hoca?</st></p>
			<p><st c="14489">– Gelsin...</st></p>
			<p><st c="14501">Dayadık önüne... </st><st c="14519">Onu da içince Bekir Hoca, parmaklarını masaya vurarak bir türkü tutturdu; yanık, gevrek bir sesi var. </st></p>
			<p><st c="14621">Kırık Ali kulağıma eğilip yavaşça,</st></p>
			<p><st c="14655">– Arkadaş, dedi. </st><st c="14673">Bundaki hal, hocalık hali değil. </st><st c="14706">Hiç beğenmedim. </st><st c="14722">Ne iştir bu?</st></p>
			<p><st c="14734">– Sorma Kırık, bir iştir oldu. </st><st c="14766">Aman zom edip sızdırmanın yolu...</st></p>
			<p><st c="14799">Kırık Ali, esrarı doldurup bir cıgara sardı,</st></p>
			<p><st c="14844">– Buyur Hoca’m! </st><st c="14861">dedi. </st></p>
			<p><st c="14867">Hoca,</st></p>
			<p><st c="14872">– İçmem! </st><st c="14882">dedi. </st></p>
			<p><st c="14888">Kırık Ali,</st></p>
			<p><st c="14898">– Huzurunuzda bizim içmemiz saygısızlık ve de caiz değil, dedi; hicap ederiz. </st><st c="14977">Sen tüttür ki Hoca’m, bize de izin çıksın.</st></p>
			<p><st c="15019">Bekir Hoca esrarlı cıgarayı aldı. </st><st c="15054">Ben hemen cıgarasını ateşledim. </st><st c="15086">Hoca esrarı, likörü, votkayı çekiyor, mırıl mırıl türküler mırıldanıyor. </st><st c="15159">Velakin uyumak, sızmak şöyle dursun, içtikçe azıyor. </st><st c="15212">O gece onun içtiği votka kadar suyu bir manda içemez.</st></p>
			<p><st c="15265">– Ulan ben adamın... </st><st c="15287">diye bağırdıkça Kırık Ali,</st></p>
			<p><st c="15313">– Eyvallah Hoca’m... </st><st c="15335">diyor. </st></p>
			<p><st c="15342">Esrar, Hoca’ya iyice dokunup da,</st></p>
			<p><st c="15374">– Buranın avrat pazarı nere? </st><st c="15404">diye bağırmaz mı!</st></p>
			<p><st c="15421">– Aman Hoca burada öyle yer bulunmaz...</st></p>
			<p><st c="15461">– Yıkıl... </st><st c="15473">Dürzüler!.. </st><st c="15485">Siz bizi hoca kisvesinde görüp de yol yordam bilmez mi sandınız? </st><st c="15550">Düşün önüme... </st><st c="15565">Bize bu gece hafiften sedalar gelir, içimize nur doğdu.</st></p>
			<p><st c="15620">Kırık Ali savuşacak olduysa da, Bekir Hoca fark edip kolundan tuttu:</st></p>
			<p><st c="15689">– Bu memleketin kârhanesi neresi?.. </st></p>
			<p><st c="15726">Kurtuluş yok, çıktık yola. </st><st c="15753">Hoca başladı türküye.</st></p>
			<p><st c="15774">– Siz de söyleyin! </st><st c="15794">dedi.</st></p>
			<p><st c="15799">Uyduk Hoca’ya... </st><st c="15817">Herkes bize bakar, rezillik... </st><st c="15848">Dediği yere vardık. </st><st c="15868">Kadınlar Kırık Ali’yi görünce korkudan titreyerek,</st></p>
			<p><st c="15918">– Buyur ağam... </st><st c="15935">dediler.</st></p>
			<p><st c="15943">Bekir Hoca bunları yarıdan çok çıplak görmesiyle,</st></p>
			<p><st c="15993">– Tuuu size!.. </st><st c="16009">diye gürledi, bre Allahtan korkmazlar! </st><st c="16048">Türlü menhiyatı işler, fuhuş yapar, günah içinde yüzer, sonra da cenneti istersiniz. </st><st c="16133">Naaa!.. </st><st c="16141">Alırsınız cenneti!</st></p>
			<p><st c="16159">Kadınlar korktular büsbütün. </st><st c="16189">Hoca’yı bir koltuğa yıktık.</st></p>
			<p><st c="16216">– Bekir Efendi Amca hoşaf içer misiniz?</st></p>
			<p><st c="16256">– Gelsin!</st></p>
			<p><st c="16266">Bu kez bir şişe vişneli gazoza bir şişe de saf ispirtoyu katıp verdik. </st><st c="16338">Bir dikişte içti,</st></p>
			<p><st c="16355">– Elhamdülillah... </st><st c="16375">dedi.</st></p>
			<p><st c="16380">– Çabuk hocaefendiye bir kahve yapın!..</st></p>
			<p><st c="16420">Kırık Ali, kahvenin içine bir topak afyonu koydu ki, Hoca içip uyuşsun... </st><st c="16495">Ne uyuşması, Hoca afyonlu kahveyi içince bir azdı ki, bıçağı gören camus bile böyle olmaz. </st><st c="16586">Kırık Ali pek şaştı,</st></p>
			<p><st c="16606">– Arkadaş, bu topak afyon bir bölük eşkıya askerini uyutur, bu ne iş?.. </st><st c="16679">Allahın bir hikmeti... </st><st c="16702">dedi.</st></p>
			<p><st c="16707">Bekir Hoca, ev sahibi kadını çağırıp,</st></p>
			<p><st c="16745">– Boyunuzca günah işlersiniz hatun! </st><st c="16782">dedi. </st></p>
			<p><st c="16788">Kadın,</st></p>
			<p><st c="16794">– Allah affetsin, işleriz Hoca’m, dedi.</st></p>
			<p><st c="16834">– Peki nasıl işlersiniz?</st></p>
			<p><st c="16859">Kadın utandı, sustu. </st><st c="16881">Bekir Hoca bir daha gürledi:</st></p>
			<p><st c="16909">– Söylen, nasıl işlersiniz?</st></p>
			<p><st c="16937">– Erkek gelir, muhabbet ederiz.</st></p>
			<p><st c="16969">– Edin de görelim!.. </st><st c="16991">İşlediğiniz günahı görmemiz gerek...</st></p>
			<p><st c="17027">Kadının biri tef aldı eline, biri şarkıya oturdu, biri de biraz daha soyunup çiftetelliye başladı. </st><st c="17127">Hoca’ya bir kâse hoşaf sunuldu. </st><st c="17159">Bekir Hocadır bu.</st></p>
			<p><st c="17176">– Ya, yâr... </st><st c="17190">Medet hey! </st><st c="17201">diye ortaya fırlamaz mı!</st></p>
			<p><st c="17225">Bekir Hoca, o iri gövdesiyle göbek attıkça, evin tavanı, döşemesi sallanıyor. </st><st c="17304">Oyuncu kadın da coştu.</st></p>
			<p><st c="17326">– Aman Hoca’m yavaştan, polisler basacak!..</st></p>
			<p><st c="17370">– Polislerin de...</st></p>
			<p><st c="17389">– Duyulur Hoca’m...</st></p>
			<p><st c="17409">– Duyanların da...</st></p>
			<p><st c="17428">Hoca’ya kâseyle, bardakla, maşrapayla votkalı, alkollü hoşaf sunuluyor. </st><st c="17501">Bekir Hoca bunları bir dikişte bitirip, yeniden oyuna giriyor.</st></p>
			<p><st c="17563">– Hoca’m bir kahve?</st></p>
			<p><st c="17583">– Gelsin...</st></p>
			<p><st c="17595">Afyonlu kahveyi dayıyoruz.</st></p>
			<p><st c="17622">– Hoca’m bir cıgara?</st></p>
			<p><st c="17643">– Gelsin...</st></p>
			<p><st c="17655">Esrarlı cıgarayı dayıyoruz.</st></p>
			<p><st c="17683">– Hoca’m hoşaf?</st></p>
			<p><st c="17699">– Gelsin...</st></p>
			<p><st c="17711">Votkalı, ispirtolu, likörlü şurubu, şerbeti dayıyoruz. </st></p>
			<p><st c="17767">Uyuşup kalacağına büsbütün azıtıyor. </st><st c="17804">Artık azgınlığının nereye vardığını anlatamam...</st></p>
			<p><st c="17852">Gün ışırken evden çıktık, ama Bekir Hoca susmaz.</st></p>
			<p><st c="17901">– He heeeyt!.. </st><st c="17917">diye naralar vurdukça pencereleri açanlar bize bakıyor. </st><st c="17973">Bekçiler, polisler varsa da, Kırık Ali’yi görünce köşe başlarına sinip kendilerini gizleyerek bizi görmezden geliyorlar.</st></p>
			<p><st c="18093">Bizim eve varırken, Bekir Hoca artık iyice azdı. </st><st c="18143">Kırık Ali’ye ana avrat girişti. </st><st c="18175">Kırık Ali yalvarır:</st></p>
			<p><st c="18194">– Kurbanın olsun Kırık, etme Hoca’m...</st></p>
			<p><st c="18233">Bekir Hoca söz anlar gibi değil. </st><st c="18267">Derken Kırık Ali’nin tepesi atıp da hışım gibi bıçağı çekmez mi! </st><st c="18332">Vay bre aman, sen o Bekir Hocayı bir görsen arkadaş, herif bıçağı görünce, bir ejderha kesilip de o göbeği ile bıçağın sivrisine yürümesin mi? </st></p>
			<p><st c="18475">Kırık Ali’yi dersen,</st></p>
			<p><st c="18495">– Ben böyle bir namussuz görmedim, imdat!.. </st><st c="18540">diye kaçmaya başladı.</st></p>
			<p><st c="18561">Bekir Hoca bunu ayağından yakalayınca çaldı yere, vurdu yere, bindi ümüğüne...</st></p>
			<p><st c="18640">– Ulan ben seni öldürsem ne lazım gelir?.. </st><st c="18684">Memleket bir mikroptan temizlenir! </st><st c="18719">diye bağırıp biniyor tepesine.</st></p>
			<p><st c="18749">Bıçağı da kaptı Kırık Ali’nin elinden.</st></p>
			<p><st c="18788">– Ulan ben şimdi bunu senin nerene soksam?</st></p>
			<p><st c="18831">– Etme Hoca’m, eyleme Hoca’m... </st><st c="18864">Ocağına düştük...</st></p>
			<p><st c="18881">Kırık Ali nasılsa bunun altından sıyrılıp, tabanları yağladı, üç kopuğu da arkasından... </st><st c="18971">Kaçıp kurtuldular.</st></p>
			<p><st c="18989">Bekir Hocanın göğsü kalaycı körüğü gibi inip kalkıyor.</st></p>
			<p><st c="19044">Hoca’yı eve soktum, arkasından iteleyerek odadan içeri tıkıp, öylece yatağa attım. </st><st c="19128">Döşeğe düşünce sesi kesildi şükür. </st><st c="19163">İki gün öylece uyuyakaldı, iki gün, iki gece horultusu mahalleyi tuttu.</st></p>
			<p><st c="19234">Kırık Ali’ye gelince... </st><st c="19259">Memleketi titretmiş bir Kırık Ali olup da, elin günün içinde bir Bekir Hocadan dayak yemesiyle, arkadaşlarına,</st></p>
			<p><st c="19369">– Artık bize gurbet göründü, bu memleket haram... </st><st c="19420">Biz Hoca’ya saygımızdan içmedik. </st><st c="19453">Yoksa iki kadeh patlatsaydık bu iş böyle olmazdı ya... </st><st c="19508">Hoca, içkinin kuvvetine bizi kötüye düşürdü. </st><st c="19553">Raconumuz çok kötü bozuldu. </st><st c="19581">Eyvallah... </st><st c="19593">demiş, gitmiş. </st><st c="19608">Gidiş o gidiş...</st></p>
			<p><st c="19624">Olan biten rezilliği babama duyurmadık. </st><st c="19665">Ertesi gün öğleye doğru,</st></p>
			<p><st c="19689">– Kalkmadığına bakılırsa Bekir Hoca ya hasta, ya istihareye vardı, aman gürültü etmeyin... </st><st c="19781">diye babam evde çıt çıkartmadı.</st></p>
			<p><st c="19812">Bekir Hoca iki gün sonra uyandı, yüzünün rengi nuru kaçmış...</st></p>
			<p><st c="19874">Mahallemizin yaşlıları gelip Bekir Hocaya,</st></p>
			<p><st c="19917">– Kırık Ali kaçmış sayende Hoca’m, bir beladan kurtulduk... </st><st c="19978">dediler.</st></p>
			<p><st c="19986">Bekir Hoca, sakalını sıvazladı,</st></p>
			<p><st c="20018">– Biz onu iman kuvvetine kaçırdık... </st><st c="20056">dedi. </st></p>
			<p><st c="20062">Bekir Hoca dünyanın duasını aldı.</st></p>
			<p><st c="20095">O gün bugün babam benim tutumumu beğenmezse,</st></p>
			<p><st c="20140">– Acep Bekir Hocayı bir çağırsak mı ki... </st><st c="20183">der.</st></p>
			<p><st c="20187">Ben de korkumdan, o akşam yemeğini evde, babamla sofrada yerim.</st></p>
			<p><st c="20251">Benim bildiğim budur arkadaş, hiçbir zaman dinsizin hakkından imansız gelemez. </st><st c="20331">Yedi düvelin baş edemediği Kırık Ali’nin, bir Bekir Hoca iman kuvvetine hakkından geldi.</st></p>
			
			</section>
  <div id="charCountTotal" value="20419"></div></body>
</html>
