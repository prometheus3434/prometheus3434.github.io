<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Derin Saygılarımı Sunarım</st></h1>
			<p><span><st c="26">Y</st></span><st c="28">ataktan geç kalkmıştım. </st><st c="52">Güzel, temiz bir otelin tadını çıkarıyordum. </st><st c="97">İlkin tıraş oldum, sonra banyoya girdim. </st><st c="138">Telefon çaldı. </st><st c="153">Üstümden sular sızarak yatağın başındaki telefona gittim. </st><st c="211">Telefon eden otel kâtibi,</st></p>
			<p><st c="236">– Bir bey sizinle görüşmek istiyor efendim, dedi.</st></p>
			<p><st c="286">Çıplak ve ıslak olduğum için derim ürperdi. </st><st c="331">Islak tavuk gibi silkinip sordum:</st></p>
			<p><st c="364">– Kimmiş?</st></p>
			<p><st c="374">Anladığıma göre, otel kâtibi de benimle görüşmek isteyene kim olduğunu sordu, sonra bana,</st></p>
			<p><st c="464">– Hayranlarınızdanmış efendim. </st><st c="496">Sizinle telefonda görüşmek istiyor...</st></p>
			<p><st c="533">Herhangibirisi olsa, ya reddeder ya atlatırdım. </st><st c="582">Ama “hayranlarımdan” olunca durum değişiyordu. </st><st c="629">Sırtımdan baldırlarıma doğru bir titreme geçirdim. </st><st c="680">Bu titremeyle saçlarımdan sıçrayan su damlacıkları yine üstüme çiseledi.</st></p>
			<p><st c="752">– Verin telefonu, görüşelim. </st></p>
			<p><st c="782">Telefonda hayranımın sesini duydum:</st></p>
			<p><st c="817">– Hasan Beyefendi, zatıâliniz misiniz efendim?</st></p>
			<p><st c="864">Üüüü... </st><st c="873">Bir titreme daha geçirdim, ama bu kez soğuktan değil, şişinip kasılmaktan...</st></p>
			<p><st c="949">“Zatıâliniz”li konuşmaları hiç sevmem. </st><st c="989">Çünkü karşımızdaki bize ikidebir “zatıâliniz” dedikçe, biz de ona, ister istemez “bendeniz” demek zorunda kalırız.</st></p>
			<p><st c="1103">– Evet, bendenizim efendim...</st></p>
			<p><st c="1133">Kendi sesim bana bile yabancı geliyor.</st></p>
			<p><st c="1172">– Hasan Beyefendi, teşrifinizi duyar duymaz hemen koşup geldim. </st><st c="1237">Bendeniz hayranlarınızdan...</st></p>
			<p><st c="1265">Öyle üşüdüm ki dişlerim birbirine çarpıyor. </st><st c="1310">Bir de üst üste hapşırmaya başlamaz mıyım!</st></p>
			<p><st c="1352">– Estağfurullah efendim... </st><st c="1380">Hapşuu!.. </st></p>
			<p><st c="1390">Telefonun ağızlığını havluyla sildim.</st></p>
			<p><st c="1427">– Zatıâlinizi rahatsız etmiyorum ya...</st></p>
			<p><st c="1466">– Ha... </st><st c="1475">ha... </st><st c="1481">hapşuuu... </st><st c="1492">Hayır, ne münasebet...</st></p>
			<p><st c="1514">– Allaşkına... </st><st c="1530">Yoksa uyandırdım mı sizi? </st><st c="1556">Uyumuyordunuz ya?</st></p>
			<p><st c="1573">– Uyu... </st><st c="1583">hapşuuu... </st><st c="1594">Uyumuyordum...</st></p>
			<p><st c="1608">– Ah affedersiniz, sizi uyandırdım.</st></p>
			<p><st c="1644">– Hayır efendim, uyumuyordum... </st><st c="1677">Hapşuuu...</st></p>
			<p><st c="1687">– Siz beni tanımazsınız ama, biz sizi çok iyi tanıyoruz.</st></p>
			<p><st c="1744">– Teşekkür ederim.</st></p>
			<p><st c="1763">Kolumda, bacağımda, göğsümde tüy dipleri pürtük pürtük kabarmış.</st></p>
			<p><st c="1828">– Ha ha... </st><st c="1840">hapşuuu... </st></p>
			<p><st c="1851">– Lütfederseniz yemeği birlikte yiyelim. </st><st c="1892">Arkadaşlar da sizi bekliyorlar. </st><st c="1924">Şeref verirsiniz.</st></p>
			<p><st c="1941">– Estağfurullah...</st></p>
			<p><st c="1960">– Lütfedersiniz.</st></p>
			<p><st c="1977">– Mahcup ediyorsunuz.</st></p>
			<p><st c="1999">– Bizim için bahtiyarlık olur efendim.</st></p>
			<p><st c="2038">– Allah ömürler versin efendim.</st></p>
			<p><st c="2070">Hayatımda hiç böyle saray dalkavukluğu yapmamışımdır. </st><st c="2125">Tek adamın konuşması bitsin diye ona da katlandım.</st></p>
			<p><st c="2175">Adam, hayranlarımdan olduğundan “Yıkanıyordum, sonra konuşalım” diyemezdim. </st><st c="2252">“Kısa kesin” de diyemezdim, telefonu da kapatamazdım. </st><st c="2306">Onun için işte böyle tiril tiril titredim.</st></p>
			<p><st c="2348">Hayranım beni otelin salonunda bekleyecekti. </st><st c="2394">Kurulanıp giyindim, aşağı indim.</st></p>
			<p><st c="2426">Salonda ayrı ayrı oturan üç beş kişi vardı ama acaba hayranım hangisi? </st><st c="2498">Herhalde şu şık giyimli adamdır, belki şu iriyarı olanı...</st></p>
			<p><st c="2556">Resepsiyondaki görevliye sordum:</st></p>
			<p><st c="2589">– Beni arayan kim?</st></p>
			<p><st c="2608">– Gazete okuyan bey...</st></p>
			<p><st c="2631">İyice kırtıpil, süklüm püklüm biri... </st><st c="2670">Yanına gittim!</st></p>
			<p><st c="2684">Beni yukarıdan aşağıya küçümseyerek süzdü. </st><st c="2728">Anlaşılan onun da beni gözü tutmamıştı. </st><st c="2768">Telefonda çok saygılı konuşmasından pişman bir hali vardı. </st><st c="2827">Ama bikez konuşmaya saygılı başladığı için birden geri dönemiyordu. </st><st c="2895">Ayağa kalktı:</st></p>
			<p><st c="2908">– Ah efendim, ah beyefendiciğim... </st><st c="2944">Bilseniz, bizi nasıl bahtiyar ettiniz. </st><st c="2983">Çoktanberidir yolunuzu bekliyorduk. </st><st c="3019">Buyurunuz gidelim efendim.</st></p>
			<p><st c="3045">Beni öne geçirdi. </st><st c="3064">Kapılardan geçerken, bana kolaylık olsun diye kolumu okşar, sırtımı sıvazlar gibi oluyor, sonra bu davranışı saygıya aykırı olmasın diye vazgeçiyor. </st><st c="3213">Otelden çıktık.</st></p>
			<p><st c="3228">– Arkadaşlar Şehir Kulübünde. </st><st c="3259">Oraya gidelim emrederseniz.</st></p>
			<p><st c="3286">– Estağfurullah...</st></p>
			<p><st c="3305">– İsterseniz başka yere... </st><st c="3333">Nasıl emredersiniz?</st></p>
			<p><st c="3352">– Zatıâliniz bilirsiniz efendim.</st></p>
			<p><st c="3385">– Arzunuza kalmış efendim.</st></p>
			<p><st c="3412">Adam aşırı saygılı konuşmasıyla beni de Hacivatlaştırdı. </st><st c="3470">Soluma geçti, hem de biraz geriden yürüyor. </st><st c="3514">Neyse Şehir Kulübü uzakta değilmiş. </st><st c="3550">Kulübün lokanta salonuna geçtik. </st><st c="3583">Oturacağım sandalyeyi altıma sürdü. </st><st c="3619">Listeyi bana verdi:</st></p>
			<p><st c="3638">– Ne alırsınız içkilerden efendim?</st></p>
			<p><st c="3673">– Teşekkür ederim, gündüz içmem.</st></p>
			<p><st c="3706">Yemeye başladık. </st><st c="3724">Adamın aşırı saygısından öyle utanıyorum ki, dayak mı yiyorum, yemek mi, anladığım yok. </st><st c="3812">Yanımızdan geçen birinin kolundan tuttu, beni göstererek,</st></p>
			<p><st c="3869">– Bak, ne sürpriz!.. </st><st c="3891">dedi, şimdi beyefendinin kim olduğunu söylesem şaşarsın... </st><st c="3950">Hasan Bey...</st></p>
			<p><st c="3962">Öbür adam,</st></p>
			<p><st c="3973">– Tanımaz mıyım hiç efendim, tanımaz mıyım... </st><st c="4020">Maşallah, maşallah... </st><st c="4042">diyerek, sandalyeyi çekip yanıma oturdu. </st><st c="4083">Yani, sıkıntı birken iki oldu. </st><st c="4114">“Zatıâliniz”, “Bendeniz”, “Estağfurullah”, “Malumuâliniz...”, “Beyefendiciğim...”, “Arz ettiğim gibi...”</st></p>
			<p><st c="4218">Öyle bunaldım, sıkıntıdan patlayacağım.</st></p>
			<p><st c="4258">– O yazıları nasıl da yazıyorsunuz beyefendi, hayret valla... </st></p>
			<p><st c="4321">Pohpohlamaları hoşuma gitmiyor değil, gidiyor gitmesine, ama yine de sıkıldım. </st><st c="4400">Suratımda bir utangaç gülümseme. </st><st c="4433">Bu kez ikisi birden tutturdu:</st></p>
			<p><st c="4462">– Onlar yazılır şeyler değil efendim... </st><st c="4503">Bir şaheser herbiri... </st><st c="4526">O yazıları nasıl yazıyorsunuz?</st></p>
			<p><st c="4556">– Basbayağı yazıyorum işte...</st></p>
			<p><st c="4586">– Ne veludiyet efendim... </st><st c="4613">Maşallah... </st><st c="4625">O kadar çok nasıl yazılır? </st><st c="4652">Bunun sırrı nedir beyefendi?</st></p>
			<p><st c="4680">Onun sırrını bilsem de söylemem; söylersem, sanki onlar da hemen yazmaya başlayacaklar.</st></p>
			<p><st c="4768">– Efendim, bunun sırrı sıkıntı... </st><st c="4803">Bizim ev kalabalık... </st><st c="4825">Geçim de zor. </st><st c="4839">Ben de durmadan yazmak zorunda kalıyorum.</st></p>
			<p><st c="4880">– Hih hih hih... </st><st c="4898">Keh keh keh... </st><st c="4913">Hiç zorla yazılmış yazıya benziyor mu onlar?</st></p>
			<p><st c="4957">Öbürü de gülüyor:</st></p>
			<p><st c="4975">– Öyleyse Allah sizi hiç sıkıntıdan kurtarmasın... </st><st c="5027">Hah hah hah...</st></p>
			<p><st c="5041">– Allah sıkıntınızı daha da artırsın Hasan Beyefendi...</st></p>
			<p><st c="5097">Bikaç kişi daha geldi soframıza. </st><st c="5131">Sofra kalabalıklaştıkça benimle ilk tanışan da rahatlamaya başladı.</st></p>
			<p><st c="5198">– Ben, dedi, resmiyetten hiç hoşlanmam... </st><st c="5241">Müsaade ederseniz resmiyeti kaldıralım aradan...</st></p>
			<p><st c="5289">Hay Allah razı olsun...</st></p>
			<p><st c="5313">– Tabii, dedim, resmiyetin ne gereği var...</st></p>
			<p><st c="5357">Ondan sonra, Hasan Bey yerine, bana Hasan demeye başladılar. </st><st c="5419">Ama adımı ezberleyeceklermiş gibi, ikidebir Hasan, Hasan diyorlar...</st></p>
			<p><st c="5487">– Hasan...</st></p>
			<p><st c="5498">– Efendim?</st></p>
			<p><st c="5509">– Hani senin bir yazın vardı... </st><st c="5542">Ne yazıydı be! </st><st c="5557">Hani olursa bu kadar olur...</st></p>
			<p><st c="5585">Konuşma ilerledikçe daha da açıldılar.</st></p>
			<p><st c="5624">– Hasan’cığım...</st></p>
			<p><st c="5641">– Efendim?</st></p>
			<p><st c="5652">– O yazıları nasıl yazıyorsun be... </st><st c="5689">Bir daha anlat allaşkına...</st></p>
			<p><st c="5716">– Valla bilmem ki... </st><st c="5738">Yazıyorum işte. </st><st c="5754">Bizim işimiz bu... </st></p>
			<p><st c="5773">Gelenler arttı. </st><st c="5789">Masamıza bir masa daha eklediler.</st></p>
			<p><st c="5822">– Hasan yahu...</st></p>
			<p><st c="5838">– Efendim?</st></p>
			<p><st c="5849">– O demin anlattığını bir daha anlatsana n’olur. </st><st c="5899">Bu arkadaşlar da duysun.</st></p>
			<p><st c="5923">Beni buraya getiren, öbürlerine göre onunla samimiyetimiz beş on dakika daha eski olduğundan, yeni gelenlere benim reklamımı yapıyor:</st></p>
			<p><st c="6057">– Bu Hasan var ya, bu Hasan... </st><st c="6089">Siz onun böyle mıymıntı görünüşüne bakmayın... </st><st c="6136">Tanımayan biri, adam yerine bile koymaz. </st><st c="6177">Ama çok iyi yazardır yani...</st></p>
			<p><st c="6205">Bana döndü:</st></p>
			<p><st c="6217">– Hasan be!</st></p>
			<p><st c="6229">– Efendim?</st></p>
			<p><st c="6240">– Hani sen, inceleme için bir yazı yazmıştın, hatırladın mı?</st></p>
			<p><st c="6301">– Evet...</st></p>
			<p><st c="6311">– Ulan Hasan, ne yazıydı o be... </st><st c="6345">Vay anasını...</st></p>
			<p><st c="6359">İçlerinden birisi tarta tarta, sarsa sarsa, sözde ensemi okşadıktan sonra,</st></p>
			<p><st c="6434">– Yazar maşallah yazar... </st><st c="6461">dedi.</st></p>
			<p><st c="6466">– Ulan Hasan.</st></p>
			<p><st c="6480">– Efendim?</st></p>
			<p><st c="6491">– Ulan, o kadar yazıyı ne zaman yazıyorsun be... </st><st c="6541">Yuf! </st><st c="6546">Vay anasını...</st></p>
			<p><st c="6560">Benim yerime, oradan başka biri cevap verdi:</st></p>
			<p><st c="6605">– Yazar namussuz yazar...</st></p>
			<p><st c="6631">Bozuldum ama, hepsi de hayranlarım olduğu için sesimi de çıkaramıyorum.</st></p>
			<p><st c="6703">Biri sırıtarak yanağımı makasladı:</st></p>
			<p><st c="6738">– Zehir gibi yazıyor hergele...</st></p>
			<p><st c="6770">Dalga mı geçiyorlar, ciddi mi konuşuyorlar, onu da anlayamıyorum. </st><st c="6837">Anlasam, sanki ne yapacağım? </st><st c="6866">Hiç... </st><st c="6873">Bikez makas ateşine almışlar.</st></p>
			<p><st c="6902">Artık adımı bile söylemez oldular. </st><st c="6938">“Ulan”, “Hey!”, “Bana bak!”, “Hişt!” diye sesleniyorlar.</st></p>
			<p><st c="6994">– Ulan!</st></p>
			<p><st c="7002">Artık iyice kafam kızdı. </st><st c="7028">“Efendim?” diyemedim.</st></p>
			<p><st c="7049">– Ne var be! </st><st c="7063">diye bağırdım.</st></p>
			<p><st c="7077">– Sen o yazıları...</st></p>
			<p><st c="7097">– Ne olmuş?</st></p>
			<p><st c="7109">– Yazar valla... </st><st c="7127">Namussuzun geçenlerde bir yazısı vardı...</st></p>
			<p><st c="7168">Şöyle biraz ciddileşeyim de kendilerine gelsinler diye düşündüm. </st><st c="7234">Suratımı asıp kaşlarımı çattım, ama pozumu almaya kalmadan, biri enseme bir tokat patlatıp,</st></p>
			<p><st c="7325">– Hayt aslan beee!.. </st><st c="7347">diye bağırdı. </st></p>
			<p><st c="7361">Yanımdaki de boş böğrüme bir dirsek atıp,</st></p>
			<p><st c="7402">– Ulan alçak, döktürüyorsun be! </st><st c="7435">dedi.</st></p>
			<p><st c="7440">Yemek çoktan bitmişti. </st><st c="7464">Birden ayağa kalkıp, olabildiğim en büyük ciddiliğimle,</st></p>
			<p><st c="7519">– Müsaade ederseniz... </st><st c="7543">dedim. </st></p>
			<p><st c="7550">Koluma, elime, eteğime yapıştılar.</st></p>
			<p><st c="7584">– Yooo... </st><st c="7595">Kırk yılda bir elimize geçirmişiz, seni bırakır mıyız ulan...</st></p>
			<p><st c="7656">Biri yanağımdan makas aldı, biri suratımı okşadı, biri enseme vurdu, biri sırtımı sıvazladı...</st></p>
			<p><st c="7751">– Bırakın yahu, gideceğim! </st><st c="7779">diye bağırdım.</st></p>
			<p><st c="7793">– Bizi burda bırakıp gidersen dünyanın en alçak adamısın! </st></p>
			<p><st c="7852">Oturdum. </st><st c="7861">Durmadan yazılarımı övüyorlar ama ne övme... </st><st c="7906">Türk Ceza Kanununda “Madde-i mahsus tasrihi ile hakaret” dedikleri, işte bunların övgüleri!..</st></p>
			<p><st c="7999">Sululukları koyulaştıkça, beni buraya getiren, öbürlerine,</st></p>
			<p><st c="8058">– Yani o kadar da şişirmeyin ulan, dedi, yazıyor da ne yazıyor be...</st></p>
			<p><st c="8127">Başka biri,</st></p>
			<p><st c="8139">– Doğru, dedi, o kadar da büyütmeyelim, dünyada herkesin bir işi var, onunki de yazmak...</st></p>
			<p><st c="8229">– O kadarını babam bile yazar...</st></p>
			<p><st c="8262">– Yoksa vaktim yok... </st><st c="8285">Boş vaktim olsa...</st></p>
			<p><st c="8303">– O da bizim işimizi yapabilir mi bakalım... </st></p>
			<p><st c="8349">Sol boşluğuma bir dirsek atıp,</st></p>
			<p><st c="8379">– Hişt, bişey söylesene be... </st><st c="8410">Öyle değil mi ulan? </st><st c="8430">dedi.</st></p>
			<p><st c="8435">Artık sabrım taşmıştı. </st><st c="8459">İçimden “Ya Allah!” deyip, yaradana sığınarak solumdakinin suratı budur diye bir şamar çıkardım, sağımdakinin de ensesi budur diyerek bir şaplak indirdim, eh görseydiniz, siz de beğenirdiniz.</st></p>
			<p><st c="8650">– Tabii siz de yazarsınız ulan hergeleler! </st><st c="8694">diye bağırdım. </st></p>
			<p><st c="8709">Hep birden kahkahayı bastılar. </st><st c="8740">Biri,</st></p>
			<p><st c="8745">– Yok yahu, dedi, nerden yazacağım... </st><st c="8784">Bizimkisi laf işte! </st></p>
			<p><st c="8804">Başka biri,</st></p>
			<p><st c="8815">– Yahu, ben mektup bile yazamıyorum... </st><st c="8855">dedi.</st></p>
			<p><st c="8860">İki saati aşkın, biz o masada işte böyle şakalaştık sözde. </st><st c="8920">Sonra hep birlikte kalktık, beni otelime getirip bıraktılar.</st></p>
			<p><st c="8980">Gece ateşim 39,5’a yükseldi. </st><st c="9010">Gündüz, banyodan çıplak çıkınca üşütmüştüm.</st></p>
			<p><st c="9053">Ertesi sabah hastalandığımı öğrenince hepsi de odama geldi, çevremde pervane kesildiler. </st><st c="9143">Kimi hekim getirdi, kimi eczaneye koşup ilaç aldı.</st></p>
			<p><st c="9193">İki gün sonra beni uğurlamaya, bineceğim otobüse gelmişlerdi. </st><st c="9256">Ellerinde birer hediye paketi vardı. </st><st c="9293">Benimle yine, Hasan Beyefendi diye konuşuyorlardı. </st><st c="9344">Çok saygılı davranıyorlardı. </st><st c="9373">Otobüs kalkarken lokantada ençok sululuk yapan,</st></p>
			<p><st c="9420">– Hasan Beyefendi, bizleri gönülden çıkarmayınız... </st><st c="9473">dedi. </st></p>
			<p><st c="9479">Şimdi onların hepsiyle mektuplaşıyorum. </st><st c="9519">“Pek Sayın” yada “Sayın Üstat” diye başlayan mektupları “Derin saygılarımı sunarım” diye bitiyor.</st></p>
			
			</section>
  <div id="charCountTotal" value="9616"></div></body>
</html>
