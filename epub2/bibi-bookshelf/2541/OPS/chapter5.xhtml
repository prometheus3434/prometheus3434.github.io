<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Koşan Kazanıyor</st></h1>
			<p><span><st c="16">Y</st></span><st c="18">etmişiki yaşında ama hiç göstermiyor. </st><st c="56">Tek oğlu, ondan da tek torunu var. </st><st c="91">Yirmiiki yaşında cici bir kız olan torununun bir doktorla nişanlanması söz konusu olunca, oğluna da, gelinine de,</st></p>
			<p><st c="204">– Siz bu işe karışmayın, delikanlıyla ben konuşacağım, dedi. </st></p>
			<p><st c="266">Yaşlıydı ama, hiç de gerici, tutucu bir insan değildi, gençlerin çoğundan daha ilericiydi. </st><st c="357">Sevilir, sayılır, sözü dinlenirdi. </st><st c="392">Torunuyla evlenmek isteyen delikanlıyla baş başa konuşacaktı. </st><st c="454">Oğlu,</st></p>
			<p><st c="459">– Neler konuşacaksın baba? </st><st c="487">diye sordu.</st></p>
			<p><st c="498">– Sınava çekeceğim, dedi, bitek sorum var ona, başarılı cevap verirse alsın kızı...</st></p>
			<p><st c="582">Ne yaptılarsa delikanlıyla konuşmak isteğinden vazgeçiremediler. </st><st c="648">İhtiyara göre, gençlerin mutlu bir yuva kurabilmeleri için tek şart vardı. </st><st c="723">Torunuyla evlenecek olan gençte, bu şartın olup olmadığını öğrenmek istiyordu.</st></p>
			<p><st c="801">Oğlu,</st></p>
			<p><st c="807">– Ya o şart yoksa? </st><st c="827">dedi.</st></p>
			<p><st c="832">– O zaman evlenmesinler. </st><st c="858">Evlenip de başları derde gireceğine, evlenmesinler daha iyi...</st></p>
			<p><st c="920">Damat adayı, bir akşam eve geldi, saygıyla dedenin elini öpmek istedi. </st><st c="992">Dede elini öptürmedi, delikanlının elini sıktı. </st><st c="1040">Odada ikisi yalnızdılar. </st><st c="1065">Delikanlının utançtan yüzü kıpkırmızıydı, boncuk boncuk terlemişti.</st></p>
			<p><st c="1132">– Hoşgeldin delikanlı, dedi, bizim küçükle evlenmek istiyormuşsun. </st><st c="1200">Aranızda anlaşmışsınız, iyi, beğendim. </st><st c="1239">Sizin bileceğiniz iş...</st></p>
			<p><st c="1262">Delikanlı başı önünde, dinliyordu.</st></p>
			<p><st c="1297">– Koşar mısınız?</st></p>
			<p><st c="1314">Birdenbire sorulan bu sorudan şaşıran genç doktor,</st></p>
			<p><st c="1365">– Anlayamadım efendim! </st><st c="1389">dedi.</st></p>
			<p><st c="1394">– Koşar mısın? </st><st c="1410">Yani koşucu musun? </st><st c="1429">İyi koşar mısın?</st></p>
			<p><st c="1445">Tozpembe tenli, toparlak yüzlü, yumuşak, tombul bir delikanlı olan doktor, nasıl cevap verirse memnun edeceğini dedenin yüzünden kestirmeye çalıştı.</st></p>
			<p><st c="1594">En iyisi doğrusunu söylemekti:</st></p>
			<p><st c="1625">– Spora çalışmadım, atlet değilim, ama gerekince ben de herkes gibi koşarım.</st></p>
			<p><st c="1702">İhtiyar kaşlarını çattı:</st></p>
			<p><st c="1727">– Yooo... </st><st c="1738">Olmaaaz! </st><st c="1747">Herkes gibi koştun mu hapı yuttun demektir. </st><st c="1791">Herkesten çok koşacaksın ki paçayı kurtarasın...</st></p>
			<p><st c="1839">Delikanlı düşünüyordu; bu “koşmak” bir sembol olsa gerekti ama, hangi anlama çekeceğini bilemiyordu.</st></p>
			<p><st c="1940">– Koşmaya gayret ederim efendim.</st></p>
			<p><st c="1973">– Gayretle olmaz, hızlı koşacaksın, çok hızlı...</st></p>
			<p><st c="2022">Kısa süren bir konuşmadan sonra dede, oğluyla gelinine kararını bildirdi:</st></p>
			<p><st c="2096">– Olmaz!..</st></p>
			<p><st c="2107">Genç doktor iyi huyluydu, çalışkandı, zengindi. </st><st c="2156">Kolay bulunur bir koca değildi. </st><st c="2188">Üstelik kızla da anlaşmışlardı. </st></p>
			<p><st c="2220">İhtiyar,</st></p>
			<p><st c="2228">– İyi koşamadıktan sonra bütün bunlar kaç para eder, dedi, saydıklarınızın hiçbiri olmasın da, yeter ki iyi koşsun...</st></p>
			<p><st c="2346">Dedenin uygunluğu olmadan evlenemeyeceğini anlayan doktor, bikez daha onunla konuşmak istedi. </st><st c="2441">İkincisinde, ilk konuşmasının utangaçlığı kalmamıştı. </st><st c="2495">Yine bakışlarını yerden kaldırmadan,</st></p>
			<p><st c="2531">– Affedersiniz efendim, dedi, torununuza neden koşucu bir koca aradığınızı anlayamıyorum.</st></p>
			<p><st c="2621">İhtiyar gülerek,</st></p>
			<p><st c="2638">– Çok basit, dedi, anlatayım. </st><st c="2669">Ben iyi koşamadığım için çok belaya uğradım, başım dertten kurtulmadı. </st><st c="2740">1889 doğumluyum. </st><st c="2757">Onsekiz yaşında bir darülfünun talebesiyken, akrabalarımızdan bir genç hanımla birlikte yolda gidiyorduk. </st><st c="2863">İki ipsiz, yanımdaki kadına laf atmaya başladı. </st><st c="2911">Kendilerini terbiyeye davet ettim. </st><st c="2946">Bu sefer işi daha ileriye götürdüler, el sarkıntılığına da başladılar. </st><st c="3017">Baktım olacak gibi değil, “Ben sizi karakola şikâyet edeyim de görün!” dedim.</st></p>
			<p><st c="3094">Karakol yakın, hızlı hızlı karakola yürüdüm. </st><st c="3140">Demeye kalmadı, sarkıntılık eden o iki kişi bir koşu tutturup karakola benden önce gittiler. </st><st c="3233">İyi, kendi ayaklarıyla kapana girdiler. </st><st c="3273">Kaçacakları yerde karakola koşmalarındaki aptallığa ne dersin?</st></p>
			<p><st c="3335">Şikâyet için karakola girdim, içeri girer girmez, iki zaptiye kollarıma yapıştı. </st><st c="3417">O iki ipsiz, elleriyle beni gösterip, “Ruy-i Zemin padişahımız Sultan Abdülhamid Han efendimiz hazretlerine hâşâ, lisana alınmaz galiz küfürlerle hakarette bulundu. </st><st c="3582">Biz, sadık bendeleri dahi, şahitliğe geldik...” dedi.</st></p>
			<p><st c="3635">“Ne Abdülhamid’i, ne padişahı yahu?.. </st><st c="3674">Kim hakaret etmiş, bu nasıl iş?.. </st><st c="3708">Asıl ben bunlardan şikâyetçiyim. </st><st c="3741">Bunlar, yanımda bulunan ehl-i ırz ve ehl-i iffet bir kadına...”</st></p>
			<p><st c="3804">Her ne dedimse, dinletemedim. </st><st c="3835">Yıktılar beni falakaya, vur ha vur. </st><st c="3871">Bre aman, laf anlayan Müslüman beri gelsin! </st><st c="3915">Kime anlatırsın?.. </st><st c="3934">Falakaya çeken kolağasına yalvarıyorum:</st></p>
			<p><st c="3973">“Efendim, asıl şikâyetçi benim, padişahımız efendimize dil uzatmak ne haddime!.. </st><st c="4055">Ortada padişah lafı hiç yok. </st><st c="4084">Bu iki edepsiz, yanımda bulunan akrabamdan bir hanımın poposuna çimdik atıp...”</st></p>
			<p><st c="4163">Kolağası, hem vuruyor, hem de iki sopa arasında, “Biliyorum evladım,” diyor, “sana inanıyorum. </st><st c="4259">Ama ben ne yapayım, sen onlardan önce koşarak karakola gelip şikâyet etseydin, onları falakaya çekerdim. </st><st c="4364">Onlar senden önce karakola koştuklarından haklı çıktılar. </st><st c="4422">Ben ne yapayım!.. </st><st c="4440">Bir daha aklında olsun, bir şikâyetin olursa, karakola ilk koşan kazanır. </st><st c="4514">Anladın mı?.. </st><st c="4528">Elimden başka bişey gelmez!.. </st><st c="4558">Ben doğrusunu biliyorum ama, ne yapayım... </st><st c="4601">Besbelli, sende padişaha hakaret edecek surat yok ama, şimdi seni salıversem, ‘bir haini korudu’ diye gidip beni de ihbar ederler, mecburum seni dövmeye...”</st></p>
			<p><st c="4757">Böyle deyip deyip sopayı vuruyor.</st></p>
			<p><st c="4791">“Aman!.. </st><st c="4801">Ayağının altını öpeyim!..”</st></p>
			<p><st c="4827">Kolağası halime acımış, ağlıyor ama biyandan da, “Vazife evladım... </st><st c="4896">Erken gelseydin. </st><st c="4913">Ben ne yapayım! </st><st c="4929">Şimdi seni cezalandırmasam, padişahımız efendimize lisanen tecavüzde bulunan bir kimseyi himaye etti diye başımı derde sokarlar...” deyip yapıştırıyor.</st></p>
			<p><st c="5080">Bir hafta karakolda kaldım, oradan merkeze, oradan divanıharbe... </st><st c="5147">Hapisanelerde süründüm. </st><st c="5171">Bereket versin, 1908’de Meşrutiyet ilan olundu, padişah düşürüldü de, affa uğrayıp, “Yaşasın adalet, müsavat, hürriyet...” diye bağırarak canımı kurtardım.</st></p>
			<p><st c="5326">1910 yılında yirmi yaşında genç bir memurdum. </st><st c="5373">Kadıköy’den vapurla gelirken, vaktiyle saray jurnalcisi olduğunu bildiğim birisi, hürriyet aleyhine atıp tutmaya başlayınca tepem attı, “Efendi, susunuz!” dedim.</st></p>
			<p><st c="5534">Susmak ne demek, büsbütün azıttı.</st></p>
			<p><st c="5568">“Sizi şikâyet ederim!” dedim.</st></p>
			<p><st c="5598">Dinlemedi. </st><st c="5610">İskeleden çıkınca, en yakın karakola yöneldim. </st><st c="5657">Fakat jurnalci açıkgöz davranıp önümden koşmaya başladı. </st><st c="5714">Eski tecrübem olduğundan ben de koştum. </st><st c="5754">O daha hızla koştu. </st><st c="5774">Sokakta yarışa girdik. </st><st c="5797">O koşar, ben koşarım... </st><st c="5821">Aradabir onu geçiyorum ama, herif benden iyi koşuyor. </st><st c="5875">Karakoldan içeri daldığını gördüm. </st><st c="5910">Arkasından soluk soluğa ben de daldım, ama solumaktan konuşamıyordum. </st><st c="5980">Merkez amirine beni gösterdi, “İşte efendim, bu hain!” dedi, “Sadrazamımız devletlu Nazırımız Talat Paşa hazretlerine ağza alınmaz sözlerle hakarette bulundu. </st><st c="6139">Sükût etmek hissi vatanperveraneme giran geldiğinden, hamiyetime elvermedi, ben de koşup şikâyete geldim...”</st></p>
			<p><st c="6247">Bre aman!.. </st><st c="6260">Yahu, o konuşmada Talat Paşanın adı bile geçmedi. </st><st c="6310">Kime anlatırsın, karakola ondan önce gelmedim ki... </st><st c="6362">Kim karakola önce koşarsa o haklı!..</st></p>
			<p><st c="6398">Biz işin doğrusunu anlatıp beraat edinceye kadar birbuçuk yıl hapis yattık. </st><st c="6475">Neyse, arkadan Birinci Dünya Harbi patladı. </st><st c="6519">Kafkas cephesinde yaralandım, iki ay hava değişimi için Istanbul’a geldim. </st><st c="6594">Yolda bir adam yaralı ayağıma bastı, çok canım yandı, “Biraz dikkatli olun rica ederim!” dedim.</st></p>
			<p><st c="6689">Herif benden özür dileyeceğine küfüre, hakarete başladı. </st><st c="6747">Herneyse deyip yürüdüm. </st><st c="6771">Bu sefer arkamı bırakmaz, bir baş belası... </st><st c="6815">Herkesin içinde küfrediyor. </st><st c="6843">Baktım olmayacak, karakola gidip şikâyet edeyim dedim. </st><st c="6898">Benim ayağım yaralı olduğundan hızlı koşamıyorum. </st><st c="6948">Herif benden önce karakola giderse ben yandım. </st><st c="6995">Baktım herifi geçemeyeceğim, hiç olmazsa kaçıp kurtulayım dedim. </st><st c="7060">Demeye kalmadı, o çoktan karakola gidip şikâyet etmiş bile, iki polis arkamdan yetişti, “Ulan adaletin pençesinden nereye kaçıyorsun!” diyerek kollarıma yapışıp sürükleye sürükleye beni karakola soktular.</st></p>
			<p><st c="7264">Hem ayağıma basıp, hem küfreden adam, komisere beni gösterdi:</st></p>
			<p><st c="7326">“İşte bu efendim, hürriyet kahramanımız Enver Paşaya hâşâ huzurdan, küfretti.”</st></p>
			<p><st c="7405">Enver Paşa mı? </st><st c="7421">Yahu biz onun uğruna cephelerde can veriyoruz, hiç küfreder miyiz? </st><st c="7488">Hani adamla aramızda Enver diye bir laf geçse yüreğim yanmaz.</st></p>
			<p><st c="7549">“Efendim, asıl şikâyetçi benim... </st><st c="7584">Ben gaziyim... </st><st c="7599">Haklıyım ben!”</st></p>
			<p><st c="7613">Komiser, “Haklısın da neden kaçıyorsun?” dedi.</st></p>
			<p><st c="7660">“Ne yapayım, adam benden hızlı koşuyor, ayağım yaralı...”</st></p>
			<p><st c="7718">Anlatamadık, örfi idare mahkemesini boyladık. </st><st c="7765">Bir zaman da öyle süründük. </st><st c="7793">Yakamı kurtarıncaya kadar ne çektiğimi bir ben bilirim, bir de Allah...</st></p>
			<p><st c="7864">Derken Kurtuluş Savaşına girdik. </st><st c="7898">Ben İnönü Muharebelerinde bulundum. </st><st c="7934">Cumhuriyet ilan olundu çok şükür. </st><st c="7968">O zaman otuzbeş yaşımdaydım. </st><st c="7997">Bigün manavdan meyve aldım, adama on lira verdim. </st><st c="8047">Adam bana ikibuçuk liranın üstünü verdi.</st></p>
			<p><st c="8087">“On lira verdim” dedim.</st></p>
			<p><st c="8111">“Hayır, ikibuçuk...” dedi.</st></p>
			<p><st c="8138">Göz göre göre beni dolandıracak. </st><st c="8172">Baktım ağız kavgasıyla olmayacak, karakol da yakın, gidip şikâyet edeyim, dedim. </st><st c="8253">Eskiden ağzım yandığı için, tabanları kaldırıp koştum. </st><st c="8308">Manav benim koştuğumu görünce, tulumbacı koşusu tutturarak beni geçti, karakola benden önce daldı. </st><st c="8407">Ben de girdim. </st><st c="8422">Herif komisere, “Gazi hazretlerine sövdü efendim!” demez mi?</st></p>
			<p><st c="8482">“Kim? </st><st c="8489">Ben mi? </st><st c="8497">Hem de Gazi’ye!.. </st><st c="8515">Gazi Mustafa Kemal Paşaya!”</st></p>
			<p><st c="8542">Altı ay sürdü mahkeme... </st><st c="8568">Kurtuluncaya kadar akla karayı seçtim...</st></p>
			<p><st c="8608">1940 yılında bir resmi daireye işim düştü. </st><st c="8652">Memur bitürlü işimi yapmaz. </st><st c="8680">Git gel, git gel, bıktım. </st><st c="8706">Bigün de açıkça rüşvet isteyince, “Dur seni şikâyet edeyim de...” der demez aklım başıma geldi ama neye yarar, herif başladı koşmaya. </st><st c="8840">Bre aman... </st><st c="8852">Yaş bulmuş elliyi... </st><st c="8873">Gençken bile iyi koşamazdım, şimdi nasıl koşarım! </st><st c="8923">Kaçsam bitürlü, koşsam bitürlü... </st><st c="8957">Ben de başladım koşmaya, koş ha koş... </st><st c="8996">Karakol da uzak, düşüp bayılacağım. </st><st c="9032">Memurun arkasından karakola girdim ama, iş işten geçmiş...</st></p>
			<p><st c="9090">Memur, komisere, “Efendim,” dedi, “işte bu adam, millî şefimiz İnönü’ye hakarette bulundu.”</st></p>
			<p><st c="9182">Bre alçak, hiç olmazsa başka bişey söyle! </st><st c="9225">Ben hiç İsmet Paşaya, nasıl olur?..</st></p>
			<p><st c="9260">İşin yoksa sürün dur!</st></p>
			<p><st c="9282">“Efendim, rüşvet istedi, vermedik de ondan...” dedimse de, ne desen boş, bikez karakola o bizden önce koşmuş, haklı...</st></p>
			<p><st c="9401">Dünya kadar avukat parası döktüm de, zar zor kurtuldum.</st></p>
			<p><st c="9457">Neyse, çok şükür memlekete demokrasi geldi. </st><st c="9502">1951 yılındaydı. </st><st c="9519">Bigün baktım. </st><st c="9533">Amerikalı turistlerle bizim şoförlerden biri sokak ortasında dalaşıyor. </st><st c="9605">Nedir diye merak edip sokuldum. </st><st c="9637">Şoför, yabancı diye turistleri kazıklayacak. </st><st c="9682">Saatin yazdığından çok para istiyor. </st><st c="9719">Karakola gitsem şoför arabayı sürüp, yine benden önce karakola gidecek. </st><st c="9791">Taksinin numarasını aldım, ama şoför de gördü. </st><st c="9838">Görünce yakındaki karakola doğru koşmaya başladı. </st><st c="9888">Ben de arkasından koştum. </st><st c="9914">Hem koşuyorum, hem “Allahını seven şunu tutsun!” diye bağırıyorum.</st></p>
			<p><st c="9980">Tutan mutan olmadı; şoför daldı karakola:</st></p>
			<p><st c="10022">“Reisicumhur hazretlerine ağız dolusu sövdü efendim.”</st></p>
			<p><st c="10076">“Vay, Reisicumhur Celal Bayar’a söversin ha!..”</st></p>
			<p><st c="10124">Azkalsın hapislerde çürüyecektim. </st><st c="10159">Neyse, türlü beladan sonra ondan da kurtuldum.</st></p>
			<p><st c="10205">Hiç unutmam, 1960 yılı. </st><st c="10230">Bir sabah, evin kapısında bir sokak satıcısından patlıcan alıyorum. </st><st c="10298">Patlıcan heryerde yetmiş kuruş, satıcı yüzelli kuruş deyince, her nasılsa ben de, “Karaborsacılık yapıyorsun, seni şikâyet ederim!” demiş bulundum.</st></p>
			<p><st c="10445">Hay dilim tutulsaydı da diyemez olsaydım. </st><st c="10488">Herif sırtında küfeyle karakola koşmaya başladı. </st><st c="10537">Ben de ayağımda terlik, sırtımda pijama arkasından... </st><st c="10591">Eh, benim yaşım geçmiş, ne de olsa onun gibi koşamıyordum. </st><st c="10650">Adam benden önce mahalle karakoluna daldı. </st><st c="10693">Ben içeri girip komisere, “Efendim...” demeye kalmadan, satıcı, “İşte bu adam,” dedi, “Başbakanımız Adnan Menderes’e küfretti.”</st></p>
			<p><st c="10820">Artık insanın burasına geliyor, neredeyse, “Ettim ulan, ne olacakmış!” diye bağıracağım.</st></p>
			<p><st c="10909">Ben her ne kadar, “Menderes’in lafı olmadı, patlıcan... </st><st c="10966">Karaborsa... </st><st c="10979">Filan,” dediysem de mahkemeyi boyladık. </st><st c="11019">Az daha bu yaştan sonra mahkûm olacakken, ihtilal oldu da çok şükür kurtulduk.</st></p>
			<p><st c="11097">Geçen gün yolda giderken, bir adam birden önümde koşmaya başlamaz mı? </st><st c="11168">Evet, aramızda bişey geçmedi, ben adamı tanımam ama, koşmasını hiç beğenmedim. </st><st c="11247">İnsanların bu zamanda neye kızıp, neye sinirlendiği bilinmiyor. </st><st c="11311">Belli ki gidip beni karakola şikâyet edecek; beni etmese bile başka birini edecek, birinin canını yakacak.</st></p>
			<p><st c="11417">Onun koştuğu taraftaki karakol uzak. </st><st c="11455">Ben hemen daha yakındaki karakola koştum, içeri girer girmez komisere, “Efendim,” dedim, “bir adam sayın Başkanımız Cemal Gürsel’e hakaret etti, şu yana doğru da kaçmaya başladı.”</st></p>
			<p><st c="11634">Adamı tutup karakola getirdiler.</st></p>
			<p><st c="11667">“İşte bu adam!” dedim.</st></p>
			<p><st c="11690">Adam, “Bırakın beni yahu, tireni kaçıracağım!” deyip duruyordu.</st></p>
			<p><st c="11754">Zavallı adam tirene yetişmek için koşuyormuş, ben nerden bileyim...</st></p>
			<p><st c="11822">Ee, ne yaparsın, o benden önce karakola koşsa haklı çıkacak. </st><st c="11884">Böyledir, karakola kim önce koşarsa o hak kazanır. </st><st c="11935">Onun için iyi bir koşucu olmayınca insanın başına olmadık belalar gelir, evin barkın yıkılır.</st></p>
			<p><st c="12028">Delikanlı,</st></p>
			<p><st c="12039">– Haklısınız efendim, dedi; bundan sonra her sabah antrenman yapar, koşucu olurum.</st></p>
			<p><st c="12122">İhtiyar,</st></p>
			<p><st c="12131">– Haaa, bak o zaman olur!.. </st><st c="12160">dedi.</st></p>
			
			</section>
  <div id="charCountTotal" value="12165"></div></body>
</html>
