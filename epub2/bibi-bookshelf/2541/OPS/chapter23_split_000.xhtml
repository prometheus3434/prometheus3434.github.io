<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ahenk Apartmanının Kapıcısı Ne Yapsın?</st></h1>
			<p><span><st c="39">A</st></span><st c="41">talarımız “ahrette iman, dünyada mekân” buyurmuşlar. </st><st c="94">Pek güzel buyurmuşlar. </st><st c="117">Bizim, dünyada mekân sahibi olacağımız yoktu. </st><st c="163">Bir ölümün acısı, bizim bir eve kavuşmamızın sevinci oldu. </st><st c="222">Bir yakınımız ahrette imanına kavuştu da, biz de ondan kalan mirasla dünyada mekân sahibi olabildik. </st><st c="323">Yani biz artık bu dünyada kira derdinden kurtulmuş mutlu azınlıktan biriyiz. </st><st c="400">Biz... </st><st c="407">Ama önce anlatmalıyım, biz, biz, deyip duruyorum, biz kimleriz? </st><st c="471">Biz, Altaylardan gelen erleriz, hepimiz gibi... </st><st c="519">Altaylardan nasıl göçebe geldikse, bugüne kadar yine öyle göçebe kalmışız. </st><st c="594">Yalnız bir fark var, o zaman at sırtındaymışız, şimdi otobüs, dolmuş baskısında... </st><st c="677">O zaman çadırdaymışız, şimdi kira köşelerinde... </st><st c="726">Oooh kendi malımız olan dairemize taşındık da rahata kavuştuk. </st><st c="789">Biliyor musunuz, bu kutsal mülkiyet, insanları birden değiştiriyor, terbiyeli, nazik yapıyor. </st><st c="883">Günün yirmidört saati, –çünkü uykusunda bile bağırarak sayıklar– bağırıp çağıran karım bile, kendi malımız olan apartman dairesine yerleştiğimizdenberi bir hanımefendi oldu ki, bağırıp çağırmayı bıraktı, neredeyse fısıldayarak konuşacak... </st><st c="1123">Sözlerini duymak için, elimi kulağıma boru yapıp burnuna kadar sokulmam gerekiyor. </st><st c="1206">Bana kırıta kırıta –ama çok terbiyeli kırıtıyor neme gerek– öyle bir “kocacığım”, “şekerim”, “canım” diyor ki, kutsal mülkiyetin etkisine, büyüsüne şaşıyorum. </st><st c="1365">Ailemiz, birbirleriyle hiç bağdaşamayacak yedi baş insandan oluşuyor: Evde kalmış üç kızım, bir hayta oğlum, hiç çiçek açmayan dikenli bir kaktüsüm, yani kaynanam ve sinir konservesi olmuş karım... </st><st c="1563">Ev sahibi olduktan sonra onu başkalarına, eskisi gibi, karım diye değil, eşim yada hayat arkadaşım diye tanıtıyorum. </st><st c="1680">Yedi kişilik mutlu bir aileyiz, mutlu aile yuvamızda yaşıyoruz. </st><st c="1744">Ailenin bugünkü sosyolojik tanımı, postacının mektuplarını aynı adrese getirdiği bitakım insanlar demektir. </st><st c="1852">Bizim ailemizi de birbirine bağlayan bağ, adres birliğidir.</st></p>
			<section>
			<h1><st c="1911">GELELİM KOMŞULARIMIZA</st></h1>
			<p><st c="1933">Yedi daireli bir blokta oturuyoruz. </st><st c="1970">Hepimiz oturduğumuz dairelerin sahibiyiz. </st><st c="2012">Biz taşındığımız zaman, apartmanın yalnız üç dairesi doluydu. </st><st c="2074">Birinci katın sokağa bakan dairesinde bir memur emeklisiyle karısı ve oğlu, üçüncü katta bir avukat, orta katta, bizim karşımızda da bir komisyoncu...</st></p>
			<p><st c="2224">Biz taşındıktan kısa bisüre sonra, bizim üstümüzdeki daireye bir radyocu, en üstteki çatı katına da muhasebeci geldi. </st><st c="2343">Apartmanın yedi dairesinden yalnız arkadaki alt dairesi satılmamıştı. </st><st c="2413">Orda da şimdilik kapıcı oturuyor, çünkü apartmana kapıcı dairesi yapılmamıştı. </st><st c="2492">Boş daire de satılınca, elbet kapıcı burdan çıkarılacak.</st></p>
			<p><st c="2548">Komşularımız içinde en önemlimiz Avukat’tı. </st><st c="2593">Çünkü, mesleğinin eşi bulunmaz bir uzmanı olduğu için, işsiz ve parasız kalması olanaksızdı. </st><st c="2686">Bir karıkocayı, iki komşuyu, iki arkadaşı, iki ortağı, aralarında hiçbir geçimsizlik, uyumsuzluk yokken, durup dururken birbirine düşürüp onları mahkemelik eder, iki yandan birinin avukatlığını alır, dava sonunda, durumu yine eski haline, yani davalı ve davacının ilişkilerini kendisinin bozmadan önceki normal durumuna getirip böylece iki yanı da memnun ederek arada kendisine de iş çıkarmış olurdu. </st><st c="3087">Vapurda, birbirlerini tanımayan iki yolcuyu kavga ettirip mahkemede barıştırmak ve birbirlerini tanımadıklarını onlara söylettirmek onun olağan işlerindendi. </st><st c="3245">Yani, çok iyi bir avukat olduğu için düzgün işleri önce karmakarışık eder, sonra eski düzgün haline getirerek işini yürütürdü.</st></p>
			<p><st c="3371">Emekli memurla karısı, apartmanın öbür dairelerinin içinde ve dışında olup bitenleri, orada oturanlardan çok daha iyi bilirdi. </st><st c="3499">Apartmana bütün girip çıkanları görebilmek için, özellikle alt kattaki daireyi satın aldıkları bence kesindir. </st><st c="3610">Karıkoca, apartmanın sokak kapısını gören pencere önünden hiç ayrılmazlar. </st><st c="3685">Şeker hastası olan emekli memur, sıkışıp helaya koşması gerekirse, mutfakta yada başka yerdeki karısını çağırıp pencere önündeki nöbet yerini ona devrettikten sonra ancak helaya gidip rahat edebilirdi. </st><st c="3887">Karısı çabuk yetişemezse, altına birazcık kaçırmak uğruna da olsa iyi bir asker gibi gözetleme yerindeki nöbetini karısına devretmeden bırakıp gitmezdi. </st><st c="4040">Bütün gün ve gece apartmanımızda neler olmuşsa, akşam eve dönerken yolumu kesen emekli komşumuzdan öğrenirdim. </st><st c="4151">Avukat’ın karısının sabahlara kadar kumar oynadığını, kadının hergün ne kadar para kaybettiğini, Muhasebeci’nin karısının bu üçüncü evliliği olduğunu, eski günlerin acısını çıkarmak için nafile namazı kılar gibi, Muhasebeci’nin karısını boyuna dövdüğünü, daha bunlara benzer bisürü çok gerekli bilgiyi ben hep bu emekli komşumdan öğrenmişimdir. </st><st c="4496">Her akşam, bütün komşulara apartmanın günlük raporunu verirdi.</st></p>
			<p><st c="4558">Bizim karşımızdaki dairede oturan Komisyoncu’ya gelince, ağzı var, dili yok, sessiz bir adam...</st></p>
			</section>
			<section>
			<h1><st c="4654">SİZİNKİ DAHA BÜYÜK</st></h1>
			<p><st c="4673">Yeni evimize taşındığımızın haftasında komşularımız, gülegüle oturun demek için bize konuk geldiler. </st><st c="4775">Sonra biz onlara gittik. </st><st c="4800">Daha sonra, bizden sonra taşınanlara gittik. </st><st c="4845">Onlar bize, biz onlara...</st></p>
			<p><st c="4870">Yaşamlarının yarısını, hatta üçte ikisini doldurduktan sonra ancak ev sahibi olabilmiş insanlardık; yani hepimizin mülk sahibi olmanın verdiği bu düzeydeki durumumuza uygun ciddiliğimiz vardı. </st><st c="5064">Daha doğrusu, ev sahibi olduktan sonra birden kutsal mülkiyetin verdiği bütün ciddiliği üzerimize takınmıştık. </st><st c="5175">Birbirimize karşı, olağanüstü ve olağandışı nezaket gösteriyorduk. </st><st c="5242">Eh, ne de olsa, kira köşelerinde sürünen, ev sahiplerinin ağız kokularını çeken kıytırık insanlardan değildik artık... </st><st c="5361">Elbette çok ciddi ve nazik olacaktık.</st></p>
			<p><st c="5398">Sabahları karşılaşınca birbirimize bir “Günaydın efendim” deyişimiz vardı ki, yedi göbekten soylu İngiliz lordları bile bu denli ağırbaşlı ve nazik olamazlardı. </st><st c="5560">Hiçbir kiracının bu denli terbiyelisi görülmemiştir. </st><st c="5613">Kutsal mülkiyetin bize verdiği soylu duygularla, birbirimizle aramıza mesafe koymasını da birden öğrenivermiştik. </st><st c="5727">Kiracılık günlerimizde olduğu gibi, komşularımızla senli benli olmuyor, birbirimize yılışmıyorduk.</st></p>
			<p><st c="5825">Yalnız, bir pazar günü bize konuk gelen komşumuz Komisyoncu, kutsal mülkiyet sahibi olmanın terbiyesini de, ağırbaşlılığını da bozuverdi.</st></p>
			<p><st c="5963">Bir pazar sabahı bize gelmişti. </st><st c="5996">Karşılıklı kahvelerimizi içtik, ama elbette ikimiz de kutsal mülkiyetin verdiği pozlardaydık. </st><st c="6090">Ben birara, gazeteyi almak bahanesiyle odadan çıkıp tuvalete gitmiştim. </st><st c="6162">–Çünkü, bir kat sahibi olmuş ciddi ve kibar adamın çişim var diye konuğunun yanından ayrılması ayıp olurdu.– Belki de kırkbeş yıldır dul olduğu için bütün erkek konuklarımızı kapının anahtar deliğinden gözetlemeyi huy edinmiş olan kaynanam, muslukta ellerimi yıkarken yanıma sokuldu: “Ay bu herif deli mi ne, cebinden bir ip çıkarmış, duvarları ölçüyor,” dedi. </st><st c="6523">Ben de anahtar deliğinden dikizledim. </st><st c="6561">Gerçekten de Komisyoncu, elinde uzun bir ip, duvarların arasını ölçüyor. </st><st c="6634">Merakla ben birden içeri girince o da birden elindeki ipleri toplamaya, toparlamaya çalıştıysa da, tıkıştırdığı cebinden ipler dışarı sarkıyordu ve böyle bir durum hiç de kutsal mülkiyet sahibi kibar bir insana yakışmıyordu.</st></p>
			<p><st c="6858">Bir bahaneyle ikinci kez dışarı çıkıp yine onu gözetledim. </st><st c="6918">Ben odadan çıkar çıkmaz, o da ipleri çıkarıp duvarların enini, boyunu, duvarlar arasını ölçmeye başladı. </st><st c="7023">Bu kez ipleri toparlamasına meydan vermeden içeri dalıp,</st></p>
			<p><st c="7079">– Ne yapıyorsunuz? </st><st c="7099">dedim.</st></p>
			<p><st c="7105">– Sizin ev bana daha büyük geldi de, ölçüyordum... </st><st c="7157">dedi.</st></p>
			<p><st c="7162">Oysa apartmanın bütün daireleri hep bir genişlik ve bir biçimdeydi. </st><st c="7231">Yalnız Muhasebecilerin oturdukları ve içkili saz salonuna çevirdikleri teras katı bizimkilerden genişti.</st></p>
			<p><st c="7335">– Peki, nasılmış, bizim kat daha mı geniş?</st></p>
			<p><st c="7378">– Ölçüyorum, aynı... </st><st c="7400">Ama gözüme sizin daire daha genişmiş gibi geliyor... </st><st c="7453">Üç kere ölçtüm, hep aynı... </st><st c="7481">Hayret!</st></p>
			<p><st c="7488">Demek o sessiz Komisyoncu bize çaktırmadan, bizim evi üç kere ölçmüş ve ruhumuz bile duymamış... </st><st c="7586">Ama yine de içi rahat etmedi. </st><st c="7616">Haftada ikiüç kez bize gelir, odaların genişliğini ölçer gizlice... </st><st c="7684">Ne yapsa ölçüye inanmıyor, bizim ev gözüne büyük görünüyor. </st><st c="7744">“Komşunun tavuğu komşuya kaz görünür” dediklerinden değil onunkisi... </st><st c="7814">Gerçek durum şu: Onun evi tıklım tıklım eşya dolu olduğu için odalarının hacmi küçük görünüyor. </st><st c="7910">Bizim evimizse tamtakır denilecek gibi bomboş olduğundan, bir göz aldanmasıyla bizim ev daha genişmiş gibi görünüyor. </st><st c="8028">Ama bu gerçeği sessiz Komisyoncu’ya hiç söylemedim. </st><st c="8080">Çünkü onun sık sık evimize gelip, bizden gizli odalarımızı, banyomuzu, mutfağımızı ölçmesi beni çok eğlendiriyordu. </st><st c="8196">Cebine tıkıştırdığı ipleri çıkarıp odalarımızı rahatça ölçebilmesi için ona fırsat veriyor, bahaneler uydurarak onu yalnız bırakıyordum. </st><st c="8333">Sonraları, Komisyoncu’nun bu merakının eğlencelik biyanı kalmadı ve benim başıma dert oldu. </st><st c="8425">Çünkü, kışkırttığı öbür komşuları da bizim evin onlarınkinden büyük olduğuna inandırmıştı. </st><st c="8516">Öbür komşular da bize gelip fırsat buldukça evimizin genişliğini ölçüyorlardı. </st><st c="8595">Bizim ev onlarınkinden genişse, daha geniş evi olanlarınkiyle aynı fiyata aldığım için kazıklanmış oluyorlardı, kulağıma gelenlere göre hem beni, hem de apartmanı yapan müteahhidi mahkemeye vereceklerdi. </st><st c="8799">Aynı bloktaki aynı ölçülerde yapılmış yedi daireden yalnız birinin daha geniş olamayacağını düşünemiyorlardı. </st><st c="8909">Kutsal mülkiyet tutkusu, zavallı mantıklarını yenmişti.</st></p>
			<p><st c="8964">Bigün yine Komisyoncu’yu, cebinden ipleri çıkarmış, bizim evi gizli gizli ölçerken suçüstü yakalayınca, artık dayanamayıp,</st></p>
			<p><st c="9087">– Sizin gibi, ev sahibi olmuş seviyeli bir kimseye, böyle hafiflikleri hiç yakıştıramıyorum... </st><st c="9183">dedim...</st></p>
			<p><st c="9191">Nasıl, iyi demiş miyim? </st><st c="9216">Bu sözüm üzerine hiç sesini çıkaramadı.</st></p>
			<p><st c="9255">Onu azarladığımın ertesi akşamı, kızlarımla karım ve kaynanam beni kuşatıp, daireyi satın aldığımız müteahhidi mahkemeye vermemizi, çünkü aynı parayla satın aldığımız halde, üstümüzde oturan Radyocuların dairesinin bizimkinden büyük olduğunu söylediler. </st><st c="9510">Böyle şeyin olamayacağını anlatmaya çalıştımsa da, beşi de ayrı ayrı ip yumakları çıkarıp, Radyocu’nun dairesini gizlice ölçtüklerini söylediler.</st></p>
			<p><st c="9655">– Yanlış ölçmüşsünüzdür, dedim.</st></p>
			<p><st c="9687">– Haydi birimiz yanlış ölçtük, beşimiz de yanlış ölçmüş olamayız ya...</st></p>
			<p><st c="9758">Orası öyle... </st><st c="9773">Ama, nasıl onların dairesi bizimkinden büyük olabilir?</st></p>
			<p><st c="9827">– Olmaz öyle şey, dedim, üst üste dairelerde oturuyoruz... </st><st c="9887">Dairelerimizin eni boyu bir...</st></p>
			<p><st c="9917">– Biz sana eni boyu bir değil mi dedik? </st></p>
			<p><st c="9958">Beşi birden,</st></p>
			<p><st c="9970">– Yüksekliği! </st><st c="9985">diye bağırdı.</st></p>
			<p><st c="9998">Banyonun tavanı, bizimkinden onüç santim daha yüksekmiş. </st><st c="10056">Büyük kızım diyordu ki:</st></p>
			<p><st c="10079">– Önce ben fark ettim... </st><st c="10105">Desturun helaya girmiştim... </st><st c="10134">Oraya buraya bakınırken tavan bana, bizimkinden yüksek göründü. </st><st c="10198">Sonra anneme söyledim, inanmadı. </st><st c="10231">O da helaya girip baktı...</st></p>
			<p><st c="10257">Karım devam etti:</st></p>
			<p><st c="10275">– Sonra hepimiz teker teker helaya girip baktık... </st><st c="10327">Vallahi bizimkinden yüksek... </st><st c="10357">Belki göz aldanmasıdır diye, bir de ölçtüm üstelik...</st></p>
			<p><st c="10410">– Peki, nasıl ölçtün? </st><st c="10433">Banyolarında merdiven mi var?</st></p>
			<p><st c="10462">– Yok canım, annemle birlikte girdik helaya... </st><st c="10510">Ben annemin sırtına çıkıp iple ölçtüm, nah işte ip, istersen sen de ölç...</st></p>
			<p><st c="10584">Kaynanam,</st></p>
			<p><st c="10594">– Önce ben girerim helaya, çıkmam... </st><st c="10632">Sonra arkamdan sen girersin, elini yıkamak bahanesiyle... </st><st c="10690">Ben sana omuz veririm... </st><st c="10715">dedi.</st></p>
			<p><st c="10720">Daha da neler... </st><st c="10738">Hiç böyle hafiflikler, bizim gibi kat mülkiyetine sahip insanlara yakışır mı?</st></p>
			<p><st c="10815">– Ya birisi görürse?</st></p>
			<p><st c="10836">– Ayol, kim görecek?.. </st><st c="10860">İkimiz de banyodayız, üstümüze gelecek değiller ya... </st><st c="10914">Baskın mı yapacaklar?</st></p>
			<p><st c="10935">Benim duraksadığımı görünce, o sıskacık kaynanam,</st></p>
			<p><st c="10985">– Taşıyamam sanıyorsan, hiç merak etme, taşırım seni... </st><st c="11042">dedi. </st></p>
			<p><st c="11048">O gece haber gönderip küçük kızımla Radyoculara oturmaya gittik. </st><st c="11113">Salonda çay içiyorduk. </st><st c="11136">Birara kaynanam gözden kayboldu. </st><st c="11169">Neden sonra karım yanıma sokulup,</st></p>
			<p><st c="11202">– Ayol hadisene, kadın seni iki saattir helada bekliyor... </st><st c="11262">diye fısıldadı.</st></p>
			<p><st c="11277">Kaynanam helada beni beklemeye dayanamayıp geldi salona, karşıma geçip kaş göz işaretleri yapmaya başladı. </st><st c="11385">Sonra çıktı salondan... </st><st c="11409">Baktım olacağı yok, ben de ellerimi yıkamak bahanesiyle arkasından banyoya girdiğimde, kaynanamı helada, sırtına binmem için iki büklüm olmuş buldum. </st><st c="11559">Atladım sırtına. </st><st c="11576">Elim tavana yetişmiyordu. </st><st c="11602">İşte ne olduysa o sırada oldu. </st><st c="11633">Kaynanama,</st></p>
			<p><st c="11643">– Biraz yukarı kalk! </st><st c="11665">deyip omuzlarına tırmanırken kendimi yerde buldum. </st></p>
			<p><st c="11716">Kırılan tuvalet aynasının şangırtısına koşanlar, kaynanamla beni hela taşının üstünde buldular. </st><st c="11812">İkimiz de yerdeydik, benim alnımdan kan sızıyordu.</st></p>
			<p><st c="11862">Daha ertesi sabah, emekli komşumuzla karısı, bu olayı bütün komşularımıza rapor etmişler:</st></p>
			<p><st c="11952">– Böyle utanmazlık ne görülmüş, ne duyulmuş... </st><st c="12000">Madem bir ahlaksızlık yapıyorsunuz, kendi evinizde yapsanıza... </st><st c="12064">Başka yer mi bulamadınız da komşunun helasına tıkıldınız, a iki gözü kör olasılar... </st><st c="12149">Herifin gözü dönmüş kardeş... </st><st c="12179">Sen, ihtiyar kadını sıkıştır helada... </st><st c="12218">Hem de misafirlikte, gözünün önüne getiriyor musun? </st><st c="12270">İhtiyar kadın da namusunu korumak için, aynayı damadı olacak kudurmuşun kafasına geçirince... </st><st c="12364">İkisini de yerde, hem de o biçim yakalamışlar...</st></p>
			</section>
			<section>
			<h1><st c="12412">KEDİNİZE SAHİP OLUN</st></h1>
			<p><st c="12432">Kutsal mülkiyet hakkının bizlere bağışladığı o büyük nezaket ve terbiyeyi ilk bozanlar, Komisyoncu’nun eşiyle Avukat’ın eşi oldu. </st><st c="12563">Genellikle kocasız kadınların orta yaşı geçip de artık koca bulma umudunu yitirdikleri zaman aşırı kedi sever oldukları bilinir. </st><st c="12692">Avukat’ın eşiyse, hem kocası, hem çocukları olduğu halde kedilere tutkun bir kadındı ve evinde üç kedi besliyordu. </st><st c="12807">Onun kedilerinden biri, Komisyoncu’nun bahçesindeki maydanoz ve dereotuların üstüne işemeye alışmıştı. </st><st c="12910">Apartmanın bahçesi hepimizindi ama, bahçede her daire için ayrı ayrı yerler bölünmüştü. </st><st c="12998">Santimi santimine eşit bölünmüş olan bu yerler, hiçbir haksızlık olmaması için kura ile her daireye verilmişti. </st><st c="13110">Komisyoncu bahçedeki yerine maydanoz, salata, nane, dereotu ekmişti. </st><st c="13179">İşte Avukatların kedisi, ille de gidip gidip nanelerin, maydanozların üstüne siğiyordu nedense...</st></p>
			<p><st c="13276">Kedi yüzünden daha önce de Avukat’ın eşiyle Komisyoncu’nun eşi arasında tatsız tartışmalar, sürtüşmeler, hatta küçük dalaşmalar olduysa da, bunların hiçbiri kutsal mülkiyete sahip olanların nezaket sınırlarını pek aşmamıştı. </st><st c="13502">Ev sahibi olduktan sonra aşırı titizleştiği pek belli olan Komisyoncu’nun eşi bütün gün temizlik tozlarıyla mutfağını, banyosunu ovar temizler, beyaz fayanslara bir tüy konsa, namusuna leke sürülmüş gibi sinirlenirdi. </st><st c="13720">Üstlerindeki katta oturan Avukatların kedileri de pis ayaklarıyla merdivenleri kirletiyordu. </st><st c="13813">Tartışma, “Kedinize sahip olun rica ederim!” uyarmasıyla başlamıştı. </st><st c="13882">Ama Avukat’ın eşi ne yapabilirdi? </st><st c="13916">Üst katta oturduğu için kedileri de elbet merdivenlerden inip bahçeye çıkacaktı. </st><st c="13997">“Kedileri torbayla pencereden aşağı sarkıtamam ya...” diyordu. </st><st c="14060">“Hem ne varmış kedilerimin patilerinde, tertemiz işte...”</st></p>
			<p><st c="14117">Ya kedilerin bahçede oynaşırlarken saksıların birini kırmaları... </st><st c="14184">Artık işte bu düpedüz mülkiyet hakkına bir tecavüzdü...</st></p>
			<p><st c="14239">– Çok rica ederim efendim, kedinize sahip olunuz.</st></p>
			<p><st c="14289">– Saksınızın yerine bir saksı alırım, merak etmeyiniz...</st></p>
			<p><st c="14346">– Merak eden yok efendim, ama kedileriniz hep bizim bahçe duvarlarımızda... </st><st c="14423">Bahçe duvarının sıvalarını kazıdılar... </st><st c="14463">Bu gidişle duvar diye bişey kalmayacak...</st></p>
			<p><st c="14504">– Bikez duvar yalnız sizin değil hepimizin...</st></p>
			<p><st c="14550">– Anlayamadım. </st><st c="14566">Neden hepimizin oluyormuş!.. </st><st c="14595">Daha neler, bari gelin de bizim salonun duvarları da bizim deyin... </st><st c="14663">Ben kendi duvarımın üstünde kedi istemem!..</st></p>
			<p><st c="14706">Kutsal mülkiyet, insanlara yüksek düzey sağladığı için, kedi yüzünden tartışmalar da sizli-bizli bir yüksek düzeyde sürerken, kedilerden birinin nanelerin, maydanozların üzerine işemeyi huy edinmesi, sessiz Komisyoncu’nun eşinin sabrını taşırmıştı artık...</st></p>
			<p><st c="14963">– Hanım, hanım, ya kedine sahip olursun ya ben onu ayaklarından tutar cart diye ikiye ayırırım...</st></p>
			<p><st c="15061">– Ha ha haaay... </st><st c="15079">Cart kaba kâğıt... </st><st c="15098">Güleyim bari... </st><st c="15114">Sen benim kedimin şeyine kurban ol...</st></p>
			<p><st c="15151">– Ah şimdi bayılacağım, ayol bu ne sokak karısıymış böyle... </st><st c="15213">Ayol, naneler hep kedi sidiği kokuyor diyorum, sen laf anlamaz mısın? </st><st c="15283">Geçen gün çorbaya koydum da misafirlere rezil oldum senin yüzünden... </st><st c="15353">Kedine sahip ol diyorum, işte o kadar...</st></p>
			<p><st c="15393">– Aaa bu karı delirmiş... </st><st c="15420">Vallahi delirmiş, şu deli karının zoruna bak... </st><st c="15468">Ayol, ben kedinin kıçına naylon torba dikemem ya...</st></p>
			<p><st c="15519">Bunlara benzer bikaç sert atışmadan sonra, iki kadın da kutsal mülkiyet sahibi olduklarını unutup kiracılık zamanlarından kalma alışkanlıkla birbirlerinin üzerine atıldılar, saç saça baş başa geldiler.</st></p>
			<p><st c="15721">Bu bayağı durum, aynı apartmanda oturan öbür komşuların da mülk sahipliği haysiyetlerine dokunmuştu. </st><st c="15823">Nasıl olurdu efendim? </st><st c="15845">Böyle bir apartmanda oturan insanlar, buraya geldikleri mahalledeki eski komşuları gibi nasıl kavga ederlerdi? </st><st c="15956">Bu kavga sırasında, orda benden başka erkek olmadığı için araya girmek zorunda kaldım: </st></p>
			<p><st c="16043">– Çok rica ederim hanımefendiler, siz ki böyle bir apartmanın sahibi bulunmaktasınız...</st></p>
			<p><st c="16130">Arkasını söylemeye zaman kalmadan, bu yarım söz bile hemen etkisini gösterdi. </st><st c="16209">İki hanım da birden silkinip silkelenip kendilerine geldiler ve yine kutsal mülkiyet hakkına sahip olanların düzeyinde “terbiye dairesi”ne girdiler. </st><st c="16358">Ama hiçbir zaman kedi yüzünden kavgaları bitmedi.</st></p>
			</section>
			<section>
			<h1><st c="16407">KAPICI PARASI</st></h1>
			<p><st c="16421">Kapıcı aylığı konusunda ilk zamanlar aramızda hiçbir anlaşmazlık yokken, bir ay başı, komşumuz memur emeklisi mızıkçılık etti. </st><st c="16549">Haksızlığa uğradığını iddia ediyordu. </st><st c="16587">Her daire kapıcıya ayda yirmi lira veriyorduk. </st><st c="16634">Emekli’yle karısı, alt kattaki dairede oturduklarına göre, apartmanın giriş ve merdivenlerini hiç kullanmıyorlardı. </st><st c="16750">Kapıcının da görevi temizlik olduğuna göre, kapıcıya az para vermeleri gerekirdi. </st><st c="16832">Kapıcıya iş de buyurmuyorlar, bakkala çakkala göndermiyorlar, her gerekeni çarşıdan pazardan kendileri alıyorlardı. </st><st c="16948">Çatı katında ve üst katta oturanların daha çok kapıcı parası vermeleri gerekirdi. </st><st c="17030">Çünkü onlar apartmanın bütün merdivenlerini kullanıyorlardı. </st><st c="17091">Kapıcı da ençok onların işi için yoruluyordu. </st><st c="17137">Emekli komşumuz, herhangibirimiz apartmanın dış kapısından girer yada çıkarken, sanki kendi kendine konuşurmuş gibi, ama bize duyurmaya çalışarak bağırıyordu:</st></p>
			<p><st c="17295">– Sosyal adalet yok mu? </st><st c="17320">Sokak kapısından dairemin kapısına kadar tastamam beş adım... </st><st c="17382">Beş adımlık yerin temizliği için ne diye ayda yirmi lira vereyim? </st><st c="17448">Haksızlıktır bu... </st><st c="17467">Biz merdivenleri kirletmiyoruz ki... </st><st c="17504">Ev mi aldık, yoksa başımıza bela mı?</st></p>
			<p><st c="17540">Kutsal mülkiyet hakkına sahip insanlar olarak, emekli komşunun laf atmalarını duymazdan geliyorduk. </st><st c="17641">Ama ne zaman ki, apartmanın giriş ve merdivenlerinde yanan otomatik elektrik parasından hissesine düşeni de vermek istemedi, işte o zaman kıyametler koptu.</st></p>
			<p><st c="17796">– Benim için girişte, sokak kapısında elektrik filan gerekli değil. </st><st c="17865">Bikez gece sokağa çıkmam, çıksam bile, üç adımlık yer, ben lambasız da kapımın yolunu bulurum...</st></p>
			<p><st c="17961">Kavga edecek kimseyi bulamasa gölgesiyle kavga eden kaynanamla karım, benim işte olduğum saatte, otomatik elektrik parası yüzünden Emekli ve karısıyla bir güzel kavga etmişler. </st><st c="18139">Öbür komşular da, çıkarlarımız ortak olduğu için, bizimkilerle birleşmişler. </st><st c="18216">Hep birden Emekli’yle karısına söylemediklerini bırakmamışlar. </st><st c="18279">Akşam ben eve geldiğimde, karım sinirli olduğu zamanlardaki gibi, başına çatkı çatmış, kaynanam da sinir belirtisi olarak durmadan geğiriyor ve kâfuru ile ovunuyordu. </st><st c="18446">Gündüzkü kavgayı ben onlardan dinledim. </st><st c="18486">“Nasıl iyi demiş miyim?”, “Nasıl ağzının payını vermiş miyim?” diye, Emekli’ye söylediklerini bana da anlatıp, bir karım, bir kaynanam, lafı birbirlerinin ağzından kaparak, isteri nöbetleri içinde ballandıra ballandıra kavgalarını anlatıyorlardı. </st><st c="18733">Böyle durumlarda, “İyi yapmamışsınız,” diyecek olsam, ikisinin birden benimle kavgaya başlayacaklarını bildiğim için, onlar, “Nasıl iyi demiş miyim?”, “Nasıl, ağzının payını vermiş miyim?” dedikçe, “Aman çok güzel demişsiniz, çok güzel yapmışsınız... </st><st c="18984">Dilinize sağlık... </st><st c="19003">Hay ağzını öpeyim, pek güzel söylemişsin...” diye, her evli erkek gibi, karıma ve kaynanama dalkavukluk ediyordum.</st></p>
			</section>
			</section>
  <div id="charCountTotal" value="19117"></div></body>
</html>
