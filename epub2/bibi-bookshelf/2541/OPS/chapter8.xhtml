<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Ben Hayatta Daima</st></h1>
			<p><span><st c="18">S</st></span><st c="20">ımsıkışık oturuyorduk; o gece Spor ve Sergi Sarayı iğne atılsa yere düşmeyecek kadar kalabalıktı.</st></p>
			<p><st c="117">Solumda, benim yaşımda gösteren tombul bir adam oturuyordu; konuşmalarından, yanında oturan çocuğun babası olduğunu anladım. </st><st c="243">Çocuğun terbiyeli bir lise öğrencisi olduğu, kılığından, yaşından, davranışlarından belliydi.</st></p>
			<p><st c="336">Önce güreş minderine Rus millî takımı çıktı, alkışlandı. </st><st c="394">Arkasından bizim takım çıkınca alkış, Spor Sarayını çınlattı. </st><st c="456">Çocuk da alkışlıyordu. </st><st c="479">Babası,</st></p>
			<p><st c="486">– Sakin ol, dedi, hayatta hiçbişeyin aşırısı iyi değildir. </st><st c="546">Bir insan, evladım, hayatta hiçbir zaman kendini ifrata kaptırmamalıdır; alkışlarken de öyle... </st><st c="642">Hayatta hiçbir zaman itidalden ayrılma!.. </st><st c="684">İtidal en iyi yoldur.</st></p>
			<p><st c="705">Tören başlamıştı. </st><st c="724">Güreşçiler karşılıklı birbirlerine armağanlar verirlerken, baba oğluna anlatıyordu:</st></p>
			<p><st c="807">– Bak oğlum, güreşlerin sonu alınıncaya kadar beklemek yok. </st><st c="868">Son güreşin bitmesine beş dakika kala hemen kalkarız. </st><st c="922">Erken kalkarsak, ancak otobüste yer bulabiliriz. </st><st c="971">Sona kalırsak, hem bu kalabalıkta eziliriz, hem de ne otobüs, ne otomobil bulabiliriz. </st><st c="1058">Çok da erken kalkmak olmaz. </st><st c="1086">Tabii güreş seyretmek için... </st><st c="1116">Müsabakalar bitmeden beş dakika önce kalkarız. </st><st c="1163">Ne çok erken, ne çok geç... </st><st c="1191">Hayatta hiçbir zaman ne önde olmalı, ne arkada kalmalı. </st><st c="1247">Başa geçmek iyi değildir, geride kalmak da... </st><st c="1293">Hayatta bir insan, ne geç, ne erken, tam zamanını bilmelidir.</st></p>
			<p><st c="1354">Adamın oğluna verdiği öğütler yüzünden mikrofonda konuşulanları anlayamadım. </st><st c="1432">Biraz sonra da güreşler başladı. </st><st c="1465">Ama babanın öğütleri bitmiyordu:</st></p>
			<p><st c="1497">– Bak, evden çıkarken pardösünü almadın. </st><st c="1539">Bir evlat hayatta daima baba sözü dinlemelidir. </st><st c="1587">Ben sana, “Yavrum, pardösünü al!” dedim. </st><st c="1628">Evet, evden çıkarken hava güzeldi. </st><st c="1663">Ama geceyarısı hava serinler. </st><st c="1693">Burada da terleyeceksin. </st><st c="1718">Dışarı çıkınca, haydi bakalım, soğukta ne yapacaksın?.. </st><st c="1774">Tabii hasta olursun... </st><st c="1797">Hayatta daima büyük sözü dinlemelidir.</st></p>
			<p><st c="1835">Yüksek sesle oğluna her konuda öğütler veren baba, birden bana döndü:</st></p>
			<p><st c="1905">– Bazı babalar, beyefendi, gittikleri yerlere çocuklarını götürmezler. </st><st c="1977">Gayet yanlış bir hareket... </st><st c="2005">Bir baba, hayatta daima, oğlu ile arkadaş olmalıdır. </st><st c="2058">Mesela ben, oğlumu bu güreşleri seyretmekten mahrum bırakmadım. </st><st c="2122">Çocuktur, herşeyi görüp öğrenmelidir. </st><st c="2160">Onun hatırı için kalktım, buraya geldim.</st></p>
			<p><st c="2200">Bu sırada birinci güreş bitmişti; ama adamın gevezeliğinden güreşin sonucunu anlayamadım, ikinci güreş başladı. </st><st c="2313">Salon çok sıcak olmuştu. </st><st c="2338">Çocuk ceketini çıkarıyordu.</st></p>
			<p><st c="2365">– Ne o, ceketini mi çıkarıyorsun? </st><st c="2400">Evet, çok sıcak oldu içerisi, çıkar ceketini. </st><st c="2446">Ama bikez bana sormalıydın...</st></p>
			<p><st c="2475">Oğluna böyle diyen adam, başını geriye çevirip arkasında oturana anlatmaya başladı:</st></p>
			<p><st c="2559">– Beyefendi, ben çocuğumun hiçbir arzusuna engel olmam. </st><st c="2616">Hayatta hiçbir zaman, babalar çocukların arzularına engel olmamalıdırlar; ancak yeter ki o arzu makul olsun. </st><st c="2725">Değil mi efendim? </st><st c="2743">Mesela oğlum ceketini çıkarıyor. </st><st c="2776">Mademki öyle istiyor, öyle olsun... </st><st c="2812">Yalnız...</st></p>
			<p><st c="2821">Çocuğuna döndü:</st></p>
			<p><st c="2837">– Bak oğlum, ceket çıkarmanın bir usulü vardır. </st><st c="2886">Ceket öyle gelişigüzel çıkarılmaz. </st><st c="2921">Çünkü, sen ceketini çıkarır, dizinin üstüne koyarsan, cebindekiler yere dökülebilir, senin de haberin olmaz. </st><st c="3030">Onun için ceketini çıkarırken, önce cebindekilere bakacaksın, cebinde olanları dökülmeyecek, düşmeyecek gibi yerleştirip ondan sonra ceketini çıkaracaksın. </st><st c="3186">Ben hayatta hiçbir zaman cebimdekileri iyice yerleştirmeden ceketimi çıkarmış değilimdir; onun için de hayatımda hiçbişeyimi ne düşürdüm, ne kaybettim...</st></p>
			<p><st c="3339">Adamın çenesinden içime fenalık geldi. </st><st c="3379">Oturacak başka biyer olsa, hemen oradan kalkacaktım. </st><st c="3432">Ama oturacak değil, ayakta duracak yer bile yoktu.</st></p>
			<p><st c="3482">Sağ yanımdakine,</st></p>
			<p><st c="3499">– Affedersiniz, bu ikinci güreş değil mi? </st><st c="3542">diye sordum.</st></p>
			<p><st c="3554">– Hayır, üçüncü güreş başladı.</st></p>
			<p><st c="3585">Ne seyrettiğim güreşi, ne hakemlerin söylediklerini anlayabiliyorum.</st></p>
			<p><st c="3654">Baba oğluna diyordu ki:</st></p>
			<p><st c="3678">– Susadın mı?.. </st><st c="3695">Bak, bu olmadı. </st><st c="3711">Hayatta insan daima, böyle biyere gelirken, evinden çıkmadan önce, suyunu iyice içmelidir. </st><st c="3802">Bir gazoz bişey değil... </st><st c="3827">İçersin, ne olacak... </st><st c="3849">Ama bak, terledin, buz gibi gazozu içince öksüreceksin. </st><st c="3905">Hayatta herşeyden önce sağlık gelir, herşeyin başı sağlık... </st><st c="3966">Olmaya devlet cihanda bir nefes sıhhat gibi. </st><st c="4011">Suyunu iç evinden öyle çık! </st><st c="4039">Bu sana ders olsun... </st><st c="4061">Gazozcu! </st><st c="4070">Gel bakayım, bir gazoz ver!</st></p>
			<p><st c="4097">Adamın çenesinden kurtulmak için oradan kalktım ama, kalabalıktan kıpırdayamadım bile, yine eski yerime oturmak zorunda kaldım.</st></p>
			<p><st c="4225">– Gazozu birdenbire içme oğlum! </st><st c="4258">Hiçbir zaman soğuk bişeyi birden içmemeli... </st><st c="4303">Sıcacık mideye, hele böyle terliyken, buz gibi gazoz girince, al işte hastalık... </st><st c="4385">Onun için daima yudum yudum içmeli, beş dakika durmalı, dinlenerek... </st><st c="4455">Hem de gazozu ısıt, sonra yut... </st><st c="4488">Ben hayatta hiçbir zaman dondurma gibi, gazoz gibi soğuk şeyleri birdenbire içmemişimdir; onun için de maşallah, demir olsa midem hazmeder.</st></p>
			<p><st c="4627">Of, puf diyorum ama, adam oralı değil. </st><st c="4667">Kim yendi, kim yenildi anlamadan dört güreş bitti, on dakika ara verildi. </st><st c="4741">Galiba çocuk helaya gitmek istedi. </st><st c="4776">Babası,</st></p>
			<p><st c="4783">– İşte bir yanlış daha, dedi, bu kalabalıkta helaya nasıl gideceksin? </st><st c="4854">Adım atılacak gibi değil ki... </st><st c="4885">İnsan hayatta daima ihtiyatlı olmalıdır. </st><st c="4926">Madem böyle biyere geliyorsun, burada saatlerce oturacağını düşünüp evinden çıkmadan önce hertürlü ihtiyacını göreceksin. </st><st c="5048">Çişini mişini et, öyle çık sokağa... </st><st c="5085">Ben hayatta hiçbir zaman aptesimi etmeden evden çıkmamışımdır. </st><st c="5148">Sen de öyle yap oğlum... </st><st c="5173">Peki şimdi ne olacak? </st><st c="5195">Helanın nerede olduğunu biliyor musun?.. </st><st c="5236">Gördün mü, bilmiyorsun... </st><st c="5262">İnsan hayatta herzaman için tedbirli olacak... </st><st c="5309">Böyle biyere girdin mi, önce helanın nerede olduğunu sorup öğreneceksin... </st><st c="5384">Haydi bakalım, git de ara bul!..</st></p>
			<p><st c="5416">Çocuk gitti. </st><st c="5430">Adam bana anlatmaya başladı:</st></p>
			<p><st c="5458">– Kimi babalar, çocuklarını böyle yerlere yalnız başlarına bırakırlar. </st><st c="5530">Hiç doğru değil... </st><st c="5549">Gece vakti çocukları eğlence yerlerine yalnız göndermek yanlıştır; ahlakları, terbiyeleri bozulur. </st><st c="5648">Ben hayatta çocuğumu hiç yalnız bırakmamışımdır.</st></p>
			<p><st c="5696">Başımı öbür yana çevirince, adam konuşmasının arkasını sol yanındakine anlatmaya devam etti:</st></p>
			<p><st c="5789">– Bir baba, oğlu ile arkadaş olmalıdır beyefendi. </st><st c="5840">Ben daima böyle yapmışımdır.</st></p>
			<p><st c="5868">Çocuk geldi. </st><st c="5882">Babası,</st></p>
			<p><st c="5889">– Geç kaldın, dedi, hayatta daima, biyere gittin mi çabucak işini yapıp döneceksin...</st></p>
			<p><st c="5975">Güreşler sürüyor, adam susmak bilmiyor. </st><st c="6016">Artık bu gevezeye dayanamayıp yanından kalktım, oturanların ayaklarına basarak, ayaktakileri ite kaka ordan uzaklaştım.</st></p>
			<p><st c="6135">Biraz sonra da güreşler bitti. </st><st c="6167">Adım adım dışarı çıkıyorduk. </st><st c="6196">Öğütçü adamın sesini arkamdan duydum. </st><st c="6234">Çocuk yoktu yanında. </st><st c="6255">Birden beni görüp,</st></p>
			<p><st c="6273">– Kayboldu, dedi.</st></p>
			<p><st c="6291">– Kim? </st><st c="6299">dedim.</st></p>
			<p><st c="6305">– Bizim çocuk kayboldu...</st></p>
			<p><st c="6331">– Merak etmeyin, koca delikanlı kaybolur mu, kapıda bekliyordur.</st></p>
			<p><st c="6396">– Hayır, beklemez.</st></p>
			<p><st c="6415">– Eve gelir öyleyse...</st></p>
			<p><st c="6438">– Gelmez... </st><st c="6451">Biliyorum, gelmez. </st><st c="6470">Bitti artık... </st><st c="6485">Benim yedi oğlum, dört kızım var, hepsi gitti, bir bu kalmıştı.</st></p>
			<p><st c="6548">– Bu kadar çocuk!.. </st><st c="6569">Maşallah, onbir çocuk!..</st></p>
			<p><st c="6593">– Hepsi bir kadından değil, dört kadınla evlendim. </st><st c="6645">Kadınlar gitti, çocuklar gitti... </st><st c="6679">Bir bu oğlum kalmıştı.</st></p>
			<p><st c="6701">– Şaşılacak şey, bu çocuk nasıl dayandı?</st></p>
			<p><st c="6742">– Bu, biraz şeycedir, nasıl söyleyeyim, biraz saf... </st><st c="6796">Onyedi yaşında, hâlâ bitürlü ilkokulu bitiremedi.</st></p>
			<p><st c="6845">Kapıdan çıktık, ayrılırken,</st></p>
			<p><st c="6873">– Güreşlerde kim yendi, allahaşkınıza dedi, bizimkiler mi galip, onlar mı? </st><st c="6949">Hiç anlayamadım...</st></p>
			<p><st c="6967">– Ben de anlayamadım, dedim, yarın sabah gazetelerden okur, öğreniriz.</st></p>
			
			</section>
  <div id="charCountTotal" value="7038"></div></body>
</html>
