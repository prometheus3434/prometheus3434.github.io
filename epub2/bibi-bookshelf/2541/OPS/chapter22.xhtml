<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Usta Paydosss!</st></h1>
			<p><span><st c="15">M</st></span><st c="17">urat Usta... </st><st c="30">Taşçılığa, duvarcılığa ne zaman başladığını bile hatırlamıyordu. </st><st c="95">İlk çocukluk anılarını, taşlar, tuğlalar, duvarlar, yapılar biçimlendiriyordu. </st><st c="174">Kulağında iz bırakan ilk ses mi? </st><st c="207">Çekiçlerin, keskilerin, yontulan taşlardan çıkardığı seslerdi. </st><st c="270">Gözünde yer eden ilk biçim mi? </st><st c="301">Temelden başlayıp bulutlara doğru yükselen yapı duvarlarıydı.</st></p>
			<p><st c="362">Anasını hiç bilmiyordu. </st><st c="387">Babasının, sonradan ona söylediğine göre, anası onu doğururken ölmüştü. </st><st c="459">Murat Usta’nın yaşamıyla babasınınki birbirine çok benziyordu. </st><st c="522">Babası da onun gibi öksüz büyümüş, ana yüzü görmemişti. </st><st c="578">Onların köyünün hemen bütün erkekleri, babadan oğula gelenek olarak büyük kentlerde taşçılık, duvarcılık yaparlar, kıştan kışa köye dönerlerdi.</st></p>
			<p><st c="721">Murat üç yaşına dek köyde, daha yakını olmadığından, bir uzak akrabasının yanında kalmıştı. </st><st c="814">Babası, üç yaşındayken Murat’ı alıp çalıştığı heryere onu da birlikte götürürdü. </st><st c="895">Babası bir yapıda çalışırken, Murat da taşların, duvarların, harçların arasında kendi kendine oynardı. </st><st c="998">Kendi kendine de sayılmazdı, çünkü çevresini dolduran taşlar, harçlar, malalar, keskiler, çekiçler onun arkadaşlarıydılar. </st><st c="1121">Bu araç gereçleri, o yaşlarında kendisini anlayan birer canlı varlık sanır, onlarla konuşurdu. </st><st c="1216">Sıcak yaz geceleri, babasıyla birlikte, yapı yerinde uyurlardı. </st><st c="1280">Babası köyüne dönmüyor, kışları da kentte geçiriyordu. </st><st c="1335">Murat da köye hiç dönmedi.</st></p>
			<p><st c="1361">Sahnede doğup büyümüş, anababadan tiyatro adamları vardır ya, Murat da işte böyleydi. </st><st c="1448">Sahnede değil ama, taşların, duvarların arasında büyümüştü. </st><st c="1508">Babası gibi, dedesi de, dedesinin babası da hep taşçıydılar. </st><st c="1569">Hep bu işin anılarını dinlerdi babasından... </st><st c="1614">Babasına öykünerek, o da taş yontmaya, harç karmaya, duvar örmeye çalışırdı. </st><st c="1691">Buyüzden küçücük elleri, yara bere izleriyle doluydu. </st><st c="1745">Tüm dünyasını, işte bu taşlar, tuğlalar, harçlar, duvarlar dolduruyordu. </st><st c="1818">Başka bir deyişle, onun için dünya demek, taş yontmak, taşlara biçim vermek, duvar örmek, yapı kurmaktı.</st></p>
			<p><st c="1922">Büyüdükçe, taşa, tuğlaya, duvar örüp yapı kurmaya olan tutkusu da arttı. </st><st c="1996">Çocukluğunun taşlardan kurulu bu oyun dünyası, gittikçe, yine taşlardan kurulu bir gerçek dünyaya dönüşüyordu. </st><st c="2107">Oyun olsun diye çekiç sallamaktan, yaralı bereli elleri daha küçük yaşta nasır bağlamıştı. </st><st c="2198">Bigün oynarken yapı iskelesinden düşüp başı yarıldı. </st><st c="2251">Bigün de kazılmakta olan temelin toprak yığını üstüne göçtü, zorlukla kurtarıldı. </st><st c="2333">Sol elinin başparmağı, iki büyük taş arasında sıkışıp ezildi. </st><st c="2395">Bigün de yarı beline dek kireç kuyusuna düştü.</st></p>
			<p><st c="2441">Onun taşlarla, yapı araç gereçleriyle olan ilişkisi, bir aile içinde bireylerin birbirleriyle olan ilişkilerine benziyordu. </st><st c="2566">Bu ilişkiler zaman zaman mutluluk getirse de, zaman zaman da üzücü olaylarla doluydu. </st><st c="2652">Herzaman taşlarla, gönyeler, madırgalar, malalar, çekiçler, harçlarla iyi geçinemiyor, bir aile içinde olduğu gibi arada sırada onlarla kavga ediyordu. </st><st c="2804">Ama o böyle böyle, nasıl bir jonklör tabaklarla, halkalarla oynarsa, o da tıpkı seyircilerini şaşırtan bir usta jonklör hüneriyle taşlarla oynamaya başladı. </st><st c="2961">En sert taşlar bile, onun hünerli parmaklarına baş eğiyor, isteğine göre biçim alıyorlardı.</st></p>
			<p><st c="3052">Okula gidemedi. </st><st c="3069">Hatta, okula gitmeyi düşünemedi bile... </st><st c="3109">On yaşındayken babası bir iş kazasında ölünce, Murat’ın bu yeryüzünde, taşlardan, harçlardan, tuğlalardan başka hiçbişeyi, hiçkimsesi kalmadı. </st><st c="3252">Artık bu araç gereçleri arkadaşlarıymış, akrabalarıymış gibi görüyordu. </st><st c="3324">Öbür ustaların yanında biriki yıl boğaz tokluğuna getir götür işlerinde çalıştı. </st><st c="3405">Bu zanaat, sert, insafsız, yanlışı hiç affetmeyip çok acı ödeten bir zanaat olduğundan, Murat’ın yüz çizgileri de daha o yaşta derinleşip sertleşti, acılaştı. </st><st c="3564">Ondördüne bastığında, artık duvarcı çırağı olarak gündelik alıyordu. </st><st c="3633">Onaltı yaşında kalfa, biriki yıl sonra da yapı ustası olmuştu. </st><st c="3696">Ünü günden güne yayılıyordu. </st><st c="3725">Taşlarla konuşa konuşa, taşları da konuşturmaya başlamıştı.</st></p>
			<p><st c="3784">Askerliğinde de kışla duvarları ördü, büyük yapılara taşlar yonttu. </st><st c="3853">Askerliğini bitirince evlendi, ilk karısından niçin ayrıldığını, kendisinden başka bilen olmadı. </st><st c="3950">Ama dedikodulara, söylentilere bakılırsa karısı taşları sevmiyordu, yapılardan, duvarların güzelliğinden hiç mi hiç anlamıyordu da o yüzden Murat Usta’nın değerini bilememiş, onu aldatmıştı. </st><st c="4141">Kendisini aldattı diye karısını suçlamıyordu. </st><st c="4187">Yıllardır içlidışlı olduğu taşlar kadar sessiz, sert ve soğuk olduğunu, kendisi de biliyordu çünkü...</st></p>
			<p><st c="4288">İkinci kez evlendi. </st><st c="4309">İkinci karısı onu, yonttuğu taşlardan, kurduğu yapılardan, ördüğü duvarlardan kıskanıyordu. </st><st c="4401">Sık sık, “Sen işini benden çok seviyorsun,” diye, Murat Usta’yla didişir, çekişirdi. </st><st c="4486">Oysa Murat Usta, evlenip yalnızlıktan kurtulunca, yapılarını daha güzel, duvarlarını daha sağlam yapacağını sanmıştı. </st><st c="4604">İşiyle eşini, birbirinden ayrılmaz bir sevgide yüceltip birleştirmek istiyordu. </st><st c="4684">Yanıldığını çabuk anladı, ama bir taş soğukluğu ve sertliğiyle anlamaz görünüp dayandı. </st><st c="4772">Sonunda, ikinci karısı da ondan ayrıldı.</st></p>
			<p><st c="4812">Elli yaşındayken, ünü heryana yayılmıştı. </st><st c="4855">Büyük mimarlar, mühendisler, işleri hep ona vermek isterlerdi. </st><st c="4918">Yaralı bereli parmakları, nasırlı elleri, olağanüstü hünerliydi. </st><st c="4983">Yılların deneyimleriyle, yapı işlerinden iyi bir mühendis kadar anlardı. </st><st c="5056">Çünkü o, öğrenmenin en iyi yolundan geçip gelmiş, herşeyi yapa yapa öğrenmiş, işinin bütün kurallarını kendisi yeni baştan bulmuştu. </st><st c="5189">Mühendisler, mimarlar, ona işleri, büyük güven ve gönül rahatlığıyla bırakırlardı. </st><st c="5272">Öyle ki, kimi büyük yapılarda mühendisin, mimarın adı bile geçmez, halk bu yapılara, Murat Usta’nın işi derdi.</st></p>
			<p><st c="5382">İşinde hiç şakası olmayan sert huyundan ötürü, yanında yetişmiş ustalar ona korkulu bir saygı duyarlardı. </st><st c="5489">Biçok ustalar yetiştirmiş, onları da işlere salmıştı. </st><st c="5543">Yetiştirmeleri onu sayarlar, ama pek de sevmezlerdi. </st><st c="5596">Çünkü bu duvarcı ustası, yüksek bir duvar gibi hep önlerinde durur, aşılmaz ustalıklarıyla onları kendi gölgesinde bırakırdı.</st></p>
			<p><st c="5721">Altmış yaşındayken artık duvarcıların piri sayılıyordu. </st><st c="5778">Köprüler yaptı, üstünden insanların, hayvanların, taşların, hele kadınlarla çocukların geçtiğini gördükçe, gözleri sevinçle parlardı. </st><st c="5912">Büyük büyük biçok yapılar kurdu. </st><st c="5945">O yapılarda yaşayan, çalışan insanları gördükçe, içine sığmayan sevinci taşar, gözpınarlarında boncuk boncuk gözyaşı olurdu. </st><st c="6070">Onu ençok sevindiren, okul yapmaktı. </st><st c="6107">Yaptığı okulları sonradan gidip dışardan seyreder, ordaki çocukların seslerini, çığrışmalarını kendi içindeymiş gibi işitirdi. </st><st c="6234">Her yapıyı bitirdikten sonra büyük mutluluk duyardı. </st><st c="6287">Bütün yaşamında yalnız bikez yaptığı işten mutsuzluk duyduğu için, işi bitirmeden bırakmıştı. </st><st c="6381">Bu, bir cezaeviydi. </st><st c="6401">Belki cezaevi de gerekliydi, belki cellatlık da gerekliydi, ama o işleri başkaları yapsın... </st><st c="6494">Belki de gereksizdi... </st><st c="6517">Cezaevinin duvarlarını örerken, kendisini, içine gireceği ağı ören örümcek, kendine kapanacağı koza yapan bir böcek sanmaya başlamıştı. </st><st c="6653">Kendi mezarını yapar gibiydi, oysa yaşamak istiyordu... </st><st c="6709">Buyüzden, yaşamında ilk kez, aldığı bir işi bıraktı. </st><st c="6762">Bırakmasaydı, sevdiği işinden, güzelim taşlardan, duvarlardan nefret edecekti.</st></p>
			<p><st c="6840">Tatil günleri pekaz olmuştu, o günlerde de, meşk eden bir sanatçı gibi, durmadan taş yontar, yoksul evlerinin onarımına yardımcı olurdu. </st><st c="6978">Her tür taşın dilinden anlıyor, her tür taş da onun dilinden anlıyordu, sanki taşça konuşuyordu. </st><st c="7075">Pek seyrek, çalışmadığı tatil günleri olursa, gider eskiden kurduğu yapıları dışardan seyreder, orda yaşayanları, çalışanları görüp kendi kendine övünür, böbürlenirdi bile bile, ama hep kendi kendine...</st></p>
			<p><st c="7277">Bunca yapı kurmuştu da, kendine bir ev bile yapmamıştı. </st><st c="7334">Oysa parası vardı, yapabilirdi. </st><st c="7366">Neden yapmıyordu, bilinmez. </st><st c="7394">Belki, çok, çok büyük, çok, çok güzel ev yapmak isterdi kendine de ondan... </st><st c="7470">Belki, kendi evinde kendisini dışardan seyredip sevinemeyecekti de ondan... </st><st c="7546">Belki yapayalnızdı, yaşlanmıştı artık da ondan...</st></p>
			<p><st c="7595">Bu yapıları kuruyor diye insanların ona para vermelerine pek şaşıyordu, buna bunca yıldır bitürlü alışamamıştı. </st><st c="7708">Çünkü o, bütün bu işleri salt kendisi için, kendi beğenisi, kendi keyfi için yapıyordu. </st><st c="7796">Hem keyfini çıkarıyor, hem de üste para alıyordu. </st><st c="7846">Oysa mutluluğu için yapıyordu bu yapıları. </st><st c="7889">Zengin olsaydı, ona kendi isteğinde yapılar kurdursunlar diye, üste para bile verirdi sevine sevine... </st><st c="7992">Asıl korkunç olanı, ona günün birinde artık duvar ördürmemeleri, taş yontturmamaları, yapı kurdurmamalarıydı. </st><st c="8102">Yetmiş yaşındayken, acı acı düşünmeye başlamıştı. </st><st c="8152">Çünkü, korkusundan kimseye söylemediği ağrıları, sancıları, sızıları başlamıştı. </st><st c="8233">Eski gücü, çabası kalmamıştı. </st><st c="8263">O taşsız, duvarsız yaşayamazdı. </st><st c="8295">Duvarların, taşların da onsuz yaşayamayacağına inanıyordu, onları da canlı sayıyordu, bu parmaklar onlara da can veriyordu çünkü...</st></p>
			<p><st c="8426">Ağrıları çok arttığı bigün, onu eski çıraklarından biri zorla doktora götürmüş, doktor, böbreğinde taş olduğunu söylemişti. </st><st c="8551">Pekaz gülen Murat Usta kahkahayı bastı:</st></p>
			<p><st c="8590">– Hele doktor, dedi, benim böbreğimde taş olmayacaktı da ya ne olacaktı?</st></p>
			<p><st c="8663">Yetmişbeşinde doktora ikinci götürülüşünde, doktor,</st></p>
			<p><st c="8715">– Kireçlenme var... </st><st c="8736">dedi.</st></p>
			<p><st c="8741">Murat Usta, sanki hasta olmadığı söylenmiş gibi, keyifle gülümsedi.</st></p>
			<p><st c="8809">Yetiştirmeleri olan ustalar,</st></p>
			<p><st c="8838">– Murat Usta’m, gayrı çalışma, yeter, dinlen... </st><st c="8887">diyorlardı.</st></p>
			<p><st c="8898">Kıt katık da olsa geçinebilecek parası vardı, ama hâlâ çalışıyordu. </st><st c="8967">Sola eğik sırtı kamburlaşmıştı.</st></p>
			<p><st c="8998">Yetiştirmesi ustalarla, Murat Usta arasında, gizli bir rekabet de vardı. </st><st c="9072">Çünkü, yeniler, onun üstün baskısı altında eziliyorlardı. </st><st c="9130">Onlara açık açık,</st></p>
			<p><st c="9147">– Nerde Murat Usta, nerde şimdikiler... </st><st c="9188">denildikçe, elbet içlerinden ona çok kızıyorlardı.</st></p>
			<p><st c="9238">Onunkisi öyle bir ündü ki, onu gerçekten geçmiş, aşmış bile olsalar, yine onun şanı dillerde dolanacaktı.</st></p>
			<p><st c="9344">Yetmişsekiz yaşındayken, artık o ağır işte çalışamaz oldu. </st><st c="9404">Çekiç sallayacak, mala tutacak, taş kaldıracak gücü yoktu kollarında. </st><st c="9474">Saçları, posbıyıkları apak, beli de iki büklümdü. </st><st c="9524">Yetiştirmelerinin böbürlenmelerini duydukça gülümseyerek şöyle derdi:</st></p>
			<p><st c="9593">– Bilirim, hepsi de zorlu ustalardır. </st><st c="9632">Onları da ben yetiştirdim. </st><st c="9659">Ne var ki benim babam da duvarcıydı, dedem de, bütün soyum sopum da... </st><st c="9730">Onlar, on yıllık, yirmi otuz yıllık duvarcı, bense bin yıllık duvarcıyım...</st></p>
			<p><st c="9805">Kendi diliyle onlara, birikimin, kalıtımın ne demek olduğunu anlatıyordu. </st><st c="9880">Bin yıllık duvarcı Murat Usta’nın elbet bir geçilmezliği vardı, o ustalıkta aşılamaz bir duvarcıydı.</st></p>
			<p><st c="9980">Gün geldi, Murat Usta döşeğe serildi, yerinden kalkamaz oldu. </st><st c="10043">Kimi kimsesi yoktu. </st><st c="10063">Ama, eski çırakları olan günün ünlü yapı ustaları onu yalnız bırakmıyorlardı. </st><st c="10141">Muayene eden doktorlar söz birliği etmişlercesine,</st></p>
			<p><st c="10191">– Çok yaşamaz, ancak biriki günlük ömrü var... </st><st c="10239">diyorlardı. </st></p>
			<p><st c="10251">Oysa koca Murat Usta ölmüyordu. </st><st c="10283">Hiç durmadan sayıklıyordu:</st></p>
			<p><st c="10309">– Taş getir! </st><st c="10323">Tuğla ver! </st><st c="10334">Harç koy!.. </st><st c="10346">Taş getir! </st><st c="10357">Tuğla ver! </st><st c="10368">Harç koy!..</st></p>
			<p><st c="10379">Başında bekleyen ustalar, elbette çok üzgündüler; Murat Usta’nın onlara çok emeği, çok hakkı geçmişti. </st><st c="10483">Ama nasıl anlatmalı, sevinme değilse bile, artık miadı dolmuş bu ihtiyardan, altında ezildikleri onun ününün baskısından kurtulacakları için de, adı konmamış, anlatılmaz bir gizli duygu içindeydiler.</st></p>
			<p><st c="10682">Üç gün, beş gün, on gün, onbeş gün geçti, Murat Usta ölmedi, durmadan sayıkladı:</st></p>
			<p><st c="10763">– Taş getir, tuğla ver, harç koy!.. </st></p>
			<p><st c="10800">Gözleri kapalıydı ama sesi hâlâ sertti. </st></p>
			<p><st c="10840">Doktorlar, şaşıp şaşıp kalıyorlardı.</st></p>
			<p><st c="10876">Murat Usta’nın yetiştirmelerinden çok sevdiği bir usta vardı. </st><st c="10939">Uzak biyerde çalışıyordu. </st><st c="10965">Murat Usta’nın ağır hastalığını duyunca, işini bırakıp telaşla geldi. </st><st c="11035">Ustasının başına geldiğinde, hâlâ durmadan sayıklamaktaydı:</st></p>
			<p><st c="11094">– Taş getir, tuğla ver, harç koy!..</st></p>
			<p><st c="11130">Sesi kısılmıştı, yavaşlamıştı ama, yine de bir derinden sertliği vardı.</st></p>
			<p><st c="11202">Altı saattir başında bekleyen usta, Murat Usta’nın durmadan sayıklamasından nerdeyse çıldıracaktı.</st></p>
			<p><st c="11301">Yeni gelen usta, koca Murat Usta’nın, derisi kemiklerine yapışmış, şişkin damarlarla, yara bere izleriyle dolu, iri kemikli elini öptü. </st><st c="11438">Murat Usta, günlerdenberi hiçkimseyi tanıyamıyordu.</st></p>
			<p><st c="11489">– Taş getir, tuğla ver, harç koy!.. </st></p>
			<p><st c="11526">Yanındakilerden biri,</st></p>
			<p><st c="11547">– Bitürlü can veremiyor, ölemiyor zavallı... </st><st c="11593">dedi... </st></p>
			<p><st c="11601">Uzaktan gelen usta,</st></p>
			<p><st c="11620">– Böyle sayıkladıkça hiç ölemez... </st><st c="11656">dedi.</st></p>
			<p><st c="11661">Yerinden doğrulup, gözleri yaş içinde, koca Murat Usta’nın kulağına eğildi.</st></p>
			<p><st c="11737">– Taş getir, tuğla ver, harç koy!..</st></p>
			<p><st c="11773">Gözleri yaşlı genç usta, koca Murat Usta’nın kulağına seslendi:</st></p>
			<p><st c="11837">– Usta, koca Murat Ustaaa, paydoooos!..</st></p>
			<p><st c="11877">Murat Usta’nın sesi soluğu kesildi. </st><st c="11914">Artık paydos etmişti, bir daha hiç işbaşı yapmamak, bir daha hiç yorulmamak üzere... </st><st c="11999">Rahatça son paydosuna girdi, soluğu kesildi.</st></p>
			</section>
  <div id="charCountTotal" value="12043"></div></body>
</html>
