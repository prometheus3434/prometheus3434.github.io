<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Bütün Şık Erkekler Bizden Giyinir</st></h1>
			<p><span><st c="34">B</st></span><st c="36">itpazarı’ndaki eski elbisecilere giderken,</st></p>
			<p><st c="78">– Sana uygun elbise bulabileceğimizi hiç sanmıyorum, dedim. </st></p>
			<p><st c="139">Arkadaşım çok iriyarıydı.</st></p>
			<p><st c="164">Girdiğimiz bikaç eski elbisecide, gerçekten de ona uygun elbise bulamadık. </st><st c="240">Öğle yemeği de yemedik, simitle öğleyi geçiştirip bütün gün açı açına eski elbisecileri dolaştık durduk.</st></p>
			<p><st c="344">Akşama doğruydu, bir eski elbiseciye girdik; orda, arkadaşımın tam bedenine göre değilse de, eh azçok uyabilen elbiseler bulduk. </st><st c="474">Ama neyleyelim ki, arkadaşım hantallığına bakmayıp bir de giyim düşkünü olduğundan kendine uygun elbiseleri bile bitürlü beğenemiyordu. </st><st c="610">Kimisine ağı dar, paçası kısa, kimisine modası geçmiş diyordu.</st></p>
			<p><st c="672">Elbiseci çok sabırlı adammış, hiç usanıp yılmadan başka elbiseler çıkarıp giydiriyor, arkadaşım beğenmeyince de,</st></p>
			<p><st c="785">– Siz burada bir cıgara içinceye kadar terziye genişlettiririm... </st><st c="852">Paçaları uzattırırım... </st><st c="876">diyordu.</st></p>
			<p><st c="884">Eski elbiseciyle yardımcısı, sıra sıra askılara asılı elbiseleri indirdiler. </st><st c="962">Hepsini birer birer arkadaşımın üstünde denediler. </st><st c="1013">Bikaçı oldu arkadaşıma, ama o, yok rengi açık, yok rengi koyu, yok tek düğmeli ceket istemem, yok kumaşın çizgileri geniş diyerek hiçbirini beğenmedi.</st></p>
			<p><st c="1163">Eski elbisecideki sabra şaştım kaldım. </st><st c="1203">Mızmız arkadaşımla saatlerce uğraştığı halde hâlâ ona elbise satmak umudunu yitirmemişti. </st><st c="1293">Onlar uğraşıp dururken, ben elbiseciyi düşünüyorum. </st><st c="1345">Bunca uğraşıp didinme, satacağı eski elbiseden kazanacağı bikaç lira için olamaz; olsa olsa bu, ancak meslek aşkı olabilir. </st><st c="1469">Adam sanki inat etmişti, bir müşteriye elbise beğendirip satamamak, meslek haysiyetine dokunuyor gibiydi. </st><st c="1575">O sınırsız sabrı içinde diller dökerken, nasılsa birden sabrı taştı artık, arkadaşımın dar dediği bir pantolonu alıp da iki eliyle paçalarından tutup kızgınlıkla birden açınca, korkunç bir cayırtıyla pantolon ağından yırtıldı. </st><st c="1802">Lafı ağzında yarım kalan adam, hemen başka elbiseler çıkardı.</st></p>
			<p><st c="1863">Arkadaşım sonunda, kendine göre bir elbiseyi beğendi ama, onu da almaya parası çıkışmayınca, ben artık saatlerdir diller dökerek çırpınıp duran elbiseciye acıdığım için, arkadaşıma,</st></p>
			<p><st c="2045">– Bende para var, vereyim... </st><st c="2075">dedim.</st></p>
			<p><st c="2081">– Olmaz, borç parayla elbise alamam... </st><st c="2121">dedi.</st></p>
			<p><st c="2126">Bu söz üzerine, saatlerdir uğraşmaktan kan ter içinde kalmış olan adam, elbise satmak umudunu da tüm yitirdiğinden, birden, patladı:</st></p>
			<p><st c="2259">– Sizin elbise alacağınız yok, gönül eğlendiriyorsunuz... </st><st c="2318">Siz ne anlarsınız elbiseden...</st></p>
			<p><st c="2348">Bizi küçümsemekte haklıydı. </st><st c="2377">Hatta birara, arkadaşımın beğenmezliği karşısında, nerdeyse ağlayacak, saçını başını yolacak gibi olmuştu.</st></p>
			<p><st c="2483">Dükkândan çıktık, beş on adım gittik gitmedik, elbiseci arkamızdan koşup önümüzü kesti, çok nazikçe,</st></p>
			<p><st c="2584">– Bir dakika baylar, rica ederim buyurun dükkâna. </st><st c="2635">Siz çıkınca birden hatırladım, tam size göre beğeneceğiniz elbise var... </st><st c="2708">dedi.</st></p>
			<p><st c="2713">Az önceki tersliği kalmamıştı.</st></p>
			<p><st c="2744">Anladığıma göre, bu adam, dükkânına giren birine mal satamazsa bir hafta uyku uyuyamayanlardandı. </st><st c="2843">Arkadaşımı kolundan tutup, ama nazik nazik, sürüklercesine dükkâna soktu. </st><st c="2917">Ben de arkalarından gittim.</st></p>
			<p><st c="2944">Bir elbise çıkardı, ama elbise denecek yeri yok. </st><st c="2994">Arkadaşımın üstündeki elbise daha yeni sayılırdı, üstelik de küçük, ancak onbeş yaşlarında bir çocuk giyebilir.</st></p>
			<p><st c="3105">Arkadaşım elbiseyi görünce alayla güldü.</st></p>
			<p><st c="3146">– Amma da yaptın, yahu o bana olur mu? </st><st c="3186">Giyince düdük gibi kalırım. </st><st c="3214">Alay mı ediyorsun?</st></p>
			<p><st c="3232">– Estağfurullah beyim... </st><st c="3258">Siz giyin bikez... </st><st c="3277">Üstünüzde açılır. </st><st c="3295">Tam size göredir, uygundur. </st><st c="3323">Beğenmezseniz almayın... </st><st c="3348">Zorla değil ya...</st></p>
			<p><st c="3365">– Göz var, ölçü var... </st><st c="3389">Paçalarından ayaklarım bile geçmez.</st></p>
			<p><st c="3424">– Giymek de parayla değil ya beyim... </st><st c="3463">Hele giyin bir... </st></p>
			<p><st c="3481">Biyandan söylüyor, biyandan da yardımcısıyla birlikte, hemen hemen zorla arkadaşımın üstündekileri çıkarıyordu. </st><st c="3593">Sonra o dapdaracık, kısacık pantolonu zorlaya zorlaya giydirdi. </st><st c="3657">Pantolonun lime lime paçaları, arkadaşımın dizkapaklarından bir karış aşağısına ancak geliyor, kıllı baldırları görülüyor... </st></p>
			<p><st c="3782">Beni bir gülmedir aldı. </st><st c="3806">Elbiseci de,</st></p>
			<p><st c="3818">– Nasıl da üstünüze oturdu. </st><st c="3847">Tıpatıp... </st><st c="3858">Hem çok yakıştı... </st><st c="3877">Bir de ceketini giyin... </st><st c="3902">demez mi!</st></p>
			<p><st c="3911">Arkadaşım,</st></p>
			<p><st c="3922">– İstemez!.. </st><st c="3936">diye bar bar bağırıyordu.</st></p>
			<p><st c="3961">Birara, ellerini pantolonun ceplerine sokup, boy aynasının önünde dizlerini bükerek ayak burunları üstünde yaylanırken, birden yüzü değişti, yüz çizgileri tatlılaştı,</st></p>
			<p><st c="4128">– İşte tam bana göre bir pantolon... </st><st c="4166">Beğendim... </st><st c="4178">Şunun ceketini de verin bakayım... </st><st c="4213">dedi.</st></p>
			<p><st c="4218">Ceketin kolları, arkadaşımın bileklerinden, pazularından geçmediği için, zorlaya zorlaya giydirirlerken ceket yer yer söküldü. </st><st c="4346">Eteği, belinin üstünde, kol ağızları pazularında, iliklenmiyor da...</st></p>
			<p><st c="4414">Arkadaşım, sağ elini pantolon cebinden hiç çıkarmadan, aynadan kendisine bakıp,</st></p>
			<p><st c="4494">– Çok güzel oldu... </st><st c="4515">dedi. </st></p>
			<p><st c="4521">Elbiseci,</st></p>
			<p><st c="4530">– Kumaşı da İngiliz kupon... </st><st c="4560">dedi.</st></p>
			<p><st c="4565">– Belli...</st></p>
			<p><st c="4576">– Ya dikiş? </st><st c="4589">Birinci sınıf işçiliği var...</st></p>
			<p><st c="4618">– Evet...</st></p>
			<p><st c="4628">– Hokka gibi de oturdu. </st><st c="4653">Ismarlama diktirseniz, böyle düşmez... </st><st c="4692">Hem de daha yepyeni...</st></p>
			<p><st c="4714">Peki, bu benim sersem arkadaşım, pantolonun kıçındaki yamayı da mı görmüyor? </st></p>
			<p><st c="4792">Dayanamayıp,</st></p>
			<p><st c="4804">– Yamalı yahu... </st><st c="4822">dedim.</st></p>
			<p><st c="4828">Arkadaşım, adamdan önce davranıp elbiseyi savundu:</st></p>
			<p><st c="4879">– Yama değil o, sen ne anlarsın elbiseden... </st><st c="4925">Stili öyle, şimdi moda...</st></p>
			<p><st c="4950">Elbiseci,</st></p>
			<p><st c="4960">– Gülegüle giyin, gülegüle eskitin... </st><st c="4999">dedi.</st></p>
			<p><st c="5004">Arkadaşım yine yaylandı mı, ne yaptıysa pantolonun ağı cart diye sökülmesin mi? </st></p>
			<p><st c="5085">Elbiseci,</st></p>
			<p><st c="5094">– Çıkarın hemen diktireyim... </st><st c="5125">dediyse de, arkadaşım,</st></p>
			<p><st c="5147">– Yok kalsın, böyle daha iyi... </st><st c="5180">dedi.</st></p>
			<p><st c="5185">İşte o zaman, sağ elini pantolonun cebinden neden hiç çıkarmadığını, neden birden yumuşadığını anladım.</st></p>
			<p><st c="5289">– Kaça bu elbise? </st><st c="5308">diye sordu. </st></p>
			<p><st c="5320">Elbiseci,</st></p>
			<p><st c="5329">– Siz maldan anlıyorsunuz, zevk sahibisiniz... </st><st c="5377">Onun için size üçyüzelli lira... </st><st c="5410">Başkasına vallahi vermezdim... </st><st c="5441">Maksat, bize müşteri olun, dükkânımıza ayağınız alışsın... </st><st c="5500">dedi.</st></p>
			<p><st c="5505">Arkadaşım bana döndü,</st></p>
			<p><st c="5527">– Sende para vardı değil mi, bana yüz lira borç versene... </st><st c="5587">dedi. </st></p>
			<p><st c="5593">Oysa, ne güzel elbiseleri yüz liraya bile pahalı bulmuştu. </st><st c="5652">Benim duraksadığımı görünce elbiseci,</st></p>
			<p><st c="5689">– İsterseniz almayın, dedi, malımı zorla satmıyorum... </st><st c="5745">Allah inandırsın, zarardır... </st><st c="5775">Yoksa alışveriş olsun...</st></p>
			<p><st c="5799">– Yok, yok. </st><st c="5812">aldım... </st><st c="5821">Neden bu elbiseyi baştan göstermediniz de, boşu boşuna bizi saatlerce uğraştırdınız?..</st></p>
			<p><st c="5907">– Esnaflıkta âdettir. </st><st c="5930">Malın iyisini hep sona saklarız. </st><st c="5963">Çünkü herkes sizin gibi maldan anlamıyor.</st></p>
			<p><st c="6004">Bende de yüz lira yok, ancak seksen lira çıkıştı. </st><st c="6055">Adam, on para aşağı inmiyor. </st><st c="6084">Yine çözüm yolunu elbiseci buldu:</st></p>
			<p><st c="6117">– Üstünüzden çıkardığınız elbiseyi yirmi liraya satın alırım... </st></p>
			<p><st c="6182">Verdik onları da, çıktık dükkândan... </st><st c="6220">Arkadaşım,</st></p>
			<p><st c="6230">– Aman çabuk gidelim, hızlı yürü, dedi.</st></p>
			<p><st c="6270">Hâlâ sağ elini pantolon cebinden çıkarmamıştı. </st><st c="6318">Niçin acele ettiğini anlıyorum.</st></p>
			<p><st c="6349">Biraz gittikten sonra,</st></p>
			<p><st c="6372">– Artık ben buradan gideyim, ayrılacağım, bana müsaade... </st><st c="6431">Teşekkür ederim... </st><st c="6450">dedi.</st></p>
			<p><st c="6455">Aklınca beni atlatacak...</st></p>
			<p><st c="6481">– Sen bana baksana, dedim, senin karşında enayi yok... </st><st c="6537">Ulan o kadar güzel, ucuz elbiseleri bırakıp da şu paçavraları neden aldığını sanki bilmiyor muyum?</st></p>
			<p><st c="6635">– Yakıştı da ondan aldım...</st></p>
			<p><st c="6663">– Evet yakıştı... </st><st c="6682">Pantolonun arkasında da hava deliği var... </st><st c="6725">Hiç anlamam, paraya ortağız... </st><st c="6756">Çıkar cebindekileri...</st></p>
			<p><st c="6778">– Kalabalıkta olmaz, tenha biyere gidelim de...</st></p>
			<p><st c="6826">– Yarı yarıya bölüşeceğiz.</st></p>
			<p><st c="6853">– Ne münasebet yahu?.. </st><st c="6877">Allah Allah, sana ne, elbise benim. </st><st c="6913">Cebinden çıkan da benim olur...</st></p>
			<p><st c="6944">Epiy pazarlık ettikten sonra,</st></p>
			<p><st c="6974">– Sen seksen lira verdin, hakkın da o kadar... </st><st c="7022">Yüzde yirmisi senin... </st><st c="7045">Ama ayrıca seksen lirayı geri vermem...</st></p>
			<p><st c="7084">Böylece anlaştık.</st></p>
			<p><st c="7102">Kolunu sallarken, ceketin sol kolu omuz başından söküldüğü için.</st></p>
			<p><st c="7167">– Dikkat et, ceketin kolu düşüyor... </st><st c="7205">dedim.</st></p>
			<p><st c="7211">Tenha biyerde paraları saymak için ara sokaklara girdik. </st><st c="7269">Arkadaşımın gülünç kılığını gören sokak çocukları arkamıza takılıp yuuu çekmeye başladılar. </st><st c="7361">Utanıyordum ama, payımı almadan ondan ayrılamazdım.</st></p>
			<p><st c="7412">Bir cami avlusuna girdik. </st><st c="7439">Kimsenin göremeyeceği biyerde, arkadaşım pantolon cebinden cüzdanı çıkardı; yağlı meşin, eski, ama şişkin bir cüzdan, içi tıka basa dolu... </st><st c="7579">Nasıl da unutmuşlar cepte, kimse farkına varmamış...</st></p>
			<p><st c="7631">– Hile istemem, say şunları çabuk... </st><st c="7669">dedim.</st></p>
			<p><st c="7675">Arkadaşım, şişkin cüzdanı alıp çevirince, içinden bir dolu reklam kartı yere döküldü. </st><st c="7762">Eğilip bir kart aldım, okudum.</st></p>
			<p><st c="7792">“Bütün şık erkekler müessesemizden giyinir. </st><st c="7837">Hertürlü kullanılmış elbise alınır, satılır. </st><st c="7882">Her bedene uygun frak, smokin vardır. </st><st c="7920">Kiralık elbise de verilir. </st><st c="7947">Teşrif ederseniz memnun kalacaksınız!”</st></p>
			<p><st c="7985">Anladım ki o eski elbiseci, canını almak için dükkânına Azrail girse, son soluğunu verirken Azrail’e bile elbise satar.</st></p>
			
			</section>
  <div id="charCountTotal" value="8105"></div></body>
</html>
