<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>BİZ ADAM OLMAYIZ</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
    <section>
      <h1><st c="0">Halis Skoç Kumaşı</st></h1>
			<p><span><st c="18">O</st></span><st c="20"> günlerdeki işim, iş aramaktı. </st><st c="51">Memleketin birinci sınıf iş arama uzmanı olmuştum. </st><st c="102">Aylardanberi günde enaz oniki saat çalışarak iş arıyordum. </st><st c="161">Memleketimizde arkası olmayanlar için iş bulmak, petrol bulmaktan çok daha zor olduğundan, ben de aradığımı bitürlü bulamıyordum.</st></p>
			<p><st c="290">Tarlabaşı’nda Balhane Sokağında 19 numaralı evin bir odasında pansiyonerim. </st><st c="367">Odamın karşısındaki odada ayva yüzlü incecik bir kadın, gölge sessizliğiyle yaşamakta. </st><st c="454">Akşam olunca işine gider, gece çalışır, sabaha karşı işinden döner. </st><st c="522">Çok sonra bu kadının Abanoz Sokağındaki genelevlerden birinde sermaye olarak çalıştığını öğrendim. </st><st c="621">Bütün mutluluğu, polislikten kovulma dostundan gık demeden dayak yemekti.</st></p>
			<p><st c="694">Üst kattaki odalardan birinde bir Beyaz Rus oturuyor. </st><st c="749">Apartmanların giriş duvarlarına en bayağısından yağlıboya resimler yaptığı için kendini artist sayar, buyüzden de yağlı kara plastronunu geceleri yatakta bile çıkarmaz. </st><st c="918">Onun karşısındaki odada oturan mahalle kömürcüsü, sis düdüğü gibi belli aralıklarla geğirdikçe ağzından eskimiş şarap buğusu savurarak bütün evi eski şaraphane mahzeni gibi kokutur.</st></p>
			<p><st c="1099">Altımdaki katta, barda konsomatris delişmen bir kızla, nesi olduğunu bilmediğim yaşlı bir adam oturuyor. </st><st c="1205">Ev sahibi Mürüvvet Hanım da bu kattadır. </st><st c="1246">En alttaki tek odada sokaklarda yoğurt satan bir adamla karısı ve dört çocuğu barınıyorlar.</st></p>
			<p><st c="1337">Evimizin toplumsal topografyasını kabataslak çizebildimse ne mutlu bana.</st></p>
			<p><st c="1410">Yedi sekiz aydır benden kira alamamış olan Mürüvvet Hanım görmesin diye, onun uyuduğu zamanlarda eve girip çıkabiliyorum. </st><st c="1533">Mürüvvet Hanımı yakından tanıyan Kömürcü, “Gönlünü yaparsan kira istemeyeceği gibi, cep harçlığını da verir,” demişti. </st><st c="1652">Bütün iyi niyetime rağmen Mürüvvet Hanımın gönlünü yapmayı başaramamıştım. </st><st c="1727">Çünkü Mürüvvet Hanımın küçük oğlu benim yaşımdaydı.</st></p>
			<p><st c="1778">Evdekiler, iş bulamayışıma çok üzülüyorlardı. </st><st c="1825">Bigün, polisten kovulan adam,</st></p>
			<p><st c="1854">– Sen, dedi, bu eski püskü kılıkla iş bulamazsın. </st><st c="1905">İnsanın önce üstüne başına bakarlar.</st></p>
			<p><st c="1941">Dediği doğruydu ama, ne yapabilirdim?</st></p>
			<p><st c="1979">Gece odamın kapısı vuruldu, kömürcü gelmişti. </st><st c="2026">Elindekileri yatağımın üstüne koydu.</st></p>
			<p><st c="2062">– Sana üst baş getirdik, şunları giy, bir de öyle iş ara bakalım... </st><st c="2131">dedi.</st></p>
			<p><st c="2136">Teşekkür ettim. </st><st c="2153">Odadan çıkınca, getirdiklerine baktım, herbirini tanıdım. </st><st c="2211">Boyacı Beyaz Rus, yağlı kara plastronunu, aşağıdaki yoğurtçu ökçesi basık kunduralarını, ayva yüzlü incecik kadının dostu da pantolonunu göndermiş. </st><st c="2359">Mürüvvet Hanımın oğlu kendi ceketini, konsomatris kızla oturan yaşlı adam beyaz gömlek yollamış. </st><st c="2456">Kömürcü de eski fötr şapkasını vermiş. </st><st c="2495">Bana acıyan kiracılar iş bulabilmem için elbirliğiyle beni giydirip kuşandırmaya karar vermişler. </st><st c="2593">Getirdikleri eskiydi ama, benimkilerin yanında yepyeni sayılırdı.</st></p>
			<p><st c="2658">Pantolonu ıslatıp yatakla çarşafın arasına güzelce yaydım ki, gece altımda sabaha kadar ütülensin.</st></p>
			<p><st c="2757">Sabahleyin erkenden kalktım, tıraş oldum, giyindim. </st><st c="2810">Pantolon çok kısa geliyordu. </st><st c="2839">Ceketin kolları da parmaklarımdan aşağı uzanıyordu. </st><st c="2891">Şapka da başıma büyük geldiği için, büyüklüğü anlaşılmasın diye, ensemin üstüne geriye doğru atarak giydim. </st><st c="2999">Dar olduğundan gömleğin yakasını ilikleyemedim. </st><st c="3047">plastron aralığı örtüyordu. </st><st c="3075">Kunduralar ayağıma büyük geliyordu ama, sağlamdı. </st><st c="3125">Giyindim kuşandım. </st><st c="3144">Dolapta kimin olduğunu bilmediğim atılmış kalmış bir gözlük vardı, görünüşümü daha ciddileştirmek için o gözlüğü taktım. </st><st c="3265">Beyaz mendili de ceketimin üst cebine koyup ucunu dışarı sarkıttım. </st><st c="3333">Odamdan çıktım. </st><st c="3349">Ayva yüzlü incecik kadının kapısının önünde bardak içinde duran çiçeklerden bir kırmızı karanfil alıp onu da yakama taktım.</st></p>
			<p><st c="3472">İş istemeye gidecek bir kılıkta olduğumu sanıyordum ama, bu giyinişimin bana yakışıp yakışmadığını pek bilemiyordum.</st></p>
			<p><st c="3589">Bu yeni giyinişimle kendime güvenim gelmişti, kasıla kasıla yürüyordum. </st><st c="3662">İlkin bir bir tanıdıklarıma, sonra daha az tanıdıklarıma uğradım. </st><st c="3728">Hiçbirinden umut yoktu. </st><st c="3752">İkindiye doğru açlıktan içim ezildi. </st><st c="3789">Umutsuzluk içinde her kapıdan çıktıkça, üstümdekiler daha da ağırlaşıyordu, koca kunduraları ayağımda zor sürüklüyordum. </st><st c="3910">Gazetelerde işçi, memur aranıyor diye ilanları olan adreslere uğramaya başladım. </st><st c="3991">Hepsinden tersyüz döndüm. </st><st c="4017">Gittikçe sünepeleştiğimi anlıyordum. </st><st c="4054">Akşamüzeri büyük bir karamsarlık içinde Beyoğlu’ndan geçerken vitrin camlarında yansıyan biçimime baktım, beğenilir bir biçim değil. </st><st c="4187">Elbiseler üstümden dökülüyor, sünepe, mıymıntı bişey olmuşum. </st><st c="4249">Oysa sabahleyin evden çıkınca yine bu vitrin camlarında kendimi seyretmiş, çok da beğenmiştim.</st></p>
			<p><st c="4343">Tarlabaşı’ndan Taksim’e dönerken sokaklardan birine saptım. </st><st c="4404">Yaya kaldırımına oturmuş bir adam, beni görünce yerinden fırlayıp yanıma sokuldu, saygıyla selam verdikten sonra, koltuğunun altındaki paketi açtı, paketten bir kumaş çıkardı. </st><st c="4580">Biyandan da durmadan Fransızca bişeyler anlatıyor. </st><st c="4631">Kumaşa baktım, çok güzel... </st><st c="4659">Bende metelik yok. </st><st c="4678">Yürüyüp geçtim. </st><st c="4694">Adam arkamı bırakmadı, bu kez Almanca anlatmaya başladı. </st><st c="4751">Elinden de, dilinden de kurtulmak için adımlarımı hızlandırdım. </st><st c="4815">Ama adam bırakmıyor. </st><st c="4836">Bu kez de İtalyancaya başlamaz mı? </st><st c="4871">Adam değil, canlı Babil Kulesi... </st><st c="4905">Derken işi İngilizceye döktü. </st><st c="4935">O zaman İngilizce bizde şimdiki gibi yaygın değil.</st></p>
			<p><st c="4985">Adamın anlattığına göre, halis Skoç kumaşı satıyor. </st><st c="5038">Kırçıl renkli damalı bir kumaş, şık spor bir ceket olur. </st><st c="5095">Elinden kurtulmak için,</st></p>
			<p><st c="5118">– İngilizce bilmiyorum, dedim. </st></p>
			<p><st c="5150">Bu kez Türkçeye başlamaz mı!</st></p>
			<p><st c="5178">– Biliyordun da demindenberi neden Türkçe konuşmadın? </st><st c="5233">O kadar şık giyinmişsiniz ki, sizi yabancı sandım. </st></p>
			<p><st c="5284">Adamın sözleri bir hoşuma gitti ki, sanki alacakmışım gibi,</st></p>
			<p><st c="5343">– Kaça bu kumaş? </st><st c="5361">diye sordum.</st></p>
			<p><st c="5373">– Siz kumaştan anlarsınız beyefendi, şu kumaşa bakın...</st></p>
			<p><st c="5429">Cebinden çıkardığı kurşunkalemi, kumaşın biyanından sokup öbür yanından çıkardı, kalemin geçtiği delik kapanıverdi.</st></p>
			<p><st c="5545">– Görüyorsunuz ya beyefendi, Skoç kumaşı olduğu belli... </st><st c="5603">Size anlatmak bile fazla ya...</st></p>
			<p><st c="5633">Hem yürüyoruz, hem konuşuyoruz.</st></p>
			<p><st c="5665">– Kaça veriyorsunuz?</st></p>
			<p><st c="5686">– Beyim, ben bu kumaşı başkasına göstermem bile... </st><st c="5738">Sizin giyinişinize baktım, iyi maldan anladığınız belli... </st><st c="5797">Ondan size gösterdim.</st></p>
			<p><st c="5818">Ellerimi pantolonumun cebine sokup, kasıla kasıla,</st></p>
			<p><st c="5869">– Peki, kaça bu? </st><st c="5887">diye bir daha sordum.</st></p>
			<p><st c="5908">– Anlamayana katiyen göstermem. </st><st c="5941">Böyle kumaş Türkiye’de bulunmaz; hiçbir mağazada yoktur. </st><st c="5998">Halis Skoç... </st><st c="6012">Tam size bir ceket olur.</st></p>
			<p><st c="6036">Göğsümü kabartarak bir daha sordum:</st></p>
			<p><st c="6072">– Fiyatı ne bunun?</st></p>
			<p><st c="6091">– Giyimden anlamayan birisi yüz lira verse vermezdim, ama siz başka... </st><st c="6163">Modaya uygun giyiniyorsunuz...</st></p>
			<p><st c="6193">– Anladık, kaça vereceksin?</st></p>
			<p><st c="6221">– Giyinmesini bilene feda olsun... </st><st c="6257">Sizin için yetmişbeş... </st></p>
			<p><st c="6281">Bana kalsa yetmişbeş liraya bu kumaş ucuz ama, bende yetmişbeş kuruş bile yok...</st></p>
			<p><st c="6361">– Pahalı... </st><st c="6374">dedim, adımlarımı açtım. </st></p>
			<p><st c="6399">O da ardımdan açtı,</st></p>
			<p><st c="6418">– Yazıktır beyim, dedi, giyimden anlamayan birine gitmesin şu güzelim kumaş, vallahi acıyorum.</st></p>
			<p><st c="6513">Ben de acıyorum ama ne yapayım?</st></p>
			<p><st c="6545">– Almayacağım...</st></p>
			<p><st c="6562">– Beyefendi... </st><st c="6578">Kumaşa yazık olacak. </st><st c="6599">Alın şunu... </st><st c="6612">Giyimden anlamaz biri alırsa içim yanacak... </st><st c="6657">Size altmış liraya bırakıyorum.</st></p>
			<p><st c="6688">– İstemez...</st></p>
			<p><st c="6701">– Alın diyorum, çok memnun kalacaksınız. </st><st c="6743">Şık giyinmek başka şey... </st><st c="6769">Sizi bir bakışta anladım. </st><st c="6795">Elliye bıraktım... </st><st c="6814">Alın!</st></p>
			<p><st c="6819">– Çok elbisem var, ne yapayım, almayacağım.</st></p>
			<p><st c="6863">– Kırk liraya bıraktım, var mı diyeceğiniz... </st><st c="6910">Alın da bir kenara atın, dursun. </st><st c="6943">Böyle kumaş herzaman bulunmaz, Avrupa’dan kaçak geldi.</st></p>
			<p><st c="6997">– İstemiyorum yahu...</st></p>
			<p><st c="7019">– Size çok yakışacaktı. </st><st c="7044">Giyinmesini bildiğinizden üstünüze düşüyorum. </st><st c="7090">Peki, siz ne vereceksiniz?</st></p>
			<p><st c="7116">– Almayacağım...</st></p>
			<p><st c="7133">– Siz de verin bişey...</st></p>
			<p><st c="7157">Öyle bişey söyleyeyim ki dedim, adam da yakamı bıraksın. </st><st c="7215">İki metre otuz santim Skoç kumaşı... </st><st c="7252">Adi keten olsa yine kırk lira eder. </st><st c="7288">Laf olsun diye.</st></p>
			<p><st c="7303">– Yirmi lira vereyim, dedim. </st></p>
			<p><st c="7333">Adam,</st></p>
			<p><st c="7338">– Peki, ver!.. </st><st c="7354">diye bağırdı, hiç olmazsa sizin gibi giyimden anlar birine gitsin. </st><st c="7421">Başkası yüz vereceğine siz yirmi verin...</st></p>
			<p><st c="7462">Adam paketi elime tutuşturdu. </st><st c="7493">Şimdi ne yapayım ben?</st></p>
			<p><st c="7514">– Üstümde para yok... </st><st c="7537">dedim.</st></p>
			<p><st c="7543">– Olur beyim, beraber evinize gider alırız.</st></p>
			<p><st c="7587">Eve geldik. </st><st c="7600">Evde ne yapacağımı da bildiğim yok ya...</st></p>
			<p><st c="7640">– Sen burada biraz bekle! </st><st c="7667">diyerek adamı kapıda bıraktım, Mürüvvet Hanıma koştum:</st></p>
			<p><st c="7721">– Amman Mürüvvet Hanım, bir Skoç kumaşı var, kaçak mal, ikiyüz lira eder ama adam yirmi liraya bırakıyor, şunu kaçırmayalım.</st></p>
			<p><st c="7846">– Nasıl kumaşmış da o, ikiyüzden yirmi liraya inmiş?</st></p>
			<p><st c="7899">– Satıcı kapıda...</st></p>
			<p><st c="7918">– Çağır bakalım...</st></p>
			<p><st c="7937">Adamı çağırdım. </st><st c="7954">Mürüvvet Hanım kumaşı elledi:</st></p>
			<p><st c="7983">– Bu mu yirmi lira? </st><st c="8004">Pahalı...</st></p>
			<p><st c="8013">Satıcı kızmıştı, kumaşın orasına burasına parmağını biyanından sokup öbür yanından çıkardı:</st></p>
			<p><st c="8105">– Şu kumaşa iyi bakın hanımefendi...</st></p>
			<p><st c="8142">– Pahalı...</st></p>
			<p><st c="8154">– Onbeş lira verin yahu...</st></p>
			<p><st c="8181">Satıcı kızmıştı, kızgınlıkla kumaşın orasına burasına parmağını sokup sokup çıkarmaya başladı. </st><st c="8277">Adam, koca parmağını sokup sokup çıkarıyor da, kumaşta delik melik kalmıyor.</st></p>
			<p><st c="8353">– Siz ne vereceksiniz? </st></p>
			<p><st c="8377">Mürüvvet Hanım cevap olarak,</st></p>
			<p><st c="8405">– Pahalı... </st><st c="8418">dedi.</st></p>
			<p><st c="8423">– Peki, onikibuçuk lira verin...</st></p>
			<p><st c="8456">Şu paranın gözü kör olsun, yahu astar bezi olsa onikibuçuk liraya vermezler. </st><st c="8534">Mürüvvet Hanım yine umursamadan,</st></p>
			<p><st c="8566">– Pahalı... </st><st c="8579">dedi.</st></p>
			<p><st c="8584">Bana öyle geliyor ki, adam birdenbire deliriverecek. </st><st c="8638">Fakat onun da üstüne bir soğukkanlılık geldi, yalvarır bir sesle,</st></p>
			<p><st c="8703">– On liraya da almaz mısınız? </st><st c="8734">dedi.</st></p>
			<p><st c="8739">Mürüvvet Hanıma bakışlarımla yalvarıyordum, fakat zalim kadın, yine</st></p>
			<p><st c="8807">– Pahalı... </st><st c="8820">dedi.</st></p>
			<p><st c="8825">Satıcı Mürüvvet Hanımı bıraktı, bana döndü:</st></p>
			<p><st c="8869">– Beş lira ver, al kumaşı...</st></p>
			<p><st c="8898">Boynumu büküp sustum. </st><st c="8921">Adam çok kızmıştı,</st></p>
			<p><st c="8939">– Ulan, diye bağırdı, sen cebinden ikibuçuk lira çıkar göster, bu kumaşı parasız bırakacağım sana...</st></p>
			<p><st c="9040">En sonunda bende para olmadığını anlamıştı.</st></p>
			<p><st c="9084">– Zibidi, madem paran yok, ne diye beni sabahtanberi uğraştırıyorsun?</st></p>
			<p><st c="9154">– Seni uğraştıran yok, sen kendin düştün peşime...</st></p>
			<p><st c="9205">– Ulan, bir lira çıkar cebinden, al kumaş senin olsun... </st></p>
			<p><st c="9263">Mürüvvet Hanıma,</st></p>
			<p><st c="9279">– Allahaşkına bir lira ver... </st><st c="9310">diye yalvardım.</st></p>
			<p><st c="9325">– Etmez, pahalı... </st><st c="9345">dedi. </st></p>
			<p><st c="9351">Adam da şaşırdı. </st></p>
			<p><st c="9368">Mürüvvet Hanım bana,</st></p>
			<p><st c="9388">– Gördün mü, dedi, ben anlamıştım, para etmez ki...</st></p>
			<p><st c="9440">Satıcı kumaşı sardı, kapıdan çıktı. </st><st c="9477">Çıkarken sağ yumruğunu dişleriyle kemiriyordu.</st></p>
			
			</section>
  <div id="charCountTotal" value="9523"></div></body>
</html>
