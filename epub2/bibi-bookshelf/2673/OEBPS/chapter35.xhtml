<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Tom Amcanın Kulübesi</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h1>35 <span class="inline">Belirtiler</span></h1>
		<div class="epigraph-float html5_section">
			<p>“Belli belirsiz de olsa,</p>
			<p>Bazı şeyler, yüreğin yükünü bir anda sonsuza dek</p>
			<p class="indent">fırlatıp atacak</p>
			<p>belirtileri getirebilir.</p>
			<p>Bu kapkara bağlanmış o elektrikli zinciri, bir anda</p>
			<p class="indent">vuracak bir ses</p>
			<p>bir çiçek, bir rüzgâr ya da bir okyanus olabilir.”<a class="si-noteref epub-type_noteref" href="#f52" id="ref_f52">52</a></p>
		</div>
		<div class="clear"/>
		<p>Legree’nin konağının salonu geniş, kocaman şöminesiyle büyük, uzun bir odaydı. Bir zamanlar kaplı olduğu gösterişli, pahalı duvar kâğıtları şimdi çürümüş, yırtılmış, rengi atmış olarak nemli duvarlardan sarkıyordu. Her yerde eski evlerde sıkça rastlanan o özel kir, çürümüşlük ve nem karışımı koku vardı. Duvar kâğıdı yer yer bira, şarap lekeleriyle kirlenmişti, orada, burada biri matematik çalışmış gibi tebeşirle yazılmış kısa notlar, alt alta yazılıp toplanmış rakamlar vardı. Şöminede, yanan kömürlerle dolu bir maltız duruyordu, havanın soğuk olmamasına karşın o kocaman odada akşamlar hep nemli, ürpertici olurdu, ayrıca Legree de purolarını yakacak, punç için suyu ısıtacak bir şey istiyordu. Ateşin sağlıklı, al ışıltısı odanın karmakarışık, umutsuz durumunu iyice gözler önüne seriyordu. Eyerler, gemler, birkaç tür koşum takımı, at kamçıları, pardösüler ve başka giysiler karmakarışık dört bir yana saçılmıştı, daha önce sözünü ettiğimiz köpeklerse keyiflerine göre bir yer seçip kurulmuşlardı.</p>
		<p>Legree çatlak, ağzı kırık ibrikten sıcak su koyarak punçunu hazırlıyor, bir yandan da homurdanıyordu:</p>
		<p>“Yeni gelenlerle aramda kavga çıkarttığı için Tanrı o Sambo’nun belasını versin! Şimdi o zenci bir hafta çalışamaz artık! Hem de tam mevsimin en civcivli zamanında!”</p>
		<p>İskemlesinin arkasında bir ses, “Öyle, aynı senin gibi,” dedi. Kendi kendine konuşurken, üstüne gelmiş olan Cassy’ydi.</p>
		<p>“Hah! Dişi şeytan, döndün demek?”</p>
		<p>Kadın soğukkanlılıkla konuştu:</p>
		<p>“Evet döndüm, hem de canımın istediğini yapmak üzere.”</p>
		<p>“Yalan söylüyorsun, seni yaşlı işe yaramaz beygir seni! Sana söyledim, ya ayağını denk alırsın ya da öbürleriyle kalıp çalışır, ekmek yersin!”</p>
		<p>“Senin çatının altında olmaktansa öbürleriyle en pis delikte yaşamayı bin kez yeğlerim!”</p>
		<p>Adam bir vahşi hayvan gibi sırıtarak ona döndü.</p>
		<p>“İyi ama öyle de yapsan yine benim <em>çatımın altındasın.</em> Bu bir güvencedir. Onun için güzel güzel dizimin dibine otur da cancağızım, aklını başına devşir,” dedi ve kadının beline sarıldı.</p>
		<p>Kadın gözünde ansızın parlayıveren sert bir ışıltıyla, “Dikkatli ol Simon Legree,” dedi. Öyle vahşi, öyle delice bir bakıştı ki, insanı afallatıyordu.</p>
		<p>Sakin sakin, “Benden korkuyorsun Simon,” dedi. “Bunda da haklısın! Ama dikkatli ol, benim içimde şeytan var!”</p>
		<p>Son sözcükleri adamın kulağına fısıldamıştı.</p>
		<p>Legree, “Defol! Ruhum üstüne yemin ederim ki bu doğru!” diyerek onu itti, bir yandan da tedirgin bir bakışla kadını süzüyordu. “Her şey bir yana Cassy, neden benimle eskisi gibi arkadaş olamıyorsun?”</p>
		<p>Kadın acı bir sesle, “Eskisi gibi ha!” dedi ve bir an sustu. Dünyada ne kadar boğucu duygu varsa yüreğinde yükselmiş, onu konuşturmuyordu.</p>
		<p>Cassy’nin her zaman Legree’nin üstünde güçlü, tutkulu kadınların en kaba adama bile etkili olacağı türden bir etkisi vardı ama kadın, kulluğunun iğrenç boyunduruğu altında her gün biraz daha sinirli olup tedirginleşmişti ve bu sinirlilik zaman zaman cinnet krizlerine yol açıyor, bu da kaba ve eğitilmemiş kafalardakilerin delilere duyduğu o kör inançlı korkuya kapılan Legree’nin gözünde onu korkulacak biri yapıyordu. Legree, Emmeline’i eve getirdiğinde Cassy’nin yıpranmış yüreğinde kadınsı duyguların kin dolu közleri alevlendi, kıza cephe aldı ve Legree’yle aralarında müthiş bir kavga koptu. Legree öfkeyle, uyumlu olmazsa tarla işine koşulacağını söyleyerek küfretti. Cassy’yse gururlu bir tepeden bakışla tarlaya <em>kendi ayağıyla</em> gideceğini bildirdi. Daha önce anlattığımız biçimde orada bir gün çalışarak da gözdağını ne derece boyun eğmeksizin küçümsediğini gösterdi.</p>
		<p>Legree gün boyu tedirgindi, Cassy’nin onun üstünde kendini kurtaramadığı bir etkisi vardı. Cassy tartıda sepetini uzattığında da kadının uzlaşacağını umarak yarı yatıştırıcı yarı azarlayıcı bir tonda konuşmuş ama o aşağılamaların en acısıyla karşılık vermişti.</p>
		<p>Zavallı Tom’un uğradığı acımasızlık kadını daha da kamçılamış, kabalığı yüzünden Legree’yi azarlayıp yaptığını yüzüne vurmaktan başka bir amacı olmaksızın peşinden eve kadar izlemişti.</p>
		<p>Legree, “Doğru dürüst davranmanı isterdim Cassy,” dedi.</p>
		<p>“<em>Sen</em> mi doğru dürüst davranmaktan söz ediyorsun! Ya sen ne yapıyordun peki? O şeytani öfken yüzünden en yoğun mevsimde iyi işçilerinden birini harcamayacak kadar bile sağduyun yok!”</p>
		<p>“Böyle bir tatsızlığın çıkmasına göz yumarak aptallık ettiğim doğru ama çocuklar iradesini kırdıklarında pes edecektir.”</p>
		<p>“Bence <em>iradesini</em> kıramayacaksınız!”</p>
		<p>Legree bir heves ayağa fırlayarak, “Kıramam ha!” dedi. “Kıramazsam ne olur, merak ediyorum. Beni alt eden ilk zenci olur öyle mi! Bedeninde ne kadar kemik varsa kırdığımda pes <em>edecektir!</em>”</p>
		<p>Tam o anda kapı açıldı, içeri Sambo girdi. Eğilerek yaklaştı, elinde kâğıt içinde bir şey vardı.</p>
		<p>Legree, “Nedir o it?” dedi.</p>
		<p>“Büyü efendim!”</p>
		<p>“Ne?”</p>
		<p>“Zencilerin büyücülerden aldıkları şeylerden. Kırbaçlandıklarında canlarının acımaması için. Siyah bir kurdeleyle zencinin boynuna bağlıydı.”</p>
		<p>Legree de Tanrısız ve kara yürekli çoğu adam gibi kör inançlıydı. Kâğıdı alıp tedirgin bir tavırla açtı.</p>
		<p>Gümüş bir dolarla, uzun pırıl pırıl bir sarı saç buklesi yere düştü. Saç canlıymışçasına Legree’nin parmağına dolanıvermişti.</p>
		<p>Legree, “Lanet!” diye heyecanla haykırarak saç lülesi elini yakmışçasına yerinden sıçradı. “Bu da nereden geldi? Alın şunu! Yakın yakın!” diye haykırdı, telaşla kömürlerin içine fırlattı.</p>
		<p>“Neden bana getirdin bunu?”</p>
		<p>Sambo koca ağzı bir karış açık dehşet içinde şaşkın şaşkın duruyordu, gitmek üzere olan Cassy döndü, ona müthiş bir şaşkınlıkla baktı.</p>
		<p>Beriki Sambo’ya yumruğunu sallayarak, “Bir daha böyle şeytan işi şeyler getireyim deme sakın buraya!” diye bağırırken Sambo da hızla kapıya doğru geriledi, gümüş doları aldı, pencereden dışarı karanlığın içine fırlattı.</p>
		<p>Sambo bu işten ucuz kurtulduğuna seviniyordu. O gittikten sonra Legree bu derece korkmuş olmasından azıcık utanç duydu. İskemlesine çöküp bir karış suratla punçunu yudumlamaya başladı.</p>
		<p>Cassy ona görünmeden dışarı çıkmaya hazırlandı, gidip zavallı Tom’a bir bakacaktı.</p>
		<p>Peki ya Legree’ye ne olmuştu? Kötülüğün her türüne yakın olan bu kaba saba adamı nasıl olmuş da basit bir saç buklesi bu kadar dehşete düşürebilmişti? Bunu yanıtlayabilmek için okuru Legree’nin yaşamında geriye götürmemiz gerekiyor.</p>
		<p>Şimdi katı bir cehennemlik görünen bu Tanrısız adam bir zamanlar annesinin bağrında ve beşiğinde dualar, dinsel ilahilerle sallanmış bir bebekti, şimdi bir yara izi olan alnı da kutsal vaftiz suyuyla ıslatılmıştı.</p>
		<p>İlk çocukluk yıllarında, açık renk saçlı bir kadın dinî tatilin çan sesleri arasında onu tapınmaya ve dua etmeye götürdü. Uzak New England’da annesi biricik oğlunu uzun, yorulmak bilmez bir sevgi ve sabırlı dualarla eğitmişti. Nazik bir hanımefendi olan annesinin dünyalara sığmayacak bir sevgiyi uğruna harcadığı haşin bir beyin oğlu olan Legree’yse babasının yolundan gitmişti. Taşkın, ele avuca sığmaz, gaddar bir çocuk olarak annesinin tüm öğütlerini küçümsemiş, en küçük bir sitemiyle de karşılaşmamıştı. Sonunda genç yaşta ondan tümüyle koparak şansını denizlerde denemeye girişti. Evinden uzaklaştı. Yalnızca tek bir gün evine döndü, o gün de bir şeyi sevme isteğiyle yanıp tutuşan, başka sevecek bir şeyi de olmayan yüreğiyle annesi ona sarılarak tutku dolu dualar, yalvarıp yakarmalarla onu günah dolu yaşamından çıkarıp kazanmaya ve ruhunun sonsuz iyiliğine ulaştırmaya çalıştı.</p>
		<p>O gün Legree’nin hayırlı günüydü, derken iyilik melekleri onu çağırdı, inanmak üzereydi ve merhamet elinden tutmuştu. Yüreği yumuşar gibi oldu, bir çatışma yaşadı ama kazanan günah oldu, o da sert doğasının tüm gücünü vicdanını kötülüğe inandırmaya seferber etti. İçti, küfretti, eskisinden daha vahşi ve acımasız biri oldu. Derken bir gün umutsuzluğunun son noktasında acılar içinde ayaklarının dibine diz çökmüş annesini hakaretler içinde tekme tokat, bayılıp kalıncaya kadar hırpaladı. Kaba küfürlerle fırlayıp gemisine gitti. Bir daha annesinden bir gece sarhoş arkadaşlarıyla içki âlemindeyken eline bir mektup konmasıyla haber aldı. Açtı, uzun, kıvrık bir saç buklesi yuvarlanıp parmağına dolandı. Mektup annesinin öldüğünü, ölürken de onu kutsayıp bağışladığını yazıyordu.</p>
		<p>En tatlı, en kutsal şeyleri bile dehşet hayaletlerine dönüştüren şey, kutsallığı bozulmuş şeytanı çağırmaktır. O solgun sevgi dolu anne, işe yaramayan duaları, bağışlayan sevgisiyle oğlunun günah dolu yüreğine yargı korkusuyla birlikte müthiş bir öfke de ekti. Oğlan annesine lanet yağdırdı. Legree saçı da mektubu da yaktı, ateşte tıslayarak, çatırdayarak yandıklarını gördüğünde de sonsuz ateşleri düşünerek içten içe titredi. İçmeye, eğlence âlemlerine dalıp belleğini silmeye çalıştı; ama sık sık gecenin geç saatlerinde annesinin kutlu dinginliğine katılmayan o kötü ruhu, kadının solgun yüzüyle yatağının yanında doğrulduğunu görüyor, o yumuşak buklenin parmağına sarıldığını hissediyordu sonra da bedeninden buz gibi bir ter boşanarak dehşetle yatağından fırlıyordu. Sizler! İncil’ den Tanrı’nın sevgi ve tüketen bir ateş olduğunu öğrendiğinde şaşıranlar, kötülükte karar kılmış bir ruh için kusursuz sevginin en korkunç işkence, en uğursuz umutsuzluğun mührü ve mahkûmiyeti olduğunu bilmiyorsunuz.</p>
		<p>Legree içkisini yudumlarken kendi kendine, “Lanet olsun, nereden bulmuş onu?” dedi. “Aynı onun gibi üstelik... Üff! Unuttuğumu sanıyordum. Unutmak diye bir şey varsa Tanrı cezamı versin! Boş ver! Yalnızım! Şu Em’i çağırayım. O da benden nefret ediyor, maymun! Aldırmıyorum ama... onu hizaya <em>getireceğim</em>.”</p>
		<p>Legree, dönerek yukarı çıkan merdivenin bir zamanlar çok güzel olduğu büyük hole çıktı. Koridor leş gibiydi, korkunç görünüyordu, oraya buraya atılmış kutulardan, çerçöp yığınlarından yürünemeyecek durumdaydı. Halısız merdivenler kasvetli bir kıvrılışla kimsenin bilmediği bir yere uzanıyor gibiydi! Soluk ay ışığı kapının üzerindeki yelpaze biçimli camdan süzülüyordu, havada mahzenleri anımsatan hastalıklı, üşütücü bir şey vardı.</p>
		<p>Legree merdivenlerin dibindeyken şarkı söyleyen bir ses duydu. Bu iç kapayıcı evde garip, hayaletimsi geliyordu insana, belki de sinirlerinin bozuk oluşundandı. Ne? O da ne?</p>
		<p>Yabansı dokunaklı bir ses kölelerin çok iyi bildiği bir ilahiyi söylüyordu:</p>
		<p class="gap">Ah, acı acı acı olacak</p>
		<p>İsa’nın yargısında çok acı olacak!</p>
		<p class="gap">“Tanrı bu kızın cezasını versin!” dedi Legree. “Boğacağım onu, Em! Em!” diye hırsla seslendi ama ona yalnızca duvarlardan yansıyan alaycı bir yankı yanıt verdi. Tatlı ses söylemeyi sürdürüyordu:</p>
		<p class="gap">Ana babalar, çocuklar orada ayrılacak</p>
		<p>Ana babalar, çocuklar orada ayrılacak</p>
		<p>Bir daha karşılaşmamak üzere!</p>
		<p class="gap">Yüksek sesle söylenen ve çok net duyulan nakarat boş salonlarda büyüdü.</p>
		<p class="gap">Ah, acı acı acı olacak</p>
		<p>İsa’nın yargısında çok acı olacak!</p>
		<p class="gap">Legree durdu. İtiraf etmeye utanıyordu ama alnında iri ter damlaları belirmişti, yüreği korkuyla deli gibi çarpıyordu, önünde yükselen parlak bir şey gördüğünü bile sandı, ansızın ölü annesi önünde biçimlenip beliriverirse ne yapacağını düşünüp titredi.</p>
		<p>Sendeleyerek gerisingeri oturma odasına dönüp yerine çökerken kendi kendine, “Bildiğim bir şey var, bundan sonra o herifi rahat bırakacağım! O büyülü kâğıttan ne istedim sanki? Kesinlikle büyülendiğime inanıyorum! O zamandan beri titreyip terliyorum! Saçı nereden buldu ki? <em>Aynısı</em> olamaz! <em>Onu</em> yakmıştım, bundan hiç kuşkum yok! Saç dirilirse bu ancak bir şaka olabilir!” dedi.</p>
		<p>Ah Legree! O altın saç lülesi büyülüydü gerçekten de. İçindeki her saç telinde senin için bir vicdan azabıyla dehşet büyüsü vardı ve kötü ellerini umarsızlara yapılacak en şeytansı kötülük olan dayak atmaktan alıkoyup bağlamak için yüce bir güç tarafından kullanıldı.</p>
		<p>Legree köpekleri tekmeleyip ıslık çalarak, “Haydi! Uyanın da beni yalnız bırakmayın!” diye bağırdı ama köpekler uykulu uykulu tek gözlerini açıp ona baktı sonra yine kapadılar.</p>
		<p>“Sambo ile Quimbo’yu çağırayım da bu korkunç duyguları kovmak için şarkı söyleyip o cehennem danslarını yapsınlar,” diyen Legree şapkasını giyip verandaya çıktı, iki kâhyasını çağırmak için kullandığı boruyu öttürdü.</p>
		<p>Legree keyfi yerindeyken bu iki değerli zatı oturma odasına alıp, viskiyle iyice ısıttıktan sonra onlara şarkı söyletip, dans ettirip, dövüştürüp eğlenmek gibi bir alışkanlık edinmişti.</p>
		<p>Gece bir ile iki arasında Cassy, Tom’a bakmış dönerken oturma odasından köpek havlamaları ve kıyameti andıran öbür gürültüler arasında çılgınca, bağrış çağrış, ciyaklama ve şarkılar duydu.</p>
		<p>Verandanın basamaklarını çıkıp içeri baktı. Legree’ yle iki adamı azgın bir sarhoşluk içinde şarkı söylüyor, bağırıp çağırıyor, iskemleleri devirerek bin bir türlü gülünç ve korkunç yüz buruşturmalarıyla birbirlerine sataşıyorlardı.</p>
		<p>Kadın küçük, ince elini güneşliğe dayayarak gözlerini onlara dikti, kara gözlerinde keder, küçümseme ve yoğun bir acıyla onlara baktı.</p>
		<p>Kendi kendine, “Böyle bir rezilden dünyayı kurtarmak günah sayılır mı ki?” diye söylendi. Sonra hızla döndü, arka kapıdan girip merdivenlerden yukarı süzüldü ve Emmeline’in kapısını çaldı.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f52"><a class="si-backref" href="#ref_f52">52</a><span class="si-footnote-text">. Lord Byron, Childe Harold’s Pilgrimage (Child Harold’ın Hac Seyahati) 4. Kanto. (Y.N.)</span></div>
	</div>
</body>
</html>