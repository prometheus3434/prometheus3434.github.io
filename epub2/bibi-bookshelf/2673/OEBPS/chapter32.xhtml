<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Tom Amcanın Kulübesi</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h1>32 <span class="inline">Karanlık yerler</span></h1>
		<div class="epigraph html5_section">
			<p>“Dünyanın karanlık yerleri</p>
			<p>zulüm yuvalarıyla doludur.”<a class="si-noteref epub-type_noteref" href="#f41" id="ref_f41">41</a></p>
		</div>
		<p>Kaba saba yapılmış bir arabanın arkasında, ondan da kaba saba bir yolda Tom’la yanındakiler yorgun argın sürükleniyorlardı.</p>
		<p>Arabada Simon Legree’yle birbirine hâlâ zincirli iki kadın oturuyordu, arkalarına eşyalar yığılmıştı, epey uzakta olan Legree’nin ekim alanlarına doğru yol alıyorlardı.</p>
		<p>Rüzgârın kederle fısıldadığı iç karartıcı çamlık kumsalların arasından kıvrılarak giden yaban, terk edilmiş bir yoldu. Uzun servili bataklıklardan yayalar için yapılmış kütük yollardan geçerek gidiyorlardı. Cenazeleri anımsatan uzun, kıvrım kıvrım kara yosunların sarktığı kasvetli ağaçlar yapışkan, süngersi topraktan yükseliyor, arada zehirli koyu renk iğrenç bir suyılanı olan bir mokasin kırık kütüklerle, orada burada serili suda çürümüş dalların arasından kayıveriyordu.</p>
		<p>Bu yolculuk cebi dolu, yollu bir atı olan ve bu yalnız yolu iyi bir işle sonuçlandıracak olan bir yabancı için bile yeterince acıklıyken, her yorgun adımın onu seven, onun için dua edenlerden uzaklaştırdığı biri için çok daha yaban, çok daha kasvetliydi. O karanlık yüzlerdeki kederli, asık anlama tanık olanlar, gamlı yolculukta yanlarından birbiri ardına geçen nesnelere takılan üzgün gözlerdeki dalgın, sabırlı yorgunluğu da düşünmeli.</p>
		<p>Durumdan hoşnut olduğu belli olan Simon, cebindeki yassı içki şişesinden ikide bir çekerek gidiyordu.</p>
		<p>Arkasındaki keyifsiz yüzlere gözü ilişince, bağırdı:</p>
		<p>“Hey <em>siz!</em> Bir şarkı patlatın bakalım delikanlılar, haydi!”</p>
		<p>Erkekler bakıştılar, bu arada sürücü kamçısını şaklatarak ikinci bir “haydi”yi yineledi.</p>
		<p>Tom Metodist bir ilahiye başladı:</p>
		<p class="gap">Yeruşalim mutlu evim</p>
		<p>Adın benim için hep azizdir!</p>
		<p>Ne zaman üzüntülerim bitecek</p>
		<p>Senin mutluluğun ne zaman...<a class="si-noteref epub-type_noteref" href="#f42" id="ref_f42">42</a></p>
		<p class="gap">“Kes sesini kara herif seni!” diye gürledi Legree. “O senin cehennem kaçkını eski Methodizmini istediğimi de nereden çıkardın? Ben şarkı diyorum, şimdi şöyle doğru dürüst delikanlıca bir şey söyle, çabuk!”</p>
		<p>Adamlardan biri, hemen köleler arasında söylenen o anlamsız şarkılardan birine başladı:</p>
		<p class="gap">Efendim beni zenciyi gözetlerken gördü,</p>
		<p>Daha bağırın çocuklar, daha bağırın!</p>
		<p>Gülmekten çatladı, aya bak, aya</p>
		<p>Ho! Ho! Ho! Çocuklar ho!</p>
		<p>Ho! Yo! Hi-e! O!</p>
		<p class="gap">Şarkıyı söyleyen keyfine göre söylüyor, anlamını pek umursamadan uyağa vurgu yapıyor, aralıklarda da öbürleri katılıyordu.</p>
		<p>“Ho! Ho! Ho! Çocuklar ho!</p>
		<p>Bağırın-e-o! Bağırın e-o!”</p>
		<p>Büyük bir gürültüyle neşelenmek için zorlanarak söyleniyordu şarkı, bir umutsuzluk feryadı bile olamıyordu, coşkulu dua sözcükleri yoktu içinde, zavallıların birlikte söyledikleri tuhaf notalarda derin bir elem var denebilirdi olsa olsa. Elinden özgürlüğü alınıp yıldırılmış zavallı dilsiz yürek müziğin o anlatılması olanaksız mabedine sığınmış, orada duasını Tanrı’ya soluyabilecek bir dil bulmuş gibiydi. İçinde Simon’un duyamayacağı bir dua vardı şarkının. O, yalnızca adamların gürültüyle şarkı söylediğini duyup hoşnut oluyordu, “keyiflerini yerine getirmişti.”</p>
		<p>Emmeline’e döndü, “Eh, küçük yavrum,” diyerek elini omzuna koydu. “Neredeyse eve geldik sayılır!”</p>
		<p>Legree esip savurduğunda, azarladığında Emmeline dehşet içinde kalıyordu ama şimdi yaptığı gibi elini omzuna koyup onunla konuştuğunda vurmasını yeğliyordu. Adamın gözlerindeki bakış onu hasta ediyor, tüyleri diken diken oluyordu. Elinde olmaksızın annesiymişçesine öbür yanındaki melez kadına sokuldu. Adam kaba saba elleriyle kızın küçük kulağını tuttu.</p>
		<p>“Küpe bile takmamışsın,” dedi.</p>
		<p>Emmeline titreyerek başını eğdi.</p>
		<p>“Hayır efendim!”</p>
		<p>“Eh, iyi kız olursan eve gidince sana bir çift veririm. Bu kadar korkmana gerek yok, seni çok çalıştırmak niyetinde değilim. Benimle hoş zaman geçirir, bir hanım gibi yaşarsın, yalnızca iyi kız olmaya bak.”</p>
		<p>Legree tatlı dilli olmaya başlayacak kadar içmiş, bu arada da ekim alanının sınırlarının neredeyse görüneceği yere kadar gelmişlerdi. Bir zamanlar topraklarla ev buraları süsleme konusunda oldukça özenli davranan beğeni ve servet sahibi bir beyefendinindi. Adam borçlu ölünce, bir açıkartırmada Legree tarafından alınmış, o da ne yaptıysa para getirmesi için yapmıştı. Eski sahibinin eli üstünden kalkınca da ev eski püskü, metruk bir görünüm içinde çürümeye terk edilmişti.</p>
		<p>Bir zamanlar oraya buraya serpiştirilmiş süs ağaçlarının olduğu düzgün çimenliği şimdi karmakarışık ot bürümüştü, kırık kovalar, mısır koçanları ve daha bir sürü süprüntünün atılmış olduğu yerde atların bağlandığı direkler göze çarpıyordu. Süslü desteklerden sarkan zarif bir yasemin ya da hanımeli, destek, at bağlama direği olarak kullanılmak üzere bir yana itilmişti. Eskiden koskoca bir bahçe olan yeri şimdi saz bürümüştü, arada bir egzotik bir bitkinin unutulmuş başını çıkardığı göze çarpıyordu. Yine eskiden limonluk olan yerde çerçeve kalmamıştı, çürümüş raflarda içlerindeki kurumuş saplarla yapraklardan bir zamanlar çiçek dikili olduğu anlaşılan kuru, unutulmuş saksılar vardı.</p>
		<p>Araba iki yanına Çin ağaçları dikilmiş soylulara yaraşır çakıllı yoldan ilerledi ama orayı da ot bürümüştü. Ağaçların zarif, yaz kış bozulmayan yeşilliği, iyiliğe çok derinden kök saldığından cesaret kırıcılık ve çürütücülüğün ortasında daha da gelişen, güçlenen soylu ruhlar gibi değiştirilip bozulmadan kalmış tek şey gibi duruyordu.</p>
		<p>Evin bir zamanlar büyük, çok güzel olduğu belliydi. Güney’deki her yapıda olduğu gibi iki katını da çepeçevre kuşatan ve tüm odaların açıldığı bir verandayla çevriliydi, veranda alt kattaki tuğla sütunlarla desteklenmişti.</p>
		<p>Ne var ki şimdi buranın terk edilmiş, rahat bir yer değilmiş gibi bir görünümü vardı, kimi pencereler tahtalarla kapatılmıştı kiminin panjurları dağılmış, bir yeri tutuyor ve bunların tümü büyük bir kayıtsızlıkla rahatsız bir yaşamı ifade ediyordu.</p>
		<p>Tahta parçaları, samanlar, eski çürümüş varillerle kutular toprağın üstüne, dört bir yana saçılmıştı, yırtıcı görünümlü üç-dört köpek araba tekerleklerinin gürültüsüyle doğrulup çılgın gibi onlara doğru koştular ve arkalarından seğirten paçavralar içindeki hizmetçilerin çabasıyla Tom’la arkadaşlarına saldırmaktan güç bela alıkondular.</p>
		<p>“Gördünüz ya!” diyen Legree, köpekleri insanın içini ürperten bir hoşnutluk duygusuyla okşadı sonra Tom’ la yanındakilere döndü.</p>
		<p>“Kaçarsanız başınıza geleceği gördünüz ya! Bu köpekler zencileri parçalamak için eğitilmiştir, göz açıp kapayıncaya kadar da birinizi akşam yemeği olarak çiğneyebilirler. O yüzden ayağınızı denk alın!”</p>
		<p>Sonra da işgüzarlıkla ağzının içine bakan, şapkası sipersiz, paçavralar içindeki birine döndü, “Eee, ne var ne yok bakalım Sambo! İşler nasıl gidiyor?” dedi.</p>
		<p>“Mükemmel efendim.”</p>
		<p>Dikkatini çekmek için didinen bir başkasına dönerek, “Quimbo, sana söylediğime dikkat ettin mi?”</p>
		<p>“Elbette ettim, etmez miyim?”</p>
		<p>Bu iki zenci ekim alanının başkâhyalarıydı. Legree onları aynı buldoglarını eğitir gibi vahşet ve kabalıkla eğitmiş, acımasızlıkla sertlik içinde uzun süre çalıştırılmak tüm doğalarını hayvanlarla aynı düzeye getirmişti. Bu özelliğin siyah ırkın kişiliğiyle çatıştığını düşünmek yanlış olmazsa da zenci bir gözcünün bir beyazdan daha acımasız ve zorba olduğu da bilinen bir gerçektir. Bu da, en kısa yoldan zencilerin beyinlerinin beyazlara kıyasla zulümden daha ezilmiş, daha değersizleşmiş olması anlamına gelir. Dünyadaki tüm ezilmiş ırkların gerçeğidir bu. Eline bir fırsat geçerse bir köle her zaman bir zorbaya dönüşür.</p>
		<p>Legree, tarihte okuduğumuz kimi hükümdarlar gibi ekim alanlarını yönetmeyi bir tür güç ayrıştırmasıyla çözümlemişti. Sambo ile Quimbo iliklerine kadar birbirlerinden nefret ediyor, öbür çalışanların topu da iliklerine kadar onlardan nefret ediyordu, Legree bu durumu değerlendirmeyi çok iyi biliyor ve ikisini birbirine karşı kullanarak her şeyden ânında haberdar oluyordu.</p>
		<p>Hiç kimse toplumsal ilişkisi olmaksızın yaşayamaz, Legree de iki kara uydusunun kendisiyle bayağı yakınlaşmalarına göz yummuştu. En küçük bir dürtüde biri tek bir baş işaretiyle öbürünün öcünü almaya hazır bekliyordu. Şimdi de Legree’nin yanında dururlarken kaba insanların hayvanlardan daha aşağı olduğuna bir örnek gibiydiler. Koyu renk, kaba saba, ilkel yüz çizgileri, kıskanç bakışlarla birbirlerini gözlerken yuvalarında dönen koca gözleri, barbar, küstah, yarı hayvansı ses tonları, rüzgârda uçuşan perişan üst başları, tümü de buradaki her şeyin o ahlak bozucu, rezil havasıyla şaşılası bir uyum içindeydi.</p>
		<p>“Al bakalım Sambo, al şu çocukları da senin oraya götür.” Melez kadını Emmeline’den ayırıp ona doğru itti. “<em>Sana</em> bir de kadın getirdim. Söz vermiştim hani.”</p>
		<p>Kadın irkildi, gerileyerek, “Ah, efendim ben erkeğimi New Orleans’ta bıraktım,” dedi.</p>
		<p>Legree, “Ee, ne olmuş yani bir tane de burada istemez misin? Tek söz yok, yürü bakalım!” dedi ve kamçısını havaya kaldırdı. Emmeline’e de, “Gel bakalım hanım, sen de benimle şuraya gir,” dedi.</p>
		<p>Bir an, evin penceresinden dışarıya göz atan koyu renk yabansı bir yüz göründü, Legree kapıyı açarken bir kadın sesi emir verir bir tonda çabucak bir şey söyledi. Emmeline içeri girerken arkasından kaygılı bir ilgiyle bakan Tom, Legree’nin öfkeli yanıtını duydu:</p>
		<p>“Dilini tut! Canımın istediğini yaparım!”</p>
		<p>Tom gerisini duyamadı, o da Sambo’nun peşinden kalacağı yere gidiyordu. Kalacağı yer evden epey uzakta, ekim alanının bir köşesinde, daracık sokağımsı bir yerin iki yanına dizili viran barakalardan biriydi. Issız, terk edilmiş, kaba saba bir havası vardı. Tom evleri gördüğünde yıkıldı. Kendini hep kaba olmasına kaba ama temizleyebileceği, sessiz, içinde İncil’ini de koyabileceği bir raf olan, iş saatleri dışında yalnız kalabileceği bir yer düşüncesiyle rahatlatıyordu. Birkaçına baktı, tümü de yalnızca derme çatma bir kabuk olarak anlatabileceğimiz yerlerdi, tek bir eşya olmadığı gibi, çiğnenmiş toprak olan yer de saman ve pislikle örtülüydü.</p>
		<p>Yazgısına boyun eğmiş bir tavırla Sambo’ya, “Bunlardan hangisi benim?” diye sordu.</p>
		<p>“Bilmem, şurada kalırsın sanırım. Orada bir kişiye daha yer var, öbürleri ağzına kadar dolu, daha da gelen olursa ne yaparım bilmem.”</p>
		<p>Barakaların yorgun insanları akın akın dönmeye başladıklarında neredeyse akşam oluyordu. Toprağa bulanmış, yırtık pırtık giysili kadınlarla erkekler asık yüzlü, hırçın ve yeni gelenlere hiç de hoşgörülü bakamayacak bir durumdaydılar. Küçük köy hiç de çekici olmayan seslerle canlanmıştı. Tek yemekleri olan ekmeği yapabilmek için bir lokma mısırlarını dövmeye uğraştıkları el değirmenlerinin gürültüsüne karışan kaba, gırtlaktan gelen seslerdi bunlar. Şafağın ilk ışıklarından beri tarlalarda gözcülerin kırbaçları altında çalışmak adına ezilmişlerdi, mevsimin en sıcak ve işlerin en yoğun zamanıydı. Herkes canı çıkana kadar çalıştırılıyordu.</p>
		<p>Kayıtsız aylaklar, “Aslında pamuk toplamak hiç de zor iş sayılmaz,” der. Öyle mi? Başınıza tek bir damla su damlaması da rahatsız edici olmaz ama en kötü işkence, o damlanın birbiri ardına, birer birer, anbean, ardı arkası kesilmeksizin aynı tekdüzelikte aynı noktaya düşmesidir. İşte öyle aman aman zor bir iş olmamasına karşın, saatler boyu değişmeyen tekdüzelikte, bezdiriciliğinden başını bile kaldırma özgürlüğü olmadan yapıldığında baskısı onu çok zor kılar. Tom sökün eden güruhun arasında boş yere tanıdık bir yüz aradı. Gördüğü yalnızca asık yüzlü, azarlayan, hayvanlaşmış erkeklerle, güçsüz ve aptal, cesareti kırılmış ya da kadınlıktan çıkmış kadınlardı. İyi hiçbir şeyin umulmayacağı, istenmeyeceği insanların o büyük, sınırsız, hayvansı bencillikleriyle zayıfı bir yana itiverişlerini gördü. İnsanlıktan çıkmıştı hepsi de. Yalnızca birkaç değirmen vardı. Yorgunlarla zayıflar geri çekiliyor, yerini güçlüler alıyordu, böylece öğütme işi geç saatlere kadar sürdü.</p>
		<p>Melez kadına yaklaşan Sambo önüne bir çuval mısır atarak, “Hey, sen! Adın ne senin?” dedi.</p>
		<p>“Lucy.”</p>
		<p>“Eh Lucy, sen artık benim kadınımsın. Senin mısırın da bu, öğüt de <em>yemeğini</em> pişir, duydun mu beni?”</p>
		<p>Kadın umutsuzluğun verdiği beklenmedik sert bir gözüpeklikle, “Ben senin kadının değilim, olmayacağım da!” dedi.</p>
		<p>“O zaman ben de seni tekmelerim!” diyen Sambo gözdağı verircesine ayağını kaldırdı.</p>
		<p>“İstersen öldürebilirsin de, hem de ne kadar çabuk olursa o kadar iyi olur! Keşke ölseydim!” </p>
		<p>Quimbo mısırlarını öğütmek için bekleşen bir-iki yorgun kadının sırasını almıştı olanca kötülüğüyle. Değirmenin başından seslendi:</p>
		<p>“Bana bak Sambo, işçilere zarar veriyorsun, seni efendiye söyleyeyim de gör.”</p>
		<p>Sambo da, “Ben de senin kadınların sırasını aldığını söylerim moruk zenci! Sıranı beklesene!”</p>
		<p>Tom o günkü yolculuktan yorgun düşmüş, açlıktan bayılmak üzereydi. Quimbo, Tom’a, “Hey sen!” diyerek önüne bir çuval mısır attı. “Al bakalım zenci, yakala, dikkat et başka yok. Bu hafta bu kadar.”</p>
		<p>Tom geç saate kadar değirmende sıra gelmesi için bekledi, derken mısırlarını öğütmeye çalışan kadınların müthiş yorgunluğu içini sızlatınca kalkıp onların mısırlarını öğüttü, sönmeye yüz tutan, onlardan önce bir sürü insanın mısır ekmeği pişirdiği ateşi canlandırdı sonra da kendi yemeğini hazırlamaya gitti. Derken yeni bir şey oldu, küçük de olsa yaptığı bu iyilik kadınların yüreklerinde karşılık bulabileceği bir noktaya dokundu, sert yüzlerine kadınsı bir iyilik geldi, Tom’un ekmeğini yoğurdular, pişerken göz kulak oldular, Tom da ateşin başına oturdu ve rahatlamak için gerek duyduğu İncil’ini çıkardı.</p>
		<p>Kadınlardan biri, “O da ne?” dedi.</p>
		<p>“Bir İncil.”</p>
		<p>“Aman Tanrı’m! Kentucky’den beri hiç görmemiştim.”</p>
		<p>Tom ilgiyle, “Kentucky’den misiniz?” diye sordu.</p>
		<p>Kadın içini çekti.</p>
		<p>“Evet, hem de çok iyi yetiştirildim, böyle bir yere geleceğim aklımın köşesinden geçmezdi.”</p>
		<p>Öbür kadın, “Tamam da ne kitabı o?” dedi.</p>
		<p>“Canım, İncil işte!” dedi beriki.</p>
		<p>“Aman Tanrı’m, o ne peki?”</p>
		<p>“Deme! Yoksa hiç duymadın mı?” dedi ilk konuşan. “Kimi zaman, Kentucky’de hanımım okurken dinlerdim, burada sövgüyle kaçıklıktan başka bir şey duymuyorum.”</p>
		<p>Beriki merakla, “Bir parça okusana!” der demez Tom’ un tüm ilgisinin bir anda İncil’e yoğunlaştığını fark etti.</p>
		<p>Tom okudu.</p>
		<p>“Bana gelin, siz tüm işçiler ve ağır işlerde çalışanlar, sizi Ben dinlendireceğim.”<a class="si-noteref epub-type_noteref" href="#f43" id="ref_f43">43</a></p>
		<p>“Bunlar yeterince güzel sözler. Kim söylüyor bunları?”</p>
		<p>“Tanrı,” dedi Tom.</p>
		<p>“Keşke O’nu nerede bulabileceğimi bilseydim,” dedi kadın, “hemen giderdim. Etim iyice çürüdü, her gün elim ayağım titriyor, Sambo’nun yandaşları da daha hızlı pamuk toplayamıyorum diye durmadan azarlıyor, çoğu geceler yarılanıyor da ben daha yemeğimi hazırlamamış oluyorum, derken öyle geliyor ki, dönüp de gözümü kapar kapamaz kalk borusu çalıyor, hadi bakalım yine sabah. Tanrı’nın nerede olduğunu bilsem, bunu ona anlatırdım.”</p>
		<p>“O burada, her yerde,” dedi Tom.</p>
		<p>“Buna inanacağımı sanmıyorsun ya! Tanrı’nın burada olmadığını biliyorum. Konuşmanın da bir yararı yok zaten. Her şeye boş verip, uyuyabiliyorken uyuyacağım.”</p>
		<p>Kadın barakasına gitti, Tom’sa kızıllığı yüzüne vuran sönmeye yüz tutmuş ateşin başında yalnız oturdu.</p>
		<p>Gümüşi, açık renk yüzlü ay mor gökte belirdi, Tanrı’nın aşağıdaki elem ve zulme bakışı gibi sakin ve suskun aşağı baktı, sakince ellerini kavuşturmuş oturan İncil’i dizinde yalnız zenci adama baktı.</p>
		<p>“Tanrı BURADA mı?”</p>
		<p>Ah bu gafil yürek, bu dehşet verici kuralsızlığın, bu açık, başıboş haksızlığın yüzüne karşı şaşmaz bağlılığını nasıl koruyabilir? O basit yürekte sert bir çatışma dalgalandı. Tüm yaşamın ve geleceğin acısını gölgede bırakan, insanı o paramparça eden duygusuyla geçmiş umutların yıkıntısı, karısının, çocuğunun ve arkadaşının ölü bedenlerinin karanlık bir dalgadan yükselip yarı boğulmuş denizcinin yüzüne çarpışı gibi ruhuna elemle çarpıyordu. <em>Böyle bir yerde</em> inanıp Hıristiyanlığın o büyük parolasına yapışmak kolay mıydı?</p>
		<p>“Tanrı O’nu bıkıp usanmadan arayanların ÖDÜLLENDİRİCİSİDİR.”<a class="si-noteref epub-type_noteref" href="#f44" id="ref_f44">44</a></p>
		<p>Tom avutulamayacak kadar acılı kalktı, sendeleyerek ona verilen kulübeye girdi. Yer daha şimdiden yorgun argın uyuyanlarla kaplıydı, boğucu havanın pisliği Tom’u tiksindirdi ama yoğun gece çiyi üşütüyordu, onunsa kolları çok yorgundu, sonunda verilen tek yatak eşyası olan battaniyeye sarılıp uyuyakaldı.</p>
		<p>Düşünde kulağına tatlı bir ses geldi. Pontchartrain Gölü kıyısındaki yosunlu yerinde oturuyordu, Eva da ciddi gözleriyle öne eğilmiş ona İncil okuyordu.</p>
		<p>“Suların arasından geçerken seninle olacağım ki nehirler üstüne kapanmasın, ateşten geçerken yanmayacaksın, alev de seni tutuşturmayacak. Çünkü Ben senin Tanrı’nım, İsrail’in Kutsal Olan’ı ve senin Kurtarıcı’n.”<a class="si-noteref epub-type_noteref" href="#f45" id="ref_f45">45</a></p>
		<p>Giderek sözcükler göksel bir müziğin içinde eriyip gitti, çocuk derin gözlerini kaldırıp sevgiyle ona baktı. Sıcaklığın ve rahatlığın ışığı Tom’un yüreğine ulaştı ve Eva müzikle sürüklenircesine altın parçacıkları saçarak parlayan kanatlarıyla havalanıp gitti.</p>
		<p>Tom uyandı. Bir düş müydü bu? Öylece geçip gitmişti ama kısacık ömrünü acı çekenleri rahatlatmaya adayan o tatlı, genç ruhun ölümünden sonra da bu görevi üstlenmesini Tanrı’nın yasakladığını kim iddia edebilir ki?</p>
		<p>Çok güzel bir inançtır</p>
		<p>Başının çevresinde</p>
		<p>Melek kanatlarıyla</p>
		<p>Ölülerin ruhlarının dolandığına inanmak.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f41"><a class="si-backref" href="#ref_f41">41</a><span class="si-footnote-text">. Eski Ahit, “Mezmurlar”, 74:20. (Y.N.)</span></div>
		<div class="si-footnote html5_aside epub-type_footnote" id="f42"><a class="si-backref" href="#ref_f42">42</a><span class="si-footnote-text">. “Jerusalem, My Happy Home” (Yeruşalim, Mutlu Evim) adlı ilahiden. (Y.N.)</span></div>
		<div class="si-footnote html5_aside epub-type_footnote" id="f43"><a class="si-backref" href="#ref_f43">43</a><span class="si-footnote-text">. Yeni Ahit, “Matta”, 11:28. (Y.N.)</span></div>
		<div class="si-footnote html5_aside epub-type_footnote" id="f44"><a class="si-backref" href="#ref_f44">44</a><span class="si-footnote-text">. Yeni Ahit”, İbranilere Mektup”, 11:6. (Y.N.)</span></div>
		<div class="si-footnote html5_aside epub-type_footnote" id="f45"><a class="si-backref" href="#ref_f45">45</a><span class="si-footnote-text">. Eski Ahit, “Yeşaya”, 43:2-3. (Y.N.)</span></div>
	</div>
</body>
</html>