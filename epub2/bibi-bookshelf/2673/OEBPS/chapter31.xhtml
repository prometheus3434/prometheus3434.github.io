<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
	<title>Tom Amcanın Kulübesi</title>
	<link href="main.css" rel="stylesheet" type="text/css"/>
</head>
<body class="chapter epub-type_chapter">
	<div class="container html5_section">
		<h1>31 <span class="inline">Orta geçit</span></h1>
		<div class="epigraph html5_section">
			<p>“Kötülüğü seyretmeyecek kadar temiz gözlerin<br/>var, onlarla kötülüğe bakamazsın da neden<br/>insanların yalayıp yutan, bitip tükenmez kötü<br/>hırsı doğruluklarının önüne geçtiğinde hainlik<br/>yapanlara bakıp susarsın?”<a class="si-noteref epub-type_noteref" href="#f39" id="ref_f39">39</a></p>
		</div>
		<p>Red Nehri’ndeki küçük utanç verici bir geminin dibinde elleriyle ayak bileklerinde zincirler, yüreğindeyse daha ağır bir yükle Tom oturuyordu. Göğünde ne varsa, ayı, yıldızları sönmüştü; şu anda bir daha dönmemek üzere yanından geçip giden ağaçlarla kıyı gibi her şey ondan geçip gitmişti. Karısı, çocuklarıyla Kentucky’deki evi ve hoşgörülü sahipleri, tüm incelikleri, güzelliğiyle St. Clare’ in evi, azize gibi gözleriyle Eva’nın altın başı, gururlu, neşeli, yakışıklı, umursamaz görünen ama hep iyi olan St. Clare, hoşgörüyle bakılan oyalanma, gevşeme saatleri, tümü gitmişti! Onların yerine kalan <em>neydi</em>? İnce duygulu bir ailenin yanında duyarlı, incelikli zamanlar geçirdikten sonra, en hayvansı, en kaba adamın eli ayağı bağlı kölesi olmak, bir zamanlar görkemli, bir salon süsleyen, yıpranıp biçimi bozulunca da pis bir tavernanın barında ya da bayağı bir rezilliğin düşük düzeyli uğrak yerinde bir masa ya da iskemle olmaktan pek de farklı olmadığı gibi cana yakın ve pek çok şeyi sineye çekebilen zencinin payına düşen köleliklerin en acısıydı. Tom’la bir iskemle ya da masa arasındaki en büyük fark da duygularının olmasıydı. Anılar, umutlar, sevgi, korku ve isteklerden oluşan özel, küçük dünyası varken “taşınabilir bir mal olarak addedilen bir köle olarak, saygınlığının gözetilmesi gerekliliği ve köleyle ilgili hükümlerin yalnız yasalarla verilebileceğine” ilişkin yasal kararname bile içini rahatlatmıyordu.</p>
		<p>Tom’un efendisi sekiz kölesini New Orleans’ın değişik yerlerinden almış, ikişer ikişer zincirleyerek Red Nehri’nin yukarısına gitmeye hazır, limanda bekleyen Korsan adlı buharlı gemiye bindirmişti.</p>
		<p>Kölelerin yüklenmesi bitip de gemi yola çıkınca  adamlara bir göz atmak için kişiliğini yansıtan o son sözü ben söylerim havasıyla çıkageldi. Satış için en iyi çuha giysisi, iyice kolalanmış pamuklu gömleği ve parlatılmış çizmeleriyle “donanmış” olan Tom’un karşısında durarak kısaca kendini şöyle dile getirdi:</p>
		<p>“Kalk ayağa!”</p>
		<p>Tom kalktı.</p>
		<p>“Çıkar şunu!”</p>
		<p>Prangaların yüzünden doğru dürüst hareket edemeyen Tom bunu yapmaya uğraşırken, adam hiç de nazik olmayan bir elle boynundan zincirleri çekiştirerek yardım (!) etti. Tom’un giysilerini aldıktan sonra bu olaydan önce didik didik ettiği Tom’un sandığına döndü, eski bir pantolonla Tom’un ahırda giydiği eski püskü gömleği çıkardı, Tom’un ellerini çözerek kutuların arasında bir boşluğu işaret etti.</p>
		<p>“Oraya git de şunları giy!”</p>
		<p>Tom söyleneni yaptı, birkaç dakika sonra döndü.</p>
		<p>“Çizmelerini çıkar!”</p>
		<p>Tom çıkardı.</p>
		<p>Adam kölelerin giydiği kaba saba ayakkabılardan bir çift fırlattı.</p>
		<p>“Al bakalım bunları giy!”</p>
		<p>Tom alelacele değişirken sevgili İncil’ini cebine kaydırıvermeyi unutmamıştı. İyi ki de öyle yapmıştı çünkü Tom’un kelepçelerini yeniden takan Mr. Legree bu kez zavallıcığın ceplerini karıştırmaya girişti. İpek bir mendil bulunca cebine attı. Eva’nın hoşuna gittiği için Tom’un cebinde bulundurduğu birkaç ufak tefek oyuncağa homurdanarak küçümseyici bir göz attıktan sonra omzunun üstünden nehre savuruverdi.</p>
		<p>O telaşla Tom’un unuttuğu Metodist ilahi kitabını aldı, evirip çevirirken, “Hıh! Kesin dindar...” dedi. “Ee adın neyse, kiliseye gider misin?”</p>
		<p>Tom sağlam bir sesle, “Evet efendim,” dedi.</p>
		<p>“Eh, çok geçmeden <em>bunu</em> içinden çıkarırım nasılsa! Öyle feryat figan dua eden, ilahi söyleyen zenciler istemem evimde, bunu aklından çıkarma! Ayağını denk al!”</p>
		<p>Ayağını hızla yere vurdu, gri gözlerinde sert bir bakışla, “Şimdi senin kilisen <em>benim!</em> Anlıyorsun ya, <em>benim</em> dediğim gibi olacaksın!” dedi.</p>
		<p>Suskun kara adamın içinden bir şey, “Hayır!” diye karşılık verdi ve görünmez bir sesle yinelercesine eski bir kehanet gibi Eva’nın sık sık ona okuduğu sözcükleri duydu:</p>
		<p>“Korkma! Günahlarını bağışladım. Sana kendi adımı verdim. Sen BENSİN!”<a class="si-noteref epub-type_noteref" href="#f40" id="ref_f40">40</a></p>
		<p>Ama Simon Legree hiçbir şey duymadı. O ses onun asla duyamayacağı sesti. Yalnızca Tom’un üzgün yüzüne bir an baktı, sonra yürüyüp gitti. İçinde Tom’un bir sürü tertemiz giysisinin olduğu sandığı da almıştı, geminin güvertesine gelince hemen sandığın çevresi sarıldı. Zencilerin beyefendi olmak için harcadığı paraya kahkahalarla gülünerek her şey çabucak ona buna satıldı, sandık da açıkartırmaya çıkarıldı. Herkes dört bir yana dağıtılan giysilerinin ardından bakakalan Tom’a gülüyordu. Sandığın açıkartırmayla satılmasını çok komik bulmuşlardı.</p>
		<p>Bu küçük olay bitince Simon yine ağır ağır, amaçsızca yürüyerek malının başına geldi.</p>
		<p>“Seni fazla yükten kurtardım, görüyorsun Tom. Üstündeki o giysilere gözün gibi bak. Bir başkasını alıncaya kadar epey zaman geçecek. Ben zencilere dikkatli olmasını öğretirim! Benim yanımda bir giysi bir yıl giyilir.”</p>
		<p>Sonra da yürüyüp Emmeline’in bir kadınla birlikte zincirlenmiş oturduğu yere gitti. Çenesinin altını okşayarak, “Eh yavrum, canını sıkmamaya bak,” dedi.</p>
		<p>Kızın yüzünde istemeden beliren dehşet, korku, tiksinti karışımı bakış adamın gözünden kaçmadı. Sertçe kaşlarını çattı.</p>
		<p>“Senin de yaldızın dökülür kızım! Seninle konuşurken hoş bir surat takınmalısın, duyuyor musun? Sen de... İhtiyar sarı ölgün ay ışığı!” diyerek Emmeline’e zincirle bağlı kadını dürttü. “Sakın öyle somurtayım deme! Daha neşeli görünmelisin, anlıyor musun!”</p>
		<p>Sonra bir-iki adım gerileyerek, “Bunları size de söylüyorum, bana bakın, bana bakın, tam gözümün içine, dosdoğru, hemen!” diye bağırırken her sözcükten sonra ayağını hızla yere vuruyordu. </p>
		<p>Her bir göz büyülenmişçesine Simon’un yeşilimsi gri gözlerine dikildi.</p>
		<p>Adam, “Şimdi,” diyerek demirci çekicinden farksız yumruğunu sıktı, “şu yumruğu görüyor musunuz? Kaldır bakayım!” diyerek Tom’un elinin üstüne koydu. “Şu kemikçiklere bir bak bakalım. Bu yumruk <em>zencileri yere yıkmaya</em> gelince demir gibi olur. Şimdiye kadar tek vuruşta yere yıkmadığım bir zenci hiç görmedim,” dedikten sonra yumruğunu Tom’un yüzüne o kadar yaklaştırdı ki, Tom gözlerini kapatarak geri çekildi. </p>
		<p>“Ben o küfürbaz kâhyalarla çalışmam, kendi gözcülüğümü kendim yaparım, her şey <em>öyle</em> daha iyi görünür, bak söyleyeyim. Seninle konuştuğum anda tepeden tırnağa gözden geçmiş olursun. Benimle böyle! Benim hiçbir yanımda yumuşak tek bir nokta bulamazsın. Kendinizi iyi denetleyin, hiç acımam!”</p>
		<p>Kadınlar ellerinde olmadan soluklarını içlerine çekiverdiler, herkes asık, kederli yüzlerle oturdu kaldı. Simon’sa topukları üstünde döndü, bir tek atmak için geminin barına yöneldi. O konuşurken yanında duran efendi kılıklı bir adama, “Zencilerimle işe böyle başlarım,” dedi. “Benim düzenim, güçlü başlamaktır. Neyle karşılaşacaklarını bilsinler,” dedi.</p>
		<p>“Kesinlikle!” yanıtını verdi yabancı. Her zaman rastlanmayan bir örneği inceleyen bir doğabilimcinin merakıyla süzüyordu onu.</p>
		<p>“Evet, kesinlikle. Ben öyle aylak aylak dolaşıp anasının gözü kâhyaların kandıracağı hanım elli çiftçilerinizden değilim! Siz önce şu eklemlerimi bir yoklayın da yumruğuma bakın. Bakın bayım, zencilere vura vura üstlerindeki deri nasıl taş gibi olmuş bir dokunun.”</p>
		<p>Yabancı elini söylenen yerde gezdirdi, sonra sade bir tavırla, “Yeterince sert, sanırım,” dedikten sonra, “bu uygulama yüreğinizi de aynı böyle yapmış,” diye ekledi.</p>
		<p>Simon ağız dolusu gülerek, “Ah, evet bunu söyleyebilirim işte,” dedi. “İçimde hâlâ birazcık da olsa yumuşaklık kalmış olabileceğini hesaba katıyorum. Biliyor musunuz, kimse bulaşmaz bana! Zenciler ne yağlamak ne de yaygara için çevremde dolaşır, bu bir gerçek.”</p>
		<p>“İyi adamlarınız var burada.”</p>
		<p>“Doğru. Şu Tom var ya, onun ender rastlanan biri olduğunu söylediler. Ona öbürlerinden daha çok ödedim, şoför ve işçibaşı gibi kullanmayı düşünüyorum, yalnız zencilere asla davranılmaması gerektiği gibi davranılmasından edindiği yanlış kavramları içinden silmeli, o zaman harika olur! Aldığım o sarı kadına bir bakın. Sanırım hasta, onu da değeri kadar olan bir işe koyacağım, bir-iki yıl dayanabilir. Zencilerin turşusunu kurmak gibi bir huyum yok. Kullan, yenisini al, derim ben, insana daha az sorun çıkarır, hiç kuşkum yok ki böylesi daha kârlı,” diyen Simon bardağından bir yudum aldı.</p>
		<p>“Peki, genelde ne kadar dayanıyorlar?” diye sordu yabancı.</p>
		<p>“Bilmem, durumuna bağlı. Sağlamları altı-yedi yıl dayanır, çürüklerinin iki-üç yılda işi biter. Bu işe ilk başladığımda üstlerine düştüm, dayansınlar diye hastalandıklarında doktora gösterdim, giysi, battaniye verdim, temiz pak tutup rahat ettirmek için epey zorluk çektim. Tanrı’m, meğer hiç yararı yokmuş, onların yüzünden bir sürü para kaybetmem bir yana, iki katı da sorun yaşadım. Şimdi gördüğün gibi iyi ya da hasta, dosdoğru işe koşuyorum. Zencinin biri ölünce de başkasını alıyorum, böylesi her açıdan daha ucuza ve kolayıma geliyor.”</p>
		<p>Yabancı döndü, konuşmayı bastırmaya çalıştığı bir tedirginlikle dinleyen bir beyefendinin yanına oturdu.</p>
		<p>“Güneyli ekicilerin bir örneği olarak görmeyin onu,” dedi.</p>
		<p>Genç beyefendi sözcükleri vurgulayarak, “Umarım değildir,” diye yanıtladı.</p>
		<p>Beriki, “Kötü, alçak, kaba adamın biri!” dedi.</p>
		<p>“Yine de yasalarınız istediği kadar adamı, onları korumanın gölgesinin bile söz konusu olmadığı bir durumda, yalnızca keyfine göre elinde tutmasına izin veriyor ve ne kadar alçak olursa olsun, böylelerinden ortalıkta kol gezmediğini söyleyemiyorsunuz.”</p>
		<p>Beriki, “Eh,” dedi, “ekiciler arasında birçok düşünceli, insancıl adam da var.”</p>
		<p>“Diyelim ki bu doğru ama bana kalırsa bu alçakların neden olduğu öfkeyle kabalığın tek sorumlusu siz düşünceli, insancıl adamlarsınız çünkü sizin onayınızla etkiniz olmasa, tüm düzen bir saat için bile tutunma noktası bulamaz.” Parmağıyla arkası onlara dönük duran Legree’yi gösterdi. “Onun gibi bir tane daha olmasaydı, her şey devrilen yük gibi alaşağı olurdu. Onun kabalığını koruyan sizin saygınlığınızla insancıllığınız.”</p>
		<p>“İyilikseverliğim konusunda üstün nitelikli düşünceleriniz olduğu belli,” dedi çiftçi gülümseyerek, “ama bu kadar yüksek sesle konuşmamanızı öneririm, gemide buna benim kadar hoşgörülü bakmayanlar olabilir. Benim ekim alanıma gidinceye kadar bekleyin, orada hepimizi dilediğinizce suçlayabilirsiniz.”</p>
		<p>Genç beyefendi kızararak gülümsedi, çok geçmeden de tavlaya daldılar. Bu arada geminin alt bölümünde Emmeline’le bağlı olduğu melez kadın arasında bir konuşma geçmekteydi. Doğal olarak geçmişlerindeki kimi olayları paylaşıyorlardı.</p>
		<p>“Sen kiminsin?” dedi Emmeline.</p>
		<p>“Benim efendim Mr. Ellis’ti. Levee Sokağı’nda oturuyordu. Belki evi görmüşsündür.”</p>
		<p>“Sana iyi davranıyor muydu?”</p>
		<p>“Genelde evet, hastalanıncaya kadar... Hastalanıp yattı, uzun süre kalkamadı, altı aydan çok sürdü ve katlanılması çok zor biri oldu. Gece gündüz kimsenin rahat etmesine izin vermiyordu, öyle garipleşti ki kimse bir türlü ona uyamıyordu. Her geçen gün daha öfkeli oluyordu sanki. Yorgunluktan bitip tükeninceye kadar geceler boyu ayakta tutuyordu beni, artık uyanık kalamayacak duruma geliyordum, bir gece uyuyakaldığım için Tanrı’m bana öyle korkunç şeyler söyledi ki! Bulabildiği en katı efendiye beni satacağını söyledi, öldüğünde beni azat etme sözü de vermişti üstelik.”</p>
		<p>“Hiç arkadaşın var mıydı?”</p>
		<p>“Evet, kocam. Demircidir. Efendim genellikle kiralardı onu. Beni öyle apar topar aldılar ki, onu görmeye bile zaman bulamadım, dört tane de çocuğum var. Ah, Tanrı’m!” diyen kadın elleriyle yüzünü örttü.</p>
		<p>Herkesin içinde, üzüntülü bir şey dinlediklerinde rahatlatıcı sözler söyleme içgüdüsü vardır. Emmeline de bir şey söylemek istedi ama hiçbir şey düşünemiyordu. Söylenecek ne vardı ki? İkisi de gizli bir anlaşma yapmışçasına yeni efendileri olan berbat adamdan söz etmekten dehşet ve korkuyla kaçınıyorlardı. En karanlık zamanlarında bile insan dinsel inançlarını unutmaz. Melez kadın Metodist kilisesinin bir üyesiydi, dindarlık açısından baktığınızdaysa aydınlanmamış ama çok içten duyguları olan biriydi. Emmeline daha kültürlü biri olarak eğitilmişti, dindar, güvenilir hanımının özenli bakımı altında okumayı, yazmayı ve harıl harıl çalışarak İncil’in yol göstericiliğinden yararlanmayı öğrenmişti. Yine de acımasız şiddetin avucundayken göründüğü kadarıyla kendilerini Tanrı’nın terk ettiği kişiler olarak bulmaları Hıristiyanlığı en sağlam olanın bile bağlılığını sınamak değil miydi? Daha ne kadar İsa’nın, bilgisi yetersiz, yılların kırılganlaştırdığı zavallı küçüklerinin bağlılığını sarsmalı? </p>
		<p>Gemi yükü olan acıyla ürkmüş, Red Nehri’nin dolambaçlı, keskin dönemeçli kıvrımları arasında, kırmızı, çamurlu, anaforlu akıntıda ilerliyordu, üzgün gözler iç sıkıcı bir tekdüzelikte kayıp giden dik, kırmızı kil kıyılara yorgun yorgun bakıyordu. Sonunda gemi küçük bir kentte durdu, Legree de yanındakilerle karaya çıktı.</p>
	</div>
	<div class="si-footnotes html5_section epub-type_footnotes">
		<div class="si-footnote html5_aside epub-type_footnote" id="f39"><a class="si-backref" href="#ref_f39">39</a><span class="si-footnote-text">. Eski Ahit, “Habakkuk”, 1.13. (Y.N.)</span></div>
		<div class="si-footnote html5_aside epub-type_footnote" id="f40"><a class="si-backref" href="#ref_f40">40</a><span class="si-footnote-text">. Eski Ahit, “Yeşaya”, 43:1. (Y.N.)</span></div>
	</div>
</body>
</html>