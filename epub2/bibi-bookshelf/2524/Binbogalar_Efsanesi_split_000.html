<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Binboğalar Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body class="calibre"><p id="filepos109" class="calibre1"><span class="calibre2"><span class="bold">Binboğalar Efsanesi </span></span></p><p class="calibre1"><span class="calibre2"><span class="bold">Yaşar Kemal</span></span></p><p class="calibre1">       </p><p class="calibre1">       </p><p class="calibre1">       Roman </p><p class="calibre1">       </p><p class="calibre1">       Ağlar bu mezarlıkta yörükler her gece </p><p class="calibre1">       </p><p class="calibre1">       Bıkıp iri yıldızları davar sanmaktan </p><p class="calibre1">       </p><p class="calibre1">       Düşünür eski günleri... iskandan önce </p><p class="calibre1">       </p><p class="calibre1">       Geride kalmanın hüznü yamanmış yaman. </p><p class="calibre1">       </p><p class="calibre1">       MELİH CEVDET ANDAY </p><p class="calibre1">       </p><p class="calibre1">       Aladağın ardında, uzun bir koyak var. Koyak baştan ayağa ormanlık. İçinden </p><p class="calibre1">       yüzlerce pınar kaynıyor. Dört yanları naneli, pürenli, içleri çakıl taşlı, soğuk, </p><p class="calibre1">       aydınlık pınarlar. Pınarlardan su yerine aydınlık kaynıyor, oluklardan su yerine </p><p class="calibre1">       ışık şakırdıyor. Çok eski zamanlardan bu yana burası, Aladağın ardı Türkmenin, </p><p class="calibre1">       Yörüğün, Aydınlı Yörüğünün yaylağı. Çukurova ne zamandan bu yana bu </p><p class="calibre1">       insanların kışlağıysa, o zamanlardan bu yana da Aladağın koyağı bunların </p><p class="calibre1">       yaylağıdır. Yörükleri ne bu kışlaktan, ne bu yaylaktan kolay kolay ayıramazsın, </p><p class="calibre1">       ölürler. Bir kayanın doruğunda bitmiş bir ot nasıl inatla köklerini sert çinke </p><p class="calibre1">       taşlarına sarmış, tutunmuşsa, Aladağ Yörüğü de öyledir.</p><p class="calibre1">       </p><p class="calibre1">       Demirci Haydar Usta yürürken zınk diye duruverdi. Sağ elini bakır kızılı uzun </p><p class="calibre1">       sakalına götürdü, sakalını tam çenesinin altından sertçe tutamladı. Sol eli de </p><p class="calibre1">       kendinde olmadan sağ elini izledi. Haydar Ustanın adımları gittikçe </p><p class="calibre1">       yavaşlıyordu. Sonra ağır ağır gittiler, durdular. Haydar Usta bir süre olduğu </p><p class="calibre1">       yerde öylece kaldı. Başını kaldırdı, havayı koklar gibi boynunu uzattı, sağına </p><p class="calibre1">       soluna bakındı, sonra gene daldı gitti. Elleri sakalından çözülüp iki iri külünk </p><p class="calibre1">       gibi yanlarına düşünce gene yürüdü. Gittikçe hızlanıyordu. Ceviz rengi bir şayak </p><p class="calibre1">       şalvar giymişti. Sırtındaki yelek sırmalı, eski bir aba ya da cepken bozmasıydı. </p><p class="calibre1">       Başında kendi eliyle keçi tüyünden ördüğü altın renginde bir börk vardı. Börk </p><p class="calibre1">       ona iki kat heybet veriyordu. Kaşları da püskül püskül, geniş alnına, altın, uzun </p><p class="calibre1">       börküne, çağıldayarak akmış gitmiş bakır sakalına uyuyordu.</p><p class="calibre1">       </p><p class="calibre1">       Uzun bir süre böyle hızlı, soluk soluğa yürüdükten sonra gene ayakları </p><p class="calibre1">       yavaşladı, sonra ağır ağır durdu, elleri gene sakalını tutamladı, gene dehşet bir </p><p class="calibre1">       düşünceye vardı. Gölgesi mor toprağa düşmüştü. Gölgesi de dehşet bir </p><p class="calibre1">       düşüncedeydi. Yandaki kayalıklara dökülen oluğun suları şakırdıyor, yere daha</p><p class="calibre1">       düşmeden parça parça, tuz buz oluyordu. Dökülen sularla birlikte, suların</p><p class="calibre1">       şakırtısına düşüncesini uydurmuş, gözlerinin önünden, aklından dünyalar </p><p class="calibre1">       geçiyordu.</p><p class="calibre1">       </p><p class="calibre1">       Bre koca Allah, hay bre koca Allah... Çukurda bir kışlak ver bana kışlayım. </p><p class="calibre1">       Aladağda bir yaylak ver yaylayım. Eskiden vermiştin ne oldu? Eskiden </p><p class="calibre1">       vermiştin neden geri aldın? Hay bre boz atlı, yeşil donlu Hızır senden de imdat </p><p class="calibre1">       umarım. Bu gece varır huzurunda dururum, yardımını dilerim. Ala gözlerini </p><p class="calibre1">       görürüm.</p><p class="calibre1">       </p><p class="calibre1">       Yorulmuştu. Yandaki kayaya tırmandı, kayanın aralığından bir çam </p><p class="calibre1">       fışkırmıştı, vardı sırtını ona dayadı. Çam da Demirci Haydar kadar yaşlanmıştı. </p><p class="calibre1">       Gövdesi domur domur yarılmış, dalları bükülmüş, yere sarkmıştı.</p><p class="calibre1">       </p><p class="calibre1">       Bu gece onu göreceğim, hiçbir çaresi mümkünü yok. Varıp huzuruna yüz </p><p class="calibre1">       süreceğim. Hiçbir çaresi mümkünatı yok. Padişahlar için yaptığım kılıcı ona </p><p class="calibre1">       vereceğim, hiçbir mümkünatı çaresi yok.</p><p class="calibre1">       </p><p class="calibre1">       Gene sakalını sıkı sıkıya tutamlamıştı. Öğle güneşinde, altın ışıltısındaki </p><p class="calibre1">       börkünün altındaki bakır sakalı, püskül kaşları yıldırdıyordu. Çimeni yeşil </p><p class="calibre1">       gözleri bir ışıltıda ikide bir çakmak çakıyor, kararıveriyordu.</p><p class="calibre1">       </p><p class="calibre1">       Bak, diyordu, koca Allah, güzelim, yiğidim, dost, aslanım, yeri göğü, inni </p><p class="calibre1">       cinni; seni beni yaratansın değil mi? İşte böyle kardaşım. Ben onlara, şu </p><p class="calibre1">       cehennemin dibine batasıca obaya dedim ki, bu Hıdırellezde ben onunla </p><p class="calibre1">       konuşurum, mümkünatı hem de çaresi yok, konuşurum, dedim. Demedim ya, </p><p class="calibre1">       onlara azıcık umut verdim. İşim yok da o deyyuslara, o alçaklara, o sürüngenlere </p><p class="calibre1">       Çukurda kışlak, Aladağda yaylak veresin diye sana mı yalvaracağım, senin o </p><p class="calibre1">       gülden ince, gülden nazik yüreciğini mi inciteceğim, işim yok da...</p><p class="calibre1">       </p><p class="calibre1">       Başını göğe kaldırdı, gözlerini uzaklara, derinlere, bir ak bulutun salındığı </p><p class="calibre1">       yerin arkasına dikti:</p><p class="calibre1">       </p><p class="calibre1">       Söyle bakalım, verecek misin? diye sert söylendi. Vermezsin! diye de </p><p class="calibre1">       hemen ekledi: </p><p class="calibre1">       </p><p class="calibre1">       Vermezsin aslanım. Hiç vermezsin. Ben seni bilmez miyim, sen bizi bıraktın. </p><p class="calibre1">       Sen gökleri, yıldızları, ormanları suları bıraktın, sen camilerden çıkmaz oldun. </p><p class="calibre1">       Sen kendine ışıklı, büyük kentler kurdun. Sen kendine gökte uçan demir kuşlar </p><p class="calibre1">       yaptın. Sen kendine toprağı yiyen, yerken uluyan canavarlar yaptın. Sen, üst üste </p><p class="calibre1">       evler, yedi denizler yaptın. Bize Çukurda bir kışlak, Aladağda bir yaylak ver </p><p class="calibre1">       desem, vermezsin ki... Ben de bu gece sana kışlak için yalvarmam, mümkünatı </p><p class="calibre1">       çaresi yok yalvarmam. Bu oba da sürünsün senin sayende. Varsın ölsünler, kırım </p><p class="calibre1">       kırım kırılsınlar. Senin yüzünden.</p><p class="calibre1">       </p><p class="calibre1">       Çukurovayı getirdi gözünün önüne. Bir güz gecesini... Karanlıkta tekmil ova </p><p class="calibre1">       yıldız yıldız yanıyordu. Tarlalarda homurtularla akıp giden koca demir yıldızlar, </p><p class="calibre1">       koskocaman, demirden yıldız böcekleri... Gem vurulmuş akarsular, yollar, </p><p class="calibre1">       yollarda akıp giden, insanın başını döndüren yıldırım gibi beygirler... Toz</p><p class="calibre1">       duman, sıcak, ter, sıtma, bela... Bir acayip kurumuş adamlar... Yarı çıplak</p><p class="calibre1">       yanmış kadınlar. Hele kadınlar, hele çırılçıplak...</p><p class="calibre1">       </p><p class="calibre1">       Çimeni yeşil gözlerinin akı gittikçe çoğalıyordu. </p><p class="calibre1">       </p><p class="calibre1">       Aşağıdan bir ayak sesi geldi, bir taş derin uçuruma aşağı yuvarlandı, yanına bir </p><p class="calibre1">       sürü daha taşı katarak gürültüyle aşağıya inmeye başladı. Burnuna taze, ezilmiş, </p><p class="calibre1">       ince, güneşte buğulanmış çiçek kokusu geldi. Canı sıkıldı. Nerdeyse şimdi, şu </p><p class="calibre1">       anda iyice dalacak, şurada, şu taşın başında eski günlere gidecek, Çukurovaya, </p><p class="calibre1">       Adana şehrine, Mersine inecek, güneşten bacakları yanmış kızları, uzun bacaklı </p><p class="calibre1">       kızları görecek, oradan gerisin geri eski günlere, Çukurda koyun sürüsü gibi </p><p class="calibre1">       ceren dolaştığı günlere varacaktı.</p><p class="calibre1">       </p><p class="calibre1">       Ayak sesine başını kaldırdı, sakalını bıraktı, aşağıdan arkadaşı Müslüm </p><p class="calibre1">       geliyordu. Saçı, sakalı, elleri, kaşı, bıyığı, her bir yanı apaktı. Aşağıdan yukarı </p><p class="calibre1">       bir pamuk yumağı gibi ağıyordu.</p><p class="calibre1">       </p><p class="calibre1">       Kardaşlığım, kardaşlığım, hay yiğen Haydar, Haydar, sabahtan beri seni </p><p class="calibre1">       arıyorum.</p><p class="calibre1">       </p><p class="calibre1">       Elindeki kirmeni hem eğiriyor, hem geliyordu. </p><p class="calibre1">       </p><p class="calibre1">       Geldi soluk soluğa Haydar Ustanın yanına oturdu. Çarığının içine küçücük </p><p class="calibre1">       sümüklüböcekler girmişti, çarığını çıkardı, iyice temizledi, geri giydi, sıkı sıkıya </p><p class="calibre1">       bağladı. Küçücük, bir topak bir adamcıktı Müslüm.</p><p class="calibre1">       </p><p class="calibre1">       Gözlerini Haydar Ustanın gözlerine dikti, baktı baktı, iki bakış derinden derine </p><p class="calibre1">       şimşeklendi, çakıştı:</p><p class="calibre1">       </p><p class="calibre1">       Bu yıl bu işi obamız için yapacaksın Haydar. Yeter torunun için yaptığın. Bu </p><p class="calibre1">       yıl Hızırlan İlyas buluştuklarında, sen bizi, obayı unutmayacaksın. Biz öldük </p><p class="calibre1">       Haydar, biz rezil olduk. Kanadımız kolumuzkırıldı Haydar... Koca Allah </p><p class="calibre1">       imdadımıza yetişmezse bizde hayır kalmadı Haydar.</p><p class="calibre1">       </p><p class="calibre1">       Haydar Usta gene sakalını tutamladı, dirseklerini dizine dayadı, düşündü, daldı, </p><p class="calibre1">       sonra birden çimeni yeşil gözleri açıldı, parladı: Para eder mi Müslüm? diye </p><p class="calibre1">       sordu. Allah bizi bırakmadı mı?</p><p class="calibre1">       </p><p class="calibre1">       Bizi bırakıp dağlardan koca kentlere inmedi mi? Biz de Allahın gittiği, indiği </p><p class="calibre1">       yere inmeliyiz Müslüm.</p><p class="calibre1">       </p><p class="calibre1">       Müslüm: </p><p class="calibre1">       </p><p class="calibre1">       Hay yiğen, dedi; senin soluğun keskin, Hıdırellez gecesinde bir istekte </p><p class="calibre1">       bulunursan koca Allah bizim dileğimizi verir. Muradımızı verir. Yeter ki sen bu </p><p class="calibre1">       yıl bizim için iste, torunun için değil.</p><p class="calibre1">       </p><p class="calibre1">       Ayağa kalktılar, Haydar Usta önde Müslüm arkada, yola indiler. Bahar gözünü </p><p class="calibre1">       daha yeni açıyordu. Çiçekler yarı açmışlar, yarı tomurcukta. Kuşlar, arılar ılık </p><p class="calibre1">       gün altında yumuşacık uçuşuyorlardı. Yarı uykulu. Toprak geriniyordu. Kayalar, </p><p class="calibre1">       ağaçlar, sular, börtü böcek, geyikler, tilkiler, çakallar, koyunlar, kuzular bir </p><p class="calibre1">       sabah buğusu içinde uykulu geriniyorlardı.</p><p class="calibre1">       </p><p class="calibre1">       Oba buraya, bu koyağa gelip konalı üç gün olmuştu. Altmış çadırlık bir obaydı </p><p class="calibre1">       bu. Karaçullu obası derlerdi adına. Obanın en yaşlı adamı demirci Haydar </p><p class="calibre1">       Ustaydı. Demirciliği ne işe yaramıştı, yarayacaktı? Bir gün bir işe yarayacaktı </p><p class="calibre1">       ama!..</p><p class="calibre1">       </p><p class="calibre1">       Bu kış Çukurovada analarından emdikleri burunlarından gelmişti. Şimdiye </p><p class="calibre1">       kadar, şu dünya dünya olalı beri, bu oba Çukura ineli beri böyle bela bir kış </p><p class="calibre1">       geçirmemişler, Çukurova adamından böyle bir düşmanlık görmemişlerdi. Daha </p><p class="calibre1">       </p><p class="calibre1">       dehşet bir şaşkınlık içindeydiler.</p><p class="calibre1">       </p><p class="calibre1">       Oba eskimiş, yozlaşmış, yoksullamıştı ama geleneklerinin bir kısmını daha </p><p class="calibre1">       yitirmemişti. Oba koyağa iner inmez, çadırlar kurulur kurulmaz derimevi çadırı </p><p class="calibre1">       da kurulmuştu. Derimevi çadırı öyle öteki çadırlar gibi uzunlamasına değildi. </p><p class="calibre1">       Derimevi çadırları hep yuvarlak olur. Ve kubbelerini keçelerle, kilimlerle </p><p class="calibre1">       örterler. Kapıları görülmedik nakışta bir kilimle örtülmüştür. İç duvarlar eski, </p><p class="calibre1">       nakışlı kilimdendir. Yer baştan ayağa turuncu keçelerle döşelidir. Uçta, kapının </p><p class="calibre1">       sağında köz dolu bir taş ocak vardır. Derimevi otuz yıldır aynı yere kurulur.</p><p class="calibre1">       </p><p class="calibre1">       Çadırların ortasında, koyağın tabanında düz, üç harman yeri büyüklüğünde </p><p class="calibre1">       mermere benzer ak bir taş vardı. Taşın üstüne sabahtan bu yana keçeler, </p><p class="calibre1">       kilimler, döşekler, yastıklar taşınıp seriliyordu. Ak taşın üstü, ılık bahar </p><p class="calibre1">       güneşinin altında bir renk cümbüşündeydi. Büyük kazanlarda güzel kokulu </p><p class="calibre1">       yemekler pişiyordu. Yaşlı kadınlar büyük sinilere yemekler boşaltıyorlar, </p><p class="calibre1">       kazanlar dolduruyorlardı. Bir duman, bir buğu içinde yitip geri, ortaya </p><p class="calibre1">       çıkıyorlardı. Büyük toy hazırlığında, sevincindeydi herkes. Bir de, bir de Haydar </p><p class="calibre1">       Usta bir olur dese, değme keyfine o zaman. Toy, bir toy daha olacaktı.</p><p class="calibre1">       </p><p class="calibre1">       Ne olur Haydar Usta... Bir seferlik bir seferlik de bizim için iste. Sen bu </p><p class="calibre1">       obanın en yaşlısı, babası değil misin? Bir yıl, bir bu yıl bizim isteğimizi yap, </p><p class="calibre1">       ondan sonra her yıl ne istersen yap. Allahın yılı mı yok Haydar Usta? Nolursun </p><p class="calibre1">       Haydar Usta... Gözüm Haydar Usta. Bak, bir obanın çoluğu çocuğu, yaşlısı </p><p class="calibre1">       genci senin ağzının içine bakıyorlar. Ne dersin Ustam?</p><p class="calibre1">       </p><p class="calibre1">       Ulan ne biliyorsunuz Allahın benim her isteğimi yapacağını? </p><p class="calibre1">       </p><p class="calibre1">       Allah senin her istediğini yapar. </p><p class="calibre1">       </p><p class="calibre1">       Ulan ne biliyorsunuz? </p><p class="calibre1">       </p><p class="calibre1">       Biz biliriz, o seni kırmaz. </p><p class="calibre1">       </p><p class="calibre1">       Haydar Usta ortada, bütün oba dört bir yanını çevirmiş. Haydar Ustanın elleri </p><p class="calibre1">       sakalını kavramış, ellerinden sakal fışkırmış, bakır kızıltısında; göğsünden </p><p class="calibre1">       aşağıya kayıyor.</p><p class="calibre1">       </p><p class="calibre1">       Ulan etmeyin, ulan köpekler, diyor Haydar Usta. Ulan etmeyin, ulan beni </p><p class="calibre1">       ele aleme, ulan beni Allaha rezil etmeyin. Ulan Allah benim babamın oğlu mu?</p><p class="calibre1">       </p><p class="calibre1">       Çadırlar solmuş, yırtık, eğmeleri saçaklamış... Çocukların yüzlerinde kan </p><p class="calibre1">       kalmamış, gözlerinin feri kaçmış. Haydar Usta şimdiye kadar, bunca yaş yaşadı, </p><p class="calibre1">       böyle bir yoksulluğu, bu kışki rezilliği hiç görmedi.</p><p class="calibre1">       </p><p class="calibre1">       Ah elimden gelse, diye inliyor. Aaaah elimden gelse... Aaah, bir gelse </p><p class="calibre1">       elimden.</p><p class="calibre1">       </p><p class="calibre1">       Gelir, diye bağırıyorlar; hepsi bir yerden. </p><p class="calibre1">       </p><p class="calibre1">       Bu gece kimse uyumasın. Hiç kimse. Bu gece bir tek kişi uyursa büyü </p><p class="calibre1">       bozulur, büyü... Ben de görür görmez, görürsem eğer...' Görürsün! diye </p><p class="calibre1">       kalabalık hep bir ağızdan bağırdı. Aladağın, derin, uzun ormanlıklı, kayalıklı </p><p class="calibre1">       koyağı tepeden tırnağa yankılandı. Ben de onu görürsem, sizin isteğinizi </p><p class="calibre1">       isteyeceğim. Kim görürse onu bu yıl, obanın isteğini isteyecek... Tamam mı?</p><p class="calibre1">       </p><p class="calibre1">       Tamam, diye bağırdılar hep bir ağızdan. </p><p class="calibre1">       </p><p class="calibre1">       Kim hile yapar da bir başka şey isterse iş bozulur... Nekes olmayın. Çok </p><p class="calibre1">       sıkıştık. Bu yıl da ayağımızın üstünde duracak bir yer bulamazsak, yandık </p><p class="calibre1">       bittik.</p><p class="calibre1">       </p><p class="calibre1">       Yandık bittik, dediler hep bir ağızdan. </p><p class="calibre1">       </p><p class="calibre1">       Toy başladı. Kavalcılar gelmişler, sessiz, hiç konuşmadan, kıpırdamadan orada </p><p class="calibre1">       turuncu keçelerin üstünde öyle dimdik oturuyorlar. Bağdaş kurmuşlar. Uzun, </p><p class="calibre1">       bakır renkli, çimen yeşili gözlü adamlar, bilinmezden, güneşin ya da ayın </p><p class="calibre1">       oralardan bir yerlerden gelmişler. Herkes onlara saygıyla, hayranlıkla, bir çeşit </p><p class="calibre1">       korkuyla bakıyor. Onlar yandaki kayalar gibi, sağlam, toprağa yapışmışlar, </p><p class="calibre1">       bekliyorlar. Bir büyünün gerçekleşmesini bekliyorlar. Toy başladı. Çiçekler </p><p class="calibre1">       döküldü turuncu sofraya, yufka ekmeklerin yanına. Kokulu yoğurtlar, ayranlar... </p><p class="calibre1">       Bakır sinilerde kızarmış bütün koyunlar, keçiler, kuzular, oğlaklar... Tepeleme </p><p class="calibre1">       ak pirinç pilavları...</p><p class="calibre1">       </p><p class="calibre1">       Gülbenkler çekildi, demeler söylendi, Halil İbrahim Peygamber üstüne nefesler </p><p class="calibre1">       çekildi. Yemeye başlanıldı. Kadın erkek, genç yaşlı, çoluk çocuk, bütün oba </p><p class="calibre1">       sofradaydı. Koyağın ortasında, ak taşın üstünde, turuncu, güneş, kazayağı nakışlı </p><p class="calibre1">       sofrada bir sevinç çağıldıyordu.</p><p class="calibre1">       </p><p class="calibre1">       Derken bir davulcu çıktı ortaya, tek başına. Davulunu çalaraktan, davuluyla alt </p><p class="calibre1">       alta üst üste dönmeye başladı. Dehşet bir devinimde hışım gibi dönüyor, kolu </p><p class="calibre1">       uğunurcasına tokmağı sallıyor, davuldan inanılmaz çeşitte sesler çıkıyordu. </p><p class="calibre1">       Yalvarmalar, ağlamalar, gülmeler, öfkeler, alaylar, direnme, başkaldırma.</p><p class="calibre1">       </p><p class="calibre1">       Davulun sesi birden kesildi. Davulcu iki dizinin üstünde toprağa niyaza durdu. </p><p class="calibre1">       Eğildi üç kere toprağı öptü. Sonra toydan teker teker kalkıp davulcunun yanına </p><p class="calibre1">       geldiler, yere diz çöktüler, toprağı üç kere öpüp niyaza durdular. Herkes geldi. </p><p class="calibre1">       Hastalar, sayrılar, çocuklar da gelip toprağa niyaza durdular.</p><p class="calibre1">       </p><p class="calibre1">       Gün kavuşmadan az önce sofranın aşağısına çok büyük bir ateş yaktılar. Ateşin </p><p class="calibre1">       kızıltısı koyağın dibine başına, yamaçlarına vurdu. Karanlık orman aydınlandı.</p><p class="calibre1">       Kavalcılar hep bir ağızdan uzak, bin yıllık türküler çaldılar. İnsanlar gittikçe </p><p class="calibre1">       kendilerinden sıyrılıp başka bir dünyaya giriyorlardı. Kavalcıların ardından </p><p class="calibre1">       sazcılar çıktılar ortaya. Görülmedik, duyulmadık bir semah çaldılar. Hiç kimse </p><p class="calibre1">       bu semaha mümkünatı yok ayak uyduramazdı. Çünkü bu semahı yüzünü geçmiş </p><p class="calibre1">       Koyun Dede çalıyordu. Bu semahı duyunca Haydar Ustanın gözleri ışıldadı. </p><p class="calibre1">       Ayağa kalktı, dönmeye başladı. Bir süre tek başına döndü... Bir dağ gibi ateş </p><p class="calibre1">       harmanının üstüne yürüyor, ışığa gelince bütün göğsünü almış sakalı yıldır yıldır </p><p class="calibre1">       ediyordu. Sonra ince, uzun, dal gibi, yanık, iri gözlü, uzun saçlı bir kız çıktı </p><p class="calibre1">       ortaya. Haydar Ustayla, kendilerinden geçip döndüler. Sazcılara davul da katıldı, </p><p class="calibre1">       sonra kavalcılar da katıldılar. Toydakiler birer ikişer ayağa kalkıyorlar, semaha </p><p class="calibre1">       giriyorlardı. Bütün toy yediden yetmişe ayağa kalktı. Mengü başladı. Gün kavuştu.</p><p class="calibre1">       Davulcu kalabalığın ortasında coşkun bir sel gibi ateş harmanının yöresinde dönüyordu.</p><p class="calibre1">       Renkler, ışıklar, orman, ses, sular, koyak, yıldızlar, insanlar, hışım gibi bir devinimde </p><p class="calibre1">       </p><p class="calibre1">       dönüyorlardı.</p><p class="calibre1">       </p><p class="calibre1">       Birden sesler kirp diye kesiliyor, kalabalık, ateş harmanının dibine oturmuş saz </p><p class="calibre1">       çalan Koyun Dedeye, ateşe, ikisine birden niyaza duruyorlardı. Yatsı vakti </p><p class="calibre1">       mengü bitti. Koyun Dede uzun bir kayalığın başına çıktı. Gülbenk çekti:</p><p class="calibre1">       </p><p class="calibre1">       Allah, Allah, Allah... Sairi Selman, mülke Süleyman, kör olsun Mervan, </p><p class="calibre1">       yardımcımız on iki imam. Hızmatın kabul, yüzün ak olsun. Kalabalık hep bir </p><p class="calibre1">       ağızdan:</p><p class="calibre1">       </p><p class="calibre1">       Hızmatın kabul, yüzün ak olsun, dedi. </p><p class="calibre1">       </p><p class="calibre1">       Hızmatından şefaat bulasın. </p><p class="calibre1">       </p><p class="calibre1">       Koyak yankılandı. </p><p class="calibre1">       </p><p class="calibre1">       Şefaat bulasın. </p><p class="calibre1">       </p><p class="calibre1">       On iki imamın, Selmanı Pakın himmeti hazır ve nazır ola... </p><p class="calibre1">       </p><p class="calibre1">       Hazır ola. </p><p class="calibre1">       </p><p class="calibre1">       Ya Allah, ya Muhammed, ya Ali. </p><p class="calibre1">       </p><p class="calibre1">       Ya Ali. </p><p class="calibre1">       </p><p class="calibre1">       On iki imam nur oldu. </p><p class="calibre1">       </p><p class="calibre1">       Nur oldu. </p><p class="calibre1">       </p><p class="calibre1">       Kalabalık coştu. Uzun bir süre yankılandı dünya. Sultan Hatam sırroldu. </p><p class="calibre1">       </p><p class="calibre1">       Sırroldu. </p><p class="calibre1">       </p><p class="calibre1">       Sırrı Hüda için bağışla. </p><p class="calibre1">       </p><p class="calibre1">       Destimiz deman, küfrümüz iman, yardımcımız on iki imam, on iki imamın </p><p class="calibre1">       katarından, didarından ayırmasın, gerçeğe hüüüü... Gerçeğe hüüüü, gerçeğe </p><p class="calibre1">       hüüüü...</p><p class="calibre1">       </p><p class="calibre1">       Kayalıklar: </p><p class="calibre1">       </p><p class="calibre1">       Gerçeğe hüüü, diye inledi. </p><p class="calibre1">       </p><p class="calibre1">       Koyun Dede kayalardan indi kalabalığa karıştı. Kısık sesiyle: </p><p class="calibre1">       </p><p class="calibre1">       Dünyada her şey var. Ağaç, kuş, toprak, türlü kokular, nimetler... Toprak </p><p class="calibre1">       bereketli, toprakta yüz bin, bir milyon doğurganlık... Akla hayale sığmaz. Sular, </p><p class="calibre1">       yıldızlar... Hepsi de insan için yaratılmıştır, dedi. Bu gece yüreğinizi iyice </p><p class="calibre1">       temizleyecek, arıtacaksınız... Eğer içimizden bir insanı aşağılıyorsanız, </p><p class="calibre1">       aşağılanacak insan yoktur, bunu böylece bilin. Eğer bir insan için kötülük </p><p class="calibre1">       düşünüyorsanız, kötü düşünülecek insan bu dünyaya gelmemiştir, bunu böylece </p><p class="calibre1">       bilin. Dünyada kötülük yoktur. Kötülük uydurmadır. Dünyada iki türlü iyilik </p><p class="calibre1">       vardır. Işıktan bir değnek alın elinize, uzun bir değnek... Değneğin bir ucu çok </p><p class="calibre1">       parıltılı, bir ucu daha az parıltılıdır. İşte iyilikle kötülük arasındaki fark bu </p><p class="calibre1">       kadardır. Bunu böylece bilesiniz. Mervan kendince kötü değildi. Biz onu kötü </p><p class="calibre1">       yaptık. Bizim kötümüzdür. Yüreğinizi bu gece sabaha kadar arı tutun. Gerçeğe </p><p class="calibre1">       hüüü, dostlar... Dostluğa hüüü...</p><p class="calibre1">       </p><p class="calibre1">       Haydar Usta geldi, Dedeyi kucakladı, sonra onu omzundan öptü. Dede güldü: </p><p class="calibre1">       </p><p class="calibre1">       Sen de yüreğini arıt erenler, dedi. Bu gece senin gecen: Bu gece sen </p><p class="calibre1">       kurtaracaktın bu obayı.</p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Ben mi kurtaracağım? diye şaşkınlıkla sordu. </p><p class="calibre1">       </p><p class="calibre1">       Sen de mi Dede? Dede onun elini yakaladı, sıktı: </p><p class="calibre1">       </p><p class="calibre1">       Hangi suyun başında sabahlayacaksın sultanım? </p><p class="calibre1">       </p><p class="calibre1">       Alagözü bekleyeceğim. </p><p class="calibre1">       </p><p class="calibre1">       Himmetin hazır olsun, dedi Dede, ayrıldılar. Ve kalabalık ağır ağır ormana, </p><p class="calibre1">       sulara, pınarlara, kayalıklara dağıldı.</p><p class="calibre1">       </p><p class="calibre1">       Bu gece beş mayısı altı mayısa bağlayan gecedir. Bu gece denizlerin ermişi </p><p class="calibre1">       İlyasla karaların ermişi Hızır buluşacaklar. Dünya kurulduğundan bu yana bu iki </p><p class="calibre1">       ermiş her yıl, yılın bu gecesinde buluşurlar. Eğer bir yıl buluşmayacak olsalar, </p><p class="calibre1">       denizler deniz, topraklar toprak olmaktan çıkar. Denizler dalgalanmaz, </p><p class="calibre1">       ışıklanmaz, balıklanmaz, renklenmez, kururlar. Topraklar çiçeklenmez, kuşlar, </p><p class="calibre1">       arılar uçmaz, ekinler yeşermez, sular akmaz, yağmurlar yağmaz, kadınlar, </p><p class="calibre1">       kısraklar, kurtlar, kuşlar, börtü böcek, tekmil yaratık doğurmaz. Eğer onlar </p><p class="calibre1">       buluşamazlarsa... Kıyametin habercileri Hızırla İlyas olacaktır.</p><p class="calibre1">       </p><p class="calibre1">       Hızırla İlyas her yıl dünyanın bir yerinde buluşurlar. Onlar o yıl hangi yerde </p><p class="calibre1">       buluşmuşlarsa orada bahar bir başka türlü patlar, o yıl çiçekler daha bol, daha </p><p class="calibre1">       büyük, her yılkinin birkaç misli iri açarlar. Arılar daha renkli, daha kocaman </p><p class="calibre1">       olurlar. İneklerin, koyunların sütleri daha bol, daha besleyici olur. Gök daha arı, </p><p class="calibre1">       daha başka mavilenir. Yıldızlar daha irileşir, daha parlaklaşırlar. Saplar </p><p class="calibre1">       başakları, ağaçlar çiçekleri, meyveleri götüremezler. İnsanlar o yıl daha sağlıklı </p><p class="calibre1">       olurlar, hiç hastalanmazlar. O yıl ölüm de olmaz. Ne bir kuş, ne bir karınca, ne </p><p class="calibre1">       arı, ne kelebek ölür.</p><p class="calibre1">       </p><p class="calibre1">       Hızırla İlyasın buluştuğu an, biri mağrıptan, biri maşrıktan iki yıldız doğar, </p><p class="calibre1">       yıldızlar Hızırla İlyasın buluştuğu yerin üstüne kayarak gelirler, tam Hızırla </p><p class="calibre1">       İlyas birbirlerinin elini tutarlarken onlar da birleşirler, tek bir yıldız olurlar. </p><p class="calibre1">       Hızırla İlyasın üstüne ışık olup sağılırlar. Hızırla İlyasın el ele tutuştuğu, </p><p class="calibre1">       yıldızların gökte birleştiği an dünyada her şey durur, akarsular kirp diye </p><p class="calibre1">       oldukları yerde donmuşçasına durur kalırlar, yeller esmez, denizler dalgalanmaz, </p><p class="calibre1">       yapraklar kıpırdamaz, damarlardaki kan akmaz, kuşlar uçmaz, arıların kanatları </p><p class="calibre1">       titremez. Her şey durur, hiç, hiçbir şey kıpırdamaz. Yıldızlar akmaz, ışıklar </p><p class="calibre1">       yürümez. Dünya bir an için ölür. Sonra her şey birden uyanır, dehşet bir yaşam </p><p class="calibre1">       patlar.</p><p class="calibre1">       </p><p class="calibre1">       İşte bu gece sabaha kadar insanlar birleşen yıldızları görmek için evlerden </p><p class="calibre1">       dışarılara uğrarlar, yüksek yerlere, dam başlarına, minarelere, tepelere, dağ </p><p class="calibre1">       başlarına çıkarlar. Bir de su başlarını beklerler. Çeşmelerin, pınarların, çayların </p><p class="calibre1">       başlarını beklerler. Gözlerini sudan ayırmazlar.</p><p class="calibre1">       </p><p class="calibre1">       Kim ki gökyüzünde yıldızların birleştiğini görür, o anda ne isterse olur. Ama </p><p class="calibre1">       ne isterse. Bir keresinde, Kul Hüseyin adında bir çiftçi yıldızları bekliyormuş. </p><p class="calibre1">       İki yıldızın geldiğini görmüş, yıldızlar birleşmişler, ışık olup gökten aşağı </p><p class="calibre1">       süzülmüşler. Kul Hüseyin bu durumdan o kadar şaşırmış ki, ne isteyeceğini o an </p><p class="calibre1">       bir türlü aklına getirememiş, eli ayağına, dili diline dolaşmış:</p><p class="calibre1">       </p><p class="calibre1">       Ya Allah, demiş. Ya Allah, ya Hızır... Ya İlyas... Vakit geçiyor. Hemen bir </p><p class="calibre1">       şey istemeli... Hiçbir şey gelmiyor aklına. Ya Allah, ya Hızır, ya İlyas... Şu </p><p class="calibre1">       altımdaki tepeyi al da şu ırmağın öte geçesin götür. Asıl isteği az sonra gelmiş </p><p class="calibre1">       aklına ama, çoktan iş işten geçmiş. Ve Hüseyin orada, tepenin üstünde uyumuş </p><p class="calibre1">       kalmış. Sabahleyin gözünü açmış bakmış ki ne görsün, tepeyle birlikte ırmağın öte</p><p class="calibre1">       geçesindeki düzlükteler.</p><p class="calibre1">       </p><p class="calibre1">       Haydar Usta koyağın yamacındaki kırmızı, çakmaktaşı kayanın dibinden çıkan </p><p class="calibre1">       Alagöz oluğunun başına geldi, kepeneğini yere atıp üstüne oturdu: On iki </p><p class="calibre1">       yaşındaki torunu Keremi de yanında getirmişti. Keremi elinden tutup oturttu.</p><p class="calibre1">       </p><p class="calibre1">       Yıldızların ışığında, gecenin donuk aydınlığında kayanın oyuğuna doğru </p><p class="calibre1">       yürümüş pınarın göleğinin dibindeki çakıltaşları parıldıyordu. Suyun yüzündeki </p><p class="calibre1">       ince halkalar kıyılarda sönüyordu. Pınarın ucuna kalın bir çam oluk oturtulmuş, </p><p class="calibre1">       uzun oluğu yosun bağlamıştı. Oluğun altı geniş bir yarpuz tarlasıydı. Kırmızı, </p><p class="calibre1">       büyük, başını almış göklere gitmiş kayalık, pınarın suyu, gece, yıldızlar, toprak </p><p class="calibre1">       yarpuz kokuyordu. Derinden, kırmızı kayalığın ta dibinden gelir gibi bir çağıltı </p><p class="calibre1">       gittikçe büyüyordu. Orman da uzaktan, yoğun uğulduyordu.</p><p class="calibre1">       </p><p class="calibre1">       Çam kokusu, türlü çiçeklerin, daha yenice toprağı yarmış otların kokusu </p><p class="calibre1">       birbirine karışıyor, ılık esen yel bir hoş, ince, serin koku getiriyordu.</p><p class="calibre1">       Kerem coşkuyla, sevinçle:</p><p class="calibre1">       </p><p class="calibre1">       Bak dede, diye bağırdı. Dede bak! Suyun içine bak. Balıklar parlıyor, </p><p class="calibre1">       kaçışıyorlar. Bir balık, iki balık, üç balık... Üç balık. Işıktan... </p><p class="calibre1">       Pınarın içinde alabalıklar, birbiri ardınca uçar gibi, suyun beri kıyısından </p><p class="calibre1">       parlayıp öte kıyısında, kırmızı kayanın oyuğunda yitiyorlardı.</p><p class="calibre1">       Yaşlı adam hiç konuşmuyordu, dalıp gitmişti. Sonunda başını kaldırdı:</p><p class="calibre1">       </p><p class="calibre1">       Kerem, dedi, dedem, dedi en yumuşak sesiyle. Seni bu gece yanımda </p><p class="calibre1">       mahsustan getirdim. Dedem, bu gece, gecelerin içinde birinci gecedir. Bu gece </p><p class="calibre1">       çok şeyler olacak... Bak, dedem, bu gece Hızırlan İlyas buluşacaklar. Bak, </p><p class="calibre1">       dedem, ikisi de ermiş, ölmezlere karışmış kişilerdir. Onlar buluşmazlarsa yılda </p><p class="calibre1">       bir gün, hem de bu gece, bu dünyanın dölü, bereketi kesilir. Anladın mı dedem?</p><p class="calibre1">       Anladım, dedi Kerem. Zaten ben Hıdırellezi biliyorum. Geçen yıldan da, </p><p class="calibre1">       öteki yıllardan da...</p><p class="calibre1">       </p><p class="calibre1">       Öyleyse bak dedem. Şu oluktaki durmadan akan su var ya, işte o duracak, </p><p class="calibre1">       donup kalacak. Bir de şu yücede, gün gibi, iki yıldız buluşacak... Buluşunca </p><p class="calibre1">       şimşek gibi bir ince ışık üstümüze inecek. Bak dedem, sen suya bakacaksın, </p><p class="calibre1">       uyumadan, hiç gözünü kırpmadan, ben yıldızlara...'</p><p class="calibre1">       </p><p class="calibre1">       Olur dede, hiç gözümü kırpmam. </p><p class="calibre1">       </p><p class="calibre1">       Keremim, yavrum, baktın ki şu şakırdayan oluk duruverdi, su olduğu gibi </p><p class="calibre1">       dondu kaldı, o zaman isteyeceksin isteyeceğini. İşte o zaman ne istersen Hızır </p><p class="calibre1">       sana verir. Suların akmadığı o an ne istersen, ne dilersen Hızır onu sana verir. </p><p class="calibre1">       </p><p class="calibre1">       Sen ne isteyeceksin dedem? </p><p class="calibre1">       </p><p class="calibre1">       Kerem düşündü, dedesi gibi eliyle çenesini tutamladı, düşündü: Bilmiyorum </p><p class="calibre1">       ki, dedem, dedi. Hiç bilmiyorum ki... Ne isteyim acep dedem?</p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Keremim, dedi, sen daha çok pınar, çok yıldız bekleyecek, çok dileklerde </p><p class="calibre1">       bulunacaksın, bu yıl suyun akmadığını görürsen, görür görmez, ya Hızır, bize </p><p class="calibre1">       Çukurda kışlak, Aladağda yaylak ver de. Olur mu?</p><p class="calibre1">       </p><p class="calibre1">       Olur dedem. Suyun durduğunu, yıldızların kavuştuklarını görür müyüm? </p><p class="calibre1">       </p><p class="calibre1">       Herkes göremez yavrum. Yalnız günahsızlar, iyilikseverler görür </p><p class="calibre1">       onları. Kötü insanlara, kuşlara, arılara, insanlara zulüm yapanlara gözükmez </p><p class="calibre1">       onlar. Sana gözükür yavrum. Belki bana da... Onun için obalı bana güveniyor. </p><p class="calibre1">       Beni günahsız, ermiş biliyorlar tosunum. Ermiş değilim ama çok az günahım </p><p class="calibre1">       var. Doğdum doğalı hiçbir yaratığa kötülük etmedim. Şimdiye kadar da üç kere </p><p class="calibre1">       yıldızların çakıştığını gördüm. Üç keresinde de dileğimi yerine getirdi Hızır </p><p class="calibre1">       kardaşlık.</p><p class="calibre1">       </p><p class="calibre1">       Kerem susmuştu konuşmuyordu. Oluğun ucundan dökülen suya, suyun </p><p class="calibre1">       döküldüğü çakıl taşlarına, çakıl taşlarının üstünde paramparça olarak ak ak </p><p class="calibre1">       köpüklenişine bakıyordu. Bakıyor, çok derin düşünüyor, eyvah, eyvah ki eyvah </p><p class="calibre1">       bana, diyordu.</p><p class="calibre1">       </p><p class="calibre1">       Aradan epeyi bir süre geçti. Haydar Usta: </p><p class="calibre1">       </p><p class="calibre1">       Neden konuşmuyorsun hay şahanım? dedi. Hay benim şahanım. </p><p class="calibre1">       </p><p class="calibre1">       Kerem dalıp gitmişti. Suya, balıklara... Şu oluğun ucundan balıklar şu </p><p class="calibre1">       aşağıdaki çakılların üstüne düşerler miydi, düşünce de ölürler miydi? Kim bilir, </p><p class="calibre1">       dedi, kendi kendine. Düşerler, hem de ölmezler. Yoksa aşağıdaki derede balık </p><p class="calibre1">       olur muydu? Kerem suyun kökünün burada olduğu gibi, balığın kökünün de </p><p class="calibre1">       burada olduğunu sanıyordu.</p><p class="calibre1">       </p><p class="calibre1">       Kışlak, yaylak istemem, diyordu. Ben kışlak, yaylak istemem. Toprak istemem. </p><p class="calibre1">       Ben suyun durduğunu görünce bir şahin yavrusu isterim. Onu Hızır bana getirir, </p><p class="calibre1">       ben de onu büyütürüm. Ok gibi gökyüzüne salarım, ok gibi. O da bana kuşları, </p><p class="calibre1">       keklikleri, üveyikleri, çavuşkuşunu, ibiliyi, sığırcığı, ördekleri yakalar bana </p><p class="calibre1">       getirir. Tavşan da yakalatırım istersem. Ama tavşan olmaz. Tavşana el sürülmez. </p><p class="calibre1">       Bir de yapalağa... Kör yapalağa... Şahin dediğin de bir küçük kuştur. Yeşile </p><p class="calibre1">       çalan. Bir taş kadar ağır, sert, gagası uzun, çelikten.</p><p class="calibre1">       </p><p class="calibre1">       Kerem ne düşünüyorsun? </p><p class="calibre1">       </p><p class="calibre1">       Sesi duyunca Kerem birden irkildi, bir şeyler söyledi, ne dediği anlaşılmadı. </p><p class="calibre1">       </p><p class="calibre1">       Anlamadım, hay Kerem, dedi Haydar Usta. Senin başında bir hal var. </p><p class="calibre1">       </p><p class="calibre1">       Kerem birden içindekini dışarıya salıverdi: </p><p class="calibre1">       </p><p class="calibre1">       Güzel dedem; dedi, ben hiçbir zaman durmuş suyu, kavuşan yıldızları </p><p class="calibre1">       göremeyeceğim. Eyvah, eyvah ki eyvah, göremeyeceğim. Haydar Usta şaşkın:</p><p class="calibre1">       </p><p class="calibre1">       Neden Kerem, yavrum, şahanım neden? </p><p class="calibre1">       </p><p class="calibre1">       Ben, dedi Kerem sesi titreyerek, boğulurcasına... Ben dedem... Ben... </p><p class="calibre1">       </p><p class="calibre1">       Neredeyse ağlayacaktı. Büyük bir fırsatı kaçırıyordu. İşte şimdi yıllar yılı </p><p class="calibre1">       istediği şahin yavrusu kendisinin olacaktı. Keşki yapmasaydı o işi. Şahin </p><p class="calibre1">       yavrusunu dedesinden istemişti, sana yakalarım demişti dedesi, yakalamamıştı. </p><p class="calibre1">       Babasından, ağasından, avcılarbaşı Kel Kamilden, Kavalcı Musacıktan istemişti, </p><p class="calibre1">       sana bir şahin yavrusu yakalarız demişlerdi, hiç yakalamamışlardı. Öteki obanın </p><p class="calibre1">       bir Kemali vardı. Burnu yanmış, sarı saçları kirpi oku gibi dimdik. İşte o </p><p class="calibre1">       Kemalin bir şahini vardı. Dedesi, yüz on beş yaşındaki dedesi, sarp kayalığa </p><p class="calibre1">       çıkmış da ona o şahin yavrusunu yakalayıvermiş. Kemalin şahininin ayağının </p><p class="calibre1">       birisinde küçücük bir zil vardı. Küçüçük, bir nohut kadar. Sonra Kemalin sağ </p><p class="calibre1">       bileğinde bir deri bilezik vardı. Şahin gelip bileğindeki o deri bileziğin üstüne </p><p class="calibre1">       konuyordu. Şahin uçuyor, ta göğün ötelerine gidiyor, halkalar çize çize gelip </p><p class="calibre1">       Kemalin koluna konuyordu. Kemal onu çağırıyordu, yaa, adam çağırır gibi </p><p class="calibre1">       çağırıyordu. Göğün neresinde olursa olsun o da Kemalin sesini duyar duymaz, </p><p class="calibre1">       koşup geliyordu.</p><p class="calibre1">       </p><p class="calibre1">       Sonra isterse eğer, şahin bir adam üstünde uçuyordu. Nereye giderse </p><p class="calibre1">       gitsin, şahin bir adam boyu onun tepesinin üstünde dönerek, onunla</p><p class="calibre1">       birlikte gidiyordu. Ne güzel, ah, ah ah... Keşki yapmasaydım o işi...</p><p class="calibre1">       </p><p class="calibre1">       Aaah! </p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Ne ah çektin öyle, yavrum, aslanım? Ahına hayran deden senin... </p><p class="calibre1">       </p><p class="calibre1">       Hiç, dedi Kerem. </p><p class="calibre1">       </p><p class="calibre1">       Söyle yavrum, dedi Haydar Usta. </p><p class="calibre1">       </p><p class="calibre1">       Kerem birden çok sert, bağırır gibi: </p><p class="calibre1">       </p><p class="calibre1">       Ben suyun durduğunu da, yıldızların kavuştuğunu da hiç göremeyeceğim. Ben </p><p class="calibre1">       burada boşuna bekliyorum dedem, boşuna.</p><p class="calibre1">       </p><p class="calibre1">       Neden tosunum? </p><p class="calibre1">       </p><p class="calibre1">       Göremeyeceğim. </p><p class="calibre1">       </p><p class="calibre1">       Neden yavrum? </p><p class="calibre1">       </p><p class="calibre1">       Kerem bir türlü söyleyemiyordu. </p><p class="calibre1">       </p><p class="calibre1">       Sebebini söyle bakalım. Belki senin dediğin değildir. </p><p class="calibre1">       </p><p class="calibre1">       Kerem susuyordu. Birden pınarın ortasından irice bir balık suyun </p><p class="calibre1">       yüzüne fırladı, cup diye gerisin geri dibe düştü. Dibe düşerken de</p><p class="calibre1">       gümüş karnı yıldızların ışığında parıldadı. Kerem ona daldı:</p><p class="calibre1">       </p><p class="calibre1">       Dedem, dedi, güzel dedem. Ben bir kırlangıç yuvası bozdum. </p><p class="calibre1">       İçindeki üç yavrusunu da öldürdüm. Ana kırlangıcı da ayağından</p><p class="calibre1">       bağladım üç gün böyle uçurdum. Sonunda o da öldü. Şimdi bana yıldızlar </p><p class="calibre1">       gözükür mü? Şimdi şu akan oluğun suyunun durduğunu görebilir miyim?</p><p class="calibre1">       </p><p class="calibre1">       Haydar Usta da: </p><p class="calibre1">       </p><p class="calibre1">       Görebilirsin, diye bağırdı. </p><p class="calibre1">       </p><p class="calibre1">       Kerem: </p><p class="calibre1">       </p><p class="calibre1">       Hani günah işleyenler göremez dediydin ya... Kırlangıç öldürmek </p><p class="calibre1">       günah değil mi?</p><p class="calibre1">       </p><p class="calibre1">       Günah, dedi Haydar Usta. Çok günah, ama... Belki Allah </p><p class="calibre1">       günah yazmamıştır. O iş olduktan sonra sen Allaha, hay Allah benim</p><p class="calibre1">       günahımı bağışla dedin mi? Demedim. Haaa... O zaman iş başka işte. İşte </p><p class="calibre1">       şimdi iş başkalaştı.</p><p class="calibre1">       </p><p class="calibre1">       İkisi de iki yerden düşünceye vardılar. Bir bölük kuş geldi karşıdaki ulu çınar </p><p class="calibre1">       ağacının üstüne kondu. Arkasından bir bölük daha... Karanlıkta kuşlar akın akın </p><p class="calibre1">       gelip, durmadan ağacın dallarına doluşuyorlardı. Kuşların ağırlığından çınarın </p><p class="calibre1">       dalları bükülüyordu.</p><p class="calibre1">       </p><p class="calibre1">       Neden sonra Haydar Usta: </p><p class="calibre1">       </p><p class="calibre1">       Bak, dedi, dedem, bu dünyada günah işlememiş hiç kimse yok, öyle </p><p class="calibre1">       bakarsan. Şimdi gelecek olan Hızır da günah işlemiştir. O Hızır olmasa bu </p><p class="calibre1">       dünya dünya olamaz. Bahar gelemez, analar doğuramaz. Dünyada taş, toprak, </p><p class="calibre1">       kurt kuş, börtü böcek, yılan çıyan, suda balık, havada kuş, yerde insan, karınca, </p><p class="calibre1">       gökte yıldız, her şey uyur... Bütün dünya uykuya varır. O Hızır ki, o Hızır </p><p class="calibre1">       dünyanın kanıdır. O Hızır ağaçlara yaprak, çiçektir, kokudur. Işıktır. Dünyanın </p><p class="calibre1">       sıcaklığıdır. O bile günah işlemiştir. Yürürken bir karıncaya basmış, bilmeden </p><p class="calibre1">       bir böceği öldürmüştür. Onun için çocukluktan işlediğin günah belki: günah </p><p class="calibre1">       sayılmaz, dedem. Şimdi sen uyuma, hiç uyuma. Gözlerini de şu oluğun </p><p class="calibre1">       suyundan ayırma. Dalıp gitme. Dalgınlığa gelmez bu iş. Bir daldın mı, bir an </p><p class="calibre1">       </p><p class="calibre1">       daldın mı, o an onlar buluşmuş olurlar ki, iş işten geçmiş olur. Suyun sesi kesildi </p><p class="calibre1">       mi, çağıltısı, şırıltısı... Kuşların, bak şu ağaçlarda dallara çokuşmuş kıpır kıpır </p><p class="calibre1">       ediyor, ötüşüyorlar, kirp diye sesleri kesilir. Kesildi mi... Kuşlara bakma, onlar </p><p class="calibre1">       uykuya varırlar belki... Gözünü suyun akışından, kulağını suyun sesinden </p><p class="calibre1">       ayırma. </p><p class="calibre1">       </p><p class="calibre1">       Olur, dedi Kerem. </p><p class="calibre1">       </p><p class="calibre1">       Kırlangıcı öldürmek günah sayılmazsa, kavuşan yıldızları, duran, donup kalan </p><p class="calibre1">       suyu görecek. Sevindi. Şahin yavrusunu, yarın erkenden kayalığa gidip, öz eliyle </p><p class="calibre1">       yakalayacak. Şahin civcivleri bu anda acaba yumurtadan çıkmışlar mı? İsterse </p><p class="calibre1">       çıkmasınlar. Hızır çıkarır. Ne dilersek dileğimizi yerine getirmeyecek miydi? </p><p class="calibre1">       Dedem öyle demedi miydi?</p><p class="calibre1">       </p><p class="calibre1">       Dilinin ucuna geldi, hemen dedesine: Daha yumurtadan çıkmamış şahin </p><p class="calibre1">       civcivini de Hızır hemen verir mi? Yoksa civcivlerin yumurtadan çıkmasını mı </p><p class="calibre1">       bekler? diyecekti. İyi ki sormadı. Dedesi onun Çukurda kışlak, Aladağda </p><p class="calibre1">       yaylak yerine şahin isteyeceğini anlar, kıyameti koparırdı. Yok yok, kıyameti </p><p class="calibre1">       koparmaz, ama konuşmaz, küser. O küsen bir adamdır. Çok küsen...</p><p class="calibre1">       </p><p class="calibre1">       Hiç uyumayacağım dede. Gözlerimi bile kırpmadan suya bakacağım. Kulağım </p><p class="calibre1">       da suyun sesinde olacak. Sen de dede, gözlerini yıldızlardan ayırma olur mu?</p><p class="calibre1">       </p><p class="calibre1">       Ayırmam, dedi Haydar Usta. </p><p class="calibre1">       </p><p class="calibre1">       Yıldızların kavuştuğunu bana hemen söylersin değil mi? </p><p class="calibre1">       </p><p class="calibre1">       Söylemez olur muyum hiç dedem? Nasıl olur da söylemem. Yıldızların </p><p class="calibre1">       birbirine kavuşması çok güzeldir. İnsan o an çok başka bir insan olur. İnsan o </p><p class="calibre1">       anda kendini cennette sanır. İnsan o anda ışık gibi olur. İnsanın o anda içi </p><p class="calibre1">       sevinçten pır pır eder, dedem. İnsan bir ömür o anı unutamaz. İnsan bir ömür o </p><p class="calibre1">       anı anımsadıkça esrikleşir dedem, Keremim, sana hiç haber vermez miyim?</p><p class="calibre1">       </p><p class="calibre1">       Dede, dedi, sustu. </p><p class="calibre1">       </p><p class="calibre1">       Söyle Kerem, dedi Haydar Usta. </p><p class="calibre1">       </p><p class="calibre1">       Kerem gene ben bir şahin isteyeceğim, toprak yerine, diyecekti, vazgeçti. </p><p class="calibre1">       </p><p class="calibre1">       Hiç, dedi. Gözüm suyun akışında, kulağım sesinde. </p><p class="calibre1">       </p><p class="calibre1">       Aşağıda, obadan hiçbir ses seda gelmiyordu: Ortada doğanın seslerinden başka </p><p class="calibre1">       ses yoktu. Ceren kız, üç kardeşin bir bacısıydı. Uzun boylu, yanık, büyük ela </p><p class="calibre1">       gözlüydü. En güzel Türkmen kılığından giyinirdi. Taşbuyduran pınarının </p><p class="calibre1">       başında oturuyordu. Bu pınar, taşları toprağı mavi bir yamaçtan, kayalıkların </p><p class="calibre1">       ortasından doğuyor, gene kayalıkların kuyu gibi derininde gölleniyordu. Bir taş </p><p class="calibre1">       oluktan suları aşağı, yarpuzlu bir düzlüğe iniyordu. İki kayanın ortasına oturmuş </p><p class="calibre1">       Ceren, düş kuruyor, düşten düşe geçiyordu. Gözlerini de oluktan ayırmıyordu. </p><p class="calibre1">       Oluktan dökülen sular ta aşağıda geniş, kalın bir kayayı oymuş, durmadan dört </p><p class="calibre1">       bir yana taşıyordu. Geçen yıl da, daha önceki yıl da bu Taşbuyduran pınarının </p><p class="calibre1">       başında, gene şimdiki oturduğu yerde, gene yanında sessiz Pembeyle Hıdırellezi </p><p class="calibre1">       beklemiş, ama bir türlü kavuşan yıldızları, donup kalan suyu görememiş, benim </p><p class="calibre1">       günahım, benim günahım çok, demişti. Sabahlara kadar gözlerini kırpmamıştı. </p><p class="calibre1">       Eğer kavuşan yıldızları, kirp diye duran suyu görseydi, bir kere Halilin yüzünü </p><p class="calibre1">       görmek isteyecekti.</p><p class="calibre1">       </p><p class="calibre1">       Bu sefer göreyim hay Allah, diyordu. Bu sefer nolur... Hazinenden nen </p><p class="calibre1">       gider? Güneydeki iri, parlak yıldıza gözünü dikmiş yalvarıyordu. Güzel yıldız, </p><p class="calibre1">       bu sefer yoldaşınla buluştuğunu göreyim. Bu sefer göreyim. Göreyim de </p><p class="calibre1">       Hızırdan Halilimi isteyeyim.</p><p class="calibre1">       </p><p class="calibre1">       Oba karar vermişti. Bu sefer kim görürse yıldızı, suyu, Çukurdan toprak, </p><p class="calibre1">       Aladağdan yayla isteyecekti. Ceren, içinde büyük bir cebelleşmeyle gelmiş </p><p class="calibre1">       Taşbuyduranın başına: Toprak moprak isteyemem Halilim dururken... Ben </p><p class="calibre1">       Halilimi isterim: Bütün ömrümde elime bir fırsat geçecek, onu da bir karış </p><p class="calibre1">       toprak için zayi edemem, demişti. Ne kendi kendimi kandırayım!</p><p class="calibre1">       </p><p class="calibre1">       Uzun, ince, altın tüylü bir tazı yatıyordu yanında. Bu tazı, gitmezden önce </p><p class="calibre1">       Halilin tazısıydı. Halil başını alıp gittikten sonra tazı da gelmiş, Cerenlerin </p><p class="calibre1">       çadırının önünde durmuş, bir daha da oradan ayrılmamıştı. Tazının dert çekmiş </p><p class="calibre1">       insan gözleri gibi kederli gözleri vardı. İnsan gibi gülüyor, hasret çekiyor, </p><p class="calibre1">       umutlanıyor, canı sıkılıyor, geceleri kendi kendine insan gibi ağlıyordu.</p><p class="calibre1">       </p><p class="calibre1">       Allahım o anı bana göster. Halili bir kere, o da uzaktan olsun, bir kere </p><p class="calibre1">       görmeyi isterim. Bir kere... Bir ömür boyu bir daha göstermesen de olur.</p><p class="calibre1">       </p><p class="calibre1">       Mavi kayalarda su çağıldıyor. Ortalık yıldız ışığında gündüz gibi. Gün ne </p><p class="calibre1">       zaman battı? Yoksa daha batmadı mı? Ceren bütün bir yıl her gün Halilin </p><p class="calibre1">       yolunu beklemiş, bugünü de iple çekmişti. Bu gecenin, Hızırla İlyasın </p><p class="calibre1">       buluştukları gecenin çok kerametleri görülmüş, çok hasretlik birbirine </p><p class="calibre1">       kavuşmuştu. Yeter ki yıldızlar gözüksün... Yeter ki dalmasın bekleyen, yeter ki </p><p class="calibre1">       yüreğinden bir kötülük geçmesin bekleyenin.</p><p class="calibre1">       </p><p class="calibre1">       Ceren, sular, ışıklar, tepede, karşıda kararan, gittikçe de büyüyen, aydınlanan, </p><p class="calibre1">       kokulanan dağın ortasında, yalnızlığında,tepeden tırnağa istek kesilmişti. Sıcak </p><p class="calibre1">       basıyordu, delirten, ürperten, yüreğini çarptıran... Bütün bedenini sıcak basıyor, </p><p class="calibre1">       ateş içinde yanıyor, geriniyordu.</p><p class="calibre1">       </p><p class="calibre1">       Durmadan geriniyor, Halili düşünüyordu. Tetikteydi. Gözlerini yıldızlardan, </p><p class="calibre1">       kulağını suyun sesinden ayırmıyordu. Eti yanıyordu. Birden:</p><p class="calibre1">       </p><p class="calibre1">       Pembe, dedi, </p><p class="calibre1">       </p><p class="calibre1">       ben yanıyorum. </p><p class="calibre1">       </p><p class="calibre1">       Ayağa kalktı, kayadan kayaya gitti geldi. </p><p class="calibre1">       </p><p class="calibre1">       Ben yanıyorum, ben yanıyorum. </p><p class="calibre1">       </p><p class="calibre1">       Hemen soyundu. Bedeni yıldız ışığında taze, biçimli, doğurgan </p><p class="calibre1">       parıldadı. Suya atladı. Su soğuktu. Arkasından Pembe de soyundu,</p><p class="calibre1">       suya atladı.</p><p class="calibre1">       </p><p class="calibre1">       Bir süre suda kaldı. Suyun içinde fırsatı kaçıracağından korkmuyordu. Nasıl </p><p class="calibre1">       olsa suyun durduğunu duyacaktı.</p><p class="calibre1">       </p><p class="calibre1">       Sudan çıktığında kendisini yunmuş, arınmış sayıyordu. Anadan yeni doğmuş </p><p class="calibre1">       gibi tertemizdi. Yıldızların kavuştuğunu görecekti. Ondan sonra da Halili </p><p class="calibre1">       isteyecekti.</p><p class="calibre1">       </p><p class="calibre1">       Halil, onun kendisini sevdiğini bilmiyordu. Bunca yıl bir kere olsun durup da </p><p class="calibre1">       Halilin yüzüne bakamamıştı. Bir kere olsun onunla gözgöze gelememişti. Halili </p><p class="calibre1">       görünce bütün bedeni çımgışıyor, kendinden geçiyordu. Göz göze gelince </p><p class="calibre1">       coşkudan ölürüm diye korkuyordu.</p><p class="calibre1">       </p><p class="calibre1">       Halil ne bilsin. Bilse de yüzüne bakar mı ki... Halil yakışıklı adam. Yüzüne </p><p class="calibre1">       şöyle durup da bin yıl baksan gene doyamazsın. Onu bir kere olsun, şöyle </p><p class="calibre1">       uzaktan da olsa olur, göreyim, sonra da öleyim Allahım.</p><p class="calibre1">       </p><p class="calibre1">       Pembe kız: </p><p class="calibre1">       </p><p class="calibre1">       Ben de öleyim, dedi. Benim de dileğim bu. Halil, Yusuf kadar güzeldir. </p><p class="calibre1">       Yakubun Yusufu kadar. Öyle değil mi Ceren?</p><p class="calibre1">       </p><p class="calibre1">       Ceren içini çekti. </p><p class="calibre1">       </p><p class="calibre1">       Gökte yıldızlar durmadan oradan oraya akıyor, bazısı Aladağın üstüne </p><p class="calibre1">       sağılıyordu, Aladağın doruğu yıldız ışığından parıl parıldı. Her yıldız akışta </p><p class="calibre1">       Cerenin yüreği hop ediyor, akan yıldız kayıp gidinceye kadar gözleriyle onu </p><p class="calibre1">       izliyordu. Yıldız yitip gidince de, büyük bir umutsuzluğa düşüyordu:</p><p class="calibre1">       </p><p class="calibre1">       Derken batıdan iri, dönen, dönerken ışıkları savrulan bir yıldız çıktı, kaymaya </p><p class="calibre1">       başladı. Cerenin yüreği ağzına geldi. Yıldız bir mavileşiyor, bir turuncuya </p><p class="calibre1">       çevriliyor, dönüyor, ışıklanıyor, savruluyor, göğü bir uçtan bir uca akıyordu.</p><p class="calibre1">       Derken doğudan birkaç yıldız birden koptu, ardından bir küme yıldız daha... </p><p class="calibre1">       Onlar da, her biri her yerden, bir ışık ocağı gibi savruldular. Cerenin yüreği </p><p class="calibre1">       ağzında, bir onu, bir onu izliyor. Yıldızların ışığı suya düştü. Kayaların </p><p class="calibre1">       ortasındaki Taşbuyduran pınarı taştı, kaynadı, köpürdü, yıldıza kesti. Gökyüzü </p><p class="calibre1">       de silme yıldıza kesti. Oradan oraya binlerce yıldız durmadan kaydılar, gökyüzü </p><p class="calibre1">       yıldızdan çalkanıyordu. Pınarın suyu yıldızdan taşmış çalkanıyordu. Binlerce </p><p class="calibre1">       yıldız gökte, ormanda, dağda, sularda birbirine girmiş kaynaşıyordu. Halili </p><p class="calibre1">       isterim.</p><p class="calibre1">       </p><p class="calibre1">       Oradan oraya binlerce yıldız kayıyorlar, uçuşuyorlar, Cerenin başı dönüyor, </p><p class="calibre1">       gözlerinin önünde yıldızlar, sular patlıyor, yıldızlar, ışıklar köpürüyor, altındaki </p><p class="calibre1">       kayalar çatırdıyordu.</p><p class="calibre1">       </p><p class="calibre1">       Halili isterim. </p><p class="calibre1">       </p><p class="calibre1">       Dünyadaki bütün karıncalar, kuşlar, böcekler, ağaçlar, kumlar yıldız olmuşlar </p><p class="calibre1">       uçuşuyorlar. Bütün çiçekler, bütün insan gözleri... Halili isterim.</p><p class="calibre1">       </p><p class="calibre1">       Müslümün beli bükülmüştü. Elleri titriyordu. Ağzında bir tek dişi bile </p><p class="calibre1">       kalmamış, alttan kuzu dişleri sürüyordu.</p><p class="calibre1">       </p><p class="calibre1">       Müslüm Sazlık pınarının başında oturuyordu tek başına. Pınarın içine yıldız </p><p class="calibre1">       dolmuştu. Yıldızdan taşıyordu. Müslüm çok acıkmıştı. Akşamdan bu yana beş </p><p class="calibre1">       keredir aptes alıyordu. Aptes alıyor, boyuna kendi kendine söyleniyordu: </p><p class="calibre1">       </p><p class="calibre1">       Vakt erişti güzelim. Vakt erişti dünya güzelleri... Ben biliyorum. </p><p class="calibre1">       Yaşıtlarımdan hiç kimse kalmayalı yirmi yıl oluyor. İşte geldik gidiyoruz. Şen </p><p class="calibre1">       olasın Halep şehri, demişler. Şu pınar kadar, şu yıldız kadar, şu çınar ağacı kadar </p><p class="calibre1">       bile olamadık. Hay koca Hızır, hay koca Allah siz kendinizi ölmez yaptınız da </p><p class="calibre1">       benim, bizim, hepimizin suçumuz ne? İşte geldim gidiyorum. Yüz yaşadım, </p><p class="calibre1">       </p><p class="calibre1">       ömrüm tamam oldu. Vallahi bir göz açıp kapayıncaya kadar geçti gitti. Bir göz </p><p class="calibre1">       açıp kapayıncaya kadar... Bir ancık yaşadım, işte şimdi. İşte şimdi yaşıyorum. </p><p class="calibre1">       Selmanı Pak gibi beni gençleştirmeni isterim. Hızır gibi beni ölümsüzleştirmeni </p><p class="calibre1">       isterim. Gün bugün, dakka bu dakka... Bir ömür bir anlık soluktur. Şu oluktan </p><p class="calibre1">       akan sudur. Bir an. Su bir duracak, akmayacak. Ben gökyüzüne bakacağım, </p><p class="calibre1">       gökte iki yıldız çatışacak. İşte bütün bir ömür bu bir andadır.</p><p class="calibre1">       </p><p class="calibre1">       Bir de Lokman Hekim var. O kendi gücüyle ermiş, ölümsüz olmuştur. Altmış </p><p class="calibre1">       yıl bütün yeryüzünü taş taş, ova dağ dolaşmış, çiçeklerle, otlarla, bitkilerle </p><p class="calibre1">       konuşmuş, her çiçek kendini, marifetini Lokmana söylemiş. Lokman da </p><p class="calibre1">       çiçeklerin dilince söylediğini yazmış defterine. Her çiçek bir hastalığa şifaymış. </p><p class="calibre1">       Lokman bütün hastalıkların çiçeğini bulmuş, bir ölümün çiçeğini bulamamış. </p><p class="calibre1">       Onu da ararmış. Duymuş ki Lokman... Duymuş ki Lokman, ölümün çiçeği, </p><p class="calibre1">       ölümün suyu, ölümün otu Aladağın bir koyağında. Lokman koşmuş buraya, yurt </p><p class="calibre1">       tutmuş Aladağ ardını, koyağını. Her otlan, her çiçeklen, her suynan, pınarlan, </p><p class="calibre1">       her böceklen, kurtlan kuşlan, karıncaylan konuşmuş. Esen yelle, doğan günle, </p><p class="calibre1">       gelen ışıkla, yağan yağmurla konuşmuş. Sonunda ölümün dermanını bulmuş.</p><p class="calibre1">       </p><p class="calibre1">       Bu gece kavuşan yıldızları, akarken duran suyu, uçamayan kuşu, yağamayan </p><p class="calibre1">       yağmuru, gelemeyen ışığı göreceğim. Lokmanın ilacından bana da ver, ya Hızır, </p><p class="calibre1">       diyeceğim. Vermesin bakalım. Vermesin de oyunbozanlık etsin de, ben de onu </p><p class="calibre1">       Hızır gibi bir Hızıra benzeteyim, anasından doğduğuna doğacağına yetmiş iki </p><p class="calibre1">       bin yıl pişman olsun. Ermiş olduğu da; ölmezliğe durduğu da fitil fitil </p><p class="calibre1">       burnundan gelsin.</p><p class="calibre1">       </p><p class="calibre1">       Müslüm kardaş, tam otuz yıldır her Hıdırellez gecesi sular başı, yıldızlar altı </p><p class="calibre1">       beklerim. Söylemem, söylemem, söylemem. Demem, vay benim emeklerim, demem.</p><p class="calibre1">       </p><p class="calibre1">       Dağlar başı; yıldızlar altı, sular yanı beklerim. </p><p class="calibre1">       </p><p class="calibre1">       Her çiçek herkese konuşmaz. Yaşam çiçeği hiç kimseye, Hızıra bile, Lokmana </p><p class="calibre1">       bile konuşmaz. Ermişler ermişi Taşbaşoğluna bile konuşmaz. Yaşam çiçeği, </p><p class="calibre1">       yani ölüme çare olan çiçek bir kere Lokmana konuşmuş, Lokman varmış onun </p><p class="calibre1">       altına, koklamış çiçeği, koklayınca çiçeği, Lokmanın gözlerinin önünde ışıklar </p><p class="calibre1">       patlamış, baharlar, çiçekler patlamış, dünya bir başka dünya olmuş, sevinç içine </p><p class="calibre1">       batmış Lokman, bir sevinç düşünde kendinden geçmiş, ölmezliğe kavuşmuş. O </p><p class="calibre1">       kendinden geçtiği an öyle tatlı, öyle tatlı, öyle tatlıymış ki dünya, Lokman dize </p><p class="calibre1">       gelmiş, ya Allah, demiş, bana bir daha koklat şu çiçeği, ben ölmezlikten </p><p class="calibre1">       vazgeçiyorum. Öyleymiş, çiçeği bir koklayan ölmezliğe ulaşır, bir daha </p><p class="calibre1">       koklayan yeniden ölümlü olurmuş. Lokman da bunu bilirmiş ama, o çiçeği </p><p class="calibre1">       kokladığı anın tadına doyamazmış, nasıl bir tatsa o tat.</p><p class="calibre1">       </p><p class="calibre1">       Çiçek, iri güneş rengi yapraklı, ışıktan, her bir yaprağı üç kavak boyunda, </p><p class="calibre1">       azman bir çiçekmiş. Gölgesine düşen yüz yıldan fazla yaşar, onu koklayan </p><p class="calibre1">       ölmez olurmuş. Çiçeğin dibinde de bir su kaynarmış. Bu sudan kim içerse, hangi </p><p class="calibre1">       hastalığa tutulmuş olursa olsun, hemen iyi oluverirmiş.</p><p class="calibre1">       </p><p class="calibre1">       Müslüm: </p><p class="calibre1">       </p><p class="calibre1">       Bu çiçek burada, işte bu Aladağın ardındaki koyakta... Ama kimseciklere </p><p class="calibre1">       gözükmez. Bir görmek umutları olsa, alimallah yerin göğün insanı gelir de</p><p class="calibre1">       burada ölünceye kadar mekan tutar.</p><p class="calibre1">       </p><p class="calibre1">       Hay koca Hızır üstüme bu çiçeğin gölgesini düşüren, bana yüz </p><p class="calibre1">       yıldan fazla ömür bağışlayan sensin. Şu çiçeği de bana koklat nolursun. Ölüm </p><p class="calibre1">       Allahın emri, ölümden korkuyorum. Ölümden, ölümden, ölümden korkuyorum. </p><p class="calibre1">       Ölmek istemiyorum, ölmek istemiyorum, ölmek istemiyorum.</p><p class="calibre1">       </p><p class="calibre1">       Koyak baştan başa Müslümün ölmek istemiyorum sözleriyle </p><p class="calibre1">       yankılandı. Gür ses kayalardan kayalara çarpa çarpa eridi, duyulmaz</p><p class="calibre1">       oldu.</p><p class="calibre1">       </p><p class="calibre1">       Duymuyor musun, ölmek istemiyorum. Yok olacağım, yok olacağım, hiç </p><p class="calibre1">       olacağım. Ot gibi, böcek gibi. Kimse şu dünyaya gelip gittiğimi bilmeyecek. </p><p class="calibre1">       Bilseler de ne olacak. Şu dünyaya, bir an içinde gelmemiş gibi olacağım.</p><p class="calibre1">       Ölmek istemiyorum.</p><p class="calibre1">       </p><p class="calibre1">       Müslümün beklediği oluk bir ağacın karnından çıkıyordu. Arkadaki pınarın </p><p class="calibre1">       yatağını getirmişler ulu çınar ağacının beş adam el ele verse çeviremez </p><p class="calibre1">       gövdesine dayamışlar, sonra da gövdeyi ortasından delmişler, suyu o delikten </p><p class="calibre1">       dışarıya akıtmışlardı.</p><p class="calibre1">       </p><p class="calibre1">       Bak koca Hızır, bir acayip suyun başında durmuşum, yüreğimi sana </p><p class="calibre1">       açmışım... Ölmek istemiyorum demişim.</p><p class="calibre1">       </p><p class="calibre1">       Müslüm ayağa kalktı. Dizlerinin kemikleri çatırdadı, beli ağrıyordu. Elleri </p><p class="calibre1">       ayakları uyuşmuştu.</p><p class="calibre1">       </p><p class="calibre1">       Ölmezlik isterim ama, gençlik de isterim. Böyle yaşamışım ki ne </p><p class="calibre1">       olacak! </p><p class="calibre1">       </p><p class="calibre1">       Müslüm son gününü yaşar gibiydi. Ağzı yukarı, yıldızlara karşı </p><p class="calibre1">       yattı. Elini de oluğun altına koydu. Eli bir süre sonra üşüdü, elini</p><p class="calibre1">       çekti. Bütün gücünü gözlerine, kulaklarına topladı.</p><p class="calibre1">       </p><p class="calibre1">       Ulan sizi göreceğim kavuşurken yıldızlar! Sizi göreceğim çiftleşirken arılar. </p><p class="calibre1">       Sizi göreceğim...</p><p class="calibre1">       </p><p class="calibre1">       Çukurovada, bir yaz Çukurda kalmış, sıcaktan, sinekten gebermişti. İşte orada, </p><p class="calibre1">       sert, yaldızlı kabuklu, kabukları yanardöner, kabukları yeşil ışık benekli, kırmızı, </p><p class="calibre1">       kara, mor, sarı, altın, gümüş ışıltısında, benekleri bin bir ipiltide böcekleri hep </p><p class="calibre1">       üst üste binmişler çiftleşirler görmüştü. Böcekler ölmez, otlar da, çiçekler de </p><p class="calibre1">       ölmezler. Kıyamete kadar böcekler, çiçekler, otlar ardı ardına ulanırlar, öylece </p><p class="calibre1">       ölmezleşirler. Çiçekler uzun bir halkadır...</p><p class="calibre1">       </p><p class="calibre1">       Yaa, uzun uzun bir halkadır... Uyurlar, her yıl gene uyanırlar. Ölmezler. </p><p class="calibre1">       </p><p class="calibre1">       Ama insanlar ölürler, insanlar, çünküleyim ki insan bir tektir: Her insan bir tek </p><p class="calibre1">       doğar, bir tek ölür. Ama böcekler kıyamete kadar doğarlar, sayısız, ölmezler.</p><p class="calibre1">       </p><p class="calibre1">       Dünyada ölen bir tek yaratık vardır. Dünyada ölümlü bir tek canlı vardır, o da </p><p class="calibre1">       insandır, o da insandır, insandır.</p><p class="calibre1">       </p><p class="calibre1">       İnsandır! haykırışı bütün koyakta derinden derine yankılandı. Ne biçim </p><p class="calibre1">       çiçektir bu? Ne biçim çiçektir ki insanı ölümsüzleştirir? Koklayanı </p><p class="calibre1">       ölümsüzleştirir? Ölümsüzlük çiçeği olduğundan dolayı hiç kimselere, ermişlere </p><p class="calibre1">       bile gözükmez. Yoksa yok mu böyle bir çiçek? Yoksa, yoksa, yoksa? Olmaz </p><p class="calibre1">       olur mu? Böyle bir çiçek yoksa Lokman nasıl yaşıyor? Böyle bir çiçek yoksa, </p><p class="calibre1">       şimdi, şu dünya alemin yolunu gözlediği Hızırlan İlyas nasıl yaşıyor? Olmaz </p><p class="calibre1">       olmaz.</p><p class="calibre1">       </p><p class="calibre1">       Gözüne bir yıldız ilişti gökte. Yıldızların arasında, o yıldızdan bu yıldıza vurup </p><p class="calibre1">       duruyor, dolaşıyor.</p><p class="calibre1">       </p><p class="calibre1">       Bu olmasın? </p><p class="calibre1">       </p><p class="calibre1">       Üstündeki ağacın dalları arasından yıldızları iyice göremiyordu. Dalların dışına </p><p class="calibre1">       çekildi, gene ağzı yukarı yattı.</p><p class="calibre1">       </p><p class="calibre1">       Bu son, bugün her şeyi, yıldızı, ölümsüzlük otunu görmeliyim. Yüz yaşından </p><p class="calibre1">       daha çok insan ne kadar yaşar ki... Ölümün soluğunu ensemde duyuyorum. </p><p class="calibre1">       Soğuk, yılan gibi, işe yaramaz, mendebur soluğunu. Mendebur soluğunu... </p><p class="calibre1">       Ölmek istemiyorum.</p><p class="calibre1">       </p><p class="calibre1">       İçini çekiyor, gözünü yıldızlardan ayırmıyor, bir umut sende kaldı, ya Hızır, </p><p class="calibre1">       diyordu. Bazı derin bir umutsuzluğa düşüyor, gözlerinden gökyüzünün </p><p class="calibre1">       kaynaşan, uçuşan bütün yıldızları siliniyor, ortalık kapkaranlık oluyor, Müslüm </p><p class="calibre1">       boğuluyordu. Sonra birden umuda düşüyor, yıldızlar gökyüzünde çağıldıyor, </p><p class="calibre1">       coşuyor, Müslüm ölümsüzlük çiçeğini koklamış gibi kendinden geçiyordu.</p><p class="calibre1">       </p><p class="calibre1">       Yeter kız, on altı yıldır, gurbete gitmiş Yunusu bekliyordu. Nişanlanmışlar, </p><p class="calibre1">       başlık parası için Yunus kendini gurbete atmış, bir daha da dönmemiş, imi timi </p><p class="calibre1">       bellisiz olmuştu.</p><p class="calibre1">       </p><p class="calibre1">       Yeter: </p><p class="calibre1">       </p><p class="calibre1">       Ölmeden mezara koydular beni, gel. Tez gel... Ben Çukurda kışlak; Aladağda </p><p class="calibre1">       yaylak istemem, sen gel. Genç yaşımda kocadım, tez gel! Daha gecikirsen iş </p><p class="calibre1">       işten geçiyor, ömrüm bitiyor, tez gel... diyordu. Çabuk gel.</p><p class="calibre1">       </p><p class="calibre1">       Yeterin oturduğu su başı bir harman yeri büyüklüğünde, mavi, yarısı kırmızıya, </p><p class="calibre1">       sarıya çalan, altındaki taşları gözüken iki insan boyu derinliğinde bir gölektir. </p><p class="calibre1">       Bu göleğe her bir yerden pınar suları dökülür.</p><p class="calibre1">       </p><p class="calibre1">       On altı yıl dile kolay... Bugün, bu sabah çıkıp gelmezsen, ya da </p><p class="calibre1">       birbirine kavuşan yıldızları, donup kalan suları göremez de dileğimi </p><p class="calibre1">       dileyemezsem ben bilirim yapacağımı.</p><p class="calibre1">       </p><p class="calibre1">       Yıldızlar gölcüğün üstüne düşüyorlar. İri, azman çiçekler açmış gölün </p><p class="calibre1">       kıyısında, kokuyorlar. Gölcüğün suları gittikçe aklaşıyor, ışık gibi aydınlığı </p><p class="calibre1">       koyağın yamaçlarına vuruyor. Gittikçe ortalık ağarıyor. </p><p class="calibre1">       </p><p class="calibre1">       Ben bilirim yapacağımı! </p><p class="calibre1">       </p><p class="calibre1">       Biri Hüseyin, yaşı yedi, biri Veli, yaşı dokuz, birisi de Dursun, yaşı on bir. </p><p class="calibre1">       </p><p class="calibre1">       Hüseyin: </p><p class="calibre1">       </p><p class="calibre1">       Ben, dedi, Toprak istemem. Ben, dedi, o ışıklı şehirde çalışacağım, </p><p class="calibre1">       eniştem Fahrettinin yanında. Ben, ben, ben o arabalardan alacağım. Ben işte </p><p class="calibre1">       beni o şehire kaçırmasını isterim, eğer olursa...</p><p class="calibre1">       </p><p class="calibre1">       Olur, dedi Veli. Olur. Seni şehire götürür. Ben de, dedi Veli, ben de... O </p><p class="calibre1">       yol üstündeki konakta bir gece uyumak isterim. Başka bir şey istemem. Otelde. </p><p class="calibre1">       </p><p class="calibre1">       Dursun: </p><p class="calibre1">       </p><p class="calibre1">       Babam hapisten çıksın, diye başladı, babasının bağırta yalvarta Bekiri nasıl </p><p class="calibre1">       öldürdüğünü anlattı. Yeter ki babam hapisten çıksın, bana her istediğimi yapar. </p><p class="calibre1">       Ben yıldızı görürsem, babamın hapisten çıkışını isteyeceğim...</p><p class="calibre1">       </p><p class="calibre1">       Hüseyin: </p><p class="calibre1">       </p><p class="calibre1">       Baban hapisten çıkacak, dedi: </p><p class="calibre1">       </p><p class="calibre1">       Sonra, yarın sabah, karşıdaki köye gidecekleri üstüne konuşmaya başladılar. </p><p class="calibre1">       Sonra bir oyun oynadılar. Oyun bitti; hayal kurdular. Çukurovadaki şehirler </p><p class="calibre1">       üstüne. Şehirleri uzaktan görmüşler, develeri, eşekleri, koyunları, keçileriyle </p><p class="calibre1">       şehirlerin kıyılarından geçmişler, hiç içine girmemişlerdi. Şehirlerde karınca gibi </p><p class="calibre1">       insan kaynaşıyordu. Şehirlerde... Şehirlerde... Şehirler korkulu, şu ormanın </p><p class="calibre1">       derinlikleri gibi büyülü... Bir ormanın derinlikleri, bir şehirler, peri kızları, sırça </p><p class="calibre1">       saraylar, evler... Devler, cinler...</p><p class="calibre1">       </p><p class="calibre1">       Konuşa konuşa uyudular... </p><p class="calibre1">       </p><p class="calibre1">       Kel Osman çayın içinde alabalık avlıyordu. Suyun kovuklarına elini sokuyor; </p><p class="calibre1">       her delikten, her taş dibinden birkaç alabalık çıkarıyordu. Gökyüzüne baktığı </p><p class="calibre1">       zaman, gördü ki ortalık aydınlanıyor, yıldızlar, silinmiş gitmiş.</p><p class="calibre1">       </p><p class="calibre1">       Alabalıkları yakalamış ince çubuklara dizmişti. Kırmızı benekli alabalıklar </p><p class="calibre1">       doğan gün altında donuktular.</p><p class="calibre1">       </p><p class="calibre1">       Kel Osman: </p><p class="calibre1">       </p><p class="calibre1">       Zararı yok, dedi. Hızır bana balık gönderdi. Gelecek yıl da kışlak isterim </p><p class="calibre1">       ondan. Şimdi ben bu balıkların yarısını götürür aşağıdaki yerlilere satarım. </p><p class="calibre1">       Yarısını da közleme yapar yerim. Sağ olsun Hızır.</p><p class="calibre1">       </p><p class="calibre1">       Meryem bekliyordu. On yedi yaşındaki kızı yatalaktı. Yıldızları görürse bir şifa </p><p class="calibre1">       dileyecekti. Aliş oğlan bekliyordu, her ikindi sıtma tutuyordu onu. Sıtmadan </p><p class="calibre1">       kurtulmayı isteyecekti. Süleyman Dede bekliyordu. Çadırdan, bu konup </p><p class="calibre1">       göçmeden bıkmıştı. Şöyle insan gibi bir evde ölümü bana nasip et, diyecekti. </p><p class="calibre1">       Sultan Karı bir torun istiyordu. Onun ocağından kimse kalmamıştı kızından </p><p class="calibre1">       başka. Kızı da doğurmazsa ocağı sönecekti. Aşkla şevkle ocağını yeşertecek </p><p class="calibre1">       birisini istiyordu.</p><p class="calibre1">       </p><p class="calibre1">       Aşağıdaki bozkırda kasabanın bütün insanları damların üstüne çıkmışlar, </p><p class="calibre1">       yıldızlara dikmişlerdi gözlerini. Köyler, obalar, oymaklar su başlarına </p><p class="calibre1">       dökülmüşlerdi. Bu gece kasabalar, köyler, tekmil insanlar gözleri yıldızlarda, </p><p class="calibre1">       sularda bekliyorlardı.</p><p class="calibre1">       </p><p class="calibre1">       Mustan bekliyordu. Geçen güz Çukurovaya indiklerinde kışlaklarından Yeryurt </p><p class="calibre1">       köylüleri onları kovmuşlar. Yeryurtlularla aralarında mübalağa bir kavga </p><p class="calibre1">       olmuştu. Kavgada Karaçullulardan dört, Yeryurtlulardan altı kişi ölmüştü.</p><p class="calibre1">       Mustanın kafası çok kızmıştı. Tam evinin eşiğinde Osman Ağanın oğlu Fahriyi </p><p class="calibre1">       öldürdü. Ala kanı avlumun tozlarına göllendi. Bütün öldürenler, sanıklar </p><p class="calibre1">       tutuklandılar. Mustan dağlara kaçtı. Yakalansaydı eğer, Osman Ağa onu </p><p class="calibre1">       adamlarına öldürtürdü içerde. Mustan bunu bildiği için candarmaların elinden </p><p class="calibre1">       kaçtı.</p><p class="calibre1">       </p><p class="calibre1">       Mustan Kozpınarının yanında tek başınaydı. Ve peşinde silahlı altı kişi vardı, </p><p class="calibre1">       onu yollarda bellerde adım adım izliyorlardı. Nerede olduğunu da hemen </p><p class="calibre1">       buluveriyorlardı. Ama Mustan gibi saklanan, kaçan bir insan yoktu. Gene de </p><p class="calibre1">       korkuyordu Mustan. Osman Ağa ne yapıp edecek, Mustanı mümkünü çaresi yok </p><p class="calibre1">       öldürtecekti. Mustan bunu biliyor, bir kurtuluş yolu arıyordu. Ne yapsa, nereye </p><p class="calibre1">       gitse, kuşun kanadının altına sığınsa, yılanın deliğine girse öldürülecekti. Kaçtığı </p><p class="calibre1">       günden bu yana Çukurovanın bütün candarmaları ardında... Hakkında gazeteler, </p><p class="calibre1">       neler neler yazmıyorlar. Kasabadaki Kör Murat bütün bu gazeteleri biriktiriyor, </p><p class="calibre1">       bir fırsatını bulup da buluştuklarında hakkındaki yazılanların hepsini teker teker </p><p class="calibre1">       ona okuyordu. Ve Mustan şaşıp kalıyordu. Nerden uyduruyorlardı bütün bunları, </p><p class="calibre1">       nasıl... Onun en zoruna gideni Gülek Boğazında bir otobüsü durdurup </p><p class="calibre1">       içindekilerin hepsini soyduktan sonra, otobüsteki dört kadını dağa kaldırıp bir </p><p class="calibre1">       hafta ırzına geçtiğiydi. Dağda salt kaçmıştı, ardına bakmadan. Kız kaçıracak, yol </p><p class="calibre1">       kesecek, adam soyacak, öldürecek zamanı olsa... Kaçmaktan kovalamaya eli </p><p class="calibre1">       değmemişti. Mustan kuduruyordu. Sırtına yükletilen bunca ağırlığın altında </p><p class="calibre1">       eziliyordu.</p><p class="calibre1">       </p><p class="calibre1">       Ceren kız bütün yazılanları duyuyor muydu acaba? Duyuyor, inanıyor muydu? </p><p class="calibre1">       Ceren kız ona hiçbir zaman yüz vermemişti. Şimdi hiç vermeyecekti... Mustan, </p><p class="calibre1">       Osman Ağanın oğlunu çok derinden bir tepkiyle, Ceren kız için öldürmüştü. </p><p class="calibre1">       Çünkü Osman Ağanın oğlu onu atına çiğnetmiş, atının üstünden onu </p><p class="calibre1">       kırbaçlamış, obanın içinde böylece kırbaçlayarak dolaştırmış, kan içinde </p><p class="calibre1">       bırakmış, üstüne gülmüş, aşağılamıştı. Cerenle göz göze gelinceye kadardır ki </p><p class="calibre1">       Mustan bütün bunları yutmuş, elini kaldırmamıştı. Cerenin gözlerini görünce, </p><p class="calibre1">       Cerenin gözlerini okuyunca, ben mi Halil mi, ben mi Halil mi? Halil, Halil, sen </p><p class="calibre1">       olur musun, Halil böyle kaçar mı sümüklü deyince... Artık bundan sonra </p><p class="calibre1">       Mustanın gözü hiçbir şeyi görmemiş, tabancasını almış, bir ata atlamış, Osman </p><p class="calibre1">       Ağanın oğlunu evlerinin kapılarına kadar kovalamış, kapılarının eşiğinde </p><p class="calibre1">       öldürmüş, kellesini kesmiş, getirip Cerenin önüne atmıştı.</p><p class="calibre1">       </p><p class="calibre1">       Kozpınar, çam ağaçlarının tükendiği doruğa yakın bir yerden, duvar gibi bir </p><p class="calibre1">       kayanın ortasındaki delikten kaynıyordu.</p><p class="calibre1">       </p><p class="calibre1">       Mustan: </p><p class="calibre1">       </p><p class="calibre1">       Hiçbir şey demem, diyordu, işte görüyorsun halimi. Hiçbir şey söylemeye </p><p class="calibre1">       hacet yok. Bu gece yıldızını göremezsem... Bu gece bu su şu kayada donup </p><p class="calibre1">       kalmazsa, benim sonumu artık sen biliyorsun. Halimi sana arz etmenin hiçbir </p><p class="calibre1">       gerekliği yok.</p><p class="calibre1">       </p><p class="calibre1">       Yıldızlar Aladağın doruğunda balkıyorlardı. Gecede, dağın doruğuna yakın bir </p><p class="calibre1">       yerde, üst üste kartallar dönüyorlardı, binlerce. Mustan:</p><p class="calibre1">       </p><p class="calibre1">       Bu gecede bir şeyler var, dedi. Yoksa bu kadar kartal bir araya nasıl gelir? </p><p class="calibre1">       </p><p class="calibre1">       Birden aşağıdan yedi sekiz tane insan karartısının çıktığını gördü... Birisinin </p><p class="calibre1">       ayağının altından bir taş kaymıştı. Üst baştan da kütürtüler geldi. Orada da bir </p><p class="calibre1">       sürü silahlı adamları karanlıkta seçti. Sağına soluna baktı, birtakım sesler, </p><p class="calibre1">       fısıltılar, öksürükler duydu. Birkaç kişi çakmak çakıp sigara yaktılar. Anladı ki </p><p class="calibre1">       Mustan; dört bir yandan sarılmış. Gülümseyerek:</p><p class="calibre1">       </p><p class="calibre1">       Bu gecede, Hıdırellez gecesinde bir şeyler var, yoksa bu kadar kartal bir araya </p><p class="calibre1">       gelir miydi?</p><p class="calibre1">       </p><p class="calibre1">       Gelir miydi? </p><p class="calibre1">       </p><p class="calibre1">       </p><p class="calibre1">       Bu gecede bir şeyler var. </p><p class="calibre1">       </p><p class="calibre1">       Tüfeğini kavradı. Kaçaklığına bir yıl oluyordu, daha bir tek kurşun sıkmamıştı. </p><p class="calibre1">       </p><p class="calibre1">       Bu gece dövüş var, dedi gülerek. Hıdırellez gecesi... Bu gece... Şimdiye </p><p class="calibre1">       kadar her candarma görüşünde eli ayağı kesilirdi. Şimdi hiç korkmuyor, ölümü </p><p class="calibre1">       hiç düşünmüyordu.</p><p class="calibre1">       </p><p class="calibre1">       Yıldızlara baktı. Gökyüzü yıldızla döşeliydi. Hiçbir yıldız da yerinden </p><p class="calibre1">       kıpırdamıyordu. Oraya, gökyüzüne çakılıp kalmışlardı.</p><p class="calibre1">       </p><p class="calibre1">       Birkaç kartal, kartal kalabalığından ayrıldı, Kozpınarın üstüne geldi. Mustan </p><p class="calibre1">       bir tüfeğin patlamasını bekliyor, çıt çıkarmıyordu.</p><p class="calibre1">       </p><p class="calibre1">       Bu gecede bir iş var Mustan kardaş, koca Hızır imdadımıza yetişti. Kurşun </p><p class="calibre1">       torbasına baktı, torba ağzına kadar doluydu.</p><p class="calibre1">       </p><p class="calibre1">       Kendi kendine sonsuz bir acımayla doldu içi. Çok kaçtım, burada, bu dağın </p><p class="calibre1">       doruğunda bile buldular.</p><p class="calibre1">       </p><p class="calibre1">       Eli tetikte karşıdan en küçük bir kıpırdama bekliyordu. Adamlar karşıda </p><p class="calibre1">       oturmuşlar, hepsi her yerden sigara içiyorlardı.</p><p class="calibre1">       </p><p class="calibre1">       Uyuma Kerem. </p><p class="calibre1">       </p><p class="calibre1">       Uyumuyorum dedem. </p><p class="calibre1">       </p><p class="calibre1">       Bak Kerem... </p><p class="calibre1">       </p><p class="calibre1">       Uzun, çangal boynuzlu bir geyik inmişti pınara. Geyik başını kaldırdı, şöyle bir </p><p class="calibre1">       yöreyi kuşkuyla kokladı, başını pınarın suyuna eğdi, eğer eğmez de bir sıçradı, </p><p class="calibre1">       aktı, gözden yitti gitti.</p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Bizden korktu Kerem,dedi. Gördü bizi. </p><p class="calibre1">       </p><p class="calibre1">       Keşki görmeseydi, dedi Kerem. Keşki bu kadar karanlık olmasaydı, kimbilir </p><p class="calibre1">       ne güzeldi geyik...</p><p class="calibre1">       </p><p class="calibre1">       Bir de geyik isterim, diye geçirdi içinden: </p><p class="calibre1">       </p><p class="calibre1">       Az sonra, bir tilki, koskocaman kuyruğunu sallayarak pınara geldi. Her ağaç </p><p class="calibre1">       kökünü, her izi, her taşı durmadan kokluyordu.</p><p class="calibre1">       </p><p class="calibre1">       Tilki, dedi Haydar Usta. Bu da su başı beklemeye gelmiş. Tilki gitti, bir </p><p class="calibre1">       dağ keçisi, bir sürü çakal, sonra bilmedikleri birtakım başka hayvanlar indi suya.</p><p class="calibre1">       </p><p class="calibre1">       Uyuma Kerem, gözünü de sudan ayırma. </p><p class="calibre1">       </p><p class="calibre1">       Ayırmam dedem. </p><p class="calibre1">       </p><p class="calibre1">       İçinden geçiriyordu Kerem: Bir de tilki, bir de... O demirden böceği, o ışık </p><p class="calibre1">       gözlü, tarlaları süren böceği, işte o bir hoş kokan, ondan isterim. Bir de...</p><p class="calibre1">       İstekleri o kadar çoğalmıştı ki utandı. Bir kısmından vazgeçmeye kalktı. Sonra </p><p class="calibre1">       da bu düşüncesinden caydı...</p><p class="calibre1">       </p><p class="calibre1">       Herhal gece yarıyı geçiyordu. Aşağılardan, bozkırdan Haydar Ustanın kulağına </p><p class="calibre1">       horoz sesleri gelir gibi oldu.</p><p class="calibre1">       </p><p class="calibre1">       Bak koca Allah, böylecene huzuruna gelmez, Hıdırellezini böyle kendim için </p><p class="calibre1">       beklemezdim. Bak arkadaş, aramızda biz bize, insanca konuşalım. Oba çok </p><p class="calibre1">       sıkıştı. Bu Aladağın koyağı dünya kurulduğundan bu yana bizim yaylağımız </p><p class="calibre1">       değil mi? Öyleyse nereden çıkardın Hükümeti, ormancıyı? Bize bir soluk </p><p class="calibre1">       aldırmaz. Canımızı burumuzdan getirir. Bak arkadaş, dünya kurulduğundan bu </p><p class="calibre1">       yana Çukurova bizim kışlağımız değil miydi? Şimdi bir çadırlık yer kalmadı </p><p class="calibre1">       bize, ne diyorsun? Yerleşmek için bir çadırlık yerimiz yok. Torosta yaylak, </p><p class="calibre1">       Çukurda kışlak yok. Biz gökyüzünde mi oturalım, gözünü sevdiğim, aslanım, </p><p class="calibre1">       öyle mi? Bak kardaş, obalı beni saydı, sana niyazda bulundu, beni de sana bu </p><p class="calibre1">       gece elçi olaraktan gönderdi. Biliyorsun hepsi iyi adam değil, içinde hırlısı </p><p class="calibre1">       hırsızı, namussuzu arsızı var, amma velakin toprakları yok. Yarın sabah olunca </p><p class="calibre1">       benden isteyecekler. Beni mahcup etme şu deyyusların karşısında. Ne çıkar, şu </p><p class="calibre1">       yıldızları göster, sonra da bize toprağımızı ver. Bu topraklar çok önce bizimdi. </p><p class="calibre1">       Ne dersin? Kırma beni bu yaşta...</p><p class="calibre1">       </p><p class="calibre1">       Konuşma böyle uzadı gitti. </p><p class="calibre1">       </p><p class="calibre1">       Haydar Usta yıldızları birbirine karıştırıyordu. Öylesine çok oradan oraya </p><p class="calibre1">       yıldız kayıyordu ki... Sağdan soldan, güneyden kuzeyden, batıdan doğudan, </p><p class="calibre1">       karmakarış.</p><p class="calibre1">       </p><p class="calibre1">       Nasıl bulacağım bu kadar kayan yıldız içinde 'Hızır yıldızını? Taşkın bir ses: </p><p class="calibre1">       </p><p class="calibre1">       Dede, dede, diye bağırdı. Bak! </p><p class="calibre1">       </p><p class="calibre1">       Bir balık havaya fırladı. Gümüş karnı donuk donuk parladı, sonra yeniden suya </p><p class="calibre1">       cup diye düştü.</p><p class="calibre1">       </p><p class="calibre1">       Sabah ağırdan ağırdan açılmaya başladı. Bulutların kıyıları usul usul </p><p class="calibre1">       sırmalanıyordu. Gökyüzünde bir ışık kuşağı parlak bulutları, dağların başını </p><p class="calibre1">       çeviriyordu.</p><p class="calibre1">       </p><p class="calibre1">       Abdal Bayram davulunu çekti, ak taşın üstüne geldi. Tan davulu havasını </p><p class="calibre1">       koygun, ağır çalmaya başladı. Ortalık ağardıkça davulun sesi de hızlanıyordu.</p><p class="calibre1">       Sonra dağlardan yorgun, sararmış, uykulu, uzun yüzler indiler. Bütün yüzler </p><p class="calibre1">       ışıklarını söndürmüşler, umutsuzluklarının altına sığınmışlardı. Gelen taşın </p><p class="calibre1">       kıyısına bağdaş kurup oturuyor, gelen oturuyordu. Sonunda, çoluk çocuk, genç </p><p class="calibre1">       yaşlı, bütün oba bir tamam geldi. </p><p class="calibre1">       </p><p class="calibre1">       Bir Yeter yoktu ortada, bir kaçak Mustan, bir de torunuyla Haydar Usta. </p><p class="calibre1">       Sonunda Haydar Usta da, torununun elinden tutmuş gözüktü. Kalabalığa gelince </p><p class="calibre1">       gülümsedi. Abdal Bayram davulunu ölgün ölgün çalıyordu. Kalabalık taş </p><p class="calibre1">       kesilmiş, orada kıpırtısız öyle oturup kalmışlardı. Herkesin başı önündeydi. </p><p class="calibre1">       Soluk bile almıyorlardı dersin öyle sessiz.</p><p class="calibre1">       </p><p class="calibre1">       Haydar Usta hep gülümsemesini sürdürüyordu: </p><p class="calibre1">       </p><p class="calibre1">       Üzülmeyin millet, dedi. Hiç üzülmeyin. Müslüm ayağa kalktı: </p><p class="calibre1">       </p><p class="calibre1">       Biz üzülmeyelim de kimler üzülsün! dedi. Biz üzülmeyelim de... Bu güz </p><p class="calibre1">       oturacak bir karış toprağımız var mı? Bu yaz burası, Aladağın koyağı, </p><p class="calibre1">       Hükümetin, ormancının, kolcunun elinden elaman mı? Biz üzülmeyelim de </p><p class="calibre1">       kederimizden kimler ölsün?</p><p class="calibre1">       </p><p class="calibre1">       Haydar Usta dikleşti, sesine bir güven havası geldi: </p><p class="calibre1">       </p><p class="calibre1">       Biz üzülmeyelim, dedi. İyi işler oldu. Güzel işler oldu. </p><p class="calibre1">       </p><p class="calibre1">       Bir anda herkes canlandı, umutsuzluk duvarı aşıldı, yüzler ışıldadı. </p><p class="calibre1">       </p><p class="calibre1">       Müslüm: </p><p class="calibre1">       </p><p class="calibre1">       Çabuk söyle, diye taştı. Çabuk söyle Haydarım, yıldızları gördün mü? </p><p class="calibre1">       Görüp de dileğimizi dileyecek zamanı buldun mu? </p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Ben görmedim yıldızları, dedi. Ben azıcık dalmışım ki, Kerem </p><p class="calibre1">       beni can havliyle uyandırdı, bak, dede, diye bağırdı. Baktım ama iş işten </p><p class="calibre1">       geçmiş, yıldızlar kavuşup bir olmuştu. Hemen Kereme sordum</p><p class="calibre1">       istedin mi, diye. Kerem, istedim dede, dedi. Anlat Kerem.</p><p class="calibre1">       </p><p class="calibre1">       Kerem, başı yerde, gözleri yumulu anlatmaya başladı: </p><p class="calibre1">       </p><p class="calibre1">       Hiç gözümü kırpmadım, dedi. Hiç mi hiç. Ne gözümü kırptım, ne de </p><p class="calibre1">       gözümü bir an yıldızlardan ayırdım. Sabaha karşıydı. Gün doğdu doğacak... İşte </p><p class="calibre1">       öyle, işte, yaa, gün doğdu doğacak, ortalık ışıyor, bir baktım şu yandan yalp yalp </p><p class="calibre1">       eden kocaman; başım kadar bir yıldız koptu, mavi çakan bir yıldız... Bir baktım, </p><p class="calibre1">       bir de şu yandan tıpkı öyle bir yıldız koptu. Biri bir yandan, öteki öbür yandan </p><p class="calibre1">       aktı geldi, tam üstümüzde birleştiler. Akarsu da kirp diye kesildi, dondu kaldı. </p><p class="calibre1">       Sonra bir ışık sağıldı, bir ışık... Dünya ışığa boğuldu. Gözüm kamaştı. Ben de </p><p class="calibre1">       hemen istedim.</p><p class="calibre1">       </p><p class="calibre1">       Ne istedin? diye Müslüm soruyordu. Tam öyle görülür, bu çocuk doğru. </p><p class="calibre1">       Bütün kalabalık canlanmış, coşkuyla ayağa fırlamıştı. Keremin ağzına umutla </p><p class="calibre1">       bakıyorlardı.</p><p class="calibre1">       </p><p class="calibre1">       Kerem önce şaşırdı, sonra elleri titredi, unuttuğu bir şeyi anımsar gibi yüzü, </p><p class="calibre1">       gözleri değişti:</p><p class="calibre1">       </p><p class="calibre1">       İstedim, dedi. Aynen dedemin bana öğrettiğini istedim. </p><p class="calibre1">       </p><p class="calibre1">       Müslüm özlemle üsteledi: </p><p class="calibre1">       </p><p class="calibre1">       Nasıl istedin? diye sordu. Ne söyledin? </p><p class="calibre1">       </p><p class="calibre1">       Kerem dudaklarını kemirdi, bir türlü söyleyemiyor, boğulur gibi oluyor. </p><p class="calibre1">       </p><p class="calibre1">       Onu istedim, sözünü boyuna yineliyordu. </p><p class="calibre1">       </p><p class="calibre1">       Keremin yöresini aldılar, kalabalık Keremin yöresinde sıkıştıkça sıkışıyor, ne </p><p class="calibre1">       istedin, nasıl istedin? diye durmadan soruyorlardı.</p><p class="calibre1">       </p><p class="calibre1">       Kerem bu kadar baskıya dayanamadı, bozuldu: </p><p class="calibre1">       </p><p class="calibre1">       İşte onu istedim,:dedi sustu. </p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Neyi isteyecek? diye torununun sözünü tamamladı. Kerem neyi isteyecek?' </p><p class="calibre1">       Başka ne isteyebilir ki... Çukurda toprak, Aladağda yaylak. Öyle değil mi </p><p class="calibre1">       Kerem?</p><p class="calibre1">       </p><p class="calibre1">       Kere duyulur duyulmaz: </p><p class="calibre1">       </p><p class="calibre1">       Öyle, dedi. İstedim. </p><p class="calibre1">       </p><p class="calibre1">       Kalabalığın yıkkın yüreğini bu da doğrultmadı. Gene oraya, taşın üstüne </p><p class="calibre1">       çöküverdiler. Bu güzü düşündüler hep birden. Düşünüp ürperdiler. Bu güz </p><p class="calibre1">       Çukura gene inince, konacak hiçbir yer yok... Bir yere konunca yerliler atıyla </p><p class="calibre1">       itiyle üstlerine saldıracaklar, gene zulüm edecekler. Gene öldürecek, kızlarını </p><p class="calibre1">       ellerinden alacaklar. Yağmur, çamur yollarda perperişan... Hiçbir umutları </p><p class="calibre1">       kalmamıştı. Bir tek umutları bu Hıdırellezde, kavuşan yıldızlarda, akmayı </p><p class="calibre1">       kesecek sulardaydı. O da olmadı işte. Keremden başka kimse görmedi.Kerem </p><p class="calibre1">       kalabalıktan ayrılmış, aşağıda ak taşların orada, çocukları başına toplamış </p><p class="calibre1">       anlatıyordu:</p><p class="calibre1">       </p><p class="calibre1">       Dedem bana dedi ki, uyuma, dedi. Dedem bana dedi ki... Bu sefer yıldızları </p><p class="calibre1">       görmeyince olmaz. Dedem bana dedi ki... Bu sefer... Bu sefer... Yıldızlar </p><p class="calibre1">       süzüldü, süzüldü, süzüldü...</p><p class="calibre1">       </p><p class="calibre1">       Haydar Usta kalabalığın üzüntüsüne dayanamadı, ayağa fırladı: Bana bakın, </p><p class="calibre1">       diye gürledi. Eğer Keremin dileği yerine gelmezse, ben size kışlak alacağım. </p><p class="calibre1">       Alacağım! Bir tamam alacağım. Kılıcım yakında bitiyor. Kılıcımızı İsmet </p><p class="calibre1">       Paşaya, Adnan Menderese, Temir Ağaya vereceğim, size toprak alacağım...</p><p class="calibre1">       Umutsuz kalabalık gene canlanmadı. Gittikçe herkes karanlığa gömülüyordu. </p><p class="calibre1">       Haydar Usta da üstüne üstüne gidiyor, şu yılgın kalabalığın yüreğine azıcık su </p><p class="calibre1">       serpmeye uğraşıyordu:</p><p class="calibre1">       </p><p class="calibre1">       Bakın kardaşlar, bakın yiğitlerim. Umutsuz olmayın, umutsuzluk kötüdür, </p><p class="calibre1">       beladır. Umutsuzluk diri, canlı, soluk alan insana yakışmaz. Umutsuzluk ancak </p><div class="mbppagebreak" id="calibre_pb_0"></div></body></html>
