<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Binboğalar Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body class="calibre">
<p class="calibre1">       </p><p class="calibre1">       Öyle, dedi Kerem Ali. Öyle ama... Haklısın ama... Çok Bey var, seni </p><p class="calibre1">       hangisine göndersem?.. Birden Hurşit Bey aklına geldi. Seni, dedi, koca, </p><p class="calibre1">       Hurşit Beye göndermeliyim. Hurşit Bey seni ağırlar, derdine derman olur. </p><p class="calibre1">       Yandaki delikanlı çırağına döndü: Ağaları Hurşit Beyin evine götür de gel.</p><p class="calibre1">       </p><p class="calibre1">       Sağ ol, dedi Haydar Usta: Sağ ol, dedi minnetle. </p><p class="calibre1">       </p><p class="calibre1">       Delikanlı onların önlerine düştü. Bahçeler, evler, uzun saraylar geçtiler. Bir </p><p class="calibre1">       bahçenin ortasındaki küçük bir eve geldiler. Delikanlı:</p><p class="calibre1">       </p><p class="calibre1">       İşte burası Hurşit Beyin evi, dedi. </p><p class="calibre1">       </p><p class="calibre1">       Ramazanoğlunun mu? dedi Haydar Usta. Bu mu Beyin konağı? </p><p class="calibre1">       </p><p class="calibre1">       Bu küçücük evi gözü hiç tutmamıştı. Ama başka bahçeler içinde, aynı, ona </p><p class="calibre1">       benzer bir sürü başka evler de vardı. Haydar Usta merakını yenemedi:</p><p class="calibre1">       </p><p class="calibre1">       Şu evler de hep onun öyleyse? diye sordu. Delikanlı: </p><p class="calibre1">       </p><p class="calibre1">       Onlar başkalarının, yalnız bu ev Ramazanoğlu Hurşit Beyin. Bir yanlışlık </p><p class="calibre1">       olmasın, dedi Haydar Usta. Bir yanlışlık. Kusuruma kalma.</p><p class="calibre1">       </p><p class="calibre1">       Bu, dedi delikanlı. Kapıyı çalın, diye de zili gösterdi, oradan acele ayrıldı. </p><p class="calibre1">       Osman kapıyı çaldı, bir kız çocuğu çıktı. Haydar usta buna daha çok şaştı. Ne </p><p class="calibre1">       demek, koca bir Beyin kapısını bir çocuk açar mı? Nerde askerler, adamlar, </p><p class="calibre1">       kullar?</p><p class="calibre1">       </p><p class="calibre1">       Güvensizlikle Osmana baktı, kulağına eğildi: Osman, dedi, bizi yanlış bir </p><p class="calibre1">       yere getirmesinler?</p><p class="calibre1">       </p><p class="calibre1">       Şimdi sorarım. dedi Osman. Bacım, dedi, bu konak Ramazanoğlunun </p><p class="calibre1">       konağı mı?</p><p class="calibre1">       </p><p class="calibre1">       Ünü büyük, diye ekledi Haydar Usta. Hurşit Beyin, dedi kız. </p><p class="calibre1">       </p><p class="calibre1">       Hah, biz de onu arıyorduk, dedi Haydar Usta. Beye haber ver, Demirciler </p><p class="calibre1">       Ocağı piri Haydar Usta gelmiş de. Ünü büyük Ramazanoğlunu görmek ister. </p><p class="calibre1">       Tanrı konuğu olaraktan...</p><p class="calibre1">       </p><p class="calibre1">       Kız koşarak gitti, az sonra da geri döndü: Buyursunlar diyor Bey, dedi </p><p class="calibre1">       kapıyı açtı.</p><p class="calibre1">       </p><p class="calibre1">       Haydar Usta atı Osmanın eline verdi. Üstünü başını düzenledi. Dimdik konağa </p><p class="calibre1">       yürüdü. Kılıcı elinde bir umut gibiydi. Sağlamdı.</p><p class="calibre1">       </p><p class="calibre1">       Kız bir odayı açtı. Odada bir masanın başında, kafası dazlak, küçücük, yüzü </p><p class="calibre1">       solgun, yaşlıca, sakalsız bıyıksız birisi oturuyordu. Gene Haydar Ustanın içinden </p><p class="calibre1">       yıldırım gibi geçti, bir yanlışlık olmasın. Oda da küçücüktü. Küçücük. Bir </p><p class="calibre1">       koltuk, yerde eski bir halı. Masanın üstünde kitaplar, kalemler, darmadağınık </p><p class="calibre1">       kağıtlar... Bir de duvarlara baktı, duvarlar baştan ayağa kitaptı. Bu kadar kitabı </p><p class="calibre1">       bir arada görünce Haydar Ustanın içine güven girdi. Odanın kapısında durup:</p><p class="calibre1">       </p><p class="calibre1">       Sormak acep olmasın, dedi. Ünü büyük Ramazanoğlu sen misin? diye </p><p class="calibre1">       sordu.</p><p class="calibre1">       </p><p class="calibre1">       Hurşit Bey ağır, yorgun, gözlerinin altı şişmiş, başını kaldırdı; ölü bir sesle: </p><p class="calibre1">       </p><p class="calibre1">       Benim, dedi. </p><p class="calibre1">       </p><p class="calibre1">       Haydar Usta bir iki adım attı, sağ dizini yere koyup huzurunda niyazda durdu. </p><p class="calibre1">       </p><p class="calibre1">       Baba kalk, şuraya otur, diye koltuğu gösterdi Hurşit Bey. Haydar Usta geri </p><p class="calibre1">       geri giderek, saygılıca koltuğun ucuna ilişti. Hurşit Bey:</p><p class="calibre1">       </p><p class="calibre1">       Rahat otur, baba, dedi, alçakgönüllü. </p><p class="calibre1">       </p><p class="calibre1">       Bu adam mümkünü yok Bey değil, Bey gibi gür sesi yok. Bey gibi de </p><p class="calibre1">       konuşmuyor.</p><p class="calibre1">       </p><p class="calibre1">       Haydar Usta kılıcı dizinin üstüne koydu. Ellerini de kılıcın üstünde birleştirdi. </p><p class="calibre1">       </p><p class="calibre1">       Gür kaşlarını kaldırdı, soru dolu çelik yeşili gözlerini onun gözlerine dikti: </p><p class="calibre1">       </p><p class="calibre1">       Sormak acep olmasın; sahiden sen ünü büyük Ramazanoğlu musun? diye </p><p class="calibre1">       yerin dibine geçerek sordu.</p><p class="calibre1">       </p><p class="calibre1">       Öyleyiz, dedi Hurşit Bey. </p><p class="calibre1">       </p><p class="calibre1">       Haydar Usta başladı anlatmaya. Bütün çektiklerini, Çukurovalılardan, </p><p class="calibre1">       Hükümetten, candarmalardan, ormancılardan obanın, Yörüklerin bütün </p><p class="calibre1">       çektiklerini, gördükleri zulmü, salgınları, sahipsizliklerini, kışlaklarının </p><p class="calibre1">       yaylaklarının nasıl ellerinden alındığını bir bir söyledi. O konuşurken Hurşit Bey </p><p class="calibre1">       durmadan, enteresan, enteresan, diyor, onun konuştuklarını elleri makine gibi </p><p class="calibre1">       işleyerek önündeki kağıda yazıyordu. Sözlerinin bir tamam yazılması Haydar </p><p class="calibre1">       Ustanın hoşuna gidiyor, kendisine böyle bir önem verilmesine seviniyor, içinden </p><p class="calibre1">       durmadan, göl yerinde su eksik olmaz, eskiden de kurt eniği kurt olur sözlerini </p><p class="calibre1">       geçiriyordu. Yol tezikmez, asıl azmaz. Sözlerinin ağzından çıkar çıkmaz hemen </p><p class="calibre1">       yazılması ilk önce Haydar Ustayı şaşırttı, tekledi, sonra her şeyi unutup kendini </p><p class="calibre1">       acısına, coşkunluğuna, umuduna kaptı koyverdi.</p><p class="calibre1">       </p><p class="calibre1">       Şunu bil ki Bey, dedi gürleyerek, ünü büyük Ramazanoğlu tekmil kılıçlarını </p><p class="calibre1">       bizim ocaktan kuşanırdı bin yıl boyunca. Övündü. Biz, bin yıl ünü büyük </p><p class="calibre1">       Ramazanoğluna kılıç dövdük...</p><p class="calibre1">       </p><p class="calibre1">       Enteresan, enteresan... </p><p class="calibre1">       </p><p class="calibre1">       Haydar Usta bu enteresan sözcüklerinin ne anlama geldiğini bilmiyordu ama, </p><p class="calibre1">       iyi bir şey olduğunu da sezinliyordu. Bu Beylerin de ta ezelden beri huyudur. </p><p class="calibre1">       Hep anlaşılmaz sözler konuşurlar. Anlaşılmaz sesler çıkarmak Beylerin </p><p class="calibre1">       şanındandır.</p><p class="calibre1">       </p><p class="calibre1">       İşte böyle, dedi Haydar Usta. Bundan yüz yıl önce mi ne, Çebi obasının </p><p class="calibre1">       demircisi Rüstem Usta... Rüstem Usta bizim gibi ocaktan demirci değil. Kökten </p><p class="calibre1">       demirci değil, sonradan öğrenme. Çıraklıktan demirciliğe geçme...</p><p class="calibre1">       </p><p class="calibre1">       Enteresan, enteresan... </p><p class="calibre1">       </p><p class="calibre1">       İşte bu Rüstem Usta bir kılıç yapıyor on beş yıl çalışıp, on beş yıl </p><p class="calibre1">       Ramazanoğlum, ünü büyük Beyim... On beş yıl! Rüstem Usta kökten sürme, </p><p class="calibre1">       ocaktan yeşerme değil, daldan eğme, çıraklıktan gelme... Kılıcını Padişaha </p><p class="calibre1">       götürüyor, Padişah bakıyor kılıca, hayran kalıyor. Dile benden ne dilersen </p><p class="calibre1">       Rüstem Usta diyor... Rüstem Ustadır, dize gelip senin canının sağlığını dilerim </p><p class="calibre1">       Padişahım diyor. Padişahtır, benim canımın sağlığından sana ne fayda, diyor, </p><p class="calibre1">       dile benden ne dilersen... Rüstem Ustadır utanıyor, o kılıcının karşılığında hiçbir </p><p class="calibre1">       şey istemez, kılıcın pahası yoktur. Padişah emrediyor, anlıyor işi de emrediyor, </p><p class="calibre1">       kılıcına fiyat biçmiyorum, bu kadar güzel kılıcı yapan adama hürmette kusur </p><p class="calibre1">       etmemeliyim, dile benden ne dilersen... Rüstem Ustadır, Padişahım, diyor, bize </p><p class="calibre1">       kışlak gerek, yerliler bizi perişan ediyor. Padişahtır, bir ferman haykırıyor, yürü </p><p class="calibre1">       git Aydın elini senin obana verdim, diyor...</p><p class="calibre1">       </p><p class="calibre1">       Enteresan, enteresan... </p><p class="calibre1">       </p><p class="calibre1">       Şimdi padişah yok diyorlar... Ben seni deyi geldim. Ünü büyük Ramazanoğlu, </p><p class="calibre1">       bizim Beyimiz, koca Çukurovanın Beyi deyi geldim. Sen bize babasın. </p><p class="calibre1">       Soyumuzsun, kanımızsın, töremizsin. Ramazanoğlusun, Yüreğirlisin, </p><p class="calibre1">       Horasandan geldik hep beraber... Sana geldim, sana şikayetim var. Sesini </p><p class="calibre1">       yükseltti, alnında domur domur terler: Bizi perişan ettiler. Bu Çukurda bizi </p><p class="calibre1">       yalnız buldular, insanlığımızı, oğlumuzu kızımızı, yiğitliğimizi, törelerimizi, </p><p class="calibre1">       güzelliğimizi, arımızı namusumuzu ayaklar altına aldılar payımal ettiler. </p><p class="calibre1">       Bitirdiler bizi, sürdüler bizi elden ellere. Biz sen, sen biz demeğiz </p><p class="calibre1">       Ramazanoğlum, ünü büyük. Bize yapılanlar sana yapılmıyor mu dersin? Sen </p><p class="calibre1">       bizim başımız koruyucumuz değil misin? Bir sen kalmadın mı derdimizi </p><p class="calibre1">       anlayacak? Ya derdimize derman, ya katlimize ferman ol Ramazanoğlum.</p><p class="calibre1">       </p><p class="calibre1">       Enteresan, enteresan... Enteresaaan... </p><p class="calibre1">       </p><p class="calibre1">       Ya öyle... Öyle işte ünü büyük Beyim. İşte ben de otuz yıl bir kılıç yaptım. </p><p class="calibre1">       Otuz yıl... Rüstem Usta daldan eğme, çıraklıktan gelme... Biz ocak piriyiz. </p><p class="calibre1">       Bizim kılıcımızı kuşanmayan... Kızardı, utandı, az daha cayacaktı, kendini </p><p class="calibre1">       zorladı: Bizim kılıcımızı kuşanmadan ta Horasan'dan bu yana padişah, Bey </p><p class="calibre1">       olamazdı. Ben otuz yıl çalıştım bu kılıca, tam otuz yıl, sana getirdim... Bir karış </p><p class="calibre1">       toprağımız da yok. Ayağımızı basacak bir karış toprak yüzünden insanlığımızı, </p><p class="calibre1">       onurumuzu elimizden aldılar, bir karış toprak için bizi bitirdiler. Öyle bir ülke </p><p class="calibre1">       büyüklüğünde, Aydın ovası genişliğinde toprağı kimse istemiyor. İstemiyor </p><p class="calibre1">       Ramazanoğlum... Şöyle ayağımızı basacak kadar bir toprak parçası... Ben bu </p><p class="calibre1">       kılıcı otuz yıl döverek, nakış nakış, ayet ayet işleyerek yaptım. Horzumlu Şahı </p><p class="calibre1">       olsaydı bu kılıcı yapana bir ülke bağışlardı. Kanı çürük Osmanlı bile bir ülke </p><p class="calibre1">       verirdi, bu kılıcı yapanın şanına... </p><p class="calibre1">       </p><p class="calibre1">       Enteresan, enteresan... Bunun bu kadar olduğunu bilmiyordum. </p><p class="calibre1">       </p><p class="calibre1">       Bil işte, diye gürledi Haydar Usta. Bil işte, bil işte... Ramazanlı da, Osmanlı </p><p class="calibre1">       da bizim yiğenimiz olur, bitirdiler bizi, hay yiğen...,Bitirdiler bizi, sizin </p><p class="calibre1">       insanlığınıza dokunmuyor mu bey?</p><p class="calibre1">       </p><p class="calibre1">       Enteresan, enteresan... </p><p class="calibre1">       </p><p class="calibre1">       Bizim bitmemiz, yok olmamız, sizin de bitmeniz yok olmanız değil mi? Bu </p><p class="calibre1">       koskocaman, güneş gibi parlayan şehrine, malına mülküne güvenme. Sen çok </p><p class="calibre1">       alçakgönüllü bir Beysin ama, gene de bu şehire, dünya kadar malına güvenme. </p><p class="calibre1">       Dünyada seni ayakta tutacak bu koca şehir değil, malın mülkün değil, elin </p><p class="calibre1">       aşiretindir. Malını mülkünü bir gün gelir yel alır, sel alır, el alır, yağı alır... </p><p class="calibre1">       Amma, ünü büyük Ramazanoğlum, elin aşiretin sana kalır... Onu kimse elinden </p><p class="calibre1">       alamaz, alamaz, alamaz... Derde derman değil imiş mal, demiş atalar. Sen bizi </p><p class="calibre1">       bıraktın, öyle görünüyor ki sen mala mülke düşmüşsün... Malın mülkün sonu </p><p class="calibre1">       yok Ramazanoğlu.</p><p class="calibre1">       </p><p class="calibre1">       Enteresan, enteresan... Bunun bu kadar böyle olduğunu bilmiyordum. </p><p class="calibre1">       </p><p class="calibre1">       Bil işte, diye gürledi gene Haydar Usta zaferle. Bil işte, bil işte! İyi ki </p><p class="calibre1">       geldim de sana halimizi dirliğimizi söyledim. Kusura kalma Bey, beni bağışla. </p><p class="calibre1">       Sana öğüt verecek değilim ama, senin de suçun var.</p><p class="calibre1">       </p><p class="calibre1">       İnsan eliyle aşiretiyle hiç ilgilenmez mi? Benim adamlarım ne oldular, halleri </p><p class="calibre1">       dirlikleri nasıl, demez mi? Böyle yürür mü sanıyorsun bu Beylik? Yürümez, işte </p><p class="calibre1">       böyle çöker gider. Çık da bu şehriyin içine, bir gör olanı biteni... Azıcık insanlık </p><p class="calibre1">       kalmış mı? Doğru, şehrin büyümüş, her bir evi bir saray olmuş, ama insanlığı </p><p class="calibre1">       kalmamış bu şehrin. İnsanı yozlaşmış gitmiş. Benden önce hiç kimse gelip de </p><p class="calibre1">       kocaman; dev gibi adamların bir deri bir kemik kalmış çocukları dövdüklerini, </p><p class="calibre1">       koca kalabalığın da bu hale bön bön baktıklarını söylemedi mi?</p><p class="calibre1">       </p><p class="calibre1">       Hiç kimse söylemedi, dedi Hurşit Bey, biraz gülen, biraz ağlayan bir yüzle. </p><p class="calibre1">       </p><p class="calibre1">       İşte ben söylüyorum. İşte burada, huzurunda söylüyorum. Koca adamların </p><p class="calibre1">       çocukları dövdüğü, ötekilerin de bön bön baktığı bir ülke çürüktür, ölmüştür. </p><p class="calibre1">       </p><p class="calibre1">       Enteresan, enteresan... </p><p class="calibre1">       </p><p class="calibre1">       Haydar Usta ayağa kalktı, kılıcı kınından çekip ona uzattı. </p><p class="calibre1">       </p><p class="calibre1">       Bak şuna Beyim, dedi. Tam otuz yıl... Padişah demiş ki Rüstem Ustaya... </p><p class="calibre1">       Aman Allah, demiş, kılıcın göz kamaştırıyor, demiş. Dile benden, demiş... </p><p class="calibre1">       Rüstem Usta kılıcına yalnız on beş yıl çalışmış. Üstelik de daldan eğme. Ben </p><p class="calibre1">       otuz yıl çalıştım. Kökten sürme, ocaktan bitmeyim. Padişah ona demiş ki, </p><p class="calibre1">       ferman haykırmış ki, Aydın ovası senin. İşte ben de sana geldim ünü büyük </p><p class="calibre1">       Ramazanoğlum... Al!</p><p class="calibre1">       </p><p class="calibre1">       Hurşit Bey kılıcı aldı, uzun uzun baktı, hayran kaldı. Haydar Usta onun </p><p class="calibre1">       yüzündeki kılıca baktıkça artan hayranlığı izliyor, sonsuz bir sevince batıp </p><p class="calibre1">       çıkıyordu.</p><p class="calibre1">       </p><p class="calibre1">       Hurşit Bey kılıcı uzun uzun süzerek başladı konuşmaya... O konuştukça </p><p class="calibre1">       Haydar Ustanın yöresindeki dünya dönüyor; odanın duvarları bir kavuşup </p><p class="calibre1">       açılıyor, tavan iniyor çıkıyordu. Gözlerinin önünde de bir zifiri karanlık, sonra </p><p class="calibre1">       gözleri kör eden bir ışık... Patlıyor, açılıyor, kararıyor.</p><p class="calibre1">       </p><p class="calibre1">       Hurşit Bey uzun konuşmasını bitirirken derinden içini çekti: İşte böyle </p><p class="calibre1">       Haydar Usta, dedi. Türkmen kocası Haydar Usta. İşte böyle, elimizi ayağımızı </p><p class="calibre1">       kırdılar. İşte böyle bu dünyayı bir zulüm haline getirdiler. İşte böyle, bu dünyayı </p><p class="calibre1">       kendilerine de, bize de cehennem yaptılar. İşte böyle... Bu koca şehir şimdi </p><p class="calibre1">       bizim değil. Zenginlerin, Ağaların, Kayserililerin. Her şey onların.</p><p class="calibre1">       Haydar Ustaya Ağaları, Kayserilileri, toprak, fabrika sahiplerini de anlattı. </p><p class="calibre1">       Adlarını verdi.</p><p class="calibre1">       </p><p class="calibre1">       Bir el Haydar Ustanın boğazını tutmuş sıkıyordu. Hiç farkına varmadan elleri </p><p class="calibre1">       sakalına gidip yapışmışlardı. İnanılmaz bir hızla Haydar Usta, elleri, sakalı, </p><p class="calibre1">       gözleri, börkü, ayakları, çarıklarıyla düşünüyordu. Titriyordu. Kan ter içinde </p><p class="calibre1">       kalmıştı. Ayağa kalktı:</p><p class="calibre1">       </p><p class="calibre1">       Demek sizi de bizden kötü eylediler Ramazanoğlum, dedi. Demek böyle ha? </p><p class="calibre1">       Demek sizin de bizim gibi gidecek yollarınız, kılıç kuşanacak belleriniz, dost </p><p class="calibre1">       diye kucaklayacak kollarınız kalmamış. Sizi bizden çoook önce öldürmüşler </p><p class="calibre1">       demek ha, Ramazanoğlum?</p><p class="calibre1">       </p><p class="calibre1">       Öldürdüler, dedi Hurşit Bey. Haydar Ustanın yılgısı, acısı onu da içine almış </p><p class="calibre1">       yakıyordu. Ağalar, zenginler, bezirganlar... Her şey onların elinde. Onlar da </p><p class="calibre1">       yalnız paraya tapıyorlar. Allahları para. Enteresan, enteresan, çok enteresan...</p><p class="calibre1">       Artık Haydar Ustanın yanında enteresan sözcüğü büyüsünü yitirmişti. Kılıcını </p><p class="calibre1">       masanın üstünden aldı, kınına elleri titreyerek soktu, bir bebe gibi kucakladı, </p><p class="calibre1">       incitmekten korkarak, Hurşit Beye doğru bir iki adım attı, Sağ dizini yere koydu, </p><p class="calibre1">       sağ elini göğsüne bastırdı, boyun kırdı, niyazda bulunduktan sonra ayağa kalktı. </p><p class="calibre1">       </p><p class="calibre1">       Arka arkaya kapıdan çıkarken, ölmüş bir sesle: </p><p class="calibre1">       </p><p class="calibre1">       Sağlıcakla kal ünü büyük Ramazanoğlum, dedi. Sesinde kendi kendisiyle </p><p class="calibre1">       alay eden bir hava seziliyordu.</p><p class="calibre1">       </p><p class="calibre1">       Demek her şey değişiyor, bitiyor, yerine yepyeni bir şeyler, anlamadığımız, </p><p class="calibre1">       bilmediğimiz bir zulüm geliyor, diye düşündü Haydar Usta. Demek ölen ölüyor. </p><p class="calibre1">       Bizi ölümden hiç kimse kurtaramayacak demek. Biz de Ramazanoğlu gibi </p><p class="calibre1">       olacağız. Demek bizim de gelecek kuşaklarımız böyle Ramazanoğlu gibi bir </p><p class="calibre1">       avuç içi kadarlık bir odada kukumav gibi düşünecek. Enteresan, enteresan </p><p class="calibre1">       demekten başka söz bilmeyerek. Hüdüdük yuvası kadarcık bir oda. İyi ki onu da </p><p class="calibre1">       bulmuş ünü büyük Ramazanoğlu, bizimkiler bu kadarlığını da bulamayacaklar. </p><p class="calibre1">       Bir basacak... Bir karışçık... Toprak... Ölüm... Hemi de zulüm... Başka da hiçbir </p><p class="calibre1">       şey düşünmedi bir süre. Bir acayip, yok eden bir duman içinde, havada yüzer </p><p class="calibre1">       gibiydi.</p><p class="calibre1">       </p><p class="calibre1">       Osmanın yanına geldi, ona bakmadı bile. Dört yanı görmüyor, yalpalayarak </p><p class="calibre1">       yürüyordu, kılıcını sıkı sıkıya göğsüne bastırmış. Osman içerde ne olup bittiğini </p><p class="calibre1">       aşağı yukarı biliyordu. Şehrin ortasına doğru yollandılar. Nereye gittiklerini </p><p class="calibre1">       gideceklerini bilemeden şehrin içerlerine yürüdüler.</p><p class="calibre1">       </p><p class="calibre1">       Yürüdükçe Haydar Usta kendine geliyor, yeniden, kırık dökük düşünmeye </p><p class="calibre1">       başlıyordu.</p><p class="calibre1">       </p><p class="calibre1">       Ne demişti, ha? Ne demişti ünü büyük Ramazanoğlu? Ölü.... Her şey... Her </p><p class="calibre1">       şey... Ağalar... Beyler öldü. Zulüm... Ağalar, insanın piçi... Ya Temir Ağa? Ya </p><p class="calibre1">       Deli Mehmet Ağa? Her birisi on tane soylu soplu Bey eder, öyle dememişler </p><p class="calibre1">       miydi? Dirayette, hem de cömertlikte, hem de insanlıkta... Temir Ağa eskiden </p><p class="calibre1">       bir Kürt Beyiymiş, gelmiş Çukurda Ağa olmuş. Bir fermanlık da toprak elde </p><p class="calibre1">       etmiş. Hem de bileğinin zoruyla.</p><p class="calibre1">       </p><p class="calibre1">       Haydar Ustanın yüzü usul usul açılıyordu. Bu hal Osmanın gözünden kaçmadı. </p><p class="calibre1">       Önce, o, Ramazanoğlunun evinden çıktığında ölecek sanmış, korkmuştu.</p><p class="calibre1">       </p><p class="calibre1">       Osman, gene o iyi adama gidelim. Hani adı bizim oğlanın adı olana... </p><p class="calibre1">       </p><p class="calibre1">       Gidelim, dedi Osman. </p><p class="calibre1">       </p><p class="calibre1">       İkindiyi geçiyordu ki Kerem Aliye geldiler. Kerem Ali bu kızıl sakallı devi </p><p class="calibre1">       görünce içten sevindi. Güldü, şadımanlık eyledi.</p><p class="calibre1">       </p><p class="calibre1">       Eeee, gördünüz mü ünü büyük Ramazanoğlunu? diye sordu. Haydar Usta bir </p><p class="calibre1">       uykudan uyanırcasına, kırgın bir sesle: Gördüm, dedi. Onunla konuştum. Sen </p><p class="calibre1">       bana bir iyilik daha ediversene kardaş.</p><p class="calibre1">       </p><p class="calibre1">       Hiçbir şeye kırılmamıştı da Hurşit Beyin, Ramazanoğlu gibi bir </p><p class="calibre1">       Ramazanoğlunun çıkar da şu kılıcı bir göreyim dememesine kızmıştı. En </p><p class="calibre1">       sonunda kılıcı kendisi, o istemeden, yüzünü kızdırmış, kınından çekivermiş, </p><p class="calibre1">       önüne koyuvermişti. Nasıl da hayran bakmıştı kılıca Hurşit Bey... Nasıl da </p><p class="calibre1">       şaşkın, gözleri dışarı pörtlemiş, kurbağa gözleri gibi... Kılıca baktıkça gözleri </p><p class="calibre1">       dışarı uğruyordu. Şu iyi adama, şu Keremin Alisine de şu güzel kılıcı bir </p><p class="calibre1">       göstersem diye yandı.</p><p class="calibre1">       </p><p class="calibre1">       Baş üstüne, dedi Kerem Ali. Buyur emmi. </p><p class="calibre1">       </p><p class="calibre1">       Sağ ol, dedi Haydar Usta. Buyurunla bin yaşa. Sen bana bir de Temir </p><p class="calibre1">       Ağanın evini göstersene... Onu da göreceğim. Şu kılıcı da ben yaptım. Tam otuz </p><p class="calibre1">       yılda dövdüm. Çabuk çabuk, her sözcüğü kaçırmaktan korkarak. Benim </p><p class="calibre1">       ocağım pir ocağı... Horasandan bu yana... Bana Demirciler Ocağı, piri Haydar </p><p class="calibre1">       Usta derler. Şahlar, padişahlar, ulu kartal gibi Beyler hep kılıçlarını bizim </p><p class="calibre1">       ocaktan kuşanırlardı. Çebi aşiret demircisi Rüstem Usta bir kılıç dövdü on beş </p><p class="calibre1">       yılda: Üstelik de ocak uşağı değil Rüstem. Kökten sürme değil, daldan eğme... </p><p class="calibre1">       Götürdü Padişaha kılıcı... Padişah kılıcı görünce dili boğazına aktı </p><p class="calibre1">       hayranlığından... Dile benden ne dilersen dedi Padişah da... Ben bu kılıcı, ben bu </p><p class="calibre1">       kılıcı, ben bu kılıcı bin yıldır döverim. Bin, iki bin, on bin... Bu ocak </p><p class="calibre1">       kurulduğundan bu yana... Padişah da Rüsteme Aydın toprağını verdi. Bir </p><p class="calibre1">       kılıca... Al, al bak! İyi adam... Kılıcı kınından çekti, Kerem Aliye uzattı:</p><p class="calibre1">       </p><p class="calibre1">       Bir damla su gibi günün ortasında aydınlanıyor. Tanyerinde bir damla su gibi, </p><p class="calibre1">       şafağın ortasında balkımıyor mu? On bin yılda dövdük biz bu kılıcı... Al bak, </p><p class="calibre1">       bak... Bak! Sen iyi adamsın... Eline değsin. İyi gelir. Al bak bak! Al bak!</p><p class="calibre1">       Kızıl sakalı coşkudan titriyordu.</p><p class="calibre1">       </p><p class="calibre1">       Kerem Ali kılıcı görünce orada, olduğu yerde büyülendi kaldı. Gözlerini böyle </p><p class="calibre1">       bir güzellikten ayıramadı. Bir baktı, bir daha baktı. Baktıkça bakıyordu. Evirip </p><p class="calibre1">       çevirip bakıyor, her bir yerine bir başka hayran kalıyordu.</p><p class="calibre1">       </p><p class="calibre1">       Başlarına bir kalabalık birikti. Yoldan geçenler kılıcı görüp geliyorlar, kılıcı </p><p class="calibre1">       görünce hayran kalıyorlardı. Övgüler, sevinçler, kılıcı göklere çıkarmalar... </p><p class="calibre1">       Haydar Usta da insanların sevgisi, hayranlığı ortasında ulaşılmaz bir tatta </p><p class="calibre1">       kıvançlanıyor, sevincinden uçuyor. Kalabalık gittikçe çoğalıyor.</p><p class="calibre1">       </p><p class="calibre1">       Sonunda Kerem Ali, ancak böyle temiz bir adamın erişebileceği cömert </p><p class="calibre1">       övgülerle kılıcı Haydar Ustaya uzattı:</p><p class="calibre1">       </p><p class="calibre1">       Yüz bin yılda da bundan sonra böyle bir kılıç yapılamaz, dedi. Eline sağlık. </p><p class="calibre1">       Haydar Usta kılıcı kınına koyarken: Beni Temir Ağaya gönder, dedi. Kerem </p><p class="calibre1">       Ali:</p><p class="calibre1">       </p><p class="calibre1">       Temir Ağa öleli çok oldu, dedi. Çok oldu. Deli Memet Ağa? </p><p class="calibre1">       </p><p class="calibre1">       O da öldü, dedi Kerem Ali. </p><p class="calibre1">       </p><p class="calibre1">       Oğulları yok mu? Onlar gibi başka bir Ağa yok mu? </p><p class="calibre1">       </p><p class="calibre1">       Oğullarına boş ver, dedi Kerem Ali. Sen Hasip Beye gitsene. Hasip Bey de </p><p class="calibre1">       sizden olur. Yörük o... Belki hısmınız olur.</p><p class="calibre1">       </p><p class="calibre1">       Biz Ramazanlıylan, Osmanlıylan hısım oluruz. Hasip Bey nereli ola? </p><p class="calibre1">       </p><p class="calibre1">       Bilmem orasını, dedi Kerem Ali. Ama Yörük o... Adananın da en zengin </p><p class="calibre1">       Ağası. Bütün Yüreğir toprağı buradan Akdenize kadar onun.</p><p class="calibre1">       </p><p class="calibre1">       Belki Yüreğirli o... </p><p class="calibre1">       </p><p class="calibre1">       Belki, dedi Kerem Ali. Seni ona göndersem iyi olacak. </p><p class="calibre1">       </p><p class="calibre1">       İyi olur, dedi Haydar Usta daha da kendisine gelmiş. Ona da bir gidelim. </p><p class="calibre1">       Mademki yörük, mademki Yüreğirli, adam kıymeti bilir.</p><p class="calibre1">       </p><p class="calibre1">       Kıymeti bilir, dedi Kerem Ali. Yanındaki delikanlıya döndü: Nolursun, şu </p><p class="calibre1">       ihtiyarı bir de Hasip Beye götürüver, dedi.</p><p class="calibre1">       </p><p class="calibre1">       Delikanlı Haydar Ustanın önüne düştü. Hasip Beyin evine geldiler. Haydar </p><p class="calibre1">       Usta evi görünce içinden, hah işte, dedi, konak dediğin de, saray dediğin de </p><p class="calibre1">       böyle olur. Ev geniş bir bahçe ortasında büyük bir alana yayılmış koskocaman, </p><p class="calibre1">       yaldızlarla, renkli sırçalarla, nakışlarla bezenmiş... Peri köşkü; dedi Haydar </p><p class="calibre1">       Usta, peri köşkü. Tüm sırçadan, zebercetten... Sırçadan, inci mercandan bir </p><p class="calibre1">       köşk. Ağa da, paşa da, padişah da böyle olur. Fıkara Ramazanoğlu... Öfkesinden </p><p class="calibre1">       deli divane olmuş, Ağalara karşı ateş püskürüyor. Sahiden, sahiden ünü büyük </p><p class="calibre1">       Ramazanoğlu ölmüş. Hakkı yok mu ateş kesmeye?. Sarayı görünce onun </p><p class="calibre1">       öldüğünü, yerine bunların geldiğini iyice anladı. İçindeki sevinç yeniden uyandı, </p><p class="calibre1">       umudu depreşti. Şu sarayın sahibi, Temir Ağanın oğlu Hasip Bey elindeki su </p><p class="calibre1">       damlası kılıcı mutlaka alacak, Haydar Ustaya dile benden ne dilersen diyecek... </p><p class="calibre1">       Canıyın sağlığını dilerim sultanım, aslanım, ulu soylum. Canımın sağlığından </p><p class="calibre1">       sana ne fayda, dile benden ne dilersen... Bir parça toprak, bir parça, bir parça... </p><p class="calibre1">       Biz bu kılıcı bin yıl, on bin yıl dövdük. On bin yıl on bin kişi, yüz bin kişi, </p><p class="calibre1">       ocaklar, kuşaklar boyunca dövdük... On , bin yıl daha döveceğiz. Dünya böyle </p><p class="calibre1">       bir güzellikten geriye kalmayacak... Kadir kıymet bilenler bir dünyadan hiçbir </p><p class="calibre1">       zaman eksilmeyecek. Yaaa, işte böyle ünü büyük Hasip Beyim, Ramazanoğlu </p><p class="calibre1">       çok öfkelenmiş, size sövdü. Onun kusuruna kalmayın. Siz de adamı öldürmüş </p><p class="calibre1">       yerini almışsınız. Kusuruna kalmayın onun... Kılıcını çıkar da bir bakayım bile </p><p class="calibre1">       demedi... Yaaa, demedi. Ben çıkarıp göstermeseydim, işte bu kılıcı bile </p><p class="calibre1">       görmeyecekti. Yaaa, ünü büyük Hasip Beyim, işte böyle...</p><p class="calibre1">       </p><p class="calibre1">       Kızılı daha artmış, parıltısı kıvılcımlanan uzun sakalı, püskül püskül kaşları, </p><p class="calibre1">       çelik yeşili gözleri, altın sarısı börkü, elindeki kılıcıyla tepeden tırnağa Osmana </p><p class="calibre1">       gülümsedi.</p><p class="calibre1">       </p><p class="calibre1">       Kerem Alinin çırağı Hasip Beyin kapısını çaldı. </p><p class="calibre1">       </p><p class="calibre1">       Gelen adama Hasip Beyi sorun, dedi, oradan uzaklaştı. </p><p class="calibre1">       </p><p class="calibre1">       Haydar Usta dimdik önde, kılıcı elinde, Osman arkada kapıya yürüdüler. </p><p class="calibre1">       Konağın kapısı açıldı, bahçe kapısına, Haydar Ustayla Osmanın durdukları yere </p><p class="calibre1">       sırmalar içinde, pırıl pırıl bir uşak geldi. Oktava yutmuş gibi dimdik durdu </p><p class="calibre1">       önlerinde.</p><p class="calibre1">       </p><p class="calibre1">       Ne istiyorsunuz? Sesi sertti, tepedendi. Bu ses bile hoşuna gitti Haydar </p><p class="calibre1">       Ustanın. Bey, Ağa uşağı da olunca böyle olmalıydı.</p><p class="calibre1">       Şıkır şıkır, aydınlık bir sesle:</p><p class="calibre1">       </p><p class="calibre1">       Hasip Ağa efendi evde mi? Evdeyse ona de ki, Yörük kocası, Demirciler </p><p class="calibre1">       Ocağı piri Haydar Usta Tanrı konuğu olaraktan seni görmeye gelmiş diye söyle. </p><p class="calibre1">       Yörük kocası, demirciler, has, mısri kılıçlar ocağı piri... Haydar Usta... On bin </p><p class="calibre1">       yılda bir tek kılıç dövenler, şahları padişahları kuşatanlar...</p><p class="calibre1">       </p><p class="calibre1">       İşte iştecik... Bey dediğin de, paşa, şah, sultan dediğin de böyle olur. İşte böyle, </p><p class="calibre1">       böylecik... Hay Ramazanoğlum, hay... Adam, hiçbir söze varmadan hemen eve </p><p class="calibre1">       döndü, içeriye girdi kapıyı ardından kapadı.</p><p class="calibre1">       </p><p class="calibre1">       Hasip Bey pencereden bu elinde kılıç, börklü, ayağı çarıklı, ardında yaşlı atı, </p><p class="calibre1">       bu tuhaf adamı seyrediyor, kendisini niçin aradığını merak ediyor, acaba gene </p><p class="calibre1">       eski Hititlerden kalma Yörük akrabalardan mı diye düşünüyordu. Düşünüp </p><p class="calibre1">       kızıyordu. Yeryüzündeki tekmil Yörükler birkaç yıldır ona akraba çıkıyor, akın </p><p class="calibre1">       akın eve geliyorlardı. Uşağa:</p><p class="calibre1">       </p><p class="calibre1">       Git sor bakalım, beni neden görmek istiyorlarmış? Akraba falan mıymışlar? </p><p class="calibre1">       Sor, diye emir verdi.</p><p class="calibre1">       </p><p class="calibre1">       Uşak geldi, Hasip Beyin söylediklerini Haydar Ustaya tekrarladı. Haydar Usta: </p><p class="calibre1">       </p><p class="calibre1">       Akraba olmayız onlarla, Yüreğirliyle biz akraba olmayız. Bize Ramazanlı, bir </p><p class="calibre1">       de Osmanlı akraba olur. Biz onun adını sanını duyduk da geldik. Bana Haydar </p><p class="calibre1">       Usta derler... Çebi Ustası Rüstem, hem de daldan eğme... On beş yılda... Bu </p><p class="calibre1">       ocak, on bin...</p><p class="calibre1">       </p><p class="calibre1">       Saydı döktü, her şeyi bir daha bir daha söyledi. Uşak yarı anladı, yarı anlamadı. </p><p class="calibre1">       Hasip Beye geldi:</p><p class="calibre1">       </p><p class="calibre1">       Size akraba olmazlarmış. Onlar Ramazanlıya, bir de Osmanlıya akraba </p><p class="calibre1">       olurlarmış. Bu adam pirmiş. Bin yılda bir kılıç yapmış... Onu size verecekmiş. </p><p class="calibre1">       Siz de ona, dile benden ne dilersen, diyecekmişsiniz... </p><p class="calibre1">       </p><p class="calibre1">       Hasip Bey güldü. Elini pantolonunun sağ cebine attı, otadan bir deste para </p><p class="calibre1">       çıkardı, iki onluğu ayırdı, uşağa verdi:</p><p class="calibre1">       </p><p class="calibre1">       Götür bunu o ihtiyara ver, dedi. Hasip Bey kılıç mılıç görmek istemiyor, </p><p class="calibre1">       dersin.</p><p class="calibre1">       </p><p class="calibre1">       Haydar Usta soluğunu tutmuş kapıyı gözlüyor, uşağın dönmesini bekliyordu. </p><p class="calibre1">       </p><p class="calibre1">       Uşak geldi, hiçbir şey demeden elindeki iki onluğu Haydar Ustaya uzattı: </p><p class="calibre1">       </p><p class="calibre1">       Bey kılıç mılıç istemiyor. Alsınlar da bu parayı gitsinler, diyor, dedi. </p><p class="calibre1">       </p><p class="calibre1">       Haydar Usta boş bulundu, uşağın kendisine uzattığı parayı aldı; uşak o anda </p><p class="calibre1">       arkasını döndü, döner dönmez de eve girdi. Eve girmesiyle ardından kapının </p><p class="calibre1">       kapanması bir oldu.</p><p class="calibre1">       </p><p class="calibre1">       Çarpılmışa dönen Haydar Usta bir silkindi, iki silkindi, bir türlü kendisini </p><p class="calibre1">       toparlayamadı. Elindeki onluklar parmaklarının ucundan kaydılar, sert esen </p><p class="calibre1">       garbi yeli kağıt parçalarını aldı götürdü, yoldan yola, bahçeden bahçeye savurdu.</p><p class="calibre1">       Osman, Ustanın koluna girdi. Ustanın ayakları birbirine dolanıyordu. Sokaklar, </p><p class="calibre1">       caddeler, evler geçtiler. Bahçeler geçtiler. Haydar Usta hiçbir şeyi artık </p><p class="calibre1">       görmüyordu. Bir bakkalın önünden geçerlerken Osman ekmekle helva aldı. Gün </p><p class="calibre1">       kavuşurken kendilerini Seyhanın kıyısında buldular. Haydar Usta eğildi suyu </p><p class="calibre1">       avuçladı. Bir güzelce yüzünü yıkadı. Düşmü görmüştü? Bir düşten usul usul </p><p class="calibre1">       uyanıyordu. Acıktım Osman, dedi.</p><p class="calibre1">       </p><p class="calibre1">       Osman gazete kağıdını yere serdi, ekmeği, helvayı, üstüne koydu, yemeye </p><p class="calibre1">       koyuldular. Haydar Usta iştahlı, çabuk çabuk yemeğini yedi. Günün son ışıkları </p><p class="calibre1">       kızıltılarla sakalında dolaşıyordu. Daldı, sonra birden Osmana döndü:</p><p class="calibre1">       </p><p class="calibre1">       O yangından sonra, köylüler bizi ateşe verdikleri gecenin sabahı torunum </p><p class="calibre1">       Kerem ortada yoktu. Sonra da hiç görünmedi. Ne oldu acaba çocuğa?</p><p class="calibre1">       </p><p class="calibre1">       Osman: </p><p class="calibre1">       </p><p class="calibre1">       Çocuklara bir şey olmaz, dedi. Korkup kaçmıştır. İki gün sonra obayı </p><p class="calibre1">       bulur.</p><p class="calibre1">       </p><p class="calibre1">       Bulur, dedi Haydar Usta. Şu Kerem Ali ne de iyi, değil mi Osman? Ne iyi </p><p class="calibre1">       adam. Bir tek. Ne güzel adamca gülüyor, ne iyi, hatır bilir bir kişi.</p><p class="calibre1">       </p><p class="calibre1">       Osman: Öyle, dedi. Haydar Usta: </p><p class="calibre1">       </p><p class="calibre1">       Her şey bitecek, her şey değişecek, her şey bozulacak, yön, yol değiştirecek </p><p class="calibre1">       her şey ama, adamlık bitmeyecek. Bir yerde, bir köşede Kerem Ali gibi, orta </p><p class="calibre1">       direk gibi, böyle dimdik kalacak. Şu adamı bir daha görmek, ona bir iki söz </p><p class="calibre1">       söylemek isterdim.</p><p class="calibre1">       </p><p class="calibre1">       Gün ışığı yitti gitti, ortalık karardı, ortalığın kararmasıyla da birden şehrin </p><p class="calibre1">       ışıkları patladı. Haydar Usta irkildi.</p><p class="calibre1">       </p><p class="calibre1">       Bin yıl, on bin yıl dövdük biz bu kılıcı... Aydınlığın ortasında bir damla su </p><p class="calibre1">       gibi... Asılı kalmış. On bin yıl daha dövecekler... On, on bin, yüz bin...</p><p class="calibre1">       </p><p class="calibre1">       Osman içinden, bu adam deliriyor, dedi. Fıkara... Bütün bu olan biten ona ağır </p><p class="calibre1">       geldi. Götüremiyor.</p><p class="calibre1">       </p><p class="calibre1">       On bin, on bin... Yüz bin yıl daha... Rüstem Usta... Çebi obası... Rüstem Usta </p><p class="calibre1">       kökten sürme değil, çıraklıktan gelme. Daldan eğme... On beş yıl... Otuz yıl, on </p><p class="calibre1">       bin, yüz bin yıl... Dile benden ne dilersen...</p><p class="calibre1">       </p><p class="calibre1">       Halilin babası öldü. Dedesi de çok eskiden ölmüştü. Mustan hiç anımsamıyor, </p><p class="calibre1">       Halil o zamanlar çocuktu. Bir anası kalmıştı. Bütün oba onun sürüsüne </p><p class="calibre1">       elbirliğiyle baktı. Çadırı imeceyle bütün çadırlardan önce kurulur, bütün </p><p class="calibre1">       çadırlardan önce sökülür develere bağlanırdı. Her bayramda, Hıdırellezde </p><p class="calibre1">       obalılar Halilin çadırına gelirler niyazda bulunurlardı. Davula, tuğa, uzun, </p><p class="calibre1">       solgun bayrağa yüz sürerlerdi. Bu davul, bu tuğ bu bayrak, bu teber nedir, kimse </p><p class="calibre1">       bilmezdi. Türkmenin kutsal emanetleriydi. Ta uzak, eski, adı sanı duyulmadık </p><p class="calibre1">       günlerden geliyordu, bu belli. Görkemli, Yörüğün Yörük olduğu mutlu </p><p class="calibre1">       günlerden geliyordu, bu belli. Bu tuğ ellerinde, bu bayrak altında, omuzlarında </p><p class="calibre1">       uzun şelfeler, yedi iklim, dört köşeyi dolaşmışlar, boyun bükmemişlerdi. Bu </p><p class="calibre1">       Halil neydi, kimdi? Cerenin, bu sevdası nedendi? Canını verecek, obasını </p><p class="calibre1">       ayaklarının altına alacak kadar.</p><p class="calibre1">       </p><p class="calibre1">       Kıran döken, ağaçları birbirine çalan, kayaları kökünden sökercene kuduran bir </p><p class="calibre1">       poyraz esiyordu. Deli bir poyraz. Halil uyumuştu. Öteki iki adam, Resul </p><p class="calibre1">       uyumuşlardı. Bir ulu kayanın kovuğunda kuru otların üstünde işlemeli </p><p class="calibre1">       kepeneklerine sarınmışlar, derinden soluk alarak uyuyorlardı.</p><p class="calibre1">       </p><p class="calibre1">       Uyuyan adama yılan bile dokunmaz, düşman bile dokunmaz. Uyuyan adamı er </p><p class="calibre1">       olan öldürmez. Neden? Mustan elinde tüfeği, Aladağın doruğuna yakın yerde, </p><p class="calibre1">       Halili öldürmek istemiyle yanarak bir ağaçtan pınara, bir pınardan ağaca gidip </p><p class="calibre1">       geliyor, pınarda yüzünü yuyup yanan etini serinletiyordu. Şimdi Halili öldürsem </p><p class="calibre1">       ne olur, diye düşünüyordu. Onu mutlak öldürmeliyim. Ta ezelden bu yana, </p><p class="calibre1">       aklım yetti yeteli bu adam beni iflah etmedi. Herkes onu gördü, ona baktı,</p><p class="calibre1">       onunla uğraştı. Daha da herkes ona kutsal bir yaratıkmış gibi bakıyor. Onu </p><p class="calibre1">       görünce, kocalar, kadınlar, çocuklar, dedeler, ocak pirleri bile susuyorlar, ayağa </p><p class="calibre1">       kalkıyorlar. Kim, ne, neci bu Halil? Bir güzel adam ki, mavi gözleri haktan </p><p class="calibre1">       sürmeli. Bir uzak gök gibi, derin, çocuksu saf... Uzun boylu, suna gibi. Bütün </p><p class="calibre1">       oba, öteki obalar hep Halile sevdalı. Bu Halili öldürmeyince olmaz. Ne olur, </p><p class="calibre1">       ölür müyüm? Ben onu öldürünce ne olur? Ölür müyüm? Onu öldüreyim de, ben </p><p class="calibre1">       de öleyim.</p><p class="calibre1">       </p><p class="calibre1">       Kovuğa geliyor, gecede, karanlık altında Halile yaklaşıyor, Halil uyuyor. </p><p class="calibre1">       Arada bir soluğunu kesiyor. Gölgeler, yıldız ışıkları, kayalar, ağaçlar sel gibi </p><p class="calibre1">       akıyor, yürüyor. Dağ çatırdıyor. Bas tetiğe Mustan.</p><p class="calibre1">       </p><p class="calibre1">       Halil köyü yakıyor. Boyu uzamış, tüyleri dimdik olmuş. Bir heybet gibi... </p><p class="calibre1">       Çukurova köyünün bir ucundan giriyor, öteki ucundan çıkıyor. Halil bir top </p><p class="calibre1">       yalım olmuş, Halil bir yangın gibi. Halilin adı bütün obada, öteki Yörük </p><p class="calibre1">       obalarında, tekmil korkak Çukurovada bir korku, bir yürek, bir ölüm, bir dost, </p><p class="calibre1">       bir güzellik gibi dolaşıyor. Dünyada bir Halil var, başka kimse yok.</p><p class="calibre1">       </p><p class="calibre1">       Çök tetiğe Mustan. Tüfeğin namlusu Halilin alnının tam bir parmak gerisinde, </p><p class="calibre1">       başı parça parça olacak. Çök tetiğe Mustan. Bas! Mustanın elleri uyuşuyor: </p><p class="calibre1">       Bütün bedeni karıncalanıyor. Gölgeler uçuşuyor, korkudan çont oluyor. Sonra </p><p class="calibre1">       geçiyor, yürekleniyor, gidiyor, geliyor, namluyu alnının ortasına dayıyor.</p><p class="calibre1">       </p><p class="calibre1">       Ceren ne Halilin olacak, ne kimsenin. Ceren Oktay Beyin olacak, oba, çok </p><p class="calibre1">       sıkışmış, verecekler Cereni. Kalk Halil kalk. Doğrul kardaşım. Ama Halil </p><p class="calibre1">       ölmeli. Çocukluğunda yüzüne bakmazdı. Kurt yavrusu gibi. Herkes onun </p><p class="calibre1">       kuluymuş gibi. Bütün çocuklar. Hem de Mustanı döverdi, küçümserdi: İşte </p><p class="calibre1">       Mustan da dağa çıkmıştı, Halil de... Mustanın adını kimse anmıyor, Halili kimse </p><p class="calibre1">       dilinden düşürmüyordu. Çök Mustan tetiğe.</p><p class="calibre1">       </p><p class="calibre1">       Mustan gidiyor geliyor, deli poyrazın içinde dört dönüyor. Elini çabuk tut </p><p class="calibre1">       Mustan, bu gece bu işi yapamazsan bir daha hiç. Bir daha hiç.</p><p class="calibre1">       Halili öldürürsen, bütün oba, dünya sana lanet etmez mi? Ceren kız, öteki </p><p class="calibre1">       obalar, bu dünyayı sana dar etmezler mi? Halil ölsün, başka bir şey istemez. </p><p class="calibre1">       Yeter ki Halil ölsün.</p><p class="calibre1">       </p><p class="calibre1">       Çök Mustan tetiğe. </p><p class="calibre1">       </p><p class="calibre1">       Bir sabah uzun bir minareden sabah ezanı geliyordu. Çukurovada, </p><p class="calibre1">       Çukurköprüde, Sumbas suyunda... Halil al bir atın üstünde, elinde mavzeri. </p><p class="calibre1">       Mustan yayan yürüyor, it gibi, Halil atlı. Halil onunla hiç konuşmuyor. Derviş </p><p class="calibre1">       Beyin evine varıyorlar, onu uyandırıyorlar. Gür sesli Halil: Uyan Bey, diyor, </p><p class="calibre1">       vaktin geldi. Yiğit, gözü pek. Akmaşat bizim kışlağımız. Ver bize </p><p class="calibre1">       kışlağımızı, senin ne hakkın var? Derviş Bey, gözleri korkudan yuvalarından </p><p class="calibre1">       fırlamış: Canıma kıyma Halil, diyor. Soylular, senin gibi soylular cana </p><p class="calibre1">       kıymaz. Bir Akmaşat için. Bilmiyordum Akmaşatın sizin kışlağınız olduğunu. </p><p class="calibre1">       Varsın sizin olsun. Öldürme beni. Çoluk çocuğum var. Yarın sabah göçü çekin, </p><p class="calibre1">       yerleşin Akmaşata.</p><p class="calibre1">       </p><p class="calibre1">       Göçü Akmaşata çekiyorlar. Göç gümbür gümbür konuyor Akmaşata. Halil </p><p class="calibre1">       üstüne türküler söylüyorlar Çukurovalılar. Bizimkiler türkü söylemeyi </p><p class="calibre1">       bilmezler. Onların da türkü gibi yüzü gülüyor. Kimse Mustanın yüzüne </p><p class="calibre1">       bakmıyor. Halilin yanında ha var, ha yok. Çök Mustan tetiğe: Bas! Bas gitsin...</p><p class="calibre1">       Halil'in kanı yere gölleniyor. Uzun bir çukur. Çukurda Halilin upuzun ölüsü. Dal </p><p class="calibre1">       gibi. Ölü gibi değil. Tepeden, insanı karşısında yok eden, güvenli, ölü gibi değil, </p><p class="calibre1">       alay eden. Sürmeli gözleri kapalı, ölü gibi değil, Çukurda yatıyor. Murt çalıları </p><p class="calibre1">       üstüne... Ağır kokulu. Onun üstüne taş toprak. Halil toprağın altında. Halil </p><p class="calibre1">       gülümsüyor. Al kanı toprağın altından fışkırıyor. Mezarının üstünde binlerce </p><p class="calibre1">       arı... Altın arılar. Kanatları vızıltılı. Parlak, ışılayan, titreyen, titreyen ışıklar. </p><p class="calibre1">       Çelik yeşili. Çelik ışıltısı sarı...</p><p class="calibre1">       </p><p class="calibre1">       Haydar Usta, Demirciler Ocağı piri... Kimsenin önünde, dedelerin, ermişlerin </p><p class="calibre1">       önünde niyaza varmaz, ama Halilin önünde yerlere kapanır, kimdir, nedir bu </p><p class="calibre1">       Halil? Çök Mustan tetiğe. Bas gitsin!</p><p class="calibre1">       </p><p class="calibre1">       Elleri titremiyor. Yüreği bir kuş gibi kafesinde çırpınmıyor. Açık seçik </p><p class="calibre1">       düşünüyor. Halil sağ oldukça herkes ölü. Ben de, sen de ölüyüz. Çök Mustan </p><p class="calibre1">       tetiğe.</p><p class="calibre1">       </p><p class="calibre1">       Poyraz üşütüyor. Gün ışıdı ışıyacak. Namlu Halilin alnında. Halil Cereni </p><p class="calibre1">       kucaklamış, bir yandan bir yana dönüyor. Halil bütün kızları, en güzellerini </p><p class="calibre1">       kucaklamış. Bütün kızlar, Yörük kızları, Çukurovalı kızlar, şehir kızları Halil </p><p class="calibre1">       nereye gitse durur bakarlar, sevdalı... Hayran kalırlar, gözlerinden aşk akar. </p><p class="calibre1">       Ağlarlar.</p><p class="calibre1">       </p><p class="calibre1">       Mustan, Mustan, Mustan... </p><p class="calibre1">       </p><p class="calibre1">       Mustan gitti Resulu uyandırdı, usuldan: </p><p class="calibre1">       </p><p class="calibre1">       Gel hele kardaş, dedi. Benim gücüm yetmedi Halili öldürmeye. Gel hele </p><p class="calibre1">       şuraya. </p><p class="calibre1">       </p><p class="calibre1">       Resul uyuyan Halilin yanından usulca sıyrıldı, Mustanın arkasına düştü, </p><p class="calibre1">       pınarın başına geldiler.</p><p class="calibre1">       </p><p class="calibre1">       Yüzünü yuda uykun açılsın. Resul yüzünü yıkadı. </p><p class="calibre1">       </p><p class="calibre1">       Neredeyse gün ışıdı ışıyacak. Çok dövüştüm kendimle, Halili öldüremedim. </p><p class="calibre1">       </p><p class="calibre1">       Uyumuyordum, gördüm, dedi Resul. Gittin geldin, gittin geldin. </p><p class="calibre1">       </p><p class="calibre1">       Öyle, dedi Mustan. Elim varmadı. Hani ya, eski arkadaş. Amma velakin, o </p><p class="calibre1">       yaşadıkça ben ölüyorum. Amma Halil senin kimsen olmaz. Bilmez tanımazsın. </p><p class="calibre1">       Sen de bundan böyle benim öz bir kardeşimsin, al şu tüfeği, çök tetiğe. Benim </p><p class="calibre1">       gücüm yetmedi. O yaşadıkça ben ölüyüm. Herkes de ölü. Sen de ölüsün. O </p><p class="calibre1">       yaşadıkça bütün gençler ölü. Bir o dolduruyor yeryüzünü. Bütün dünya ölü.</p><p class="calibre1">       </p><p class="calibre1">       Resul onun Halili niçin bu kadar öldürmek istediğini bir türlü anlayamamıştı. O </p><p class="calibre1">       anlatmış anlatmış, Resul bir türlü anlayamamıştı. Ver şu tüfeği de öldürelim, </p><p class="calibre1">       dedi, soğukkanlı, şu kuşu, karıncayı, arıyı, sineği öldürelim dercesine.</p><p class="calibre1">       Tüfeği aldı. Mustan da onun kepeneğini aldı, kovuğun yanına uzanıp kepeneğe </p><p class="calibre1">       sarındı, yüreği kulağında, gözleri kapalı bekledi. Resul birden içinde acı, </p><p class="calibre1">       bilmediği, bütün bedenini, yüreğini titreten bir duyguyla sarsıldı. Ne oluyordu? </p><p class="calibre1">       Ona hiç böyle bir şey olmamıştı. Elleri yandı, elindeki tüfeğin kundağı yandı. </p><p class="calibre1">       Deli gibi orada birkaç kere fır döndü. Tetiğe çöktü. Mustan bağırarak kendini </p><p class="calibre1">       yerden yere attı. Kıvrandı, çalıları, kayaları çırmaladı. Resul iki el daha ateş etti </p><p class="calibre1">       Mustana. Halil, şaşkın uyandı, tüfeğine sarıldı. Resul bir kayanın ardına kendini </p><p class="calibre1">       attı ...</p><p class="calibre1">       </p><p class="calibre1">       Dur Halil, diye bağırdı. Beni öldürme. Mustanı ben vurdum. Mustan </p><p class="calibre1">       kendisini oradan oraya atıyor, ellerini, toprağı ısırıyordu. Halil onun üstüne </p><p class="calibre1">       kapanmış:</p><p class="calibre1">       </p><p class="calibre1">       Kardaş, kardaş, Mustan, nasıl kıydılar sana! diye onu kucaklıyordu. </p><p class="calibre1">       Mustan inliyor, bağırıyor, kan içinde kalmış, toprağı, kayaları, çalıları, ellerini </p><p class="calibre1">       dişliyor çırpınıyordu.</p><p class="calibre1">       </p><p class="calibre1">       Senin öcünü, öcünü alacağım. Senin öcünü kimsede bırakmam, kardaşım </p><p class="calibre1">       Mustan.</p><p class="calibre1">       </p><p class="calibre1">       Gün ışırken Mustan üç kere, kopacakmış gibi gerindi, dişleri dişlerine geçmiş, </p><p class="calibre1">       bir harman yeri kadar toprak kana bulanmış, deşilmiş çırmalanmış. Kaskatı </p><p class="calibre1">       kesildi kaldı.</p><p class="calibre1">       </p><p class="calibre1">       Öteki yeni gelmiş adamlar, durmuşlar, uzaktan ölü Mustanı, kanlanmış </p><p class="calibre1">       kayaları, kan göllenmiş toprağı, Mustanın eti sıyrılıp lime lime olmuş, ak </p><p class="calibre1">       kemikleri dışarı fırlamış ellerini seyreyliyorlardı.</p><p class="calibre1">       </p><p class="calibre1">       Halil ölünün yanında oturmuş kalmış, kanlı sağ elini toprağa dayamış, </p><p class="calibre1">       susuyordu. Gözlerini de Mustanın ölüsüne dikmişti. Gözlerini kaldırdı, </p><p class="calibre1">       karşısında Resulu gördü. Şaşırdı. Ne yapacağını bilemedi. Sonra birden ayağa </p><p class="calibre1">       fırladı, tüfeğini kaptı.</p><p class="calibre1">       </p><p class="calibre1">       Resul hiçbir şey olmamış gibi, dudaklarının kıyısındaki kıvrımda belli belirsiz </p><p class="calibre1">       bir gülümseme, soğukkanlı:</p><p class="calibre1">       </p><p class="calibre1">       Dur Halil, dedi. </p><p class="calibre1">       </p><p class="calibre1">       Sesi öyleydi ki, öylesine bir güven taşıyordu ki Halil olduğu yerde durmak </p><p class="calibre1">       zorunda kaldı. Şaşkınlığı daha da artmış orada kalakaldı. Dur kardaş, Halil.</p><p class="calibre1">       </p><p class="calibre1">       Döküle döküle Sarıçama geldiler. Sarıçamın ot bitmez kepirliğine kondular. </p><p class="calibre1">       Süleyman Kahya ala, şafakta şöyle bir durup kurulmakta olan çadırlara baktı. </p><p class="calibre1">       Yorgun, bitkindi herkes ortalıkta çıt yoktu. Çakılan çadır kazıklarının boğuk küt </p><p class="calibre1">       kütü ala şafağı dolduruyordu. Ne bir çocuk ağlıyor, ne köpek ürüyordu. Sevinçli </p><p class="calibre1">       bir gülüş bu obadan başını almış çoktan çekmiş gitmişti: Gün ışıdı. Yırtık, </p><p class="calibre1">       yarım, solmuş, kirlenip çamurlanmış, eğri büğrü dikilmiş çadırlara Süleyman </p><p class="calibre1">       Kahya bakamadı. İçi götürmedi. Bir de bu çadırlar gözüne az gözüktü. Yanında </p><p class="calibre1">       Koca Tanış vardı. Küçük, yaşlı, kirpiksiz gözlerini durmadan doğan güne karşı </p><p class="calibre1">       kirpiştiriyordu. Islak, buruş buruş olmuş çadırlar gittikçe kızdıran gün altında </p><p class="calibre1">       buğulanıyor, kuruyordu. Keçeleri, kilimleri, yatakları çadırların önüne </p><p class="calibre1">       sermişlerdi. Süt çoktan sağılmış, çadırların önünde kara kazanlarda kaynıyor, </p><p class="calibre1">       ortalık ılgıt ılgıt süt kokuyordu. Her şey ekşimiş bir ıslak, bir ter kokuyordu. Her </p><p class="calibre1">       üç dört çadırın önüne saclar kurulmuş, kadınlar hamur yoğuruyorlar, yufka </p><p class="calibre1">       açıyorlar, küçücük saclarda pişiriyorlardı çabuk çabuk. Öğleye doğru uzaktaki </p><p class="calibre1">       su sızağında çamaşıra gittiler. Çırılçıplak çocuklar sıcakta sevinçsiz, gülmez, </p><p class="calibre1">       başıboş, oyunsuz dolaşıyorlardı. Tokaç sesleri ta uzaklardan duyuluyordu. Bir </p><p class="calibre1">       tek kadın, o da Ceren, çadırdan burnunu dışarı bile çıkarmamış, süzgün, yaşlı, </p><p class="calibre1">       ölü, yeni kurulmuş çadırın köşesine, eğmesinin dibine yumulmuş, orada </p><p class="calibre1">       kalakalmıştı. Süleyman Kahya yanındaki Koca Tanışa çadırlarda bir eksiklik. </p><p class="calibre1">       olup olmadığını sordu. Altmış çadır yolda döküle döküle kırk dokuza inmişti. </p><p class="calibre1">       Sakarcalı Ali evini barkını almış, Dumluda, kime kimseye bir şey söylemeden, </p><p class="calibre1">       obadan ayrılıp gitmişti. Koca Ali Anavarzada kaldı. Kepenekli Mustafa, </p><p class="calibre1">       Ayıdöven Hıdır, Azapoğlu Hacı, Kürdoğlu Durmuş Anavarza yörelerinde Lek </p><p class="calibre1">       Kürtlerinde kaldılar... Salman, Hemite köprüsünü geçtikten sonra çoluk çocuk </p><p class="calibre1">       ağlaşarak, yollarını çevirip Bahçe üstüne gittiler. Bütün bu olanları Süleyman </p><p class="calibre1">       Kahyaya söylemeye kimsenin dili varmıyor, gücü yetmiyordu.</p><p class="calibre1">       </p><p class="calibre1">       İşte böyle böyle, dedi, derinden içini çekerek Süleyman Kahya. İşte böyle </p><p class="calibre1">       böyle, azala azala küçüldük Koca Tanış. İki bin çadırdık, bin kaldık. Bin </p><p class="calibre1">       çadırdık beş yüz, beş yüz çadırdık, yüz, yüz çadırdık altmış. İşte şimdi de... İşte </p><p class="calibre1">       böyle böyle tükeneceğiz. Gidenlerden birisi geri gelmedi. Nereye gittiler, ne </p><p class="calibre1">       oldular? Hiç kimseden bir ses soluk çıkmadı bir daha.</p><p class="calibre1">       </p><p class="calibre1">       Çıkmadı, dedi Koca Tanış. </p><p class="calibre1">       </p><p class="calibre1">       Böyle böyle, bir gün kimse kalmayacak. Kalmayacak, dedi Koca Tanış. </p><p class="calibre1">       </p><p class="calibre1">       Gün gibi ortada. </p><p class="calibre1">       </p><p class="calibre1">       Koca eli, obayı, koca Türkmeni, Yörüğü, Aydınlıyı, Horzumluyu, ulu şanlı </p><p class="calibre1">       günleri böyle rezil gömmek de, ardında bir ağıt yakmadan, ölümüne bir destan </p><p class="calibre1">       düzemeden, mezarında sazlar çalamadan, it ölüsü gibi gömmek de bize kaldı.</p><p class="calibre1">       </p><p class="calibre1">       Bizde, bizim elimizde can veriyor Koca Türkmen, dedi Koca Tanış. </p><p class="calibre1">       </p><p class="calibre1">       Ne kara günlere doğurmuş bizi anamız. Doğurmaz olasılar. Bir ağıt gibi </p><p class="calibre1">       konuşuyorlardı.</p><p class="calibre1">       </p><p class="calibre1">       Türkmenin anlı şanlı günlerinde türküler, ağıtlar, destanlar vardı. Toylar, </p><p class="calibre1">       düğünler, gelenekler vardı. Ulu semahlar, mengiler vardı. Üç gün üç gece süren </p><p class="calibre1">       cemler vardı. Aşıklar, kavalcılar, destancılar vardı. Her evde masal söyleyen, </p><p class="calibre1">       ağıt yakan bir yaşlı Türkmen anası vardı. Kilim, halı dokuyanlar, keçe dövenler, </p><p class="calibre1">       kılıç yapanlar, pirler, ocaklar vardı. Kök boya yapanlar, gümüş, eyer, palan </p><p class="calibre1">       yapanlar... Ünü İrandan Turana, ünü Umurdan Şama ulaşmış ustalar vardı. </p><p class="calibre1">       Beyler vardı ki, ulu şanlı kartallara benzer. Bir ovaya inince velilerin, paşaların </p><p class="calibre1">       karşı çıktığını...</p><p class="calibre1">       </p><p class="calibre1">       Azala azala, tükene tükene gelmiş bitivermişti her şey. Söz daha önce bitmişti: </p><p class="calibre1">       Türkü, oyun, destan, ağıt, Nastettin Hoca, Koca Yunus, semah, cem daha önce </p><p class="calibre1">       bitmişti. Kırk yıldır can çekişiyordu tekmil Türkmen mağrıptan maşrıka kadar. </p><p class="calibre1">       Her şey daha önce bitmişti.</p><p class="calibre1">       </p><p class="calibre1">       Neye inat ediyoruz? diye sordu Süleyman Kahya. Bir ölü var kokmuş, yüz </p><p class="calibre1">       yıllık bir ölü, biz ille de bu kokmuş ölüyü gömmeyeceğiz, diyoruz.</p><p class="calibre1">       </p><p class="calibre1">       Koca Tanış: </p><p class="calibre1">       </p><p class="calibre1">       Ölüyü çoktan gömmeye gömerdik ama Süleyman Kahya, ölüyü gömecek bir </p><p class="calibre1">       mezarlık toprak bulamıyoruz da kırk yıldır sırtımızda taşıyoruz bu ölüyü, dedi.</p><p class="calibre1">       </p><p class="calibre1">       Kırk yıldır, dedi Süleyman Kahya. </p><p class="calibre1">       </p><p class="calibre1">       İçine bir acı çökmüştü. Acıyla birlikte dayanılmaz bir korkudan da içi </p><p class="calibre1">       titriyordu: Sarıçam dedikleri hiç tekin bir yer değildi. Buraların adamı sertti, </p><p class="calibre1">       açgözlüylü, yabanıldı. Hangi Türkmen obası buraya konmuşsa başına onulmaz </p><p class="calibre1">       belalar almıştı. Gün kuşluk, daha görünürlerde kimsecikler yoktu ya... Yoktu </p><p class="calibre1">       ya...</p><p class="calibre1">       </p><p class="calibre1">       Süleyman Kahyayla Koca Tanış çadırların arasında dolaşıyorlar, gördükleri </p><p class="calibre1">       Yörüklerle şakalaşıyorlardı. Sürü aşağıdaki kırlıkta üst üste binmiş, sözüm ona </p><p class="calibre1">       yayılıyordu. Süleyman Kahya böyle üst üste binip ovada kalmış sürüyü, </p><p class="calibre1">       kepenekli çobanları görünce yüreğinde bir ağırlık, içinde hiçbir zaman yuyup </p><p class="calibre1">       arıtamayacağı bir kir duyardı. Payas altından ta buraya kadar bu sürüye </p><p class="calibre1">       Çukurovalıların yeşil, göcek olmuş ekinlerini yaydırmışlardı. Öçle, öfkeyle, </p><p class="calibre1">       Payas altından buraya kadar bu sürü bir yangın gibi, bir talan ordusu gibi </p><p class="calibre1">       ekinleri yiyerek, yok ederek gelmişti.</p><p class="calibre1">       </p><p class="calibre1">       Koca,Tanış, dedi inledi Kahya, şu bizim yaptığımız da iş mi? Geçtiğimiz </p><p class="calibre1">       yerleri, tarlaları yangın yerine çeviriyoruz. Çukurovalı bize düşman olmasın da </p><p class="calibre1">       ne yapsın. Fakir fıkaranın, düşkünün, yetimin hakkını koyun sürülerimize </p><p class="calibre1">       yediriyoruz. Çukurovalı ne yapsın? Bizi, ekin hırsızlarını başlarına taç mı </p><p class="calibre1">       etsinler?</p><p class="calibre1">       </p><p class="calibre1">       Koca Tanış: </p><p class="calibre1">       </p><p class="calibre1">       Süleyman Kahya. Süleyman Kahya, dedi. Koyunların yayıldığı, girdiği </p><p class="calibre1">       ekinler iki üç misli gür biter. Koyun kutsal bir yaratıktır. Ta Adem babamızdan </p><p class="calibre1">       bu yana. Çukurovalı bunu bilmiyor. Üstelik de Allahıngöğ ekinini bize </p><p class="calibre1">       satıyorlar.</p><p class="calibre1">       </p><p class="calibre1">       Biz hırsızlıyoruz. </p><p class="calibre1">       </p><p class="calibre1">       Koca Tanış kızdı: </p><p class="calibre1">       </p><p class="calibre1">       Onlar da bize ayağımızı basacak bir toprak parçası bıraksınlar. Biz </p><p class="calibre1">       Çukurovaya bin yıldır inip çıkıyoruz. Bizim hiç mi hakkımız yok bu </p><p class="calibre1">       Çukurovada?</p><p class="calibre1">       </p><p class="calibre1">       Hiç hakkımız yok, hiç kimsemiz yok. </p><p class="calibre1">       </p><p class="calibre1">       Bu sulara biz ad verdik, bu dağlara, bu yerlere... Çukurovanın her taşı, toprağı, </p><p class="calibre1">       kayası bir Yörük obasının adını taşır. Şu Çukurova bizim değil miydi? Nerden </p><p class="calibre1">       sahip oldular, ne için, nasıl sahip oldular kışlaklarımıza, ne zaman, nereden </p><p class="calibre1">       geldiler? Kimden istediler, kimden aldılar, ne kadar para döktüler, ne kadar </p><p class="calibre1">       koyun verdiler de sahip çıktılar kışlaklarımıza? Biz Çukurovada var iken bunlar </p><p class="calibre1">       nerdeydiler? Süleyman Kahya güldü:</p><p class="calibre1">       </p><p class="calibre1">       Bizimleydiler. Oğlumuz, kızımız, elimiz obamızdı bunlar. Tükene tükene </p><p class="calibre1">       nereye gittik, ne olduk, dersin? Onlar biziz. Biz bize zulmediyoruz Çukurovada. </p><p class="calibre1">       Kınını kesen kılıcın kendisidir. Kınını kesen, aramızdan tezikip gidenlerdir. Beş </p><p class="calibre1">       yıl sonra, beş yıla kalırsak, varırsak köyünün yakınına Sakarcalı Alinin, elinde </p><p class="calibre1">       sopası ilk kovalayan bizi o, olacak. Bize ilk vuran o, o olacak.'</p><p class="calibre1">       </p><p class="calibre1">       Süleyman Kahya birden vurulmuş gibi, öfkeli, heybetle ortada durdu: Gözlerini </p><p class="calibre1">       yıkılmış, kurulmamış, telekleri yolunmuş, tüyleri karmakarış olmuş, başı bir </p><p class="calibre1">       yanda, baş mı olduğu belli olmayan, ayakları, kanatları bir yanda, belli olmayan, </p><p class="calibre1">       bir kartal ölüsüne benzer çadıra dikti.</p><p class="calibre1">       </p><p class="calibre1">       Çabuk kurun Halilin çadırını, diye bağırdı. Çabuk kurun Beylik çadırını. </p><p class="calibre1">       Çabuk çabuk... Bu çadırı böyle benim gözüm görmesin. Ben daha ölmedim.</p><p class="calibre1">       Bağırıyor, ileniyor, çadırların arasında bitmiş, son bir kutsal öfke gibi dolanıyor, </p><p class="calibre1">       fır dönüyordu.</p><p class="calibre1">       </p><p class="calibre1">       Delikanlılar hemen koştular, çadırı kurmaya başladılar. </p><p class="calibre1">       </p><p class="calibre1">       Ben daha ölmedim, ölmedim, ölmedim! Ben ölürsem Beylik çadırını </p><p class="calibre1">       kurmayın, tuğu, davulu, damgamızı taşıyan bayrağı da, benim ölümü de suya, ya </p><p class="calibre1">       da köpeklerin önüne atın. Köpeklerin, köpeklerin, köpeklerin önüne...</p><p class="calibre1">       </p><p class="calibre1">       Birden bir çadırın içinde, bir mağara ağzı gibi karanlığında Cerenin başını </p><p class="calibre1">       gördü. Baş bir an düşte gibi bir göründü, sonra yitti. Süleyman Kahya daha çok </p><p class="calibre1">       köpürdü:</p><p class="calibre1">       </p><p class="calibre1">       Ben sağken bu Cerene de, Cerene de dokunmayacaksınız. Bir karış toprak için </p><p class="calibre1">       bu oba bu kadar alçalamaz, alçalamaz. Ceren bir obanın en güzel kızı. Son </p><p class="calibre1">       güzelliğimiz, gönülsüz kimseye verilemez. Bırakın kızın yakasını, bırakın. Ben </p><p class="calibre1">       sağ iken Cerene, Cerene, Cerene, Cerene kimse dokunamaz. O oğlan da, o </p><p class="calibre1">       Oktay da bir daha bu obaya adımını atarsa yüzsüz, alçak, onursuz, karı, adımını </p><p class="calibre1">       atarsa bu yaşımda, kendi elimlen öldürürüm onu. Herkes Cerenle konuşacak. </p><p class="calibre1">       Herkes... Emrediyorum.</p><p class="calibre1">       </p><p class="calibre1">       Bunca yaş yaşamış, bunca yıldır Karaçullu obasına kahyalık etmiş Süleyman </p><p class="calibre1">       Kahya şimdiye kadar bir kere olsun emrediyorum sözcüğünü ağzına almamıştı.</p><p class="calibre1">       Ceren giyinip kuşanacak, hemen, bugün, şimdi obanın ortasına bir gün gibi </p><p class="calibre1">       doğacak.</p><p class="calibre1">       </p><p class="calibre1">       Ceren ölüp giden eski Yörüğün, son çakan en güzel ışığıydı. Sönerken, </p><p class="calibre1">       biterken Ceren gibi bir ışıkla birlikte sönmek, ölürken böyle bir güzellikle </p><p class="calibre1">       bitmek...</p><p class="calibre1">       </p><p class="calibre1">       Yorulmuştu. Bacakları titriyordu. Neredeyse yere düşecek, boylu boyunca bu </p><p class="calibre1">       kadar kişinin önünde kara toprağa serilecekti. Eğer bu iş olsaydı, Süleyman </p><p class="calibre1">       Kahya böyle bir rezaletten sonra topraktan bir daha doğrulamazdı.</p><p class="calibre1">       </p><p class="calibre1">       Herkes Süleyman Kahyanın bu öfkesine şaştı. Kırk yıldır onu böyle </p><p class="calibre1">       görmemişlerdi. Süleyman Kahya kendisini çadırına zor attı. Yüzü sararmış, </p><p class="calibre1">       boncuk boncuk terlemiş, körük gibi soluyordu.</p><p class="calibre1">       </p><p class="calibre1">       Koca Tanış onun yanında: </p><p class="calibre1">       </p><p class="calibre1">       Dur hele Süleyman, dur hele kardaş, dur hele hay yiğen, diyordu. Dur hele, </p><p class="calibre1">       dur hele...'</p><p class="calibre1">       </p><p class="calibre1">       Ölümü, ölümü, ölümü istiyorum. Derin bir soluk aldı, yeşil, koyu, aydınlık </p><p class="calibre1">       gözleri kocaman kocaman açıldı: Kadir mevlam nasip eyle ölümü, ölümü, </p><p class="calibre1">       dedi. Bundan sonra yaşamışım ki neye yarar. Onuru, insanlığı elinden alınmış, </p><p class="calibre1">       çürük bir ören gibi her gün duvarından bir taş düşen, bir çadır eksilen... Her gün, </p><p class="calibre1">       her gün tükenen. İnsanlığı da, onuru da, mertliği, yiğitliği de beraber tükenen...</p><p class="calibre1">       </p><p class="calibre1">       Gözlerini kapadı. Koca Tanış bir çocuk ölüsüne bakar gibi ona bakıyordu. </p><p class="calibre1">       Koca Tanış onun başında ne kadar bekledi, belli değil... Süleyman Kahyanın </p><p class="calibre1">       yaşlı bir adamın derin uykusuna daldığını, derin derin soluk aldığını gördü. </p><p class="calibre1">       Usulca yanından çadırın dışına kaydı.</p><p class="calibre1">       </p><p class="calibre1">       Çadırın kapısında, Ceren de içinde, oba bir soluk kesilmiş bekliyordu. </p><p class="calibre1">       </p><p class="calibre1">       Uyudu, dedi Koca Tanış. Böyle büyük öfkeden sonra yaşlılar hep uyurlar. </p><p class="calibre1">       Ya da ölürler. Süleyman içerde uyuyor. Gürültü etmeyin. Güldü. Ben de </p><p class="calibre1">       uyumaya gidiyorum.</p><p class="calibre1">       </p><p class="calibre1">       Obayı çoktan beri ulaşamadıkları, tadamadıkları taze, yeni bir hoş bir sevinç </p><p class="calibre1">       sardı. Ta eski günlerden kalan. Eski günler, Yörüğün Yörük olduğu günlerden </p><p class="calibre1">       bir gün gelmiş gibi oldu ortalık.</p><p class="calibre1">       </p><p class="calibre1">       Biraz sonra Ceren giyinmiş kuşanmış; ortaya çıktı. Herkesle konuştu. Herkes </p><p class="calibre1">       onunla konuştu. Bütün oba gülüyor, eğleniyor, şakalaşıyorlardı. Koyunlar </p><p class="calibre1">       kesildi, yemekler pişirildi, sıcak yufka, sofralar kuruldu. Çoktan beri yemek mi, </p><p class="calibre1">       dert mi yediklerini bilemeyenler, boğazlarından lokmalar aşamayıp dizili </p><p class="calibre1">       kalanlar, iştahla yemek yediler, eski günlerdeki gibi.</p><p class="calibre1">       </p><p class="calibre1">       Süleyman Kahya uyuyordu. Onu uyandırmamak için obadan çıt çıkmıyor, ağır </p><p class="calibre1">       ölçülü, birikmiş bir sevinç toprağın altından akan duru bir sır gibi obanın </p><p class="calibre1">       yüreğinden akıyordu.</p><p class="calibre1">       </p><p class="calibre1">       Birden sevince büyük bir sevinç daha eklendi. Avcılarbaşı Kamil: </p><p class="calibre1">       </p><p class="calibre1">       Duydum, diyordu. Bir köylü söyledi bana... Haydar Usta kılıcı ünü büyük </p><p class="calibre1">       Ramazanoğluna götürmüş. Ramazanoğlu kılıcı görünce, bir bakmış, bir, bir daha </p><p class="calibre1">       bakmış. Sabahtan akşama kadar bakmış. Hayran kalmış. Şu yıkılası dünyada </p><p class="calibre1">       demiş, böyle güzel kılıç yapanlar da kalmış mı, demiş, dize gelip Haydar </p><p class="calibre1">       Ustanın önünde niyaza durmuş. Eeey, Demirciler Ocağı piri Haydar Usta, </p><p class="calibre1">       ellerin, oban, aşiretin dert görmesin, demiş. Beni düşünüp de bu kılıcı İsmet </p><p class="calibre1">       Paşaya götürmeyip de bana getirdiğinden dolayı sağ ol, demiş. Sağ ol, var ol, </p><p class="calibre1">       sağ al, var ol, demiş. İşte böyle demiş. Bu kılıç benim Ramazanlı Beyliğimi </p><p class="calibre1">       değil, koca Osmanlı ülkesini değer, demiş. Var git, sana Yüreğir toprağında, </p><p class="calibre1">       Aladenizin kıyısında, suyu bol, ekini gür, otu çok bir kışlak verdim. Var git </p><p class="calibre1">       obanı al götür oraya, beğendiğin yere kon. Büyük toyluk eylemiş. Haydar </p><p class="calibre1">       Ustaya koyunlar kuzular, bir de iri bir dana kesmiş. Baklavalar döktürmüş, </p><p class="calibre1">       davullar çaldırmış. Haydar Ustaya demiş ki bir hafta benim konuğumsun, </p><p class="calibre1">       Demirciler Ocağı piri evime gelirse, evimin, ulu konağımın beti bereketi artar. </p><p class="calibre1">       Uğuru artar. Bir hafta kal ki ulu konağımda üstümüze ışık yağsın, demiş.</p><p class="calibre1">       Oba dinliyor, oba söylüyor, oba bir ağız olmuş konuşuyordu. Akşama kadar </p><p class="calibre1">       türlü türlü rivayetler çıktı. Her söylenti her obalıyı sevinçten titretiyordu.</p><p class="calibre1">       </p><p class="calibre1">       Yok, yok, Ramazanoğluna değil de Temir Ağaya, Ağa paşaya gitmiş. O da </p><p class="calibre1">       çok sevinmiş, kılıcı görmüş, görünce dili tutulmuş, hayran kalmış, üç gün üç </p><p class="calibre1">       gece yemeden içmeden kılıcı seyreylemiş, sonra Haydar Ustanın huzurunda </p><p class="calibre1">       niyaza durmuş. Bu kılıcı iyi ki Ramazanlıya, benim can bir düşmanıma </p><p class="calibre1">       götürmedin, götürüp de ulu Türkmenin onur bildirisini ona vermedin, bana </p><p class="calibre1">       bağışladın, demiş. İyi ki İsmet Paşaya götürüp de ulu Türkmenin bağlılığını </p><p class="calibre1">       onun ayaklarının dibine sermedin. O bir Osmanlıdır. Ben kökü derinde bir Kürt </p><p class="calibre1">       fıkarasıyım. Bizim kökümüz kutsal topraklı Horasandadır. Biz de Ağa olduksa, </p><p class="calibre1">       adamlıktan çıkmadık. Biz de al yeşil bayrak çektik Horasandan bu yana... </p><p class="calibre1">       </p><p class="calibre1">       Ramazanlı olsaydım bu kılıca iller verirdim. Osmanlı olsaydım ülkeler </p><p class="calibre1">       bağışlardım. Amma velakin benim de toprağım çok. Toprağımın beğendiğiniz </p><p class="calibre1">       yerine konun. Sizin olsun. Kılıcı öpüp öpüp ağlıyormuş.</p><p class="calibre1">       </p><p class="calibre1">       Oba bölük bölük toplanmış, her bölükte ayrı bir hikaye. </p><p class="calibre1">       </p><p class="calibre1">       Yok, yok İsmet Paşa demiş ki böyle kutsal bir kılıç elime geçmiş olsaydı, </p><p class="calibre1">       daha eskiden, ben Yunanla harp ederken, vatanı kurtarırken, ben, hem de Kemal </p><p class="calibre1">       Paşa, hem de padişahımız, ulu Kayıhanlı soyu. Horasan eri, Hacıbektaşı Velinin </p><p class="calibre1">       el verdiği, değil Yunanı, Çini Maçini, Hindi Horasanı, şol Arabistanı, İngilizi, </p><p class="calibre1">       Fransızı tüm alt eder, zapt ederdim. Benim belimi büken elimde böyle bir kılıcın </p><p class="calibre1">       olmaması oldu. Gene de geldin, gene de yetiştin Haydar Usta. Dar zamanda... </p><p class="calibre1">       Urus üstüne seferim var. Al sana nereden, nereden istersen bir kışlak. Haydar </p><p class="calibre1">       Ustanın önünde koca İsmet Paşa niyaza durmuş.</p><p class="calibre1">       </p><p class="calibre1">       Hikayeler kızıştıkça kızışıyor. İşler gittikçe karışıyor, hikayeler gittikçe karman </p><p class="calibre1">       çorman oluyor; hangi sözü kimin söylediği belli olmuyordu. Obada bu </p><p class="calibre1">       hikayelerin hiçbirisine inanmayanlar çoğunluktaydı ama ağızlarını açamıyorlar, </p><p class="calibre1">       coşkun sevinç seline karşı çıkamıyorlardı. Hikayelere en çok inanmayanların </p><p class="calibre1">       yüreğinde bile bir umut yeşermiş, bir umut ışığı parlamıştı.</p><p class="calibre1">       </p><p class="calibre1">       Oldu, diyorlardı. Haydar Usta bu kadar geciktiğine göre bir şeyler becerdi, </p><p class="calibre1">       diyorlardı. Yoksa deli mi Haydar Usta? Ne sürünüp dursun oralarda? Bir şey </p><p class="calibre1">       edemeyince dönüp gelirdi. Öyle değil mi?</p><p class="calibre1">       </p><p class="calibre1">       Öyle öyle, diyorlardı hiçbir söze katılmayanlar da...' Süleyman Kahya bu </p><p class="calibre1">       coşkun sevince uyandı. Olanı biteni ona da anlattılar. Süleyman Kahya yalnızca </p><p class="calibre1">       gülümsedi. Hiç konuşmadı. Hiçbir yorumda bulunmadı. Obanın sevincine o da </p><p class="calibre1">       yürekten, candan, her şeyi unutarak katıldı.</p><p class="calibre1">       </p><p class="calibre1">       İki gözü iki çeşme, yollar boyunca yitiğine, Keremine ağlayan Keremin anası </p><p class="calibre1">       da acısını unuttu:</p><p class="calibre1">       </p><p class="calibre1">       Oğlum dedesiyle bile gitti, soylu dedesiyle bile gelecek, dedi avundu. </p><p class="calibre1">       </p><p class="calibre1">       Gelecek ya, gelecek, diyorlar da başka bir şey demiyorlardı. </p><p class="calibre1">       </p><p class="calibre1">       O gece en güzel düşlü, en aydınlık, kuşkusuz, endişesiz, korkusuz uykusunu </p><p class="calibre1">       uyudu bütün oba, yediden yetmişe.</p><p class="calibre1">       </p><p class="calibre1">       Haydar Usta, Haydar Usta, ocaklar ocağı, demirciler piri, can kurtarıcı, Yörük </p><p class="calibre1">       güvencesi Haydar Usta...</p><p class="calibre1">       </p><p class="calibre1">       Çoban Ali öteki çobanlarla birlikte fundalığın içinde sürüyü yayıyordu. Uzakta, </p><p class="calibre1">       obanın çadırlarının konduğu sekinin oralarda bir atlı karartısı gördü. Karartı ağır </p><p class="calibre1">       ağır, durmadan obanın yöresini dolanıyor, geniş halkalar çiziyordu. Çoban Ali </p><p class="calibre1">       bu atlı karartısını uzun bir süre seyretti: Ne olabilirdi? Bir türlü bulamadı. Gözü </p><p class="calibre1">       bağlı bir dolap beygiri gibi obanın dört bir yanını dolanıp duran bu atlıya bir </p><p class="calibre1">       türlü akıl erdiremedi. Öteki çobanlara:</p><p class="calibre1">       </p><p class="calibre1">       Çocuklar, dedi Çoban Ali, siz burada bekleyin, ben şu atlı karartısına </p><p class="calibre1">       gidiyorum. Neymiş ola bu? Merakımdan çatlayacağım. Delirmiş mi, dolanıp </p><p class="calibre1">       duruyor.</p><p class="calibre1">       </p><p class="calibre1">       Koşarak atlının döndüğü çizgiye ulaştı. Gür sesiyle: Selamünaleyküm, dedi. </p><p class="calibre1">       </p><p class="calibre1">       Atlı atının başını çekti, yavaşça, duyulur duyulmaz: Aleykümselam, diye </p><p class="calibre1">       karşılık verdi:</p><p class="calibre1">       </p><p class="calibre1">       Atlı bir cana hasretti. Atının başını çekmiş bekliyordu: Çoban Ali ona yaklaştı: </p><p class="calibre1">       </p><p class="calibre1">       Sen kimsin atlı? diye sordu. Bu gece vakti buralarda ne dönüp durursun? </p><p class="calibre1">       </p><p class="calibre1">       Atlı: </p><p class="calibre1">       </p><p class="calibre1">       Yaklaş hele kardeş, diye inledi. Beni tanırsın. Kim olduğumu bilirsin. </p><p class="calibre1">       </p><p class="calibre1">       Çoban Ali ölü sesin sahibinin kim olabileceğini aklından geçirdi. </p><p class="calibre1">       </p><p class="calibre1">       Oktay Bey sen olmayasın? diye sordu. Atlı: </p><p class="calibre1">       </p><p class="calibre1">       Benim kardeş, dedi. Sen kimsin? Ben de Çoban Aliyim. </p><p class="calibre1">       </p><p class="calibre1">       Yan yana durdular. Çoban Ali: </p><p class="calibre1">       </p><p class="calibre1">       Sana kötü bir haberim var. Seni öldürecekler. Süleyman Kahya sana çok </p><p class="calibre1">       kızmış. Obaya emir verdi, seni severim. Sana yüreğim acıyor. Durma. Durma </p><p class="calibre1">       kaç. Seni birisi görmesin. Obanın adamının canı burnunda. Seni görmesinler, </p><p class="calibre1">       bütün hınçlarını senden çıkarırlar. Durma, durma, durma buralarda. Durma </p><p class="calibre1">       kardeş, durma kardeş, hiç kimsenin gözüne gözükme. Seni görürlerse bir iki </p><p class="calibre1">       demez, hemen öldürürler.</p><p class="calibre1">       </p><p class="calibre1">       Öldürsünler, diye inledi Oktay Bey. Bundan sonra yaşamışım ki, neye yarar. </p><p class="calibre1">       Öldürsünler, aaah öldürseler de kurtulsam bu dertten. Durma, durma, bizim </p><p class="calibre1">       başımıza bir de sen bela olma. Canımız burnumuzdan çıkıyor, kaç! Kaç, </p><p class="calibre1">       diyorum sana ulan, kaç! Değneğini çekip karartının üstüne yürüdü: Kaç ulan, </p><p class="calibre1">       durma kaç!</p><p class="calibre1">       </p><p class="calibre1">       Bağırma kardeş, dedi Oktay Bey yılgın. Herkes uyanacak, rezil rüsvay </p><p class="calibre1">       olacağız. Gidiyorum.</p><p class="calibre1">       </p><p class="calibre1">       Gitme, durma git, dedi Çoban Ali, sesi titreyerek, acı. Sağlıcakla kal kardeş, </p><p class="calibre1">       sağlıcakla kalın. Demek böyle ha! Gidiyorum!</p><p class="calibre1">       </p><p class="calibre1">       Atını sürdü, dereye doğru indi. Çalıların ardında bir yitti, bir çıktı. İyice ıradı. </p><p class="calibre1">       Çoban Ali onun karartısını görünmez oluncaya kadar izledi.</p><p class="calibre1">       </p><p class="calibre1">       Bunun hali en yaman. Yaman, fıkara. Ölümden de beteri Yangılı, sevdalı. </p><p class="calibre1">       Allah kimsenin başına vermesin. Sevda sevda derler behey yarenler, bilmeyene </p><p class="calibre1">       bir acayip hal olur.</p><p class="calibre1">       </p><p class="calibre1">       Gün attı, oba cıvıl cıvıl uyandı. Koyunlar sağıldı, yayıklar dövüldü. Her çadırın </p><p class="calibre1">       önünde bir ateş... Sütler kaynadı, tarhana çorbaları pişti. Eşekler anırdı, develer </p><p class="calibre1">       </p><p class="calibre1">       kükredi, atlar kişnedi. Neşeli kadın gülüşleri çadırdan çadıra gitti geldi. Süt, </p><p class="calibre1">       tarhana buğuları, kokulu, ılık Sarıçamın toprağına çöktü. Ağır, uykulu. Bebeler </p><p class="calibre1">       ağladı. Boğuk, koygun uzun sesleriyle iri köpekler ürüştüler. Karşı köyden </p><p class="calibre1">       sabahın horoz sesleri geldi. Çanlar öttü. Uzun bir türkü duyuldu, dümdüz ovanın </p><p class="calibre1">       yollarına serilmiş.</p><p class="calibre1">       </p><p class="calibre1">       Süleyman Kahya dimdik, dudaklarında bir çocuk gülüşünün saflığı çadırdan </p><p class="calibre1">       çadıra dolaşıyor, kadınların yağ topaklarını işlemeli, renk renk, kara hızmanlara </p><p class="calibre1">       dolduruşlarını seyreyliyordu: Keçi derisinden, ince elenmiş çam kabuklarına </p><p class="calibre1">       bulanmış yayıkların kokusunu, eski, alışkan, özlemli bir burunla içine çekti. </p><p class="calibre1">       Yırtık çadırlar ağaran tanın ışığında bir güzelleşmişler, görkemli eski çadırlar </p><p class="calibre1">       olmuşlardı. Şimdi Süleyman Kahya şu anda kendisini gençliğinde bulmuş, bin </p><p class="calibre1">       çadırlık bir obanın Beyi olmuştu. Akmaşatın toprağında, Narlıkışlada sayıyordu </p><p class="calibre1">       kendini. Beklediği korkuyu, Sarıçamın kepirinde başlarına gelenleri, gelecekleri </p><p class="calibre1">       unutup gitmişti.</p><p class="calibre1">       </p><p class="calibre1">       Cana geldik, diye düşündü. Oba yekindi ayağa kalktı. Haydar Usta </p><p class="calibre1">       yüzünden, Ceren yüzünden. Acaba öyle mi? Sebebi bunlar mı? Sebebi ne olursa </p><p class="calibre1">       olsun... Ne olursa olsun. Şimdi görsün Çukurovalı. Tavşan gibi pısan Yörüğü. </p><p class="calibre1">       Şimdi görsünler. Nicolursa olsun! Olsun, olsun, olsun...</p><p class="calibre1">       </p><p class="calibre1">       Dimdik gülümsedi. </p><p class="calibre1">       </p><p class="calibre1">       Kuşluk vakti, bir çoban koşarak geldi. Güneyden tatlı, okşayan, insanın kanını </p><p class="calibre1">       coşturan ılık bir yel esiyordu. Çukurun en güzel yeli buydu. Bu yel içinde </p><p class="calibre1">       giyinmiş kuşanmış Ceren bir sevinç gibi çadırdan çadıra gidip geliyordu.</p><p class="calibre1">       </p><p class="calibre1">       Çoban: Geliyorlar, dedi. Süleyman Kahya: </p><p class="calibre1">       </p><p class="calibre1">       Biliyordum geleceklerini, diye güldü. Gelsinler. </p><p class="calibre1">       </p><p class="calibre1">       Halilin yaktığı köyün köylüleri olacaklar. Konuştuklarını duydum. Biz de </p><p class="calibre1">       onları Sarıçamda yediden yetmişe yakacağız, diyorlardı.</p><p class="calibre1">       </p><p class="calibre1">       </p><p class="calibre1">       Gür, tok bir sesle: </p><p class="calibre1">       </p><p class="calibre1">       Yaksınlar bakalım, diye bir kaya gibi durup söyledi Kahya. Hazırlanın. Taş, </p><p class="calibre1">       sopa, silah, bıçak. Bu sefer Çukurlunun önünden kaçmak yok. Övündü: </p><p class="calibre1">       </p><p class="calibre1">       Görsünler Horasanın Yörüğünü. </p><p class="calibre1">       </p><p class="calibre1">       Yoldan aşağı tozu dumana katmış, atlı, eşekli, traktörlü, kamyonlu, yaya, elleri </p><p class="calibre1">       nacaklı, sopalı, silahlı bir köylü kalabalığı hayuhuyla sarmışlar ovayı </p><p class="calibre1">       geliyorlardı. Bunlar da hazırlanmışlardı. İki insan bölüğü bir cenkte gibi karşı </p><p class="calibre1">       karşıdaydılar. Bir bölük durup bekliyor, bir bölük öfkeli, hınçlı, bir öcün </p><p class="calibre1">       ateşinde yürüyordu.</p><p class="calibre1">       </p><p class="calibre1">       Horasanın Yörüğü bin yıllık dövüşmenin alışkanlığında, deneyindeydi. </p><p class="calibre1">       Gelenler bağırıp çağırıyor, sövüyorlar, bekleyenler görüp geçirmişliğin </p><p class="calibre1">       durgunluğunda susuyorlardı.</p><p class="calibre1">       </p><p class="calibre1">       Gelenler bir sapan atımı yaklaşınca bağırmaları göğe çıktı. Bu yandan, hünerli, </p><p class="calibre1">       bin yıllık ellerin sapanından bağıranların üstüne taşlar yağmaya başladı. </p><p class="calibre1">       Bağırtıcılar neye uğradıklarını bilemediler. Sustular, kaçtılar, yaralanıp düştüler. </p><p class="calibre1">       Kurşunlar patlattılar, sövdüler. Çok sövdüler. Dağıldılar, toplandılar ama obaya </p><p class="calibre1">       yaklaşamadılar. Gün akşam oldu, yorgun sapancılar zaferlerini birer çamçak </p><p class="calibre1">       sütle kutladılar. Yerlerinden ayrılmadılar. Ötekiler çekildiler gittiler. Yaralılarını </p><p class="calibre1">       Kozan memleket hastanesine taşıdılar.</p><p class="calibre1">       </p><p class="calibre1">       Süleyman Kahya sapanlı safları dolaşıyor, bir meydan savaşı kazanmış </p><p class="calibre1">       komutan gibi konur:</p><p class="calibre1">       </p><p class="calibre1">       Geldiler gördüler, geldiler gördüler, diyor, başka bir şey demiyordu. </p><p class="calibre1">       </p><p class="calibre1">       Gelecekleri varsa, görecekleri de var. </p><p class="calibre1">       </p><p class="calibre1">       Çadırların önünde sabaha kadar ateşler yandı. </p><p class="calibre1">       </p><p class="calibre1">       Ala şafak tüter, gün ağardı ağaracakken, köylüler birkaç misli </p><p class="calibre1">       kalabalıklaşmışlar, gürültüleri birkaç misli büyümüş gene saldırdılar. Gene bir </p><p class="calibre1">       sapan taşı yağmuruna tutulup safları pare pare edildi ama, traktörler, traktörlerin </p><p class="calibre1">       arkasına takılmış naylon arabalar, naylon arabalarda dövüşçü yenilmiş </p><p class="calibre1">       kalabalığın erleri, üstlerine gene elleri sopalı insanlar doluşmuş kamyonlar </p><p class="calibre1">       çadırların üstüne yürüdüler. Sapan taşları para etmedi. Traktörler, kamyonlar </p><p class="calibre1">       çadırların üstlerine, aralarınayürüdü. Fethullah iki traktör sürücüsünü </p><p class="calibre1">       traktöründen alıp yere attı. Traktörler, naylon arabalar içlerindeki adamlarla </p><p class="calibre1">       aşağıdaki hendeğe yuvarlandılar, devrildiler. Fethullah yetişti, üç kamyonun </p><p class="calibre1">       lastiklerini bıçakladı. Kadın erkek, çoluk çocuk yaşlı kadınlar gelenleri aralarına </p><p class="calibre1">       aldılar. Mübalağa bir dövüş oldu. Onlar da öğleye doğru püskürtüldü. Yakın </p><p class="calibre1">       köylerden duyanlar bu yaman dövüşe gelmişlerdi. Kimi seyreyliyor, kimi de </p><p class="calibre1">       köylülerin yanında dövüşe giriyordu.</p><p class="calibre1">       </p><p class="calibre1">       Obadan çok çocuk, çok kadın, çok adam yaralandı. Cerenle Fethullah yırtıcı </p><p class="calibre1">       kaplanlar gibi, ellerindeki sopalarla köylülerin sel gibi akan kalabalığını pare </p><p class="calibre1">       pare eylediler.</p><p class="calibre1">       </p><p class="calibre1">       Dövüş biterken Kozandan candarmalar yetiştiler. Onları gören dövüşçüler, </p><p class="calibre1">       zaten yorulmuşlar, çok yaralı vermişlerdi, hemen durdular. Yörük çadırına dolan </p><p class="calibre1">       candarmalar, ne kadar sopa, bıçak, sapan varsa topladılar. Hiç silah bulamadılar. </p><p class="calibre1">       Köylülere bakmadılar bile, aramak değil... Devrilmiş traktörleri kaldırmaya </p><p class="calibre1">       köylülere yardım da ettiler. Kamyonların lastikleri şişti, traktörlere, kamyonlara </p><p class="calibre1">       binenler, yumruklar sallayarak oradan ayrıldılar.</p><p class="calibre1">       </p><p class="calibre1">       Kaymakam da gelmişti. Candarma Komutanıyla Yörükleri sorguya çektiler. </p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Bir daha bizim üstümüze gelemezler. Gelirlerse de böyle olur işte, dedi. </p><p class="calibre1">       </p><p class="calibre1">       Onlar gelsinler gelmesinler, siz buradan kalkacaksınız. Kalkamayız, dedi </p><p class="calibre1">       </p><p class="calibre1">       Süleyman Kahya her şeyi göze alarak. Bizi burada, bir tekimizi komadan </p><p class="calibre1">       öldürsünler, öldürün ama kalkamayız.</p><p class="calibre1">       </p><p class="calibre1">       Kalkacaksınız, diye bağırdı Candarma Komutanı. Her işi bıraktık, yıllardır </p><p class="calibre1">       sizinle uğraşıyoruz. Biz bu bölgenin asayişini korumaya mecburuz. Dövüşünüze </p><p class="calibre1">       eğer yarım saat daha müdahale etmemiş olsaydık beş yüz kişi öldürülmüş </p><p class="calibre1">       olacaktı. Hem sizden, hem onlardan. Ben sizi buradan kaldıracağım. Hükümet </p><p class="calibre1">       kuvvetlerine karşı mı koyuyorsunuz?</p><p class="calibre1">       </p><p class="calibre1">       Yok, dedi. Süleyman Kahya. Haşa. Karşı koymak ne demek! Hükümet </p><p class="calibre1">       bizim başımızdan yücedir. Kalkıp nereye gidelim?</p><p class="calibre1">       </p><p class="calibre1">       Ben ne bileyim, dedi Kaymakam. Size yer temin etmek de bana mı düştü? </p><p class="calibre1">       Nereye isterseniz oraya gidin. Siz hür, serbest, demokratik bir memleketin hür </p><p class="calibre1">       vatandaşlarısınız. Canınız nereye isterse oraya gider konarsınız. Yalnız adam </p><p class="calibre1">       dövmek, hırsızlık yapmak, adam öldürmek yok. Siz hür vatandaşlarsınız ama...</p><p class="calibre1">       </p><p class="calibre1">       Biz hür vatandaşlarız... diyecek oldu Süleyman Kahya, Candarma Komutanı </p><p class="calibre1">       sözü ağzından aldı. Çok sert konuştu:</p><p class="calibre1">       </p><p class="calibre1">       Siz ne olursanız olun. Ben burada asayişsizlik gördüm. Siz burada bir </p><p class="calibre1">       rahatsızlık kaynağısınız. Ben hemen şimdi sizi buradan. kaldırırım. Çadırlarınızı </p><p class="calibre1">       başınıza yıkarım.</p><p class="calibre1">       </p><p class="calibre1">       </p><p class="calibre1">       Yık ama, dedi Süleyman Kahya, biz nereye gidelim? </p><p class="calibre1">       </p><p class="calibre1">       Türkiye çok büyüktür, diye sesi çın çın öterek konuştu komutan. Çok </p><p class="calibre1">       büyük. Dünya kadar ekilmemiş boş toprak var. Gidin yerleşin.</p><p class="calibre1">       </p><p class="calibre1">       Burası da boş, dedi Kahya. </p><p class="calibre1">       </p><p class="calibre1">       Burası da boş ama, burasında siz vukuat çıkardınız. Vukuatsız bir yer bulun. </p><p class="calibre1">       </p><p class="calibre1">       Biz mi çıkardık? Biz mi hücum ettik onlara? </p><p class="calibre1">       </p><p class="calibre1">       Kim çıkarırsa çıkarsın. Haydi sökün çadırları: Hemen, acele, çabuk. Söz </p><p class="calibre1">       anlamıyor musun be adam? Siz çadırları sökmezseniz... Ben, ben, ben... Çavuş!</p><p class="calibre1">       </p><p class="calibre1">       Buyur komutanım. </p><p class="calibre1">       </p><p class="calibre1">       Çadırları yıkın. Hemen şimdi yüklesinler. </p><p class="calibre1">       </p><p class="calibre1">       Önde Kaymakam, arkada komutan, astsubay, en arkada da eli sarılı Süleyman </p><p class="calibre1">       Kahya dışarı çıktılar, Süleyman Kahyanın çadırından. Süleyman Kahya:</p><p class="calibre1">       </p><p class="calibre1">       Kahvemizi bile içmediniz, dedi ezilip büzülerek. Bir ayranımızı, bir </p><p class="calibre1">       südümüzü. Konuklara bir şey ikram etmeyi akıl edemediğinden dolayı </p><p class="calibre1">       tedirgindi. Bir acı kahvemizi... Sesinde bir özür dileme, bir utanma vardı. </p><p class="calibre1">       </p><p class="calibre1">       Hani bu kavgada dövüşte konukluğunuzu unutuverdim. </p><p class="calibre1">       </p><p class="calibre1">       Komutan: </p><p class="calibre1">       </p><p class="calibre1">       </p><p class="calibre1">       Çok konuşma, dedi. Dırdır istemez. Siz çadırları yıkıyor musunuz? </p><p class="calibre1">       </p><p class="calibre1">       Nereye gidelim, nereye konalım Paşa Efendi? dedi Süleyman Kahya. </p><p class="calibre1">       </p><p class="calibre1">       Komutan kızmıştı: </p><p class="calibre1">       </p><p class="calibre1">       Cehennemin dibine, diye bağırdı. Cehennemin dibine... Bela oldunuz </p><p class="calibre1">       milletin başına, başımıza. Bela, bela, bela...</p><p class="calibre1">       </p><p class="calibre1">       Yalnız sizinle uğraşıyoruz yıllardan beri, dedi Kaymakam. İşi gücü, </p><p class="calibre1">       kalkınmayı bıraktık, şu cennet Çukurovada yalnız sizinle uğraşıyoruz.</p><p class="calibre1">       Dışarda hiç kimse kalmamış, herkes çadırlara çekilmişti. Candarmalar bir uçtan </p><p class="calibre1">       çadırları yıkmaya başladılar. Kaymakamla komutan uzakta durmuşlar, elleri </p><p class="calibre1">       pantolonlarının ceplerinde, çadırların içerdeki insanların üstüne yıkılışlarını </p><p class="calibre1">       seyreyliyorlardı. Çadırlar yıkılıyor, çadırlardan ne bir ses duyuluyor, ne de bir </p><p class="calibre1">       kimse dışarıya kaçıyordu.</p><p class="calibre1">       </p><p class="calibre1">       Candarmalar yoruldular, çadırları yıkmakla başa çıkamadılar. Komutana gelip </p><p class="calibre1">       durumu açıkladılar.</p><p class="calibre1">       </p><p class="calibre1">       Komutan emir verdi: </p><p class="calibre1">       </p><p class="calibre1">       Süngü tak, çadırlara marş. Çadırdakileri dışarı çıkar ve çadırları onlara yıktır. </p><p class="calibre1">       Süngüler takıldı, çadırlardan kadınlar, çocuklar, erkekler, yaşlılar, hastalar </p><p class="calibre1">       sürüklenerek dışarıya çıkarıldılar. Candarmalar onları yerde sürüklüyorlar, </p><p class="calibre1">       ayağa dikiyorlar, ötekiler hemen yere düşüyorlardı. Komutan:</p><p class="calibre1">       </p><p class="calibre1">       Bir yandan da sökün, diye emir verdi. Bir kısmınız bu sürüngenleri dışarı </p><p class="calibre1">       sürükleyin, bir kısmınız da çadırları yıkmaya devam edin.</p><p class="calibre1">       </p><p class="calibre1">       Ortalıkta çıt yoktu. Ne bir soluk, ne bir inilti. </p><p class="calibre1">       </p><p class="calibre1">       Süleyman Kahya, Kaymakam, Komutan birden bir çadırın dört yanını </p><p class="calibre1">       kadınların, çocukların çevirdiğini gördüler. Candarmalar çalışıyorlar, </p><p class="calibre1">       çabalıyorlar, dipçikliyorlar, söylüyorlar, çadırın dört bir yanına kenetlenmiş </p><p class="calibre1">       kadınlardan birisini koparamıyorlardı. Cebelleşme dişe diş sürüp gidiyor, </p><p class="calibre1">       candarmalar bitişmiş, birbirine yapışmış bir insan olup erimiş kalabalığı </p><p class="calibre1">       sökemiyorlardı. Onlar çalıştıkça ötekiler daha çok yapışıp kenetleniyorlardı.</p><p class="calibre1">       Süleyman Kalıya titreyen sakalı, dudakları, dumanlanmış gözleriyle:</p><p class="calibre1">       </p><p class="calibre1">       Durdur komutan candarmaları, diye haykırdı. Bu çadıra dokunulamaz. Bu </p><p class="calibre1">       çadıra dokunmayın, hemen kalkıp gideriz.</p><p class="calibre1">       </p><p class="calibre1">       Komutan candarmalara: </p><p class="calibre1">       </p><p class="calibre1">       Çekilin, dedi. Çekilin bakalım oradan. Ne varmış bu çadırda? </p><p class="calibre1">       </p><p class="calibre1">       Candarmalar çekildiler. Süleyman Kahya kadınlara: </p><p class="calibre1">       </p><p class="calibre1">       Siz de çekilin, dedi. Çekilin de çadırları yıkın, gidiyoruz. </p><p class="calibre1">       </p><p class="calibre1">       Kaymakam: </p><p class="calibre1">       </p><p class="calibre1">       Bu çadıra gireceğim, dedi. </p><p class="calibre1">       </p><p class="calibre1">       Komutan: </p><p class="calibre1">       </p><p class="calibre1">       Girmeliyiz, diye kuşkulu söylendi. </p><p class="calibre1">       </p><p class="calibre1">       Süleyman Kahya önlerine düştü. Çadıra girdiler. Çadır bomboş, delik deşikti. </p><p class="calibre1">       Yerde güneş nakışlı turuncu bir keçe seriliydi. Çok eski. Renkler canlı canlı </p><p class="calibre1">       parlıyordu yırtık keçede. Güneş damgası şahlanıyordu, ışıklı. Bir köşede derisi </p><p class="calibre1">       büzülmüş bir davul, onun yanında dikili bir teber, bir tuğ, tuğun yanında bir </p><p class="calibre1">       uzun bayrak gibi bir şey... Çadırın direğinde de som ipekten işlenmiş, boncuklu </p><p class="calibre1">       bir kapta bir Kuranıkerim asılıydı.</p><p class="calibre1">       </p><p class="calibre1">       </p><p class="calibre1">       Kaymakam: </p><p class="calibre1">       </p><p class="calibre1">       Bunlar ne? Neden bu kadar önemli bu çadır? Kutsal mı? diye sordu. </p><p class="calibre1">       </p><p class="calibre1">       Bizim Beylik emanetleri, dedi yerin dibine geçercene Süleyman Kahya. Çok </p><p class="calibre1">       eski. Horasandan bu yana getiririz. Kimse dokunmaz bunlara.</p><p class="calibre1">       </p><p class="calibre1">       Komutan da, Kaymakam da gülüyorlardı. Süleyman Kahya da onlara katılıp </p><p class="calibre1">       gülümsedi. Dışarıya çıktılar. Yörükler çadırlarını sökmüşler, develere </p><p class="calibre1">       yüklüyorlardı.</p><p class="calibre1">       </p><p class="calibre1">       Kamışlık derin, uzun bir dere boyunca, geniş bir yol boyunca </p><p class="calibre1">       büklüğe kadar gidiyor, büklüğün yakınlarında kamışlık bir alana yayılıyor, bir </p><p class="calibre1">       orman gibi oluyordu. Kara çalılardan, cilpirtilerden kalıntılar. Bir iki tane de </p><div class="mbppagebreak" id="calibre_pb_5"></div></body></html>
