<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Binboğalar Efsanesi</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" type="text/css" rel="stylesheet"/>
<link href="page_styles.css" type="text/css" rel="stylesheet"/>
</head>
  <body class="calibre">
<p class="calibre1">       ölülere mahsustur. Kılıcımın bitmesine az kaldı.</p><p class="calibre1">       </p><p class="calibre1">       Hiç kimse konuşmuyor, suskun dinliyordu Haydar Ustayı. Haydar Usta belki </p><p class="calibre1">       otuz yıldır bu kılıç hikayesini anlatıyordu. Önce Mustafa Kemal Paşaya </p><p class="calibre1">       yapıyordu kılıcı, sonra İsmet Paşaya, Menderese... En sonunda Çukurdaki Temir </p><p class="calibre1">       Ağada karar kıldı. Kılıcı Temir Ağaya verecek, Temir Ağa da onlara toprak </p><p class="calibre1">       verecekti. Ama kılıcın üstündeki oyma, altın yazı otuz yıldır bir türlü </p><p class="calibre1">       bitmiyordu. Haydar Usta bu yazıyı çok eskiden kalma kırık bir kılıçtan olduğu </p><p class="calibre1">       gibi kendi yaptığı kılıca aktarıyordu.</p><p class="calibre1">       </p><p class="calibre1">       Padişahlık zamanında Çebi obası Yörüklükten bıkmış; obanın demircisi </p><p class="calibre1">       Rüstem Usta varmış ki, şu dünyada onun üstüne kılıç yapan, kılıca altın yaldız </p><p class="calibre1">       vuran kimse yokmuş. Rüstem Usta on beş yıl bir kılıca çalışmış, altın kabzalı. </p><p class="calibre1">       Haydar Usta o kadar altını nereden bulacak? Derken Rüstem Usta kılıcı </p><p class="calibre1">       Padişaha götürmüş vermiş. Padişah çok sevinmiş kılıca:</p><p class="calibre1">       </p><p class="calibre1">       Dile benden ne dilersen Usta, demiş. O da: </p><p class="calibre1">       </p><p class="calibre1">       Sağlığını dilerim, demiş. </p><p class="calibre1">       </p><p class="calibre1">       Benim sağlığımdan sana ne fayda, dile dilediğini, demiş Padişah. Ustadır, </p><p class="calibre1">       bozulmuş, üzülmüş; dilinin altındaki baklayı çıkarmış: </p><p class="calibre1">       </p><p class="calibre1">       Bizim aşiret yollarda selsebil oldu. Ayağımızı basacak bir karış toprağımız </p><p class="calibre1">       yok.</p><p class="calibre1">       </p><p class="calibre1">       Padişah ferman buyurmuş. Rüstem Ustanın aşiretine bir koca ovayı vermişler. </p><p class="calibre1">       </p><p class="calibre1">       Şimdi istedikleri zaman konuyorlar, diledikleri zaman göçüyorlar. Haydar </p><p class="calibre1">       Usta: </p><p class="calibre1">       </p><p class="calibre1">       Kerem gördü görmeye yıldızı, diledi dileğini ya... Yok farz edelim. Kılıcın </p><p class="calibre1">       bitmesine az kaldı. Bir altınını dökeyim... Bir ova verecek İsmet Paşa bize...'</p><p class="calibre1">       Haydar Usta konuşuyor, kalabalık birer ikişer dağılıyordu.</p><p class="calibre1">       </p><p class="calibre1">       Haydar Usta bir baktı ki, ak taşın üstünde kimse kalmamış. Abdal Bayram da </p><p class="calibre1">       başını davulun üstüne koymuş uyuyor.</p><p class="calibre1">       </p><p class="calibre1">       Yana döne kederle döndü baktı, döndü baktı, o da çadırına doğru yöneldi. </p><p class="calibre1">       Ertesi gün sabahleyin kara haberler geldi dağdan. Candarmalar, Osman Ağanın </p><p class="calibre1">       adamları kaçak Mustanı dağda Kozpınarının başında yıldız beklerken </p><p class="calibre1">       kuşatmışlar. Mustan on bir candarmayı yaraladıktan sonra, kendi de yaralı </p><p class="calibre1">       kaçmış kurtulmuş.</p><p class="calibre1">       </p><p class="calibre1">       Yetere gelince, onun da ölüsünü pınarın göleğinde bulmuşlar. </p><p class="calibre1">       </p><p class="calibre1">       1876'da Türkmenle Osmanlı arasında Çukurovada bir savaş oldu. Osmanlı </p><p class="calibre1">       Türkmeni yerleştirmek, toprağa çakmak, ondan vergi almak, onu asker etmek </p><p class="calibre1">       istiyordu. Türkmense buna karşı koyuyordu. Dövüş beter oldu, bu dövüşte </p><p class="calibre1">       Türkmen yenildi ve iskan edildi. O gün bugündür bu yenilginin acısı, iskanın </p><p class="calibre1">       kepazeliği hiçbir Türkmenin yüreğinden çıkmaz.</p><p class="calibre1">       </p><p class="calibre1">       Savaşta yenilmelerine, zorla iskan edilmelerine, sürülmelerine karşın </p><p class="calibre1">       Türkmenin hepsi buna boyun eğmedi. İskandan, sürgünden kaçanlar gene eski </p><p class="calibre1">       yaşamlarını, konup göçmeyi sürdürdüler. Ama gittikçe Yörüklük zorlaşarak </p><p class="calibre1">       bugüne kadar geldi, hele bugünlerde çekilmez bir hal aldı.</p><p class="calibre1">       </p><p class="calibre1">       Aşağıdan İskenderun, Payas yörelerinden, Gavurdağlarından top sesleri </p><p class="calibre1">       geliyordu. Vakit bahara doğruydu, şubat yeli kış yelini çoktan kovmuştu. Bu kış </p><p class="calibre1">       Yozgattan, Sivastan, Kazovadan, Tokattan, Gündeşli ovasından, Harrandan, </p><p class="calibre1">       Kamışlıdan, Halepten, tekmil diyarı Rumdan ve başka ellerden ne kadar kara </p><p class="calibre1">       çadırlı varsa, Osmanlıya bayrak açmıştı. Dövüşün bayraktarlığını Torosun </p><p class="calibre1">       varsağı Kozanoğlu yapıyordu. Daha aşağılarda Payas kalesinin düzünde </p><p class="calibre1">       Osmanlının yolunu Küçükalioğlu, Payaslıoğlu, Gavurdağlarının arkasındaki </p><p class="calibre1">       Barak aşireti, Elbeylioğlu kesiyordu. Gülek yolunu da Menemencioğlu </p><p class="calibre1">       kesiyordu. Cadıoğlu, Çapanoğlu, Sunguroğlu da dövüşe girmişti.</p><p class="calibre1">       </p><p class="calibre1">       Gavurdağlarından başlayan savaşta Türkmen boyuna yeniliyor, düşüyor, </p><p class="calibre1">       çekiliyordu. Osmanlının topu, tüfeği vardı. Türkmenin birkaç çakmaklı </p><p class="calibre1">       tüfeğinden başka silahı yoktu elinde... Türkmen iki aydır yeniliyor çekiliyordu. </p><p class="calibre1">       Osmanlı askerinin bir kısmı da yukardan, Haçın, Feke, Göksün üstünden gelmiş, </p><p class="calibre1">       ulu yolların ağzını kesmişti. Ulu yolların ağzını kesmiş, Türkmeni ovaya, </p><p class="calibre1">       Akdenize dağlar arasına doldurmuş, sıkıştırmıştı. Türkmen sinmiş, dövüşmüyor, </p><p class="calibre1">       bekliyordu. Beş mayısı altı mayısa bağlayan geceyi bekliyordu. O gece bütün</p><p class="calibre1">       Türkmen ovaya, sular başına dağılacak, ağaçlar, tepeler üstünde kavuşan </p><p class="calibre1">       yıldızları, duran suları gözleyecek, kavuşan yıldızlara, donmuş sulara dileğini </p><p class="calibre1">       dileyecekti.</p><p class="calibre1">       </p><p class="calibre1">       Allah şu Türkmenin kılıcını keskin, Osmanlının gözünü kör eyle... Şu halime, </p><p class="calibre1">       şu günüme bak benim. Şu halimizi, şu günümüzü, şu halimizi bize bağışla </p><p class="calibre1">       Yaradan... Çukurun toprağı kendilerinin olsun, bizi konup göçmekten geriye </p><p class="calibre1">       koyma Yaradan. Bizi soğuk sulu, mor yarpuzlu pınarlardan geriye koyma </p><p class="calibre1">       Yaradan...</p><p class="calibre1">       </p><p class="calibre1">       O gece ağzına kadar insanla, üst üste dolu Çukurovada kimse uyumadı, </p><p class="calibre1">       canlarını dişlerine takıp kavuşacak yıldızları beklediler. Hızırdan dilek dilediler. </p><p class="calibre1">       Ve gün ışırken Osmanlıyla büyük dövüş başladı. Türkmenden kırılan kırıldı, </p><p class="calibre1">       kırılmayan teslim oldu. Öteki, Anadoludaki Türkmenlerin çoğunu da toparlayıp </p><p class="calibre1">       Çukurovaya doldurdular. Sıcağa, sineğe dayanamayan Türkmene kırfacan girdi. </p><p class="calibre1">       Çoğu öldü, geriye kalanı da sıtmadan yattı. O kadar ki ölüler, açıkta koktu, </p><p class="calibre1">       ölüleri gömen bulunmadı. Koyunlar, develer, küheylan atlar da Çukurovaya </p><p class="calibre1">       dayanamayıp öldüler. Çukurovada, o zamanlar, bataklıktan, büklükten </p><p class="calibre1">       geçilmiyordu.</p><p class="calibre1">       </p><p class="calibre1">       Bir sabah, Türkmen hasta, yaralı gene ayağa kalktı. Osmanlı askeri gene üstüne </p><p class="calibre1">       yüklendi. Bir daha belini doğrultamamasıya Türkmen düştü.</p><p class="calibre1">       </p><p class="calibre1">       Bu böyle sürüp gidemezdi. Türkmen bu yaz burada kalırsa toptan kırılıp </p><p class="calibre1">       gidecekti. Başka yollar bulmak gerek.</p><p class="calibre1">       </p><p class="calibre1">       İşte bu Haydar Ustanın babası da, dedesi de demirciydi. Yörüklerin </p><p class="calibre1">       Horasandan beri kılıçlarını dökerlerdi. Nakışlı, dualı, sağlam. Haydar Ustanın </p><p class="calibre1">       babasının elinde bir Mısri kılıç vardı. Bir damla su gibi duran bir kılıçtı. </p><p class="calibre1">       Aydınlık süzülmüş ince...</p><p class="calibre1">       </p><p class="calibre1">       Haydar Ustanın babası kılıcını alıp Binbaşı Ali Beye gitti. Ali Bey kılıcı </p><p class="calibre1">       görünce dili boğazına aktı, gözleri fal taşı gibi açıldı.</p><p class="calibre1">       </p><p class="calibre1">       Usta: </p><p class="calibre1">       </p><p class="calibre1">       Binbaşım al bu kılıcı, dedi. Al bu kılıcı da salıver bizi de dağlarımıza </p><p class="calibre1">       gidelim. Bir aya kalmaz hepimiz ölürüz bu Çukurda. Kurtar bizi.</p><p class="calibre1">       </p><p class="calibre1">       Binbaşı düşündü, sonra diz çöküp söze geldi: </p><p class="calibre1">       </p><p class="calibre1">       Bu kadar güzel kılıç yapan bir soy bu hale layık değildir, dedi. Git aşiretine </p><p class="calibre1">       söyle, yarın sabah bu yoldan dağlara yürüsünler. Haydar Usta:</p><p class="calibre1">       </p><p class="calibre1">       Kılıç artıklarını bir kılıç kurtardı, der övünür. Babamın kılıcı. O kılıca </p><p class="calibre1">       lanet olsun, der obanın bazı kişileri de... O kılıç olmasaydı, biz de </p><p class="calibre1">       Anavarzanın insan eksen biter toprağına yerleşir, adam gibi toprak sahibi, ev </p><p class="calibre1">       sahibi, yer yurt sahibi olurduk şimdi. Ölen ölür, kalanlar da sıcağa alışırdı. </p><p class="calibre1">       Kalanların hepsi ölmedi ya...'</p><p class="calibre1">       </p><p class="calibre1">       Bunu kimse Haydar Ustanın yüzüne karşı söyleyemezdi. Söyleyemezdi ya, </p><p class="calibre1">       Haydar Usta onların böyle düşündüklerini, böyle konuştuklarını bilir:</p><p class="calibre1">       </p><p class="calibre1">       Bir kılıç da biz götüreceğiz Osmanlıya, Osmanlıdan bu sefer bize toprak </p><p class="calibre1">       vermesini isteyecek, babamızın kusurunu bağışlatacağız, derdi. Sözünü ortaya </p><p class="calibre1">       söylerdi.</p><p class="calibre1">       </p><p class="calibre1">       Sonra, kılıçtan sonra Türkmen kesenin ağzını açtı. Çil çil altınlar, gün ışığına </p><p class="calibre1">       çıkıp Osmanlı zabitlerinin avucuna, Çukurova mahpushanesinden bırakılsınlar </p><p class="calibre1">       diye doldular.</p><p class="calibre1">       </p><p class="calibre1">       Bir de güzel Yörük kızlarını aldılar Osmanlı askerleri. Bir obadan bir kız alıp </p><p class="calibre1">       dağların yolunu Yörüklere açtılar. Bu Osmanlı askerlerine gönülsüz verilmiş </p><p class="calibre1">       Yörük kızlarının ağıtları, destanları daha dillerdedir. Bir yenilginin en acı </p><p class="calibre1">       destanıyla birlikte söylenirler.</p><p class="calibre1">       </p><p class="calibre1">       Eğer bu altınlar, bu kızlar olmasaydı, şimdi dağlarda çadır kuran, konan göçen </p><p class="calibre1">       bir tek kişi kalmayacaktı. Çoktan Türkmenin, Yörüğün kökü kurumuş olacaktı.</p><p class="calibre1">       İskandan önceyi, Türkmen bir altın çağ gibi anımsar.</p><p class="calibre1">       </p><p class="calibre1">       O baharı, o yazı Karaçullular Aladağda bin bir sıkıntı içinde geçirdiler. </p><p class="calibre1">       Ormancılar aman vermiyordu. Ormanda bir keçi görmesinler, kıyamet </p><p class="calibre1">       kopuyordu. Bir dal kopmasın bir ağaçtan, candarmalar Yörüklerin başına hışım </p><p class="calibre1">       gibi iniyorlardı. O yaz çok rüşvet verdiler ormancılara, çok kuzu şöleni çektiler. </p><p class="calibre1">       Üstlerindeki dönen bir zulümdü. Bu işin hiç tadı kalmamıştı. Obabaşı Süleyman </p><p class="calibre1">       Kahya Ankaraya tel üstüne tel çekti. Ya bizi öldürün, ya bize yerleşecek bir </p><p class="calibre1">       toprak parçası verin,diye. Koyunlara hastalık girdi. Çok koyun öldü. </p><p class="calibre1">       Candarmalar Mustan yüzünden beş kere obayı bastılar, tekmil erkekleri, </p><p class="calibre1">       Müslüm de içinde sopadan geçirdiler. Veli çocuk, kuzu güderken Ortabelde </p><p class="calibre1">       vuruldu. Kimin vurduğu bir türlü belli olmadı. Veli çocuk parça parça kan </p><p class="calibre1">       kusarak öldü.</p><p class="calibre1">       </p><p class="calibre1">       Haydar Ustanın kafası iyice kızmıştı. Bu yıl kılıç bitmezse olmaz, diyordu </p><p class="calibre1">       kendi kendine. Bu yıl bu kılıç bitmezse, bizim Yörük de kışlayacak yer </p><p class="calibre1">       bulamaz. Ya burada buyar, kar altında kalır ölür, ya da Çukurda yer bulamaz.</p><p class="calibre1">       Haydar Usta beş besili koyunu önüne katıp Adanaya indi. Koyunları epeyce </p><p class="calibre1">       pahalı satıp paraları kuşağına yerleştirdi, Altınbükenin kuyumcu dükkanına </p><p class="calibre1">       vardı, onlardan bir altın varak istedi. Uzun bir pazarlık oldu ve Haydar Usta altın </p><p class="calibre1">       varağı alıp Aladağa döndü. Hemen obanın gençlerini çağırdı:</p><p class="calibre1">       </p><p class="calibre1">       Gelin, dedi, çocuklar gelin. Şuraya, bana bir demirci evi yapalım. </p><p class="calibre1">       </p><p class="calibre1">       Mor kayanın dibine bir demirci evini birkaç günde yaptılar. İçine ocağı, körüğü </p><p class="calibre1">       koydular. Örsü taş yere uzun uzun uğraşarak çaktılar. Haydar Usta, bir şey eksik </p><p class="calibre1">       kalmış mı, diye sakalını iki eliyle kavrayıp düşündü, her şey tamamdı.</p><p class="calibre1">       </p><p class="calibre1">       Sağ olun, dedi. Haydi gidin de ben işime başlayayım. Kerem, sen kal. </p><p class="calibre1">       </p><p class="calibre1">       Hemen işe koyuldu, aşkla şevkle çalışmaya başladı. Bu kılıç bu sonbahara </p><p class="calibre1">       muhakkak bitmeliydi.</p><p class="calibre1">       </p><p class="calibre1">       Birkaç gün sonra Haydar Ustayı, Keremi görenler tanıyamadılar. Haydar </p><p class="calibre1">       Ustanın yüzü gözü kapkara kesilmiş, ellerine, sakalına, kapkara olmuş yüzüne </p><p class="calibre1">       altın tozları yapışmıştı. Haydar Usta öteki kılıçtaki ayetleri, tıpkı, bu kılıca ince </p><p class="calibre1">       ince oyuyor, içini de altınla yaldızlıyordu. Ne kadar çalışsa, ne kadar elini çabuk </p><p class="calibre1">       tutsa iş çok ağır gidiyordu.</p><p class="calibre1">       </p><p class="calibre1">       Derken güz geldi çattı. Aşağıdaki, başını almış göğe gitmiş ulu çınar sapsarı </p><p class="calibre1">       kesildi. Sarının üstünde inceden kızıltılar dolaşıyordu.</p><p class="calibre1">       </p><p class="calibre1">       Ulu çınar bu hale gelince artık Çukurovaya göç etme zamanı gelmiş </p><p class="calibre1">       demektir.</p><p class="calibre1">       </p><p class="calibre1">       Haydar Usta demirci evinde yatıp kalkıyor, gün doğumundan gün batımına </p><p class="calibre1">       kadar elleri durmadan işliyordu. Sararmış çınarı görünce içinden geçirdi: </p><p class="calibre1">       </p><p class="calibre1">       Eyvah, dedi. Eyvah ki eyvah, kılıç bitmedi. Bu yıl da oba Çukurovada </p><p class="calibre1">       sürünecek. Çalışmasını daha da hızlandırdı.</p><p class="calibre1">       </p><p class="calibre1">       Kerem, diyordu, ikide birde. Kerem, bak bakalım çınara, yapraklarını </p><p class="calibre1">       döküyor mu? Üstündeki kızıltılar gitmiş mi?</p><p class="calibre1">       </p><p class="calibre1">       Kerem bakıyor, bakıyor: </p><p class="calibre1">       </p><p class="calibre1">       Yok dedem, diyordu. Ağacın yaprakları öyle sarı sapsarı duruyor. Sarının </p><p class="calibre1">       üstünde de kızıltılar uçuşuyor. Yaprak yaprak uçuşuyor, dedem. </p><p class="calibre1">       </p><p class="calibre1">       Bir sabah, başta Müslüm, obanın ileri gelenleri demirci evinin kapısına </p><p class="calibre1">       dayandılar.</p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Haydar Usta, Haydar Usta, diye içeriye bağırdı. Haydar Usta hemen dışarı </p><p class="calibre1">       fırladı:</p><p class="calibre1">       </p><p class="calibre1">       Buyur Kahya, dedi. </p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Güz geldi geçiyor, neredeyse kış bastıracak. Koyunlar, kuzular kırılmaya </p><p class="calibre1">       başladı. Senin kılıç daha bitmedi mi? Nasıl olsa biteceği de yok. Bitse bile, bu </p><p class="calibre1">       devirde kim kılıca itibar eder de bize bir karış toprak verir?</p><p class="calibre1">       </p><p class="calibre1">       Haydar Usta öfkeden zangır zangır titredi: </p><p class="calibre1">       </p><p class="calibre1">       Bu kılıca ha? dedi, içeriye girdi, elinde yanardöner kılıçla çıktı. Kılıcı iki </p><p class="calibre1">       parmağı arasında tutuyor. Bu kılıca kimse bakmayacak, öyle mi? Baksana, bir </p><p class="calibre1">       damla su gibi bu kılıç. Bu kılıca ha!.. Baksana şu kılıca Süleyman. İki gözü kör </p><p class="calibre1">       bile görür bunun güzelliğini. Deliler, ahmaklar bile varır bunun güzelliğinin </p><p class="calibre1">       farkına. Babam gününde olsaydı, ben de bu kılıcı böyle yapsaydım, götürseydim </p><p class="calibre1">       Valiye, Sadrazama, Vezire, Padişaha tekmil Çukurovayı bize verirlerdi. </p><p class="calibre1">       Dedemin yaptığı kılıç bunun yüzde bir güzelliğinde değildi. Sen dur Süleyman, </p><p class="calibre1">       ileri geri çok konuşma. Sen dur, ben bu kılıcı götürecek yeri biliyorum. Kadir </p><p class="calibre1">       kıymet bilen bir kişiyi şavalladım, biliyorum, hay yiğen. Sen dur hele: Ben </p><p class="calibre1">       bitireyim şunu. Az kaldı. Bu kılıç bize Çukurda bir yurtlak getirmezse, ben de... </p><p class="calibre1">       Ben de... Ben de... Ben de... Süleyman...</p><p class="calibre1">       </p><p class="calibre1">       Sen kılıcını bitir, yarın sabah oba göçüyor Haydar. Haydar Usta sapsarı </p><p class="calibre1">       kesildi:</p><p class="calibre1">       </p><p class="calibre1">       Etme Süleyman kölen olam, ayaklarının turabı olam. Etme Süleyman, gözünü </p><p class="calibre1">       sevem. Bana üç gün daha mühlet ver. Belki üç günde bitiririm. Az kaldı </p><p class="calibre1">       Süleyman. Çukurovaya gideceğiz de ne olacak, yurt tutacak bir karış toprak mı, </p><p class="calibre1">       ekilmemiş bir dağ, bir tepe, bir hüyük başı mı bulacığız? Saban girmemiş bir </p><p class="calibre1">       karış yer var mı Çukurovada? Nereye gideceğiz Süleyman? Bana üç gün daha </p><p class="calibre1">       ver, belki şu üç gün içinde bitiririm kılıcı.</p><p class="calibre1">       </p><p class="calibre1">       Haydar Usta doğru söylüyordu. Nereye gideceklerdi? Çukurovayı gözünün </p><p class="calibre1">       önüne getirdi şöyle bir. Sürülmedik hiçbir yer kalmıyordu. O demir böcekler </p><p class="calibre1">       toprağı yiyor, yutuyor, bir günde kocaman bir alanı sürüyor, altını üstüne </p><p class="calibre1">       getiriyordu.</p><p class="calibre1">       </p><p class="calibre1">       Süleyman Kahya boynunu büktü: </p><p class="calibre1">       </p><p class="calibre1">       Haydi üç gün daha bekleyelim. Ne olacaksa... Senin şu bin yıldır uğraştığın </p><p class="calibre1">       kılıcın ne işe yarayacaksa...</p><p class="calibre1">       </p><p class="calibre1">       Haydar Usta sevindi, sakalı, gözleri hemen o anda aydınlandı: Haydi siz gidin </p><p class="calibre1">       gayrı, ben çalışacağım. Hemen içeriye koştu. Kerem! Kerem altın çanağını </p><p class="calibre1">       getir.</p><p class="calibre1">       </p><p class="calibre1">       Çalışmaya koyuldu. </p><p class="calibre1">       </p><p class="calibre1">       Oradan ayrılan Süleyman Kahya acı acı gülümsüyor: </p><p class="calibre1">       </p><p class="calibre1">       Fıkara, diyordu, garip... Kılıcına beş para verirler sanıyor. O devirler geçeli </p><p class="calibre1">       yüz yıl oluyor. Kılıcına bir karış toprak vereceklerini sanıyor. Müslüm kızdı:</p><p class="calibre1">       </p><p class="calibre1">       Yanlış konuşuyorsun Süleyman, dedi. Asıl senin dünyadan haberin yok. O </p><p class="calibre1">       kılıç değil mi bizi iskandan kurtaran? Ölümden, zulümden kurtaran? Sen yanlış </p><p class="calibre1">       konuşuyorsun. Haydarın kılıcını görenin dili boğazına akar. Haydarın kılıcını </p><p class="calibre1">       gören kişinin gözleri kamaşır. Haydarın kılıcını görenin tebdili şaşar. Dünya </p><p class="calibre1">       dünya olalı hiç kimse böyle güzel bir şeyi görmemiştir. O kılıcı İsmet Paşa </p><p class="calibre1">       görsün, bütün varını verir de alır o kılıcı. O kılıcı görsün İsmet Paşa, değil </p><p class="calibre1">       Çukurovayı, üstüne Amik ovasını da bize verir. Hiç, hemen verir! Yanlış </p><p class="calibre1">       konuşuyorsun. O kılıç bir bitsin, görürsün, Çukurda toprağımız olacak, o kılıç </p><p class="calibre1">       nedir, bir Mısri kılıçtır. Şahlara padişahlara layık, hay yiğen.</p><p class="calibre1">       </p><p class="calibre1">       Süleyman Kahya, yanındakiler hem şu yaşlı kişilerin inadına, imanına acı acı </p><p class="calibre1">       gülümsüyor, ister istemez de onlara katılıyorlardı.</p><p class="calibre1">       </p><p class="calibre1">       Belki, diyordu Rüstem: Belki. </p><p class="calibre1">       </p><p class="calibre1">       Rüstem otuzunda gösteriyordu. Askerliğini Çanakkalede Geliboluda yapmış, </p><p class="calibre1">       çavuş olaraktan terhis edilmişti. Belki... Kim bilir? Haydar kocanın bir bildiği </p><p class="calibre1">       vardır. Bu çağda da belki bu kılıcı anlayan, değerini bilen bulunur. Kim bilir?</p><p class="calibre1">       </p><p class="calibre1">       Tam otuz yıldır bu kılıç deliliğine alışmışlar, ona gülmüşler, acımışlar, ama ta </p><p class="calibre1">       derinlerden de, kendi kendilerinden bile saklayarak, Haydar Usta kadar değilse </p><p class="calibre1">       de, ona yakın umut bağlamışlardı. Çok şükür kılıç bugünlerde bitiyordu. Bu </p><p class="calibre1">       yazki gibi iki yaz çalışsaydı Haydar Usta, kılıç çoktan bitmişti. Onlara öyle </p><p class="calibre1">       geliyordu ki Haydar Usta umudu uzatıyordu.</p><p class="calibre1">       </p><p class="calibre1">       Derimevine gidip oturdular. </p><p class="calibre1">       </p><p class="calibre1">       Süleyman Kahya obanın başı, kahyasıydı, etine dolgun, orta boylu, kır sakallı, </p><p class="calibre1">       şayak şalvar giyip, şalvarın üstüne dize kadar nakışlı çorap çeken, yeşil gözlü, </p><p class="calibre1">       hep gülen bir kişiydi.</p><p class="calibre1">       </p><p class="calibre1">       Üç gün sonra Çukurovaya ineceğiz, nereye konacağız? Rüstem: </p><p class="calibre1">       </p><p class="calibre1">       Akmaşat bizim yurtlağımız değil mi, dünya kurulduğundan bu yana? diye </p><p class="calibre1">       sordu.</p><p class="calibre1">       </p><p class="calibre1">       Bizim yurtlağımız, dedi Süleyman Kahya. Bizim yurtlağımız ama tapusu </p><p class="calibre1">       Beylerin elinde. Derviş Beyin elinde. Derviş Bey iyi bir adam. Çocukları, </p><p class="calibre1">       kardeşleri birer zulüm. </p><p class="calibre1">       </p><p class="calibre1">       Zulüm, dedi Müslüm. Vakt erişti, diye de ekledi. Siz kendi başınızın </p><p class="calibre1">       çaresine bakın.</p><p class="calibre1">       </p><p class="calibre1">       Komşular birer ikişer derimevine geliyorlar, evin içine herkes yaşına göre </p><p class="calibre1">       sıralanıyordu.</p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Haydar Ustayı da çağırın gelsin, diye yanındaki Mustafaya söyledi. Bu </p><p class="calibre1">       mühim toplantıda o da bulunsun.</p><p class="calibre1">       </p><p class="calibre1">       Az sonra Haydar Usta da geldi. Aşağı yukarı obanın bütün yaşlı erkekleri </p><p class="calibre1">       derimevine gelmişlerdi. Ellerindeki kirmende kara keçi kılını, keçi tüyünü ve </p><p class="calibre1">       renkli yünleri eğiriyorlar, susuyorlardı.</p><p class="calibre1">       </p><p class="calibre1">       Haydar Usta gelip yerine yerleştikten sonra Süleyman Kahya sözü açtı: </p><p class="calibre1">       </p><p class="calibre1">       Çukura birkaç gün sonra ineceğiz. Buralar soğudu. Yakında neredeyse kar </p><p class="calibre1">       düşer. Bu dağ başında daha fazla duramayız. Çukurda da adımını atacak boş yer </p><p class="calibre1">       yok. Bir köylerin meraları kalmış; o da köylerin kendilerine yetmiyor. Çok </p><p class="calibre1">       köylerin merasını bile sürmüşler. Bir büyük çiftliklerin bir kısmını, bir bazı </p><p class="calibre1">       tepeleri, hüyükleri, bir de büklükleri, bir de çeltik tarlalarını ekmemişler. Başka </p><p class="calibre1">       konacak yer kalmamış Çukurova düzünde. Biz bu kış ne yapacağız, nereye </p><p class="calibre1">       konacağız? Bir de bütün Çukurova bize düşman gözüyle bakıyor. Bir kıl çadır </p><p class="calibre1">       görmesinler, cin ifrit oluyorlar.</p><p class="calibre1">       </p><p class="calibre1">       Rüstem uzun, sarı bıyıkları düşmüş: </p><p class="calibre1">       </p><p class="calibre1">       Akmaşat bizim ezelden beri yurtlağımız. Ta ezelden beri. Oraya gidip </p><p class="calibre1">       konalım. Derviş Bey ne derse desin. İsterse bizi öldürsün. Sakarcalı Ali:</p><p class="calibre1">       </p><p class="calibre1">       Rüstem doğru söylüyor, dedi, dövüşelim. Yurtlağımızı silah zoruyla alalım, </p><p class="calibre1">       ya da toptan kırılalım. Öldürsünler bizi. Böyle yaşamaktansa, çoluk çocuk, </p><p class="calibre1">       öldürsünler hepimizi.</p><p class="calibre1">       </p><p class="calibre1">       Müslüm: </p><p class="calibre1">       </p><p class="calibre1">       Zulüm, dedi. Vakt erişti, ben karışmam. </p><p class="calibre1">       </p><p class="calibre1">       Tanış Ağa söze karıştı. Çok uzun boylu, yay gibi öne doğru bükülmüş bir </p><p class="calibre1">       adamdı. Yüzü de uzundu. Köseydi. Çenesinin ucunda ancak dört beş tane sakalı </p><p class="calibre1">       vardı. Kış yaz nakışlı kepeneğini sırtından çıkarmazdı.</p><p class="calibre1">       </p><p class="calibre1">       Uzun sözün kısası, diye söze başladı. Uzun sözün kısası. Uzun sözün kısası, </p><p class="calibre1">       biz Akmaşatı, kendi dede yurtlağımızı para verip almalıyız. Başka hiçbir </p><p class="calibre1">       mümkünatı yok. Hükümet kurmuşlar, onların. Askeri, candarması, polisi </p><p class="calibre1">       onların. Havada uçan uçakları, toprağı yaran traktorları, kamyonları, yalım gözlü </p><p class="calibre1">       kara trenleri, evleri, sarayları, içine girince insanın yittiği şehirleri var. Topları, </p><p class="calibre1">       tüfekleri, her bir şeyleri var. Onlarla biz başa çıkamayız. Ne yapıp yapıp para </p><p class="calibre1">       bulup buluşturup, mademki Derviş Bey Akmaşatı satıyor, almalıyız.</p><p class="calibre1">       </p><p class="calibre1">       Murat Koca: </p><p class="calibre1">       </p><p class="calibre1">       Geçen yıl da, öteki yıl da, daha önceki yıl da hep para bulmaya, Çukurdan </p><p class="calibre1">       toprak almaya kalktık; topladığımız para, iki çadırlık yere yetmedi. Kadınların, </p><p class="calibre1">       kızların altınlarını, devemizi koyunumuzu, atımızı itimizi, çadırlarımızı, </p><p class="calibre1">       kepeneklerimizi, her şeyimizi satsak bile yerleşecek bir yer alamayız.</p><p class="calibre1">       </p><p class="calibre1">       Rüstem: Alamayız, dedi. </p><p class="calibre1">       </p><p class="calibre1">       Kiralasak? dedi Sakarcalı Ali. </p><p class="calibre1">       </p><p class="calibre1">       Kiraya verseler, dedi Murat. </p><p class="calibre1">       </p><p class="calibre1">       Ne yapalım öyleyse? dedi Mustafa... </p><p class="calibre1">       </p><p class="calibre1">       Vakt erişti, dedi Müslüm. Siz kendi başınızın çaresine bakın. O gün </p><p class="calibre1">       akşama kadar konuştular, bir çare bulamadılar. Akşam oldu gün battı; </p><p class="calibre1">       yoruldular. Önlerine çadırlardan yemek geldi, lokmalar ağızlarında büyüdü, </p><p class="calibre1">       yemek mi yediler, zıkkım mı yuttular, bilemediler.</p><p class="calibre1">       </p><p class="calibre1">       Gece yarısına doğru Kel Musa bir düşünce sürdü ortaya: </p><p class="calibre1">       </p><p class="calibre1">       Hasan Ağanın oğlu yangındı Cerene. Hasan Ağanın yüz bin dönümden fazla </p><p class="calibre1">       toprağı var. Hasan Ağanın oğlu bana dedi ki, eğer Cereni bana verirseniz, ben de </p><p class="calibre1">       size çiftliğin bir köşesinde bir yer veririm, köy kurarsınız. Babama da size </p><p class="calibre1">       verdiğim tarlaların bedelini yirmi yılda ödersiniz. Ben geldim size söyledim; </p><p class="calibre1">       olmaz dediniz. Sanki Meryem Ana mübarek Ceren. Sanki Fatma anamız. Hatice </p><p class="calibre1">       anamız mübarek Ceren... Ne olurdu yani? Şimdiye kurtulmuş gitmiştik.</p><p class="calibre1">       </p><p class="calibre1">       Abdurrahman ayağa kalktı, boynu kalın, tane tane konuşan, dudakları çok </p><p class="calibre1">       kalın, çocuksuluğunu iyice gösteren sünen dudak bir adamdı:</p><p class="calibre1">       </p><p class="calibre1">       Kızım kimi isterse, kimi gönlü çekerse ona varır. dedi. Ben Cerene teklif </p><p class="calibre1">       etmedim mi, kızım bizi, elini aşiretini kurtar, şu adamla, Oktay Beyle evlen de </p><p class="calibre1">       demedim mi? Gözünüzün önünde kız istemedi.</p><p class="calibre1">       </p><p class="calibre1">       Bütün oba; kızlı erkekli, karılı kocalı Cerene yalvarmadı mı? Benim elimden </p><p class="calibre1">       başka ne gelir?</p><p class="calibre1">       </p><p class="calibre1">       Çok şey gelir, dedi Kel Musa. Kız çocuğu değil mi, sormazsın bile. </p><p class="calibre1">       </p><p class="calibre1">       Olur mu? dedi Abdurrahman. Bir kızı zorlan verelim, yerleşelim toprağa, </p><p class="calibre1">       kız da kaçsın bir gece yarısı başkasına! Ya da kendisini öldürsün. O zaman </p><p class="calibre1">       toprağından atmaz mı bizi Oktay Bey? Olur mu, böyle olur mu?</p><p class="calibre1">       </p><p class="calibre1">       Olur mu? dedi Süleyman Kahya. Gönülsüz kız, çürük iş. Gene bir tartışma </p><p class="calibre1">       başladı, gün atıncaya kadar sürdü. Bu arada Cerenin anasını çağırdılar. </p><p class="calibre1">       Süleyman Kahya acıklı bir dille durumu, çaresizliklerini anlattı. Bir imdat olursa </p><p class="calibre1">       Cerenden olurdu.</p><p class="calibre1">       </p><p class="calibre1">       Ceren bizi öldürmesin, dedi. Çok da güzel bir oğlan Oktay. Elleri yumuşak, </p><p class="calibre1">       azıcık da kadına benziyor ama, o kadarlık kusur padişah oğlunda da olur. </p><p class="calibre1">       Çukurun yarısı Oktay Beyin, ne diyorsun bacım?</p><p class="calibre1">       </p><p class="calibre1">       Cerenin anası, acısından, durumlarının çaresizliğinden, Kahyanın ağıt söyler </p><p class="calibre1">       gibi dalgalanan yangılı sesinden ağlamaya başladı:</p><p class="calibre1">       </p><p class="calibre1">       Gider söylerim Cerene, öldürsün kendini, girsin Çukurovalı avrat yapılı </p><p class="calibre1">       herifin koynuna da bizi kurtarsın. Kara yazılı kızım... Sabah oldu, gün açıldı. </p><p class="calibre1">       Hiçbir çare bulamamışlardı. Haydar Usta iki eliyle sakalına sarılmış, sabaha </p><p class="calibre1">       kadar öyle düşünmüş kalmıştı. Sabah olunca ellerini sakalından çekti, elleri </p><p class="calibre1">       uyuşmuştu. Ayağa kalktı:</p><p class="calibre1">       </p><p class="calibre1">       Üzülmeyin, dedi. Kılıcı üç gün içinde bitireceğim. Ondan sonra korkmayın. </p><p class="calibre1">       Kılıçtan başka hiçbir mümkünatı çaresi yok. Siz hiç üzülmeyin.</p><p class="calibre1">       Demirci evine yollandı, körüğünün başına geçti.</p><p class="calibre1">       </p><p class="calibre1">       Dışarda develer, atlar, eşekler, koyunlar, keçiler... Birkaç çadırın önünde, bir </p><p class="calibre1">       ağacın üstüne tünemiş, ayaklarından kayışla bağlı, çıngırak takılmış doğanlar, </p><p class="calibre1">       karakuşlar. Büyük; her biri bir at iriliğinde çoban köpekleri...</p><p class="calibre1">       </p><p class="calibre1">       Haydar Ustanın soylu, yaşlı küheylan atı kişnedi. Usta: </p><p class="calibre1">       </p><p class="calibre1">       Keremim, dedi, benim atı suladın mı? </p><p class="calibre1">       </p><p class="calibre1">       Sulamadım, dedi Kerem dışarı fırladı. Kerem bu atı çok severdi. Hızır ona </p><p class="calibre1">       şahin verdiğinde, şahini koluna konduracak, bu ata binip ava öyle gidecekti.</p><p class="calibre1">       </p><p class="calibre1">       Bundan yıllar önce bir Türkmen Ağasından Haydar Usta bu atı tay olarak </p><p class="calibre1">       almıştı. Bu tay için üç deve, on bir koç, iki çoban köpeği vermişti. At da attı, </p><p class="calibre1">       rüzgar gibiydi.</p><p class="calibre1">       </p><p class="calibre1">       Haydar Ustanın anlamadığı, hiçbir zaman da anlayamayacağı bir şeyler olup </p><p class="calibre1">       bitmişti. İnsanlar, Çukurova, sihirbazın çubuğu değmiş gibi bir değişmiş, ak </p><p class="calibre1">       kara, kara ak oluvermişti. Ama bu iş bir anda oluvermişti. Kimse kimseyi </p><p class="calibre1">       tanımıyordu. Sular, ağaçlar, tepeler, ormanlıklar da değişivermişti. Bir </p><p class="calibre1">       bakmışsın uçsuz bucaksız bir gölün, bir bataklığın, bir büklüğün yerinde bir </p><p class="calibre1">       orman gürlemiş çıkmış. Göz açıp kapayıncaya kadar, ekini biçip döven, </p><p class="calibre1">       çuvallayıp tarlanın ortasına atan dev böcekler... Demirden, ateş yutan böcekler. </p><p class="calibre1">       Vesuphanallah... Süphanallah, süphanallah!</p><p class="calibre1">       </p><p class="calibre1">       Eritilmiş altını ince, tel tel çekti. Ocağın ışıltısı kırmızı sakalına vuruyor, sakalı </p><p class="calibre1">       biraz daha kırmızılaştırıyordu. Düşünceli gözleri ta karanlık bir çukurda canlı, </p><p class="calibre1">       şaşkın ışıldıyordu.</p><p class="calibre1">       </p><p class="calibre1">       Düşünüyordu. Kürt Ali Ağa, Türkmen Beyi... Bozulmamış, Kozpınarın suyu </p><p class="calibre1">       kadar temiz. Sağ olsaydı bize başımızı sokacak, çadırımızı kuracak bir toprak </p><p class="calibre1">       verir miydi? Kürt Ali Ağayı gözlerinin önüne getirdi, ince, uzun, sivri sakalı, </p><p class="calibre1">       ipekten mintanı, şalvarı; ceketi, bir okka çeken ağır, altın köstekli saati, incecik, </p><p class="calibre1">       dal gibi bedeni, büyük, kederli ceren gözleri.</p><p class="calibre1">       </p><p class="calibre1">       Haydar Ustanın gözleri doldu, içini çekti: </p><p class="calibre1">       </p><p class="calibre1">       Verirdi, dedi. O kadar çok toprağı vardı ki Ceyhanın öte geçesinde, </p><p class="calibre1">       Ceyhanbekirli köyünün ilerisinde... İnsan bilir insanlığın kıymatın, dedi, ah </p><p class="calibre1">       çekti, işine koyuldu. Düşündükçe içi olanı biteni götürmüyordu. </p><p class="calibre1">       </p><p class="calibre1">       Süleyman Kahya da düşünüyordu. Tarsusta, diyordu, Ali Paşanın oğlu, çok </p><p class="calibre1">       toprağı var. Toprağını da hiç ekmez, sürmez. Varsak ona, ver şu toprağını bize, </p><p class="calibre1">       çalışıp kazanalım, ödeyelim sana yıl yıl. Verir mi? Belki verir.</p><p class="calibre1">       </p><p class="calibre1">       Abdurrahman, dedi, Ali Paşanın oğlu Rahmi Beyi anımsadın mı? </p><p class="calibre1">       </p><p class="calibre1">       Anımsamaz olur muyum, dedi Abdurrahman. Avcılık arkadaşımız. </p><p class="calibre1">       </p><p class="calibre1">       Sağ mıdır dersin? </p><p class="calibre1">       </p><p class="calibre1">       Geçen yıl Tarsustan gelen birisine sordum, sağmış, evlenmiş, kocaman </p><p class="calibre1">       kocaman altı çocuğu olmuş. Beş tane çiftliği, iki tane bez dokuyan, içinde üç bin </p><p class="calibre1">       kişi çalışan fabrikası varmış, Ermeniden kalma. Ankaraya gitmiş, büyük adam </p><p class="calibre1">       olmuş. Rahmi Bey paşa olmuş.</p><p class="calibre1">       </p><p class="calibre1">       Bir zamanlar Rahmi Bey şehri, evini bırakmış Yörüklere katılmıştı. Bütün </p><p class="calibre1">       dileği Yörük olmaktı. Bir çadır yaptıracağım, yedi direkli. Develer, atlar, </p><p class="calibre1">       koyunlar alacağım, helal süt emmiş bir de Yörük kızıyla evleneceğim. İşte bu </p><p class="calibre1">       kadar, demişti. </p><p class="calibre1">       </p><p class="calibre1">       Süleyman Kahyanın evinde bir yıl kalmış, Süleyman yememiş ona yedirmiş, </p><p class="calibre1">       içmemiş ona içirmişti. Ata binmeyi, silah kullanmayı, av avlamayı ona </p><p class="calibre1">       Süleyman öğretmişti: Kız kardeşi Senemi bile Rahmi Beye verimkar olmuştu.</p><p class="calibre1">       Bir gün, bir sabah uyanmış bakmışlar ki Rahmi Bey ortalıkta yok. Bu yaşamdan </p><p class="calibre1">       da bıkıp çekmiş gitmiş. Süleymanı merak sarmış, adamlar göndermiş Ali </p><p class="calibre1">       Paşanın konağına. Adamlar konakta Rahmi Beyi bulmuşlar, bizi Süleyman </p><p class="calibre1">       </p><p class="calibre1">       gönderdi, demişler. Rahmi adamların yüzüne bir şey anımsar gibi bakmış </p><p class="calibre1">       bakmış da hiçbir şey söylememiş, hiç konuşmamış, oradan ayrılmış.</p><p class="calibre1">       </p><p class="calibre1">       Şimdi ona varsak, gitsek, şu saati ona göstersek bizi tanır mı? Saati çıkardı, </p><p class="calibre1">       altın köstekli altın saat ışıladı.</p><p class="calibre1">       </p><p class="calibre1">       Bize bir çadırlık bir yer verir mi? O, o zaman, o öyle yaşamaktan bıkmıştı. Biz </p><p class="calibre1">       de şimdi böyle yaşayamıyor, ona sığınıyoruz. Abdurrahman büyük bir </p><p class="calibre1">       coşkuyla, elleri titreyerek:</p><p class="calibre1">       </p><p class="calibre1">       Verir verir, dedi. O çok iyi bir çocuktu. Hem de akıllı. Verir. Rüstem: </p><p class="calibre1">       </p><p class="calibre1">       Benim bir askerlik arkadaşım var, dedi. Yenicenin Kargılı köyünden. Deli </p><p class="calibre1">       İbrahim. İnsanoğlu şu yeryüzüne geldi geleli böyle cömert bir adam </p><p class="calibre1">       görmemiştir. Eğer azıcık bir toprağı varsa bile bizi oraya yerleştirir.</p><p class="calibre1">       </p><p class="calibre1">       Süleyman: </p><p class="calibre1">       </p><p class="calibre1">       O da var, dedi. Askerden geldiğinden bu yana onu dilinden düşürmezsin. </p><p class="calibre1">       </p><p class="calibre1">       Müslüm Koca: </p><p class="calibre1">       </p><p class="calibre1">       Ben koca Ramazanoğluna kaval çalmış kişiyim. Vakt erişti. İşim bitti benim. </p><p class="calibre1">       Bak, kuzu dişi çıkarıyorum. Ramazanoğlu kavalımı dinledi dinledi gözyaşı </p><p class="calibre1">       döktü, dile benden ne dilersen, Müslüm, dedi.</p><p class="calibre1">       </p><p class="calibre1">       Ben de, sağ ol dedim. Ne verdiyse almadım. Çaldığım kavalın karşılığında ben </p><p class="calibre1">       hiçbir şey almazdım. Kaval hak için; gönül için çalınır. Ramazanoğlu gök gibi </p><p class="calibre1">       gürledi. Varıp Çukura inince, gideceğim Adana kasabasına, varacağım </p><p class="calibre1">       Ramazanoğlunun huzuruna, Ramazanoğlu gök gibi gürler, bize yurtlağımızı geri </p><p class="calibre1">       ver diyeceğim. Vermesin bakalım.</p><p class="calibre1">       </p><p class="calibre1">       Herkes Çukura inince geçen yılki gibi sürünmemek, rezil perişan olmamak </p><p class="calibre1">       için bir şey düşünüyor, bir çare arıyordu.</p><p class="calibre1">       </p><p class="calibre1">       Yörükler biz kışı Çukurovada insanca geçirebilmek, köpekler gibi </p><p class="calibre1">       kovalanmamak için türlü yollara başvururlar. Çareler ararlar En akıllıca çare </p><p class="calibre1">       Ceren çaresidir. Çünkü çok örneği görülmüştür. Obalar, Yörükler güzel kızlarını </p><p class="calibre1">       bir yerliye vermişler, gitmişler, o yerlilerin evlerinin yanına evler kurmuşlardır. </p><p class="calibre1">       Bir Ceren kız bir yerliyle evlenirse bütün oba toprak bulacak, yerleşecektir. </p><p class="calibre1">       Cereni bu işe razı edebilmek için bütün oba, yediden yetmişe çalışırlar. En </p><p class="calibre1">       keskin çareyi sonunda Kel Musa bulur.</p><p class="calibre1">       </p><p class="calibre1">       İnce kum, sel yatağı değil, akarsu yatağı... Su yitip gitmiş, buralardan bir </p><p class="calibre1">       yerlerden akıyor değil, su kurumuş, yerin altına çekilmiş. Gözün kaynadığı yer </p><p class="calibre1">       de kupkuru. Çakıl taşları yarı yosunlu, kurumuş, çakıl taşlarının üstünde ince </p><p class="calibre1">       gümüş rengi bir çamur tabakası kurumuş. Sarı yapraklar kurumuş gözün </p><p class="calibre1">       çukurunu, çakıl taşlarının üstünü doldurmuşlar. Buruşmuş, kızıl çizgili, mora </p><p class="calibre1">       çalan... Kumun üstüne, dümdüz yapışmış. Kırmızı damarlar el gibi. İri bir eli</p><p class="calibre1">       kumun üstüne basmışlar, kırmızı, mor damarlar. Çınar yaprağının yanında bir</p><p class="calibre1">       başka iz. Ayı pençesi gibi. Belki daha büyük. İz az ilerde daha büyüyor. Yan </p><p class="calibre1">       yana üç iz. Bir püren çalısını, çiçekli, ince bir çalıyı kırmışlar. Ağır, okkalı, sert </p><p class="calibre1">       bir çarpma çalıyı ikiye ayırmış.</p><p class="calibre1">       </p><p class="calibre1">       Düzlükten, sarı toprağın ortasından bir su sızıyor. Suyun kıyısında binlerce irili </p><p class="calibre1">       ufaklı iz. Koca iz burada dövünmüş durmuş. Bütün gün, bütün gece </p><p class="calibre1">       harmanlamış. Burada, sarı, altın ışıltılı, temiz, arınmış, suların süzdüğü, ay ışığı </p><p class="calibre1">       vurunca daha da altınlaşan, par par eden... Kocaman gövdesiyle ağnamış yatmış. </p><p class="calibre1">       İri, tüylü, uzun gövdenin kalıbı çıkmış altın toprağa... Süzülmüş; çok ince, tane </p><p class="calibre1">       tane arınmış. Ağnamış kalıbın yanında bir çarık izi. Bir tek iz. Başka iz yok. Tek </p><p class="calibre1">       ayaklı bir adam. Öteki ayağını bir canavar kapmış. Hiç kimsenin bilmediği,</p><p class="calibre1">       göremediği bir canavar. Adam çarıklı, çarıkları ayağını yıkıyor, belli. Adam </p><p class="calibre1">       canavarın ağzında, kopmuş, kan damlayan bacağını arıyor. Çok eski bir Yörük </p><p class="calibre1">       masalının içinden çıkıyor. Kara çadırlar. Kapkara, keçi kılından... Toprağa </p><p class="calibre1">       yakın, uzun, toprağa sererek dokumuşlar. Öylesine kara keçi kılı. Uzun, kara </p><p class="calibre1">       çadırlar. Yedi göbekli en makbulü. Yanardöner, yeşillenen kapkara... Ağır, </p><p class="calibre1">       göçebe. Bilinmeyen, hiçbir zaman bilinmeyen öğrenilmeyen, öğrenilmeyecek </p><p class="calibre1">       bir yerden bir yere. Uyurgezer gibi. Kuzular, develer, otlar, iri çoban köpekleri, </p><p class="calibre1">       davudi sesli, sesini dinlemeyen yok, usta, nasıl üreteceğini, etkisini tartarak, </p><p class="calibre1">       ağzını döneceği yönü bilerek, içinde derinde duyarak... İnce belli, uzun, sallı </p><p class="calibre1">       tazılar, koyu, al, mora çalan, ayakları şekil, alınları, sırtları benli.</p><p class="calibre1">       </p><p class="calibre1">       Çok eski, belki bin yıl önceden, kundağını kurt yemiş, işlemeli, kurt yemiş </p><p class="calibre1">       daha işlenmiş, bir terkeş asılı çadırın işlemeli; hem de bir el ayası kadar yerinde </p><p class="calibre1">       gümüş işlemeli, savatlı direkte. Bir saz yanında, iki teli kalmış, ama ötüyor. Bir </p><p class="calibre1">       de kaval, bir de davul... Davulun derisi kurumuş. Çatır çatır. Dokununca </p><p class="calibre1">       dökülüyor. Bir de ak ipekten sancak. Som ipekten. Eni iki karış, boyu on yedi </p><p class="calibre1">       karış. Üstünde bir kırmızı el baskısı var: Belki el basmamışlar kırmızıya, mora </p><p class="calibre1">       batırıp... Belki başka bir şey. Sancağın ucu sararmış, orta yere kadar: Tılsım </p><p class="calibre1">       gibi. Obanın başı sıkılınca sancağa gelirler. Sancağın destanı vardır. Yüz yıldır </p><p class="calibre1">       söylemeye utanır oldular. Bir tek söz kaldı o günlerden, o görkemli destandan: </p><p class="calibre1">       Osmanlı bizim yiğenimiz olur.</p><p class="calibre1">       </p><p class="calibre1">       Bu kötülüğü Osmanlı bize etmemeliydi. Horasandan geldik omzumuzda uzun </p><p class="calibre1">       şelfeler. Uzun kargılar. Uzun yollar, uzun kara çadırlar. Üstümüzde uzun kara </p><p class="calibre1">       kartallar. Ve Suriye çölü, Harran ovası, Harran öreni... Gözlerini süzenler, </p><p class="calibre1">       uykulu, taştan adamlar, uzun, yanık; öfkeli, kederli, şikayetli türküler. Kacaklar </p><p class="calibre1">       ve kan... Ve izler, Osmanlı bunu yapmamalıydı. Horasana sığmamış, yedi iklim, </p><p class="calibre1">       yetmiş iki bucağın kapısını beklemiş, uzun boyunu söbe ala gözlü, uzun </p><p class="calibre1">       adamlar. Omuzlarında tay derisinden sırmalı abalar uzun keçe külahlar... Uzun </p><p class="calibre1">       kargılar, uzun yollar... Uzun kaval sesleri. Gece karanlığı... Verimli Harran </p><p class="calibre1">       ovası. Hazreti İbrahim. Hazreti İbrahimin camisinin kapısında bağlı, ter ter </p><p class="calibre1">       tepinen yağız atları. Bir kara çadır, yetmiş iki direkli, yetmiş iki, yetmiş iki, </p><p class="calibre1">       yetmiş iki göbekli. Maraşın bedesteni gibi. Al yeşil. Bir kanadı dünyayı örter. </p><p class="calibre1">       Eli tor şahinli Aydınlı Beyleri, Yörük Beyleri, Hacı Ahmetli ocağı. Ve Hüseyin. </p><p class="calibre1">       Oymakların, obaların, ellerin, koyun sürülerinin, deve katarlarının, al yeşil </p><p class="calibre1">       işlemeli. İşlemeli ceviz sandıklar, aynalı, bakır cezveler, sapları kırılır, nakışlı, </p><p class="calibre1">       kırmızı, çok kırmızı. Altın fincanlar. Horasandan geldik, yol boyunca, Acem </p><p class="calibre1">       Saraylar, Şah İsmail, daha öncesi savaşlar, kırık temrenler, Dadaloğlu, tutsaklık, </p><p class="calibre1">       sürgün, Çukurova, korku... Uzun korkular. Çukurova tutsaklığı. Zalim bir ok </p><p class="calibre1">       vurdu kırdı belimi. Şu halime, şu günüme bak benim. Müslüm bir bulut kadar </p><p class="calibre1">       her bir yanı ak bir adam. Horasandan geldik, bir ucumuz Horasanda, bir ucumuz </p><p class="calibre1">       Kenan elinde. Bir ucumuz Harranda Hazreti İbrahim makamında. Uzun koyun </p><p class="calibre1">       sürüleri, deve katarları, Arap at yılkıları. Bir ucumuz Horasanda, sıtmada, </p><p class="calibre1">       Çukurova sıcağına, sarı ölümüne, sıtmasına tutsak. Horasanda bir ucumuz, bir </p><p class="calibre1">       ucumuz Türkmenistanda. Bir ucumuz. Kılıçlarımız kırık. Ustalar ölmüş. </p><p class="calibre1">       </p><p class="calibre1">       Kıvılcımlar kabarıp kabarıp patlıyor. Biri kırmızı, bakırdan sakallı, uzun, uzun </p><p class="calibre1">       kılıçlı Haydar Usta. Uzun boyunlu. Boynu kırış kırış, Haydar Usta. Dün geceden </p><p class="calibre1">       bu yana, başparmağının üstünde Semah dönüyor. Daha da dönecek: Durmuyor. </p><p class="calibre1">       Semah dönüyor, ocakta patlayan, saçılan, pervazlanan kıvılcımlara niyazda </p><p class="calibre1">       bulunuyor. Horasandan geldik sırtımızda uzun şelfeler. Ya Allah, ya </p><p class="calibre1">       Muhammed, ya Ali, ya Ali, ya Ali. Uzun kargılar. Her biri bir kan potası, uzun </p><p class="calibre1">       kılıçlar. Önünde niyaza durulan, can alan can veren uzun kılıçlar. Seksen bin </p><p class="calibre1">       Anadolu erleri, doksan bin Horasan pirleri, Ahmedi Yesevi Tekkesi, bir altın </p><p class="calibre1">       posta oturan küçücük, sakalı uzun, ışık yüzlü yaşlı bir koca. Ya Allah, ya </p><p class="calibre1">       Muhammed, ya Ali... Kökünden koparılmış, dalları dünyayı örten ulu bir ağaç...</p><p class="calibre1">       Adamın fitnesi. Yatmaya kaya gölgesi eğer şahmaran olmasa, öpmeye güzel </p><p class="calibre1">       kısası eğer fitnekar olmasa. Kel Musa Horasandan gelmedi. Boyu kısa, bücür, </p><p class="calibre1">       alçak, sürüye nereden karıştığı belli olmayan yoz, kel keçi. Tüyleri dökülmüş. </p><p class="calibre1">       Tek ayağın izi, ak çınarı, Yedi Kardeşleri aştı, Üç Uyura geldi. Uyurkayanın </p><p class="calibre1">       ardında yitti.</p><p class="calibre1">       </p><p class="calibre1">       Hay çoban yiğen, Halili gördün mü? Ya da Mustan? Uzakta bir tütün tütüyor. </p><p class="calibre1">       </p><p class="calibre1">       Uzun, göğe ağmış. </p><p class="calibre1">       </p><p class="calibre1">       Cık. Başka söz yok. </p><p class="calibre1">       </p><p class="calibre1">       Sen beni bilemedin mi çoban? Kel Musa, Kel Musa... Kel Musa. </p><p class="calibre1">       </p><p class="calibre1">       Cık. Allah gözünü kör eylesin senin. Mustan, Mustaan, Mustaaan! Sesimi </p><p class="calibre1">       aldın mı? Ben Kel Musayım, Kel Musa, Kel Musa, Kel Musa... Kel Musa </p><p class="calibre1">       koyakta yankılandı, dalgalandı. Kel Musa.</p><p class="calibre1">       </p><p class="calibre1">       Uzun, sivri, benekli mor kayanın dibinde bir inilti duyuldu. Bir de kurşun </p><p class="calibre1">       atıldı. Musa oraya koştu. Mustan çam pürlerinin üstüne yatmış. Bir bacağı </p><p class="calibre1">       şişmiş, insan gövdesi kadar olmuş. Zayıflamış, bir deri bir kemik Mustan. Yarası </p><p class="calibre1">       kurtlanmış. Kokuyor.</p><p class="calibre1">       </p><p class="calibre1">       Ölüyorum Musa. Kalkamıyorum. Nasıl buldun beni? O çoban mı yerimi sana </p><p class="calibre1">       gösterdi? Olamaz.</p><p class="calibre1">       </p><p class="calibre1">       Ben buldum, dedi Kel Musa. Düşündü. Bunda hiç umut yok. Hiç. Ölecek... </p><p class="calibre1">       </p><p class="calibre1">       Ben buldum. </p><p class="calibre1">       </p><p class="calibre1">       Belki iyileşirse dediğimizi yapar. Halil ona güvenir. Bir gece uyurken. </p><p class="calibre1">       </p><p class="calibre1">       Aaaah, o çoban... Her gün geliyor. Karşıma geçiyor, seni öldüreceğim, diyor. </p><p class="calibre1">       </p><p class="calibre1">       Dur hele. Benimle oynuyor. Beni yalvartıyor. O zaman yarım çamçak süt </p><p class="calibre1">       veriyor. Sen benim tutsağımsın, diyor, ben sana ne istersem yaparım.</p><p class="calibre1">       Burnu havaya kalkık, sarı saçları dimdik, burnunun, yüzünün derileri soyulmuş, </p><p class="calibre1">       çakır ela gözleri kanlı, inatçı, kötü.</p><p class="calibre1">       </p><p class="calibre1">       Elinde bir çamçak sütle her gün Mustana geliyor, yalvar Mustan Ağa, diyor, </p><p class="calibre1">       ayaklarının altını öperim çoban çocuk de bakalım, diyor. Alışmış Mustan, </p><p class="calibre1">       söylüyor. Sonra, söyle, diyor, bu dağların padişahı kim? Çoban Resul. En yiğit </p><p class="calibre1">       adamı kim? Çoban Resul. Çoban Resul isterse can verir can alır. Mustan bir </p><p class="calibre1">       ağızdan bütün bunları, gözleri dışarı fırlamış, hemen sayıştırıyor. Sonra da: </p><p class="calibre1">       Ver südü, diye elini uzatıp yeniden yalvarmaya başlıyor. Çoban elinde süt </p><p class="calibre1">       çamçağı ona ağır ağır, on adımlık yolu yarım saatte alarak, çamçak tepesinin </p><p class="calibre1">       üstünde, Mustanın, ayağı bir yere takılır da düşer diye ödü koparak, geliyor </p><p class="calibre1">       çamçağı uzatıyor, Mustan gözleri dışarı fırlamış, çamçağı başına dikiyor.</p><p class="calibre1">       </p><p class="calibre1">       Bugün bağışladım seni, tatlı diline, güzel sözüne. Seni yarın öldüreceğim, </p><p class="calibre1">       diyor çoban Resul, gidiyor.</p><p class="calibre1">       </p><p class="calibre1">       Öksüz, el elinde büyümüş, ezilmiş. Bu yaşa gelmiş hep toprakta, otlar üstünde </p><p class="calibre1">       yatmış. Giydiği her şey kendi dokuması, örmesi. Bir dost eli görmemiş, bir tatlı </p><p class="calibre1">       söz duymamış. Eline bir Mustan geçmiş.</p><p class="calibre1">       </p><p class="calibre1">       Beni sağılt, Musa kardaşım. Ne istersen yaparım. </p><p class="calibre1">       </p><p class="calibre1">       Obanın başındaki belayı bir bir anlattı Musa. Zaten Mustan her şeyi ondan iyi </p><p class="calibre1">       biliyordu.</p><p class="calibre1">       </p><p class="calibre1">       Söyle. Seni iyi edersem, Halili öldürür müsün? Öldürürüm. </p><p class="calibre1">       </p><p class="calibre1">       Ceren de senin olur. Önce Çukurovalı Ağanın oğluna veririz, birkaç ay sonra </p><p class="calibre1">       da sen kaçırırsın.</p><p class="calibre1">       </p><p class="calibre1">       İyi, sen benim yaramı iyileştir. Bin sırtıma. Yaran da çok kokuyor. </p><p class="calibre1">       </p><p class="calibre1">       Şimdi değil. Bu çoban yerimizi bilmemeli. Hemen candarmaya gider. Yerimi, </p><p class="calibre1">       bana her gün işkence etmek için kimseye söylemiyor, ölmemem için de bana süt </p><p class="calibre1">       veriyordu.</p><p class="calibre1">       </p><p class="calibre1">       İyileşir iyileşmez, diye geçirdi içinden Mustan, bu kavlağı, şu derisi yüzülmüş </p><p class="calibre1">       mendebur suratlıyı öldüreceğim. Halili değil. Halil öldürülmez. Otuz yıldır, kırk </p><p class="calibre1">       yıldır, yılını kimse çıkaramaz, o kadar yıldan bu yana, Halilin Beylik çadırı </p><p class="calibre1">       kurulur. İçine kimse girmez çıkmaz. Horasandan gelen sancak, hem de tuğ, hem </p><p class="calibre1">       de davul, hem de sikkeler, hem de teber, hem de demirden iki taç hem de... </p><p class="calibre1">       </p><p class="calibre1">       Kimse Halile kıyamaz. Ben yapamam onu Kel Musacık. Halile azıcık buğuz </p><p class="calibre1">       besledim de işte bu işler geldi başıma. Kel Musacık, cıngırı cık kösecik, Kel </p><p class="calibre1">       Musacık, Kel Musacık, Kel Musacık.</p><p class="calibre1">       </p><p class="calibre1">       Ateşler içinde yanıyordu. </p><p class="calibre1">       </p><p class="calibre1">       Kel Musa sevinçliydi. Gökte testekerlek bir ay vardı. Mustanı yüklendi. </p><p class="calibre1">       Mustanın kokmuş bacağının yöresinde sinekler dönüyordu, arı oğul verir gibi. </p><p class="calibre1">       Sinekler de birlikte geldiler. Kaşınıyordu durmadan yara. Mustan kaşınmaktan </p><p class="calibre1">       deli oluyordu.</p><p class="calibre1">       </p><p class="calibre1">       Gün doğarken Göktaşın mağarasına geldiler. Musa ona peryavşandan bir yatak </p><p class="calibre1">       yaptı.</p><p class="calibre1">       </p><p class="calibre1">       Sen burda kal. dedi. Ben obaya gidip merhem getireyim sana. Bir de yem </p><p class="calibre1">       yiyecek.</p><p class="calibre1">       </p><p class="calibre1">       Akşama geldi. Yarasını iyice kurtlardan, irinden, çürümüş etlerden temizledi. </p><p class="calibre1">       Merhemledi, sardı. Tüfeğine kurşun da getirmişti. Tüfeği doldururken: Bu </p><p class="calibre1">       Halilin. Tam yüreğinin başına. Bu da, Halilin, tam alnının ortasına. Bu da, </p><p class="calibre1">       Halilin. Sağ gözünden... Bu da Halilin. Ağzının ortasından...</p><p class="calibre1">       </p><p class="calibre1">       Kimse Musacığın, bu kel, bu cüce boylunun Halile bu kadar düşman olduğunu </p><p class="calibre1">       bilmiyordu. Halil herkese yaptığı iyiliğin çoğunu Musaya yapmıştı. Musa niçin </p><p class="calibre1">       bu kadar, ölümüne Halile düşmandı? Mustan bir bunu anlayamıyordu.</p><p class="calibre1">       </p><p class="calibre1">       Halil Çukurovada kışlak yüzünden gene birinde çarpıştıklarında, işte bu belayı </p><p class="calibre1">       başına almıştı. Beş yıldır dağlarda geziyor, kaçaklık ediyordu. Kimsenin kılına </p><p class="calibre1">       dokunmamıştı. Nerede saklandığı, ne yaptığı belli değildi. Yalnız arada bir, oba </p><p class="calibre1">       Aladağa çıktığında, birkaç saatliğine obaya uğruyor, dedesinin kurulmuş boş </p><p class="calibre1">       çadırına giriyor, ak, som ipek sancağın önünde niyazda bulunuyordu. O kadar.</p><p class="calibre1">       Köylüler, saldırmış, çadırları yıkıyorlardı. Candarmalar da yardımcıları. Bir </p><p class="calibre1">       yandan da bazı çadırlara gülerek ateş veriyorlardı. Derken candarmalarla </p><p class="calibre1">       köylüler yırtık pırtık Halilin boş, Dede çadırına geldiler. Halil, Müslüm, Haydar </p><p class="calibre1">       Usta, Süleyman Kahya, hem de Döne Ana, hem de Ceren çadırın önüne </p><p class="calibre1">       gerildiler. Halil:</p><p class="calibre1">       </p><p class="calibre1">       Ölümün üstünden geçmeden, bu çadıra varamazsınız, dedi. Ağanın oğlu </p><p class="calibre1">       altındaki azgın atını üzengiledi. Kalabalığı yardı, çadırın üstüne atını sürdü, </p><p class="calibre1">       yıktı. Halil sapsarı kesildi, dondu kaldı.</p><p class="calibre1">       </p><p class="calibre1">       O gece Arif Ağanın köyü, esen ulu poyrazda cayır, cayır yandı. Halil: Kimse </p><p class="calibre1">       değil, bu köyü ben yaktım, dedi.</p><p class="calibre1">       </p><p class="calibre1">       Bütün obayı kasabaya götürdüler. Aç susuz, çoluk çocuk, genç yaşlı </p><p class="calibre1">       doldurdular camiye durmadan hepsini bir hafta dövdüler, Sultan Karının, Halilin </p><p class="calibre1">       nenesi olurdu, belini orta yerinden kırdılar. Bir gece, bir gündüz Sultan Karı </p><p class="calibre1">       kuşlar gibi çığırarak can verdi.</p><p class="calibre1">       </p><p class="calibre1">       Halili un ufak eylediler. Her bir yanı dayaktan kapkara oldu. Ağzı, dudakları, </p><p class="calibre1">       burnu; kulakları şişti. İnsan azmanı bir şey oldu Halil. Suna kızın ırzına geçtiler. </p><p class="calibre1">       Kız bir yolunu bulup minareye çıktı, kendisini kasabanın çarşısının ortasına attı. </p><p class="calibre1">       Ölüsü iki gün çarşının ortasında öyle sere serpe kaldı.</p><p class="calibre1">       </p><p class="calibre1">       Halil altı ay hastanede yattı ve oradan kaçtı. </p><p class="calibre1">       </p><p class="calibre1">       Horasandan geldik omzumuzda uzun şelfeler, elimizde uzun Mısri kılıçlar, </p><p class="calibre1">       temreni çelik kargılar. Gururlu, onurlu, ezilmemiş, göç eden, bir sel gibi bent </p><p class="calibre1">       tanımadan akan, aşılmaz dağlar aşan, gidilmez yollar giden, ordular bozan, </p><p class="calibre1">       kaleler yıkan. Altın dibeklerde kahveler döven... Bir konuk gelince diz boyu </p><p class="calibre1">       halılar seren, ayağının altına... Horasandan geldik.</p><p class="calibre1">       </p><p class="calibre1">       Bir gün yolda, Gülek Boğazının oralarda, gök gibi kayaların, göğe ağmış, </p><p class="calibre1">       uçsuz bucaksız kaya ormanlarının düzlüğünde, hem de uzun, yaygın, keskin, </p><p class="calibre1">       çakmaktaşından, hem de som mavi, mavisinde pul pul altın ışıltıları, hem de </p><p class="calibre1">       kırmızı, kırmızısına, keditaşakları yalım gibi daha kırmızı kök salmış, sarvan </p><p class="calibre1">       kurmuş oturmuş; hem de sarı, sarısında pul pul gün ışıltısı, hem de yeşil, hem de </p><p class="calibre1">       mor, keskin morunda, bıçak ağzı moru, yanardöner, çağıldayan mor </p><p class="calibre1">       kayalıkların, yeşil, sulu düzlüğünde oba konakladığında, Kel Musa Halilin </p><p class="calibre1">       anasına bir kanlı gömlek götürdü. Yanında Rüstem, bir de Süleyman Kahya... </p><p class="calibre1">       Konuşmadılar. Hiçbir söze varmadılar. Kadına kanlı gömleği uzattılar, geriye </p><p class="calibre1">       döndüler başları yerde. Kadın her şeyi anladı. Birden kuşlar gibi çığırmaya </p><p class="calibre1">       başladı. Bir anda bütün oba haberlendi. Halillerin çadırı önünde, kanlı gömleği </p><p class="calibre1">       ortaya alıp ağıtlar yaktılar sabaha kadar. Ceren bu ağıtlarda bütün yüreğini </p><p class="calibre1">       çırılçıplak ortaya koydu. Büyük sevdasını ağıtlarda coşkun, güzel, erişilmez </p><p class="calibre1">       söyledi. Herkes Cerenin Halile tutkusunu biliyordu ama, bu kadar olduğunu </p><p class="calibre1">       bilmiyorlardı. Kız kendini öldürecek diye korktular, o zaman bütün çaba hiçbir </p><p class="calibre1">       işe yaramayacaktı.</p><p class="calibre1">       </p><p class="calibre1">       Ceren kendini öldürmedi ama, dünyaya, insanlara küstü, bir daha ağzını </p><p class="calibre1">       bıçaklar açmadı. Yarı ölü gibi, uyurgezer, cansız dolaşıyordu. Duran Alinin kızı </p><p class="calibre1">       Eşeyi aşağıya Leçenin oradaki bir köyün Ağasına verdiler. Dünya güzeliydi Eşe. </p><p class="calibre1">       Üç yıl sonra bir gün ölüsünü su kuyusundan çıkardılar. Kuyuya kendini </p><p class="calibre1">       çırılçıplak atmış. Memeleri on bir yaşında bir kızın memeleri gibi dimdikti. </p><p class="calibre1">       Çukurovalı kadınlar buna çok şaştılar. Teni de kar gibi apaktı. Çukurovalı </p><p class="calibre1">       kadınlar buna daha çok şaştılar. Eşenin ölüsüne kimse ağlamadı, ağıt yakmadı. </p><p class="calibre1">       Hiçbir şey olmamış gibi, mezarlığın uzağında tek başına bir hendeğin yanına </p><p class="calibre1">       gömdüler Eşeyi. Orada yalnız, çatır çatır sıcağın altında yatar durur.</p><p class="calibre1">       </p><p class="calibre1">       İbrahim kızı Zeliha, gönlü düşüp sevdalanarak Çukurköprüden Mazlum </p><p class="calibre1">       Efendiye kaçtı. İki yıl sonra delirip dağlara düştü. Aladağ, Aladağ, Aladağ, </p><p class="calibre1">       diyerek, yol yol, köy köy tüm Çukurovayı dolanıp duruyor.</p><p class="calibre1">       Hacı Salman dünya güzeli kızı Yeşili kendi eliyle kasabadaki değirmen sahibi </p><p class="calibre1">       Salih Beye verdi, çadırını da götürdü değirmenin bahçesine kurdu. Yeşil bir yıla </p><p class="calibre1">       varmadan, ince hastalıktan can verdi. Çukurovaya çok Yörük kızı gelin gitti. </p><p class="calibre1">       Çukurovada çok tel duvaklı ölü var.</p><p class="calibre1">       </p><p class="calibre1">       Ve İmrana, Hacı Kerimli oymağı bir kız verdi. Akraba oldular. Sonra satıp savup gittiler. </p><p class="calibre1">       İmranı yurt tuttular. Usul usul, önce mayıs ortalarına, sonra mayıs sonuna, temmuz</p><p class="calibre1">       ortalarına, ağustosa kadar kalarak, her yıl kendilerini Çukurun sıcağına, sineğine, havasına,</p><p class="calibre1">       zehirine, tozuna, benzin mazot kokusuna alıştırarak... Yerleştiler. Traktörü, </p><p class="calibre1">       biçerdöverleri, kamyonları, otomobilleri var. Çadırlar kiremitli evlerin </p><p class="calibre1">       köşelerinde çürümeye terk edildiler. Bir kız yüzünden. Ceren gibi dünya güzeli </p><p class="calibre1">       de değil...</p><p class="calibre1">       </p><p class="calibre1">       Tanışmanlar oymağının güveyleri büyük bir adam çıktı. Ağba ovasına, </p><p class="calibre1">       hüyüğüne zorla yerleştirdi Tanışmanları Orada mutlu. O toprağı yiyen </p><p class="calibre1">       böceklerden, demir böceklerden, ağızlarından yalım fışkırtan demir </p><p class="calibre1">       şahmaranlardan her evde bir tane var. Onların çadırları çürümedi. Her yaz Gülek </p><p class="calibre1">       yaylasına, Tekir üstüne çadırlarını kuruyorlar.</p><p class="calibre1">       </p><p class="calibre1">       Cerenin başında ölüm kartalları dönüyor. Hele Halilin ölümünden sonra. Ceren </p><p class="calibre1">       ne yapacağını bilemiyor.</p><p class="calibre1">       </p><p class="calibre1">       Aman Cereni gözden ırmayın. Aman ha, amanı bilir misiniz! Gürümüz </p><p class="calibre1">       güvencimiz Ceren. Hele Cerene Cerene... Kurban olayım verene: Çeker gider </p><p class="calibre1">       Bozörene, göçleri Yörük kızının. Hele Cerene Cerene. Mukayyet olun Cerene.</p><p class="calibre1">       </p><p class="calibre1">       Horasandan geldik, Horasan erenleri. Ellerimizde teber kılıç. Yiğit türküler, </p><p class="calibre1">       yılkı yılkı atlar, mısri kılıçlar, altın eyerler. Horasandan geldik sırtımızda tay </p><p class="calibre1">       derilerinden, kaplan postlarından sırma abalar. Horasandan geldik...</p><p class="calibre1">       </p><p class="calibre1">       Çok eskiden Deliboğa hüyüğünün dört bir yanı çepeçevre bataklıktı. </p><p class="calibre1">       Bataklıklardan sonra gene çepeçevre karaçalılıklar başlıyordu. Ne hüyük, ne </p><p class="calibre1">       bataklıklar, ne çalılıklar hiç kimsenin değildi. Uzak köylerin sınırları ta </p><p class="calibre1">       ötelerden başlıyordu. Yörüklerin mezarları vardır da mezarlıkları yoktur. Yolda </p><p class="calibre1">       belde, kim nerede ölürse, öldüğü yere gömüverirler onu. Yalnız bu Deliboğa </p><p class="calibre1">       hüyüğü tepeden tırnağa yörük mezarlığıdır. Kadim kışlaktır. İşte Karaçullular bu </p><p class="calibre1">       yıl buraya konup, sonradan başlarının çaresine bakmayı uygun buldular. </p><p class="calibre1">       Deliboğada başlarına olmadık işler geldi.</p><p class="calibre1">       </p><p class="calibre1">       Çadırları hüyüğün günden yüzüne kurdular. Karaçalılık, karaçalılığın ardındaki </p><p class="calibre1">       Ceyhan ırmağına kadar uzayan sel yatağı, sel yatağının iki yanındaki ekilmemiş, </p><p class="calibre1">       çakırdikeniyle sıvalı, gene sellerle yer yer yarılmış verimsiz tarlalar ortak olarak </p><p class="calibre1">       kullanılacaktı. Hiç yoktan da iyi... Buradaki otlak yetmezse koyunları, keçileri </p><p class="calibre1">       kıraç Hemite dağına, Bozkuyu, Cığcık, Köyleri tepelerinin üstüne çekerlerdi. </p><p class="calibre1">       Süleyman Kahya böyle düşünüyordu. İçinde de bir korku vardı. Burada da bir </p><p class="calibre1">       şeyler çıkaracaktı Çukurovalı. Yörük sıkışmıştı. Bunu bilen Çukurovalı da </p><p class="calibre1">       Yörüğün sırtına bindikçe biniyordu. Yorulduk, öldük bittik, diyordu Süleyman </p><p class="calibre1">       Kahya, bir bu kışı rahat geçirsek, öteki kışa bir yolu bulunur, Allah kerim </p><p class="calibre1">       bundan sonra, diyordu.</p><p class="calibre1">       </p><p class="calibre1">       Gavurdağlarının üstü ışıdı. Bir tarlanın firezine akşamdan ateş bırakmışlardı. </p><p class="calibre1">       Duman göründü. Sonra dumanın altından bir kalkan, bir uzayan, sonra yitip</p><p class="calibre1">       giden yalımlar gözükmeye başladı.</p><p class="calibre1">       </p><p class="calibre1">       Kuzuların; oğlakların; deve daylaklarının sesleri ovayı doldurdu. Önü al </p><p class="calibre1">       önlüklü, sağlıklı, alvala bağlamış, altın saçlı kızlar sağıma başladılar. İlk güzün </p><p class="calibre1">       seherini taze, buğulu bir süt bir koyun kokusu doldurdu. Yumuşak, iç açıcı. </p><p class="calibre1">       Seher vaktinde esen ince yelde insan bir cennete girer, bütün bedeni, seher yeli </p><p class="calibre1">       yüzüne çarptıkça uçar gibi olur. İçini tarifsiz bir sevinç doldurur, ne kadar kötü </p><p class="calibre1">       durumda, ne kadar dert bela içinde olursa olsun. Hele ilk güzde, hele </p><p class="calibre1">       Çukurovada, hele Ceyhan ırmağı ovaya serilmiş, kendini ilk gün ışığına </p><p class="calibre1">       bırakmışken, hele taze süt, hele güneşte kavrulmuş yanmış, kurumuş çiçek, </p><p class="calibre1">       kurumuş ot kokuları içinde, dalga dalga gelen... Samana, toza karışmış: Toz </p><p class="calibre1">       seher vaktinde, kuru samanla, çiçek ölüleriyle karışmış, çiy yağmış toprağa, güz </p><p class="calibre1">       yapraklarına. Güz yapraklarının güz otlarının, sarı sığırkuyruklarının, </p><p class="calibre1">       devedikenlerinin ince toz tabakaları çiyden çamur olmuş, iri çoban köpeklerinin </p><p class="calibre1">       uzun havlamaları, gür sesleri, Çukurovada, hele seher ıssızlığında çın çın eden... </p><p class="calibre1">       Yayık sesleri, yağ kokusu, ekşimiş yoğurt, süt, yanmış Çukurova toprağının </p><p class="calibre1">       kokusuna karışmış. Uzun boyunlu, kederli, birçoğu artık yaşlanmış kederli gözlü </p><p class="calibre1">       Arap atları.</p><p class="calibre1">       </p><p class="calibre1">       Süleyman Kahyanın yüreğindeki korku ona rahat vermiyor. İçinde kusmaya, </p><p class="calibre1">       iğrence benzer gittikçe azıtan bir korku. Her an bir şey, bir olumsuzluk, bir </p><p class="calibre1">       kötülük bekliyor.</p><p class="calibre1">       </p><p class="calibre1">       Ve sabahın içinde, buğunun, ılık, dalga dalga gelen bin bir kokunun, bulut gibi </p><p class="calibre1">       yoğunlaşan dumanın ortasında kadınlar, uzun boylu, yakışıklı, yanık, bakır rengi </p><p class="calibre1">       erkekler, kederli. Bütün kadınlar güzel bir mavide. Arada sırada bir kırmızı, bir </p><p class="calibre1">       yeşil, bir sarı çakıveriyor. Mor, nakışlı feslerde altın ışıltıları... Burunlarda </p><p class="calibre1">       hırızmalar, altın, mercan... Çekirdekler. Ayaklarda altın, değerli, kara, yeşil, sarı </p><p class="calibre1">       taşlardan halhallar... Tanyerinin buğulanan ışığına durmuşlar, ışığın içinden, ot, </p><p class="calibre1">       ağaç, toprak, toz direkleri, iri, alımlı, buğulu, tozlu çiçekler gibi süzülüyorlar. </p><p class="calibre1">       İzleri sağlam toprakta uzun, kalem parmakları. Çobanları çok eski belki Kenan </p><p class="calibre1">       devrinden kalma havalarını çalarlar, Urfada Hazreti İbrahim, güzel Arap atlar </p><p class="calibre1">       yetiştiricisi, çok oğullu... Çok eski, Orta Asya, Horasan bozkırı, yüz bin yıllık, </p><p class="calibre1">       büyük maceralar, binlerce yüz binlerce maceralar, sevinçler sesi. Mert, </p><p class="calibre1">       alçakgönüllü, sevgi dolu, dost, üzgün, kötülük bilmeyen, insanca bir gelenek... </p><p class="calibre1">       Bütün belaların üstesinden gelen bir mutlu dünyanın sesi... İnsan soyunun kendi </p><p class="calibre1">       kendine, sularla, dağlarla; seslerle, ağıtla, sevinçle, ulu yıldızlarla oluşturduğu, </p><p class="calibre1">       doğayı iliklerine kadar bellemiş, kavramış, sevmiş, Onu bir parça, dost bilmiş, </p><p class="calibre1">       gelenek olmuş sesi... Türküsü, insanın insana davranışının en incesi...</p><p class="calibre1">       </p><p class="calibre1">       Haydar Ustanın çadırının önünde bir yağız, yaşlı Arap atı bağlı duruyordu. </p><p class="calibre1">       Arka sağ ayağını karnına çekmiş, hiç kıpırdamadan öyle duruyordu.</p><p class="calibre1">       İçerde, Keremin yattığı keçenin başucunda çakılmış kazığın üstünde yavruluktan </p><p class="calibre1">       yeni çıkmış, bu yılın bir şahini duruyor, gözleri fıldır fıldır yuvalarında </p><p class="calibre1">       dönüyordu. Kerem gece sabaha kadar belki altı kere uyanıyor, şahinine bakıyor, </p><p class="calibre1">       ona bir iki söz söyleyip geri uyuyordu. Keremle şahin dost olmuşlardı. Bu şahini </p><p class="calibre1">       ona Deli Aptullah yakalamıştı. Deli Aptullah durmadan gece gündüz kayalıkları </p><p class="calibre1">       dolaşır, kartal, şahin, doğan, atmaca yuvalarını bulur, onlarla uğraşırdı. Hiçbir </p><p class="calibre1">       kuşa, yavrusuna, yumurtalarına dokunmazdı. Keremin şahin isteğini, tutkusunu </p><p class="calibre1">       biliyor, en çok da dünyada Haydar Ustayı seviyordu. Haydar Usta onun uzaktan </p><p class="calibre1">       dayısı olurdu. Zaten bütün oba birbirinin akrabası olurdu. Eğer işin içinde </p><p class="calibre1">       Kerem olmasaydı, Kerem de bu kadar şahini istemeseydi Deli Aptullah </p><p class="calibre1">       mümkünü yok bu şahin yavrusunu yakalayıp Kereme vermezdi. Dünyada en </p><p class="calibre1">       sarp, çıkılmaz, varılmaz kayalıklara yuvasını iki kuş yapar, birisi karakuş, öteki </p><p class="calibre1">       de şahindir.</p><p class="calibre1">       </p><p class="calibre1">       Süleyman Kahya gün atıncaya kadar çadırların arasında dolaştı. Obada herkes </p><p class="calibre1">       çoktan uyanmış ayaktaydı. Bekliyordu. Şu andaki mutlu sonuç, yerleşecek bir </p><p class="calibre1">       toprak bulmuşken böyle sürecek miydi? Bu endişe içinde gün kuşluk oldu. Daha </p><p class="calibre1">       görünürlerde kimsecikler yoktu. Anavarza yönüne, Hemite dağının dibinden </p><p class="calibre1">       gelen yola, Hürüuşağı yöresine baktı. Yollarda ne bir atlı, ne bir otomobil, </p><p class="calibre1">       traktör, hiçbir şey yoktu. Yollar bomboştu.</p><p class="calibre1">       </p><p class="calibre1">       Birden Karabacak yöresinden, tarlalar içinden hüyüğe doğru gelen bir cip </p><p class="calibre1">       gördü. Yüreği hop etti. Bir iyice baktı, içi çiğsidi. İnanmak istemedi, ama cip </p><p class="calibre1">       doğru hüyüğe geliyordu. Obanın ileri gelenleri, Müslüm, Rüstem, Haydar Usta, </p><p class="calibre1">       Zekeriya, Göde Yusuf, daha başkaları hüyüğün alt başına indiler, cipe karşıcı </p><p class="calibre1">       çıktılar. Cip geldi karşıcıların önünde durdu. Cipten ilk önce uzun boylu, beyaz </p><p class="calibre1">       elbiseli, yakasına bir kırmızı mendil sokmuş, uzun boyunlu, geniş hasır </p><p class="calibre1">       şapkasının altındaki küçücük, ince yüzü, düğme gibi hiç akı gözükmeyen </p><p class="calibre1">       gözleriyle Derviş Hasan indi, elini cakalı uzattı:</p><p class="calibre1">       </p><p class="calibre1">       Ben, dedi, ben Derviş Beyim. Beşoğuzlu aşireti Beyi, bu toprakların sahibi, </p><p class="calibre1">       Harun Beyin en büyük oğlu. Süleyman Kahya nerde?</p><p class="calibre1">       </p><p class="calibre1">       Süleyman Kahya bir adım attı ileriye. Azıcık güven gelmişti içine. Adam </p><p class="calibre1">       kendine gelmişti.</p><p class="calibre1">       </p><p class="calibre1">       Buyur Bey, benim, dedi. Alçakgönüllü, temiz... Merhaba, dedi öteki, elini </p><p class="calibre1">       uzattı.</p><p class="calibre1">       </p><p class="calibre1">       Arkadan, cipten iki kişi daha indi. İkisinin de belinden kocaman tabancalar </p><p class="calibre1">       sarkıyordu. İkisi de zayıf, yüzleri kırışık içinde, güneş yanığı yüzlü adamlardı.</p><p class="calibre1">       </p><p class="calibre1">       Derviş Hasan arkasına döndü: </p><p class="calibre1">       </p><p class="calibre1">       Bu Çiçekli Durmuş, bilirsiniz Ayağı kırık devrinin büyük eşkıyası, şimdi </p><p class="calibre1">       bizim yanımızda çalışıyor, bizim silahşorluğumuzu yapıyor. Çünkü efendim biz, </p><p class="calibre1">       onu dağdan aldık getirdik, ona dağdakinden daha büyük imkanlar sağladık. O da </p><p class="calibre1">       bizim silahşorluğumuzu, hem de şövalyeliğimizi şerefle kabul etti. Bu da Deli </p><p class="calibre1">       Muzaffer ki, efendim, uçan turnayı gözünden, kaçan tavşanı art ayağından vurur. </p><p class="calibre1">       Evet, Muzaffer on beş silahşorumdan birisi. İki en yiğit şövalyemle sizi ziyarete </p><p class="calibre1">       gelmişim ki, o biçim. Rahmetli babam Zal Tahir Ağa derdi ki, o biçim, </p><p class="calibre1">       Süleyman Kahya, ondan önceki büyük kahya, hele hele, benim en yakın </p><p class="calibre1">       dostlarımdır. Oğlum Derviş Hasan, sana vasiyetimdir ki Karaçullu obasını çok </p><p class="calibre1">       sıkıştırmayasın, olur mu? Olur dedim. Hem de vasiyetini tuttum, şimdiye kadar </p><p class="calibre1">       size ilişmedim, hem de gözünüzün üstünde kaşınız var demedim.</p><p class="calibre1">       </p><p class="calibre1">       Süleyman Kahya her şeyi anlamış, öfkelenmişti, öfkeden dudakları titreyerek: </p><p class="calibre1">       </p><p class="calibre1">       Buyurun çadıra Derviş Hasan Bey, dedi. Gülüşü, yüzündeki her zaman ona </p><p class="calibre1">       tatlı bir hava veren iyimserliği, iyiliği donup kalmıştı. Çadıra çıktılar. Derviş </p><p class="calibre1">       Hasan derimevindeki kilimlere, halılara, derimevinin oymalı orta direğine, </p><p class="calibre1">       yerdeki turuncu, işlemeli keçelere hayran kaldı. Bunlar çok zengin, diye içinden </p><p class="calibre1">       geçirdi.</p><p class="calibre1">       </p><p class="calibre1">       Kahve geldi, hoş kokulu bir kahve. Kokusu uzun zaman havada aşılı kaldı, </p><p class="calibre1">       dağılmadı. Derviş Hasan kahveyi içtikten sonra dehşet sert bir hava takındı, </p><p class="calibre1">       küçücük yüzünün kırışıkları sertleşti, yüzü kapkara kesildi:</p><p class="calibre1">       </p><p class="calibre1">       Siz, Süleyman Bey, bana sormadan gelip hüyüğüme yerleştiniz. Bu biraz ayıp </p><p class="calibre1">       değil mi? Buna çok gücendim, üzüldüm. Siz Dokuz Oğuzdan olursunuz, biz On </p><p class="calibre1">       Bir Oğuzdan... Bizler ki yalnız dinimiz ve de geleneklerimiz için yaşarız. </p><p class="calibre1">       Demokrat Parti Dokuz Oğuz boyuyla, On Birinci, On Yedinci Oğuz boyunun </p><p class="calibre1">       geleneksel, örgütlü, aynen Osmanlı gibi, bir aşiretten bir devlet çıkaran... </p><p class="calibre1">       </p><p class="calibre1">       Aynen seçimlerde nutuk çeker gibi yapıyordu. Süleymanın, ötekilerin onun el </p><p class="calibre1">       kol hareketleri tuhaflarına gidiyordu. Böyle acayip bir adamı hiç görmemişlerdi. </p><p class="calibre1">       ... partimizdir. Biz de üç kişi, Celal Bey, Adnan Bey ve de ben bir devlet </p><p class="calibre1">       çıkardık bir aşiretten. Evet, işte böyle. Hem de ben büyük bir devletin ali </p><p class="calibre1">       mensubini bulunaraktan biiznillahitaala, çok üzüldüm bu hareketinize... Daha </p><p class="calibre1">       sertleşti, sesi bağırtı halini aldı. Ve de ben, Celal Bey, Adnan Bey, sizi </p><p class="calibre1">       görgüsüzlüğünüzden, hem de, alçaklığınızdan dolayı bağışlıyorum, </p><p class="calibre1">       bağışlıyorum, bağışlıyorum. Bağışlıyorum derken boynunun damarları oklava </p><p class="calibre1">       </p><p class="calibre1">       gibi şişiyor, dışarı fırlıyordu. Yalnız bir şartla bağışlıyorum. Sesi yumuşamıştı. </p><p class="calibre1">       Burada kaç ay kalacaksınız? Bahara kadar, mayısa kadar, öyle mi? </p><p class="calibre1">       Parmaklarıyla saydı. Sekiz ay. Bana burası için... Tane tane söylüyordu. Evet, </p><p class="calibre1">       burası için sekiz aylık... biner liradan sekiz biri lira vereceksiniz. Bir kuruş aşağı </p><p class="calibre1">       almam, diye bağırdı. Hemen şimdi bana sekiz bin lirayı trink vermezseniz, </p><p class="calibre1">       derhal ve de derhal toparlanın, topraklarımdan çıkınız. Derhal çıkınız efendim. </p><p class="calibre1">       Babamın yüksek vasiyeti uğruna size gayet insanca, hem de dostça davrandım.</p><p class="calibre1">       </p><p class="calibre1">       Derviş Hasanın sesine bütün oba, yediden yetmişe derimevinin ardına </p><p class="calibre1">       birikmişler, yürekleri ağızlarına gelmiş, bu korkunç sesi dinliyorlardı. </p><p class="calibre1">       </p><p class="calibre1">       Siz olmasaydınız, Süleyman Bey, biiznillahitaala ben, buradan bir kış için yüz </p><p class="calibre1">       bin lira alırdım. Çünküleyim ta ezelden dedem Sultan Hazreti Halid İbni Talat </p><p class="calibre1">       bin Şahtan bu yana, dedelerinin saray yaptığı bir yerdir. Ayağını yere vurdu: </p><p class="calibre1">       </p><p class="calibre1">       Bakın şu toprağı bir karış deşin, altından şüheda fışkıracak, şüheda... Dedem </p><p class="calibre1">       bin Şah, ol bin Talat, İbni Yektaza bin Halit İbni Zülalin sarayının temeli işte </p><p class="calibre1">       buradadır. Bu mukaddes topraklara hiçbir zaman biiiz... Bir Yörük çadırı gelip </p><p class="calibre1">       de konamaz, konduğu zaman, bu kutsal bin yıllık mukaddes toprakları kirlettiği, </p><p class="calibre1">       </p><p class="calibre1">       atına itine murdar ettirdiği zaman biiiz... Biiiz, biiiiiz, atalarına layık evlatlar kan </p><p class="calibre1">       dökeriz, kan, kaaan!..</p><p class="calibre1">       </p><p class="calibre1">       Şövalyelerin hemen o anda elleri tabancalarına gitti. Bu da Yörüklerin </p><p class="calibre1">       gözlerinden kaçmadı.</p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Derviş Hasan Efendi, dedi, durgun, hiçbir şey olmuyor gibi, </p><p class="calibre1">       </p><p class="calibre1">       biz aramızda bir konuşalım. Az sonra geliriz. </p><p class="calibre1">       </p><p class="calibre1">       Derimevini boşalttılar. </p><p class="calibre1">       </p><p class="calibre1">       Üçü üç yerden soluklarını kesmişler, dışarda verilecek kararı bekliyorlardı. </p><p class="calibre1">       </p><p class="calibre1">       Derviş Hasan: </p><p class="calibre1">       </p><p class="calibre1">       Vermesinler istediğimi, bir vermesinler de göreyim onları... Ortalık kav gibi </p><p class="calibre1">       zaten. Şu tepe, otlar, karaçalılık tutuşmaya can atıyor zaten. Bir gece, bir kibrit, </p><p class="calibre1">       tamam. Çadırları, koyunları, atları itleriyle yanarlar. Ortalık kav gibi, diye </p><p class="calibre1">       arkadaşlarını yüreklendirdi.</p><p class="calibre1">       </p><p class="calibre1">       </p><p class="calibre1">       Muzaffer: </p><p class="calibre1">       </p><p class="calibre1">       Hele bir sekiz bini bir tamam vermesinler. Hele bir... Bütün dünya ateşe keser </p><p class="calibre1">       de dışarı çıkacak delik bile bulamazlar. Hele bir... Çiçekli Durmuş:</p><p class="calibre1">       </p><p class="calibre1">       Hele bir, dedi durdu. Hele bir... Arkadaşından geride kalmak istemiyordu. </p><p class="calibre1">       </p><p class="calibre1">       Veririm ateşi, veririm ateşi, çeviririm onları... Veririm ateşi, çeviririm onları... </p><p class="calibre1">       </p><p class="calibre1">       Veririm ateşi... Yirmi silahlı adam, gözü kanlı. Çeviririm etraflarını, efendime </p><p class="calibre1">       söyleyim... Ateşten kaçanı vururum. Vururum ha vururum.</p><p class="calibre1">       </p><p class="calibre1">       Kerem koşarak Süleyman Kahyaya geldi. Elinde şahini. Titreyerek: </p><p class="calibre1">       </p><p class="calibre1">       İçerde konuşuyorlar, parayı vermezsek, hepimizi yakacaklar. Konuşuyorlar... </p><p class="calibre1">       </p><p class="calibre1">       Süleyman Kahya: </p><p class="calibre1">       </p><p class="calibre1">       Sağ ol Keremim, dedi. Sen git çadırın arkasından ne diyorlar, dinle. Sonra </p><p class="calibre1">       hepsini bana bir bir söylersin.</p><p class="calibre1">       </p><p class="calibre1">       Söylerim, dedi Kerem, koştu. </p><p class="calibre1">       </p><p class="calibre1">       Ben bu adamı biliyorum, dedi Süleyman Kahya. On beş yıldır Yörüklerin </p><p class="calibre1">       sırtından geçinir. Adanadan Tarsusa, Amik ovasından İslahiyeye, Maraş altına </p><p class="calibre1">       kadar Yörüklerden para kopartır. Bütün Akdeniz çevresindeki topraklar </p><p class="calibre1">       onundur. Bin lira vereceğiz, kabul etmezse iki bin... Onu da kabul etmezse </p><p class="calibre1">       cehenneme kadar yolu var.</p><p class="calibre1">       </p><p class="calibre1">       Haydar Usta: </p><p class="calibre1">       </p><p class="calibre1">       Vermeyin, vermeyin bu kadar parayı vermeyin, diye çırpınıyordu. Yazık </p><p class="calibre1">       değil mi, yazık? Kılıç bitti, ben kılıcı yarın değilse de öbürsü gün, yarın değilse </p><p class="calibre1">       de... İsmet Paşaya götüreceğim. O da bize toprak verecek.</p><p class="calibre1">       </p><p class="calibre1">       Süleyman Kahya önde, ötekiler arkada derimevine geldiler. Derviş Hasanın </p><p class="calibre1">       beklemekten, heyecandan gözleri yuvalarından fırlamıştı, ter içindeydi de...</p><p class="calibre1">       </p><p class="calibre1">       Bin lira vereceğiz sana, dedi Süleyman Kahya. </p><p class="calibre1">       </p><p class="calibre1">       Öteki yayına basılmış gibi hopladı, bağırdı çağırdı, tehdit etti, candarma, </p><p class="calibre1">       Hükümet, dedi. Başınıza ateş yağacak, dedi. Kutsal topraklar, saraylar, dedem </p><p class="calibre1">       kemikleri, babam vasiyeti, dedi. Süleyman Kahya sanki onun konuştuklarını hiç </p><p class="calibre1">       duymamıştı.</p><p class="calibre1">       </p><p class="calibre1">       Bin lira olur mu? Olmazsa canın sağ olsun, güle güle, dedi: Derviş Hasan </p><p class="calibre1">       gene tehdit etti, bağırdı, Süleyman Kahya gene, bin lira dedi.</p><p class="calibre1">       </p><p class="calibre1">       Derviş Hasan yumuşadı, yalvarmaya, sızlanmaya başladı: </p><p class="calibre1">       </p><p class="calibre1">       Zaten, diyordu, herkes bana yükleniyor. Bu hüyükten başka da geçimim </p><p class="calibre1">       kalmadı. Onun da parasını, kirasını alamazsam ben ölürüm. Beni ölmüş bilin!</p><p class="calibre1">       Bir yandan yalvarıyor, bir yandan tehdit ediyordu.</p><p class="calibre1">       </p><p class="calibre1">       Ben ölmüşüm, ölmüşüm. Ölmüş ne demek? Ben ölmüşüm. Ölmüş eşek </p><p class="calibre1">       kurttan hiçbir zaman, binanaleyhazalık, binani zatımalazık, korkmaz, </p><p class="calibre1">       korkamaz.</p><p class="calibre1">       </p><p class="calibre1">       Süleyman Kahyanın yüzüne iğrenme, kusma bir karasinek kirinde geldi </p><p class="calibre1">       yerleşti.</p><p class="calibre1">       </p><p class="calibre1">       Al şunu da git, Derviş Hasan Bey, dedi. Sana iki bin. Daha fazla konuşma. </p><p class="calibre1">       Derimevinden dışarıya kusacakmış gibi öğürerek öksürerek çıktı itti.</p><p class="calibre1">       </p><p class="calibre1">       Derviş Hasan on beş gün sonra kasaba kulübüne döndüğünde kulüpteki </p><p class="calibre1">       kumarcıları bir bayram sevinci aldı. Başına biriktiler, bu yılki avını sormaya </p><p class="calibre1">       başladılar. Kimi yüz, kimi iki yüz, kimi bir milyon diyordu bu yılın ganimeti </p><p class="calibre1">       için.</p><p class="calibre1">       </p><p class="calibre1">       Derviş Hasan: </p><p class="calibre1">       </p><p class="calibre1">       Gittikçe fıkaralaşıyor Yörükler, diye içini çekti. İki yerde beş on kuruş için </p><p class="calibre1">       nerdeyse öldürüyorlardı beni. Olur mu, tekmil Çukurova, Akdeniz yöresi bizim </p><p class="calibre1">       şah dedemizin toprağı değil mi? Gene de öldürüyorlardı beni. Deriyi ramak </p><p class="calibre1">       kaldı tuzlayacaktık. Vahşi adamlar. Ben onlara gösteririm. Zaten obalardan </p><p class="calibre1">       birisinin başına öyle bir iş açtım ki, daha şimdiden kıyamete kadar altından </p><p class="calibre1">       kalkamazlar. Kendi düşen ağlamaz. Biz ki topraklarımızın kirasını toplarız, </p><p class="calibre1">       hakkımızı... Haydi pokere oturalım.</p><p class="calibre1">       </p><p class="calibre1">       Kaç bin? </p><p class="calibre1">       </p><p class="calibre1">       Söylenmez. </p><p class="calibre1">       </p><p class="calibre1">       Kaç bin? </p><p class="calibre1">       </p><p class="calibre1">       Yüz yirmi. Dedim ya gittikçe fakirleşiyorlar. Gelecek yıl, Allah bilir elli bine </p><p class="calibre1">       bile çıkaramayacağız. Daha gelecek yıl avucunu yala Derviş! Öteki yıl... </p><p class="calibre1">       </p><p class="calibre1">       Tamam! Haydi başlayalım... </p><p class="calibre1">       </p><p class="calibre1">       Elleri makine gibi kağıdı karıyordu. </p><p class="calibre1">       </p><p class="calibre1">       1876 yazı, Fırkai İslahiye Kumandanı Cevdet Paşa Binbaşı Mustafa Ali Beye </p><p class="calibre1">       dağ yollarını tutmak ödevini veriyor. Binbaşı Ali askerleriyle Çukurovayı </p><p class="calibre1">       çeviren tekmil yolları tutuyon Ne dağlardan içeriye bir tek kişiyi sokuyor, ne de </p><p class="calibre1">       Çukurovadan dışarıya. Koca ova Türkmene bir ölüm hapishanesi oluyor.</p><p class="calibre1">       Ali Bey önce kılıcı aldı. Sonra da Türkmene çok acıdı. Sinek gibi kırılıyorlar </p><p class="calibre1">       zavallılar, diyordu. Bir kısmını yaylalara salıverdi.</p><p class="calibre1">       </p><p class="calibre1">       Bir de Ali Bey köyler, kasabalar kuruyordu. Ölçüyor biçiyor, yerli yerince </p><p class="calibre1">       caddeleri; sokakları, alanlarıyla kasabalar kuruyordu. Kurduğu kasabalar ya </p><p class="calibre1">       Türkmenin eski kışlak pazaryerleri, ya da eski Grek, eski Roma, Ermeni </p><p class="calibre1">       şehirlerinin kalıntılarıydı. Köylerin yerlerini de iyi buluyordu. Köylerin her biri </p><p class="calibre1">       kışlaklara kurulmuştu. Türkmen kışlakları en elverişli yerlerdeydi.</p><p class="calibre1">       Sivrisinek amansızdı, sıtma belaydı. O yaz görülmedik salgın hastalıklar kastı </p><p class="calibre1">       kavurdu ortalığı. Çukurova hayvan, insan iskeletleriyle doldu. Bütün yaz ova </p><p class="calibre1">       leşlerle koktu.</p><p class="calibre1">       </p><p class="calibre1">       Ali Beyin insan yüreği buna dayanamazdı. Bir de Ali Bey biliyordu ki böyle </p><p class="calibre1">       zorla yerleştirme olamazdı. Osmanlı koca bir tümeni sonuna kadar Çukurovada </p><p class="calibre1">       tutamazdı. Bir iki yıl içinde karakollar kalkacak, ya da gevşeyecekti. Ali Bey </p><p class="calibre1">       görmüş geçirmiş, akıllı bir adamdı. Sarışın, uzun boylu, mavi gözlüydü. Ancak </p><p class="calibre1">       otuzunda gösteriyordu. Hırslıydı. İstanbulun fakir bir mahallesinden, fakir bir </p><p class="calibre1">       ailesinden çıkmış, yükselmek, para kazanmak için yanıp tutuşuyordu.</p><p class="calibre1">       </p><p class="calibre1">       Daha şimdiden Türkmenler asker çemberini yarıp dağlara ulaşmanın yollarını </p><p class="calibre1">       buluyorlardı. Çukurovada ölümler, salgınlar, sıtmalar arttıkça dağlara sızmalar </p><p class="calibre1">       da artıyordu.</p><p class="calibre1">       </p><p class="calibre1">       Bir sabah kararını verdi. Türkmeni dağlara kendi eliyle, izniyle gönderecekti. </p><p class="calibre1">       Kurduğu köylerde Türkmene toprak, köy yeri, değirmen yeri, kasabada evler, ev </p><p class="calibre1">       yerleri vermiş, Türkmeni az da olsa azıcık toprağa bağlamıştı. Gerisini zamana, </p><p class="calibre1">       erişip gelen koşullara bırakacaktı.</p><p class="calibre1">       </p><p class="calibre1">       Bozdoğan aşireti Beyini çağırdı. Şimdiki Endelin köy yeriydi kışlağı. Kalabalık </p><p class="calibre1">       bir aşiretti. Bozdoğanın yaşlı Beyi sıtmadan iki büklüm titriyordu karşısına </p><p class="calibre1">       geldiğinde.</p><p class="calibre1">       </p><p class="calibre1">       Ali Bey: </p><p class="calibre1">       </p><p class="calibre1">       Seni dağlara koyvereceğim Bey, dedi. Eline de bir ferman vereceğim. </p><p class="calibre1">       Yalnız bunun karşılığında sen bana kaç altın vereceksin?</p><p class="calibre1">       </p><p class="calibre1">       Bey sevindi: </p><p class="calibre1">       </p><p class="calibre1">       Ne istersen veririm, dedi. </p><p class="calibre1">       </p><p class="calibre1">       Senin eline bir kağıt vereceğim. Hiç kimse sana dokunamayacak. Dağıttığım </p><p class="calibre1">       topraklar, köyler sizin olacak. Yerleşeceksiniz ovaya. Ama istediğiniz zaman </p><p class="calibre1">       dağlara çıkacak, istediğiniz zaman düze ineceksiniz.</p><p class="calibre1">       </p><p class="calibre1">       Bozdoğan Beyinden beş yüz altın aldı. Rüşveti sevmiyordu ama ne yapsın. </p><p class="calibre1">       Türkmenin torbalar dolusu hiçbir işe yaramayan altını çoktu. Parayı aldı, eline </p><p class="calibre1">       sonradan Binbaşı Ali Paşa Fermam dedikleri kağıdı tutuşturdu.</p><p class="calibre1">       </p><p class="calibre1">       Evet, Osmanlı zayıfladı, diyordu: Altına, gümüşe çok ihtiyacı var. Bu </p><p class="calibre1">       altınlar da Türkmenin kirli dağarcığında hiçbir işe yaramıyor.</p><p class="calibre1">       Bunu öbür Türkmen Beyleri, Türkmen oymakları duydu. Binbaşı Ali Paşa </p><p class="calibre1">       Fermanı'nı almak için sıraya girdiler. Parayı verip bu Çukurova cehenneminden </p><p class="calibre1">       tatlı canlarını dağlara attılar. Ali Bey sayısız, dağarcıklar doluşu altına sahip </p><p class="calibre1">       oldu. Şimdi birçok Türkmen obasının elinde bir Binbaşı Ali Paşa Fermanı </p><p class="calibre1">       vardı. Ali Bey, Fırkai İslahiyeyle birlikte İstanbula çekildi gitti. Ama </p><p class="calibre1">       Çukurovada Binbaşı Ali Paşa Fermanı uzun, çok uzun yıllar geçerliliğini </p><p class="calibre1">       sürdürdü. Ali Bey, paşa oldu bu parayla İstanbulun en büyük konaklarından, </p><p class="calibre1">       yalılarından birkaçını yaptırdı.</p><p class="calibre1">       </p><p class="calibre1">       Ali Bey akıllı adamdı. Türkmeni toprağa bulaştırmıştı. Artık göçebelik bundan </p><p class="calibre1">       sonra iflah bulmazdı. Zamanla Türkmenler kendilerine ayrılan köy yerlerine </p><p class="calibre1">       evler yapmaya başladılar. Evlerini Çukurovada çok bol olan cilpirti çalılarından, </p><p class="calibre1">       kamışlardan, sazlardan yapıyorlardı. Uzun cilpirti çalılarını kesiyorlar, ağıl örer </p><p class="calibre1">       gibi örüyorlar evlerin duvarlarını, sonra çamurla sıvıyorlardı. Bu evlere bir kapı, </p><p class="calibre1">       kapının her iki yanına taka dedikleri küçük pencereler yapıyorlardı. Çit duvarın </p><p class="calibre1">       üstüne ön kamışları döşüyorlar, sonra kamışların üstüne sazları kalın, deste deste </p><p class="calibre1">       seriyorlar, bağlıyorlardı gene sazlarla. Köyler birer ot yığınıydı. Bu saz evlere </p><p class="calibre1">       huğ dediler. Çukurovanın eski yerlileri de bu evlere bu adı veriyorlardı. </p><p class="calibre1">       Onlardan öğrenmişlerdi.</p><p class="calibre1">       </p><p class="calibre1">       Türkmen obaları bahar burnunu gösterir göstermez gene dağlara çekiliyorlar, </p><p class="calibre1">       kışın huğlarına dönüyorlardı. İlk önceleri, nedense, huğların avlularına </p><p class="calibre1">       çadırlarını kuruyor, gene çadırlarında yaşıyorlardı. Derken, çadırları kurmaz </p><p class="calibre1">       olup huğlara girdiler. Yazın Türkmen köylerinde bir tek canlı kalmıyordu. Bütün </p><p class="calibre1">       köyler, kasabalar, birkaç dükkancıdan başka, bomboş kalıyordu.</p><p class="calibre1">       Sonraları Türkmen toprağı ekmeye başladı. Artık bahar burnunu gösterince </p><p class="calibre1">       kadınlar, çocuklar dağlara göçüyor, erkekler ürünü kaldırıncaya kadar Çukurun </p><p class="calibre1">       sıcağında kalıyorlardı. Sonra pamuğa bulaştılar. Kadınlar da kalmaya başladı. </p><p class="calibre1">       Ağır ağır sıcağa alıştılar.</p><p class="calibre1">       </p><p class="calibre1">       Huğların arasında tek tük taş evler de yapılmaya başlandı. İkinci Dünya </p><p class="calibre1">       Savaşına kadar bu huğlar sürdü. İkinci Dünya Savaşından sonra Türkmende, </p><p class="calibre1">       Çukurovada, sihirbazın çubuğu değmiş gibi hemencecik şaşırtıcı bir değişiklik </p><p class="calibre1">       oldu. Huğlar birkaç yıl içinde yerlerini taş duvarlı, kiremitli, çinko damlı evlere </p><p class="calibre1">       bıraktı. Çünkü ovada ne çit yapacak cilpirti çalısı tarlaları, ne kamış, ne saz </p><p class="calibre1">       yetişen bataklıklar kalmıştı. Bir de Türkmenin yetiştirdiği toprak ürünleri para </p><p class="calibre1">       ediyordu. Türkmenler dağları, hayvancılığı çoktan unutup gitmişler, toprağa dört </p><p class="calibre1">       elle sarılmışlardı. Toprak kavgaları da çoktan başlamış, sürüp gidiyordu.</p><p class="calibre1">       </p><p class="calibre1">       Yalnız, bu arada Aydınlı dedikleri, elleri Ali Paşa Fermanlı göçebeler kara, kıl </p><p class="calibre1">       çadırlarıyla hiçbir şey olmamış gibi göçebeliklerini sürdürüyorlar, kışın </p><p class="calibre1">       kışlaklarında, yazın yaylaklarında yaşayıp gidiyorlardı.</p><p class="calibre1">       </p><p class="calibre1">       </p><p class="calibre1">       Olan 1949 kışında oldu. Aydınlılar Çukurovaya inince ne görsünler, </p><p class="calibre1">       sürülmemiş bir karış bir toprak parçası bile kalmamış. Değil hayvan otlatacak, </p><p class="calibre1">       bir tek çadır kuracak yer bile kalmamış. Aydınlı göçebesi, Türkmeni gün gün </p><p class="calibre1">       sıkışmıştı ama, böyle bir şeyle karşılaşacağı hiç aklına gelmemişti. Artık Ali </p><p class="calibre1">       Paşa Fermanı sökmez olmuştu.</p><p class="calibre1">       </p><p class="calibre1">       Aydınlı Yörüğü, yüreğinde eski özgür günlerin hasreti, öteki Türkmenler gibi </p><p class="calibre1">       Çukurovaya yerleşmediğine çok pişmanlık duydu. Şaşkınlığı yıllar geçtikçe </p><p class="calibre1">       pişmanlığıyla birlikte büyüdü. Aydınlı çok süründü, perişan oldu, çok zarılık </p><p class="calibre1">       duydu. Başını Aladağdan Mersin ovasına, Antalya, Gediz ovasına, Çukurovadan </p><p class="calibre1">       Amik ovasına vurdu durdu. Dalgalar örneği ovadan ovaya çalkalandı durdu. </p><p class="calibre1">       </p><p class="calibre1">       Nakışlı kilimler, saray gibi kara çadırlar eskidi, güneşten soldu, çürüdü. </p><p class="calibre1">       Gelenekler, görenekler, kadim türküler, ağıtlar, bu dert bela içinde unutuldu </p><p class="calibre1">       gitti. Yörük çok zareyledi. Eski kışlaklarına sahip çıkmaya, kışlakları için </p><p class="calibre1">       dövüşmeye başladılar. Kışlaklar çoktan sürülmüş, çiftlikler olmuştu. Döktükleri </p><p class="calibre1">       kan boşa gitti. Birkaç yıl köy meralarına sığındılar. Köylerden kiraladıkları </p><p class="calibre1">       meraların bir kışlığına bir servet verdiler. Sonraları meralar da sürüldü. </p><p class="calibre1">       </p><p class="calibre1">       Yaylakları da ormancılar tutmuşlar, orada da barınamaz olmuşlardı. Ali </p><p class="calibre1">       Paşaya, onun fermanına çok alkışlarda bulunup, Ali Paşanın kemiğine çok </p><p class="calibre1">       sövdüler.</p><p class="calibre1">       </p><p class="calibre1">       Kösecik köyünde Muhtar Fehmi saray gibi on dört odalı bir konak yaptırmıştı. </p><div class="mbppagebreak" id="calibre_pb_1"></div></body></html>
