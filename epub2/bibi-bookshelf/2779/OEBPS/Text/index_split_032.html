<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2010-11-18T11:04:03+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre4" id="calibre_pb_31">&#160;</h2>

  <p class="calibre1"><b class="calibre3">19. GÖZLEMLER VE BULGULAR</b></p>

  <p class="calibre1"><b class="calibre3">TEMRİNİN TEKRARI</b></p>

  <p class="calibre1">Gözüme ilk çarpan, silindirleri yerlerinden çıkarıp,</p>

  <p class="calibre1">yine yerlerine yerleştirmekle meşgul üç yaşlarında bir</p>

  <p class="calibre1">kız çocuğu oldu. Dediğim silindirler, değişik boylardaydı</p>

  <p class="calibre1">ve herbirinin boyuna göre bir deliği vardı; tıpkı bir şişenin tıpası gibi, bu deliklerin içine tıpatıp oturuyorlardı.</p>

  <p class="calibre1">Bu yaşta bir çocuğun bu temrini öyle yoğun bir ilgiyle üst</p>

  <p class="calibre1">üste tekrar etmesine şaştım kaldım. Daha da tuhafı, kız</p>

  <p class="calibre1">bu işi yaparken, ne hızını, ne de istifini bozuyordu. Hareketleri adeta bir kısır döngüydü. Temrini kaç kez tekrar ettiğini saymaya başladım. Ardından da kendini bu garip meşgaleye ne derece kaptırdığını denemeye karar verdim. Öğretmene, öbür çocuklara şarkı okutturmasını</p>

  <p class="calibre1">söyledim. Küçük kız bana mısın demedi. Bu sefer öbür</p>

  <p class="calibre1">çocukları ortada koşuşturmaya başladık, o, gene istifini</p>

  <p class="calibre1">bozmadı. Bunun üzerine oturmakta olduğu sandalyeyi</p>

  <p class="calibre1">usulca kaldırıp ufak bir masanın üzerine kondurdum.</p>

  <p class="calibre1">Sandalyeyi kaldırırken, kızcağız, üzerinde çalışmakta</p>

  <p class="calibre1">olduğu nesneleri kapıp, dizlerinin üstüne koydu, durumda bir değişiklik olmamışçasına işine devam etti. Ben saymaya başlayalı beri kırk iki kez işlemi tekrarlamıştı.</p>

  <p class="calibre1">Derken, derin bir uykudan uyanırmışçasına durdu, başını kaldırıp mutlulukla gülümsedi. Gözleri pırıl pırıldı.</p>

  <p class="calibre1">Demin onu tedirgin etmek için yaptığımız azizlikleri bile</p>

  <p class="calibre1">farketmemişti. Şimdi ise hiçbir neden yokken, görevi sona ermişti. Ama biten görev neydi, ne için bitmişti? İşte, 126</p>

  <p class="calibre1">bu gözlem, çocuk zihninin henüz el atılmamış derinliklerine yaklaşmamıza ilk olanağı sağladı. Kızcağız, dikkatin alabildiğine hercai olduğu ve zihnin bir konudan öbür konuya sekip seyirttiği bir yaştaydı. Gene de, yaptığı işe</p>

  <p class="calibre1">öylesine kapılmıştı ki, dış dürtülere karşı içine kapana-</p>

  <p class="calibre1">bilmişti. Bu yoğun dikkatin yanı sıra, çeşitli nesneleri</p>

  <p class="calibre1">yan yana getirirken ellerinin ritmik bir hareket düzeni</p>

  <p class="calibre1">içinde olduğu da dikkati çekmekteydi.</p>

  <p class="calibre1">Sonradan, bu gibi olayların nicesiyle karşılaştık.</p>

  <p class="calibre1">Her seferinde de çocuklar, bu görev nöbetlerinden dinlenmiş, yenilenmiş, tazelenmiş olarak dünyamıza dönüyorlardı. Yüzlerine baktığımızda büyük bir sevinç, büyük bir mutluluk yaşamış insanların aydınlığı çarpıyordu gözlerimize. Çocuklara dış dünyayı unutturabilecek güçteki bu dikkat dönemlerine pek sık rastlanmasa bile,</p>

  <p class="calibre1">bütün hepsinde ortak, garip bir tutum dikkatimi çekti.</p>

  <p class="calibre1">Daha sonra buna ben, "temrinin tekrarı" adını verdim.</p>

  <p class="calibre1">Günlerden bir gün, kirli parmakcıklarının çalışışını seyrederken, bu çocuklara yararlı bir şey öğretmek geldi içimden. Şunlara, ellerini yıkamasını öğreteyim, dedim.</p>

  <p class="calibre1">Öğrettim de. Bir de ne göreyim: Çocuklar elleri tertemiz</p>

  <p class="calibre1">olduktan sonra bile musluğun başından ayrılmıyorlardı.</p>

  <p class="calibre1">Paydos gelip, evlerine gitmeden önce, ellerini bir fasıl daha yıkıyorlardı. Sabahleyin anaları anlattı; çocuklarını musluk başından güçbela çekebilmişler. Kimisi de böyle</p>

  <p class="calibre1">özenle temizlenmiş ellerinden öylesine gurur duyuyorlardı ki, sokakta gelip geçenlere ikide bir ellerini açıp gösterdikçe, herkes onları dilenci sanıyordu. Diyeceğim,</p>

  <p class="calibre1">bir işe, bir temrine başladılar mı, nedense üst üste tekrardan kendilerini alamıyorlardı. Her işte böyleydi.</p>

  <p class="calibre1">Temrinin ayrıntılarına girdikçe çocukların özeni, tekrar</p>

  <p class="calibre1">tutkusu büsbütün artıyordu.</p>

  <p class="calibre1">127</p>

  <p class="calibre1"><b class="calibre3">ÖZGÜR SEÇİM</b></p>

  <p class="calibre1">Bir başka yalın gerçek daha ortaya çıktı. Çocuklar,</p>

  <p class="calibre1">öğretmenlerinin dağıttığı nesneleri kullandıktan sonra</p>

  <p class="calibre1">geri veriyorlar, o da bunları yerlerine yerleştiriyordu.</p>

  <p class="calibre1">Öğretmen anlattı. Araçları toplamaya davrandığında,</p>

  <p class="calibre1">çocuklar yerlerinden kalkıp üzerine doğru gelmekteydiler. Başından savmak için bağırıp çağırsa da faydası yoktu, çocuklar yerlerine dönmüyorlardı. Bu yüzden bana, çocukların itaatsizliğinden uzun boylu yakındı.</p>

  <p class="calibre1">Nasıl bir iştir bu, diye bir bakayım dedim. O zaman</p>

  <p class="calibre1">kafama dank etti. Çocuklar, kullandıkları araçları yerlerine kendileri koymak istiyorlardı. Bıraktık, öyle yapsınlar. Onlara yeni bir yaşam kapısı açılmıştı adeta. Her şeyi yerli yerine koymaktan, sıralayıp düzenlemekten alabildiğine zevk duyuyorlardı. Hele içlerinden birinin elinden bir bardak düşsün, o saat hep birden başına üşüşüyor, kırıkları topluyor, ortalığı süpürmekte birbirleriyle yarışıyorlardı.</p>

  <p class="calibre1">Bir gün öğretmen, renk tonları değişik, seksen küp-</p>

  <p class="calibre1">çükle dolu kutuyu elinden düşürdü. Bunca değişik renk</p>

  <p class="calibre1">tonundaki küpleri yeniden düzene sokmanın ne güç olduğunu bildiğinden, öğretmen, bayağı ezilip büzüldü.</p>

  <p class="calibre1">Tam o sırada bir de baktık ki, çocuklar koşuşup başımıza</p>

  <p class="calibre1">toplanmışlar. Hemen işe giriştiler ve öğretmenden daha</p>

  <p class="calibre1">dikkatli hepsini düzene koydular.</p>

  <p class="calibre1">Gene bir gün, öğretmenin bir işi çıkmış, okula geç</p>

  <p class="calibre1">kalmıştı. Aksilik bu ya, akşamdan dolabı kilitlemeyi de</p>

  <p class="calibre1">unutmuştu. Geldiğinde bir de ne görsün: Çocuklar dolabın kapağını açmışlar, hepsi toplaşmış başına, gözlerinin kestiği araçları kapıp köşelerine taşıyorlar. Öğretmen, bunu bir çeşit hırsızlık saymış, kendisine, okula saygısızlık bellemiş, cezayı hak ettiklerinden dem vurmaya başlamıştı bana. Bense olayı bambaşka gözle görüyordum. Demek ki çocuklar araçları artık kendi diledik-128</p>

  <p class="calibre1">lerince seçecek kadar iyi bellemiş, öğrenmişlerdi. Sonunda da böyle olduğu anlaşıldı.</p>

  <p class="calibre1">Böylece çocuklar için yeni ve ilginç bir uğraş başlamış oldu. Artık kendilerine özgü, kendi gönüllerine göre araçlarını, uğraşlarını seçiyorlardı. Bunun üzerine biz</p>

  <p class="calibre1">de boylarına göre dolaplar edindik. Dolapların gözlerinden kendi ihtiyaçlarına uygun malzemeyi rahatça seçip alabiliyorlardı artık. İşte bu <i class="calibre6">Özgür Seçim</i> ilkesi böylece <i class="calibre6">Temrinin Tekrarı</i> ilkesi yanında yer almış oldu.</p>

  <p class="calibre1">Çocukların uğraşlarını, araçlarını özgürce seçebilmeleri, bizim de onların ruhsal ihtiyaç ve eğilimlerini gözlemlememize el veriyordu. İlk ilginç keşiflerimizden</p>

  <p class="calibre1">biri şu oldu: Çocuklar kendilerine sunulan çeşitli nesnelerin hepsini değil, sadece bazılarını seçip alıyorlardı.</p>

  <p class="calibre1">Hemen daima aynı şeyleri seçiyorlar ve bunda da, belirli</p>

  <p class="calibre1">bir tercih güdüyorlardı. Boşlanan öbür nesneler, çoktan</p>

  <p class="calibre1">tozlarla kaplanmıştı.</p>

  <p class="calibre1">Bütün araçları üşenmeden bir bir çocuklara gösteri-</p>

  <p class="calibre1">yordum. Öğretmen de onları dağıtıyor, nasıl kullanılaca</p>

  <p class="calibre1">ğını yeniden gösteriyordu. Ama boşuna!.. Çocuklar, ne</p>

  <p class="calibre1">yapsanız istemedikleri nesnelere gönül rızasıyla el atmıyorlardı. O zaman anladım ki, çocuklarla ilgili her şey, düzenli olmakla kalmayacak, aynı zamanda çocuğun</p>

  <p class="calibre1">kullanmasına uygun ve oranlı olacak, ve ilgi ile dikkat</p>

  <p class="calibre1">yönelimi dediğimiz yetenekler, kafa karıştırıcı ve gereksiz unsurların ortadan kaldırılmasıyla oluşacak.</p>
</body>
</html>
