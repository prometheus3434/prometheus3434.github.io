<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="" xmlns:xml="http://www.w3.org/XML/1998/namespace">
<head>
  <title>index</title>
  <meta content="pdftohtml 0.36" name="generator" />
  <meta content="2010-11-18T11:04:03+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre4" id="calibre_pb_7">&#160;</h2>

  <p class="calibre1">ve gücümüzün ötesinde iddialarda olduğumuzu anlar</p>

  <p class="calibre1">anlamaz, biz yetişkinler, kendimizdekinden çok farklı</p>

  <p class="calibre1">çocuk ruhunun özelliklerini bilip öğrenmekte birbirimizle yarışa gireceğiz.</p>

  <p class="calibre1">Çocuklarla ilişkilerinde yetişkinler, bencilden çok</p>

  <p class="calibre1">ben-merkezcidirler. Çocuğun ruhuyla ilgili her şeye kendi açılarından bakarlar. Bu yüzden de doğan yanlış anlamaların sonu gelmez. Bu tutumları yüzündendir ki, yetişkinler çocuğu kendi çabalarıyla dolduracakları boş bir şey gözüyle görürler; onu, uğruna elden geleni yapmaları</p>

  <p class="calibre1">gereken çaresiz ve cansız bir nesne bellerler; bir iç kıla-</p>

  <p class="calibre1">vuzdan yoksun, her daim güdülmeye muhtaç bir varlık</p>

  <p class="calibre1">sanırlar. Kısacası yetişkin kendini çocuğun yaratıcısı bilir ve onun hareketlerini kendisinin çocukla olan ilişkileri açısından iyi ya da kötü diye yargılar. Yetişkin kendini çocuktaki iyi ve kötü ölçüsü, kıstası sanır. Kendini yanılmaz, çocuğa örnek, model olabilecek tek varlık olarak görür.</p>

  <p class="calibre1">Çocuk o modele göre yoğrulacaktır. Çocuğun yetişkinin yolundan sapması, yetişkinin hemen müdahale edip düzeltmesi gerektiği sanılan bir bela, bir illet, bir kötülüktür.</p>

  <p class="calibre1"><i class="calibre6">Böyle hareket eden bir yetişkin, istediği kadar çocu</i></p>

  <p class="calibre1"><i class="calibre6">ğa karşı sevgi, şevk ve esirgemezlik ruhuyla dolu olduğunu sansın, çocuğun öz kişiliğinin GELİŞİMİNİ bilinçsizce baskılamaktadır.</i></p>

  <p class="calibre1">26</p>

  <p class="calibre1"><b class="calibre3">3. BİYOLOJİK FASIL</b></p>

  <p class="calibre1">K.V Wolff, döl hücrelerinin bölünmesi üzerindeki</p>

  <p class="calibre1">buluşlarını yayınladığında, canlı varlıkların nasıl gelişip</p>

  <p class="calibre1">büyüdüklerini gösterdiği gibi, aynı zamanda bize gizli</p>

  <p class="calibre1">güçlerin önceden kararlaşmış bir amaca doğru nasıl yürüdüğüne dair şaşırtıcı bir örnek sundu. Yaptığı deneylerle döllenmiş hücrede yetişkin varlığın son biçiminin mevcut olduğunu ileri süren Leibnitz ve Spallanzi'nin</p>

  <p class="calibre1">fizyoloji alanındaki düşüncelerini yerle bir etmişti. O dönemin filozofları, döllenmiş bir yumurtanın elverişli çevreye oturtulduğu takdirde, sonunda ondan gelişip oluşacak olan varlığı, minicik oranlar içinde de olsa, içerdiği inancındaydılar. İki çenet yaprak arasında yapraklarıy-la kökleriyle gizlenmiş, küçücük bir bitkiyi barındıran</p>

  <p class="calibre1">bitki tohumlarını inceleyerek bu sonuca varmışlardı.</p>

  <p class="calibre1">Böyle bir tohum toprağa düştüğünde büyüyecek ve olgunlaşacaktı. İşte bu ilkeyi hayvanlarla insanlara da uyguladılar.</p>

  <p class="calibre1">Ama mikroskobun keşfinden sonra Wolff, canlı varlıkların nasıl geliştiklerini gözleyebildi. İncelediği kuş</p>

  <p class="calibre1">embriyonlarının, tek bir döllenmiş hücreden oluştuklarını buldu. Mikroskop, bu hücrenin eskiden sanıldığı gibi yetişkin halini ve biçimini taşımadığını, bütün öbür hücrelerde olduğu gibi, bir çekirdek, protoplazma ve dış zardan oluştuğunu gösterdi. Üstelik, ister bitki, ister hayvan olsun, her canlı varlık böyle ilkel ve özelliksiz bir hücreden oluşmaktaydı. Mikroskobun keşfinden önce tohumlarda gözlenen minik bitki, aslında meyvenin için-27</p>

  <p class="calibre1">deki ilkel bir döl hücresinden daha önce gelişmiş ve toprağa düşer düşmez gelişmeye devam edecek olan embriyondur. Bununla birlikte, döl hücresi önceden kararlaş-</p>

  <p class="calibre1">mış bir plana göre hızlı bir bölünme süreci geçirmesi bakımından öbür hücrelerden farklıydı, ama ilkel hücrenin içinde bu planı açığa vuracak hiç bir maddesel kanıt yoktu; tabii onun kalıtsal karakteristiklerini belirleyecek olan kromozonları saymazsak.</p>

  <p class="calibre1">Bir hayvan embriyonunun ilk gelişimini izlediğimizde, başlangıçtaki hücrenin ikiye ayrıldığını, derken bu iki hücrenin dörde bölündüğünü ve "morula" denen bir çeşit boş küreyi oluşturuncaya dek bu sürecin devam ettiğini görürüz. Bu küre geliştikçe kendi içine dönerek, çift duvarlı ve açık ağızlı bir başka kürecik oluşturur. Buna da "Gastrula" denir. Bu sürekli hücre bölünümleri ve içe kıvrılımlarla embriyon, organlar ve sinirleri barındıran girift bir bünye kazanır. Demek ki, görünürde bir planı olmayan döl hücresi, özünde taşıdığı iç buyruklara</p>

  <p class="calibre1">uymakta. Bu iç plan ancak, yorulma nedir bilmeyen hücrelerin başardıkları çalışmanın sonunda ortaya çıkmaktadır.</p>

  <p class="calibre1">Bütün memelilerin, dolayısıyla insanoğlunun embriyonunda ilk görülen organlardan biri, giderek kalbi oluşturan bir kabarcıktır. Bu kabarcık, anasının kalbinden iki kat hızlı ve belirli bir ritmle çarpar. Oluşmakta olan canlı dokulara ikmal sağlar ve bıkıp usanmadan</p>

  <p class="calibre1">çarpmaya devam eder. Embriyonun büyümesi yaratılı</p>

  <p class="calibre1">şın bir mucizesidir. Gizlice ve yalnız başına yer aldığı için</p>

  <p class="calibre1">de büsbütün hayranlık vericidir. Hücreler bu geniş kapsamlı değişimler boyunca hiçbir yanılgıya düşmezler. Kimi sinir, kimi kıkırdak, kimi deri haline gelir. Hepsinin göreceği ayrı işlevler vardır. Ama yaradılışın bu mucizesi özenle gizlenmiştir. Doğa, içine hiçbir şeyin işleyeme-diği sargılarla embriyonu kundaklamıştır. Ve embriyon</p>

  <p class="calibre1">ancak dünyaya yeni bir yaratık getireceği sıra ve tam zamanında bu sargıları kendiliğinden atar. Ama doğan 28</p>

  <p class="calibre1">varlık, sadece fiziksel bir bünyeden ibaret değildir. O da</p>

  <p class="calibre1">döl hücresi gibi özünde önceden kararlaştırılmış ruhsal</p>

  <p class="calibre1">ilkeleri bulundurur. Vücut sırf çeşitli organlarıyla işleve</p>

  <p class="calibre1">geçmez, tek tek hücrelerde bulunmayan, ancak yaşayan</p>

  <p class="calibre1">bir vücutta görülen içgüdülere sahiptir. Nasıl her döllenmiş hücre özünde bütün organizmanın planını içeriyorsa, yeni doğmuş bir yaratığın vücudu da, hangi türe ait olursa olsun, özünde çevresine kendisini uydurmasına</p>

  <p class="calibre1">elverecek olan ruhsal içgüdüleri taşır. Arıların girift bir</p>

  <p class="calibre1">toplum halinde yaşayıp çalışmalarına elveren o inanılmaz içgüdüleri yumurta ya da sürfe halindeyken değil, ancak olgun bir arıya dönüştükten sonra görülür. Kuş,</p>

  <p class="calibre1">yumurtadan çıktıktan sonra o içgüdüsel uçma isteğiyle</p>

  <p class="calibre1">donanır.</p>

  <p class="calibre1">Yeni varlık dünyaya geldiğinde çalışmalarının, karakterinin ve çevresine ayak uydurabilme yeteneğinin kaynağı olan o esrarlı güdücü ilkeleri özünde taşır. Bir</p>

  <p class="calibre1">hayvanın içinde bulunduğu dış çevre ona fizyolojik varlı</p>

  <p class="calibre1">ğı için gerekli olanakları sağlamakla kalmaz, aynı zamanda onda türüne özgü karakteristiklere uygun dürtüleri de uyandırır. Böylece onun kendi yapısı içinde dünyanın uyumuna ve devamına katkıda bulunmasını güven altına alır. Her hayvan türü için karakteristiklerine uygun bir çevre vardır. Ve her tür, dünyanın genel ekonomisine katkıda bulunmasına elverişli, kendine özgü bünye karekteristiklerini taşır. Bir hayvanın evrendeki</p>

  <p class="calibre1">yeri önceden bellidir. Şu, karıncadır, ömrü boyunca çalı</p>

  <p class="calibre1">şıp didinecektir. Şu da ağustos böceğidir, kendi başına</p>

  <p class="calibre1">ötüp duracaktır.</p>

  <p class="calibre1">Daha aşağı hayvanlarda olduğu gibi yeni doğmuş insan yavrusunda da türüne özgü ve doğuştan gelme ruhsal karakteristikler vardır. Ruhsal yaşamın zenginliği bakımından öbür hayvanları bir hayli geride bırakan insanın, ruhsal bir gelişme planından yoksun olduğunu düşünmek, zaten saçmadır. İlk bakışta niteliği anlaşılan</p>

  <p class="calibre1">hayvansal içgüdülerinden farklı olarak, çocuğun ruhu</p>

  <p class="calibre1">29</p>

  <p class="calibre1">hemen kendini ele vermeyecek şekilde derinlere gizlenmiştir. Akli olmayan yaratıklarda görülen önceden kararlaşmış içgüdülerin buyruğu altında olmayışı da insandaki hareket özgürlüğüne kanıt sayılsa yeridir. Ve bu iç özgürlük, her bireyden, kişisel, gizli ve güç bir çaba</p>

  <p class="calibre1">bekler. Çocuğun ruhunda geliştikçe yavaş yavaş ortaya</p>

  <p class="calibre1">çıkan ve kolay yakalanmayan bir sır vardır.</p>

  <p class="calibre1">Bunun içindir ki, insan için doğal olan bu planı ancak çocuk açığa vurur. Ama bünyesinin başlangıçta zayıf oluşundan ötürü, çocuğun ruhsal yaşamını korumak ve</p>

  <p class="calibre1">onu doğanın fiziksel embriyonu kuşattığı sargılara benzer bir çevreyle korumak gerekir.</p>

  <p class="calibre1">30</p>

  <p class="calibre1"><b class="calibre3">4. YENİ DOĞMUŞ BEBEK</b></p>

  <p class="calibre1"><b class="calibre3">YABANCI BİR ÇEVRE</b></p>

  <p class="calibre1">Çocuk, doğduğunda doğal değil, tersine, çok önceden</p>

  <p class="calibre1">insanlar tarafından alabildiğine değiştirilmiş bir çevreye girer. Bu insanların kendileri için daha kolay bir yaşama tarzı sağlama isteğiyle doğanın zararına kurdukları yabancı bir çevredir.</p>

  <p class="calibre1">İnsanlar, yeni doğmuş çocuğa bu yaşamın en güç,</p>

  <p class="calibre1">çevreye ayak uydurma deneyinden geçerken, ne gibi bir</p>

  <p class="calibre1">yardımda bulunurlar acaba? Yaşamın hiçbir döneminde</p>

  <p class="calibre1">insan, doğum sırasındaki kadar çetin ve amansız bir mücadele vermez. Bu hiç kuşkusuz büyük ve titizlikle incelenmesi gereken bir dönem olmasına rağmen, şimdiye dek üzerinde ciddi tek bir inceleme yapılmış değildir.</p>

  <p class="calibre1">Çoğumuz, dünyaya yeni gelmiş çocukla yakından il-</p>

  <p class="calibre1">gilenildiği sanısındadır.</p>

  <p class="calibre1">Gerçi ilgilenilir, ama, nasıl?</p>

  <p class="calibre1">Çocuk doğduğunda, herkes ananın etrafında pervanedir. Kadıncağız acı çekmiştir. Sanki çocuk acı çekmemiş gibi. Anayı ışıktan, gürültüden korumak için özen gösterirler, ama ışıktan ve sesten korunmuş bir yerden</p>

  <p class="calibre1">kalkıp gelmiş olan çocuktan ne haber? O da karanlığa ve</p>

  <p class="calibre1">sessizliğe muhtaçtır. Her türlü müdahaleden, her türlü</p>

  <p class="calibre1">ısı değişmesinden korunan, rahat edebilmesi için sıvı</p>

  <p class="calibre1">mahfazasına kadar her şeyi hesaplı bir yerden gelmektedir. Doğum anında bu karanlık ve sessiz yuvadan acımasız bir dünyaya fırlatılmıştır. İncecik bedeni, katı nesne-3 1</p>

  <p class="calibre1">lerin sert temasına maruz kalmakta, düşüncesiz yetişkinlerin hoyrat ellerinde hırpalanmaktadır.</p>

  <p class="calibre1">Doğru, ev halkı bu çıtkırılan varlığa el sürmeye cesaret edemez. Onun için de yavruyu uzman ellere emanet ederler. Ama çoğu zaman, uzman olarak adlandırılan bu</p>

  <p class="calibre1">eller hiç de işin ehli değildirler. Malum, hastabakıcılar,</p>

  <p class="calibre1">kendilerine hastalar ya da yaralılar emanet edilmeden</p>

  <p class="calibre1">önce bunlara nasıl davranılacağı konusunda uzun uzun</p>

  <p class="calibre1">eğitilirler. Ama yeni doğan çocuğa böyle bir itina göstermek kimsenin aklına gelmez. Doktor, ya da ebe, yavruyu kaba saba tutmakta sakınca görmez ve zavallı, çaresizlik</p>

  <p class="calibre1">içinde feryadı bastığında kimse ciddiye almaz, bu feryadı</p>

  <p class="calibre1">duyanlar birbirine bakıp gülümsemekle yetinirler. Onlara göre, bebenin feryadı bir çeşit konuşma, bir istek ifadesidir. Ağlayacak ki gözlerini temizlesinler, orasını burasını yıkasınlar.</p>

  <p class="calibre1">Doğumdan hemen sonra çocuk giydirilir. Eskiden sıkı sıkı kundaklanırdı. Anasının dölyatağında kıvrılıp yatmış olan bu nazlı vücut, döşeğe, alçıya konulmuş gibi</p>

  <p class="calibre1">hareketsiz, öylece bırakılırdı. Oysa yeni doğmuş bebek</p>

  <p class="calibre1">için giyim gereksizdir, doğumdan sonraki ilk ay öyle gitmelidir. Şükürler olsun ki bu konuda epeyce gelişme oldu. Sıkı sıkı kundakların yerini ince giysiler aldı. Bu gidişle belki yeni doğmuşun gardırobu denilen bela, yakında ortadan kalkacağa benziyor.</p>

  <p class="calibre1">Bebek, sanat eserlerinde sık sık temsil edildiği gibi,</p>

  <p class="calibre1">yani çıplak bırakılmalıdır. Çocuk, anasının bedeninde</p>

  <p class="calibre1">yaşamış olduğu için elbette ısınmaya ihtiyacı vardır.</p>

  <p class="calibre1">Ama ısı, giysileriden değil, çevresinden gelmelidir. Zaten</p>

  <p class="calibre1">giysi kendi başına ısı vermez, vücutta varolan ısıyı korumaya yarar. Bunu, hayvanların yeni doğmuş yavrularına gösterdikleri özenden de anlayabilirsiniz. Yavruların çoğu tüylerle kaplı olduğu halde, anaları üzerlerine kapanır, onları kendi vücutlarıyla ısıtır.</p>

  <p class="calibre1">Yeni doğmuş çocuğa gösterilmesi gereken özenin</p>

  <p class="calibre1">üzerinde bu denli durmam, belki yadırganacak. Analar,</p>
</body>
</html>
