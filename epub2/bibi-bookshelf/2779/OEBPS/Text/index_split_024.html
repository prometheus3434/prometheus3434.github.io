<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="">
<head>
  <title>index</title>
  <meta content="pdftohtml 0.36" name="generator" />
  <meta content="2010-11-18T11:04:03+00:00" name="date" />
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h2 class="calibre4" id="calibre_pb_23"><b class="calibre5">12. EL</b></h2>

  <p class="calibre1">Fizyologların, çocuğun normal gelişimine ölçüt saydıkları üç büyük aşamadan ikisinin hareketle ilgili oluşu ilginçtir. Bu iki motor işlevi çocuğun geleceği bakımından bir çeşit zayiçe (*) sayılsa yeridir. Bunlar yürüme ve konuşma işlevleridir. Nitekim bu çetrefil faaliyetler çocuğun hareket ve ifade araçları üzerine ilk zaferini kazandığına kanıtlık ederler. Ama yürüme, insanın öbür hayvanlarla paylaştığı bir yetenek olduğuna göre, dil dü</p>

  <p class="calibre1">şüncenin ifade aracı olması bakımından sırf insanlara</p>

  <p class="calibre1">özgü bir yetenek.</p>

  <p class="calibre1">Hayvanın bitkiden farkı, "mekân içinde hareket"</p>

  <p class="calibre1">edebilmesidir. Bu hareket, kol ve ayak gibi özel organlar</p>

  <p class="calibre1">tarafından gerçekleştirildiğinde, yürüme tarzı temel karakteristik niteliği kazanır. Gene de insanın mekân içinde hareket edebilme yeteneği bütün yeryüzünü içine alacak kadar gelişmiş olmasına rağmen, yürümenin kendi başına insana özgü bir nitelik sayılmaması gerekir.</p>

  <p class="calibre1">Buna karşılık, insanın zekâsıyla yakından ilgili iki</p>

  <p class="calibre1">vücut hareketini, yani konuşmaya yarayan dil hareketiyle, çalışmaya yarayan el hareketleri bambaşka bir önem taşımaktadır. İnsanın tarih öncesinde belirli bir</p>

  <p class="calibre1">yörede bulunup bulunmadığını, araç olarak kullandığı</p>

  <p class="calibre1">yontulmuş ve parlatılmış taşların varlığından anlarız.</p>

  <p class="calibre1">Araç kullanma yeteneği yeryüzündeki canlı varlıkların</p>

  <p class="calibre1"><b class="calibre3">(*) Zayiçe: Eskiden bir çocuk doğduğu zaman müneccimlerin gökyüzündeki belirtilere ve doğum saatine bakarak yaptıkları tahmin,</b> <b class="calibre3">yani fal.</b></p>

  <p class="calibre1">88</p>

  <p class="calibre1">biyolojik tarihinde yeni bir aşamayı gösterir. Dil de el</p>

  <p class="calibre1">emeğiyle kayaların üzerine kaydedilmeye başlandığında insanlığın geçmişinin tutanağı haline gelir, İnsanın karakteristiklerinden biri de ellerini kullanmada kazandığı özgürlüktür. Ön ayaklan, yani kollan hareket aracı olmaktan çıkar, zekâsının gereçleri arasında yer alır.</p>

  <p class="calibre1">Zekâsının hizmetindeki ellerini kullanmakla, insan sade</p>

  <p class="calibre1">öbür yaratıklardan daha üstün bir düzeyde olduğunu</p>

  <p class="calibre1">göstermekle kalmaz, aynı zamanda insan doğasının temel birliğini ve bütünlüğünü ortaya koyar.</p>

  <p class="calibre1">Onca ince ve karmaşık nesne olan insan eli, zihnin</p>

  <p class="calibre1">kendini açığa vurmasına elverdiği gibi, bir de bütün varlığının çevresiyle özel ilişkiye girmesini sağlar. Denilebilir ki, "İnsan, çevresine elleriyle sahip olur." Zekâsının kılavuzluğunda elleri çevresini geliştirir, böylece dünya</p>

  <p class="calibre1">yüzündeki görevini yerine getirmesini sağlar.</p>

  <p class="calibre1">Çocuğun zihinsel gelişimini belirlemek istiyorsak,</p>

  <p class="calibre1">"zekice hareketlerini ilk belirtilerinden başlayarak ele</p>

  <p class="calibre1">almamız, yani konuşma ve ellerini kullanma çabalarını</p>

  <p class="calibre1">incelememiz gerekir.</p>

  <p class="calibre1">insanlar zekânın bu iki dış belirtisini, yani dil ve el</p>

  <p class="calibre1">hareketlerinin önemini içgüdüsel olarak kavramış, onla-</p>

  <p class="calibre1">rı insan türünün bellibaşlı özellikleri olarak kabul etmiştir. Ama bu, daha çok yetişkinlerin sosyal yaşamıyla ilgili konulara yönelik bir tutumdur. Örneğin, bir erkekle kadın evleneceklerinde el ele verip, evliliklerini adeta</p>

  <p class="calibre1">mühürlerler. "Söz verirken", "vaatte bulunurken", "selam verirken" el kaldırılır. Bu örnekleri dilediğimiz kadar çoğaltabiliriz. Anlaşılıyor ki, insanlar, eli, egolarının, benliklerinin görüntüsü saymaktadır. Öyleyse, çocukta bu temel "insan faaliyetlerinin gelişimini kutsal bellemeli, küçücük ellerin dış nesnelere ilk uzanışı yetiş-</p>

  <p class="calibre1">kinlerce merakla, sabırsızca beklenmeli" değil mi? Oysa,</p>

  <p class="calibre1">yetişkin, bu elleri beş para etmez birtakım nesneleri kırar, döker diye durdurmaya kalkışır hemen, "onu elleme!", "bunu elleme!" deyip durur.</p>

  <p class="calibre1">89</p>

  <p class="calibre1">Bilinçaltının gölgelerinde dolaşan bu kaygılarladır</p>

  <p class="calibre1">ki, yetişkin, hemen bir savunma hattı kurar ve dirliğini</p>

  <p class="calibre1">düzenliğini tehdit eden bir yaban güçle karşılaşmışcası-</p>

  <p class="calibre1">na tertiplere girişir.</p>

  <p class="calibre1">Zekâsını geliştirebilmesi için çocuğun çevresinde görebileceği, sesini işitebileceği nesnelere ihtiyacı vardır.</p>

  <p class="calibre1">Kendini hareketleriyle, ellerinin emeğiyle geliştirme zorunda olduğuna göre, çalışabileceği birtakım şeylere muhtaçtır. Oysa aile çevresinde bu ihtiyaca boş verilmektedir. Çocuğu çevreleyen eşyalar yetişkinlere aittir.</p>

  <p class="calibre1">Onların kullanmaları için tasarlanmıştır. Çocuk için tümü yasaktır, tabudur. Böylece, gelişiminin bu dönüm noktası, "ona dokunma!" "buna dokunma!" yaygarası içinde boğuntuya uğratılır. Çocuk, kazara bir şeyi eline</p>

  <p class="calibre1">geçirdi mi, nasılsa bir kemik kapmış köpek yavrusu misali, ıssız bir köşeye gizlenir, birisi gelir, elinden alır endişesi içinde onu geveler durur.</p>

  <p class="calibre1">Çocuğun hareketleri rasgele değildir. Benliğinin,</p>

  <p class="calibre1">egosunun yönetimi altında, örgütlü hareket için gerekli</p>

  <p class="calibre1">koordinasyonu kurmaya çalışır. Bu arada karşısına çıkan başka deneylere yüz vermeyerek, benliğini ifade, yani konuşma organlarını koordine eder, örgütler ve gelişmekte olan ruhuyla bütünleştirir. Öyleyse çocuğun kendi eylemlerini belirleme ve yürütmede özgür bırakılması gerekir. Kendini yoğurma ve biçimlendirme süreci içinde</p>

  <p class="calibre1">olduğu için, hareketlerinde rasgeleliğe ve geçici ilkelere</p>

  <p class="calibre1">yer vermeyen belirli bir özellik vardır. Çocuk, öyle amaçsız koşup zıplamaz, sırf ortalığı altüst etmek için onu bunu ellemez. Yapıcı hareketleri, yetişkinlerin hareketlerine dayanmaktadır. Onlara bakıp, eşyaları nasıl kullandıklarını izleyerek işe girişir, onları taklit eder. Çocuk, etrafındaki yetişkinler gibi hareket etmeye çalışır, onların kullandıkları nesnelere el atar. Bundan dolayı eylemleri doğrudan doğruya ailesi ve sosyal çevresiyle ba</p>

  <p class="calibre1">ğımlıdır. Çocuk, yerleri süpürmek, bulaşık yıkamak, çamaşır yıkamak, kendini yıkamak, saçını taramak filan 90</p>

  <p class="calibre1">ister. Çocuğun bu doğal eğilimine taklit deniyor. Ama bu</p>

  <p class="calibre1">terim yerinde değil, çünkü çocukta taklit örneği maymunun taklitçiliğinden farklıdır. Çocuğun yapıcı hareketlerinin ruhsal bir kökeni vardır ve yapıca zihinseldir. Her zaman bilgi, hareketi önceler. Çocuk, bir şey yapmaya</p>

  <p class="calibre1">kalktığında, önceden ne yapacağını bilir. O hareketi bir</p>

  <p class="calibre1">başkasının yaptığını görmüştür, onu kendi de yapmak</p>

  <p class="calibre1">istemektedir. Bu anlattığım, konuşmayı öğrenme süreci</p>

  <p class="calibre1">için de geçerlidir. Çocuk, çevresinde konuşulan dili kapar. Daha önce işitmiş olduğu sözcük belleğindedir. Ama o sözcüğü içinde bulunduğu anın ihtiyaçlarına göre kendi kullanır.</p>

  <p class="calibre1">Sözcükleri kullanırken, çocuk, papağan gibi davranmaz. Sırf sesi taklitle yetinmez; edindiği, biriktirdiği bilgiyi kullanır. Çocuğun taklidi, hiçbir zaman mekanik de</p>

  <p class="calibre1">ğildir. Çocukların faaliyetini ve yetişkinlerle ilişkilerini</p>

  <p class="calibre1">anlamak istiyorsak, bunu göz önünde tutmalıyız.</p>
</body>
</html>
