<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşka Karşı Koyma</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block19">&nbsp;</p>

  <p class="block19">&nbsp;</p>

  <p class="block19">&nbsp;</p>

  <h1 class="block20">Üç</h1>

  <p class="block19">&nbsp;</p>

  <p class="block19">&nbsp;</p>

  <p class="block21">Hizmetçisi başını yana eğmiş Vivi’nin aynadaki yansımasını inceliyordu. “Leydi Brighthurst sizi daha önce fark etmediğini düşünüyorsa...”</p>

  <p class="block22">Patrice ile yaptıkları konuşma Vivi’ye fikir vermişti. Bu durumdan kurtulmak için bir şey denemeliydi ve daha fazla kaybedecek bir şeyi de yoktu.</p>

  <p class="block22">Şansı yaver giderse Lord Ellis Londra’ya ley dinin tuhaf biri olduğu haberini taşıyacaktı. Tuhaf olarak tanımlanmak, iç çamaşırı ile yüzen ve centilmenleri fırtınanın ortasına yollayarak hayatlarını tehlikeye atan terbiyesiz bir kız olarak tanımlanmaktan daha tercih edilebilir bir durumdu.</p>

  <p class="block22">Çok ileri gitmediği sürece... Deli Leydi Vivian olarak da anılmak istemiyordu. Kendisini başka bir açıdan görmek için yandan baktı, kaşlarını çattı, ince bir çizginin üzerinde yürüyordu. Eski leydinin kızıl bukleli peruğunu takmak ‘akıl hastanesine yatmaya adayım’ diye bağırıyordu.</p>

  <p class="block22">“Ne düşünüyorsun?”</p>

  <p class="block22">Hizmetçisi omuzlarını silkti. “Fena değil.”</p>

  <p class="block22">Aslında saçı berbat görünüyordu. Ama çatı katındaki eski sandıkları didik didik ettikten sonra Winnie’nin bulabildiği normale en yakın buklelere tünemiş gibi duran tavus kuşu tüyü ile süslenmiş peruk buydu. Eski kontesin moda algısının ya da olmayan moda algısının bir belgesiydi.</p>

  <p class="block22">“Tepeyi tekrar düzeltmeli miyim?” diye sordu hizmetçisi.</p>

  <p class="block22">Vivi başını iki yana salladı ve dengesini kaybetti. Düşmemek için Winnie’nin koluna tutundu. İkisinin de sinirleri bozulmuştu, gülmeye başladılar.</p>

  <p class="block22">Winnie uğraşarak kuşu tüneğinden çıkarmış, sonra da seradan ödünç aldığı bahçe makasıyla peruğun boyunu kısaltmıştı ama başındaki Babil Kulesi gibi göğe uzanan gülünç bir oluşumdu. Daha fazla değişiklik yapamazdı çünkü alttaki tel file açığa çıkabilirdi.</p>

  <p class="block22">Kahkahaları azalınca Vivi kafasındaki hilkat garibesinin ağırlığını test etmek için yavaşça etrafında döndü. “Bu iğrenç şey kimliğimi saklayamasa da Lord Ellis’in dikkatini dağıtıp yüzümü incelemesine engel olabilir.”</p>

  <p class="block22">Winnie sırıttı. “Öyle olmazsa da poponuzun üzerine düşerken dikkati dağılır. Gerçi yerdeyken yakından bakmasını isteyeceğinizden emin değilim.”</p>

  <p class="block22">Vivi, utandığını gizlemek için makyaj masasına geçti. “Sana söyledim. Hiçbir şey görmedi.”</p>

  <p class="block22">“Gerçekten. Kusursuz bir centilmen.”</p>

  <p class="block22">“Evet, öyle.”</p>

  <p class="block22">Adamı neden savunduğunu Vivi de bilmiyordu ama karşılaşmalarının büyük bir kısmında, centilmence davrandığı doğruydu.</p>

  <p class="block22">Winnie, Patrice’in rujunun kapağını açtı, parmağını daldırıp yüzünü buruşturarak Vivi’nin dudaklarına sürdü. “Bu işe yaramazsa, nişanlınız konttan azarı yiyecek.”</p>

  <p class="block22">“işe yaramak zorunda.” Vivi koltuğundan kalktı ve elleriyle eteğindeki kırışıklıkları düzeltti. “Lord Ellis bugün gördüğü kişinin ben olduğumu anlayamaz.”</p>

  <p class="block22">Hizmetçisi yelpaze uzattı. “Bunu sık sık yüzünüze tutup görüşünü kısıtlayın.”</p>

  <p class="block22">“Harika fikir.” Peruğunun izin verdiği hızla odasından çıktı.</p>

  <p class="block22">Merdivenden süzülürken Saunders’in meraklı bakışlarını görmezden geldi. Kâhyanın tuhaf hâlini Patrice’e yetiştirecekti büyük bir olasılıkla ama en azından yerini bilen ve fikirlerini kendine saklayan bir adamdı. Vivian kuzeni iyileşir iyileşmez gerçeği anlatacaktı.</p>

  <p class="block22">Eğer sorarsa.</p>

  <p class="block22">Ya da planı başarısız olursa.</p>

  <p class="block22">Adımlarını hızlandırarak misafirlerin ağırlandığı yemek odasına doğru yürüdü. Eteği bileklerine dolanıyordu. Hiçbir zaman yemek odası için özen göstermemişti. Yüksekten bakan, boğucu bir havası vardı ama evlerine misafir olan bir asili ağırlamak için uygundu. Daha da önemlisi yemek odası uzun uzun konuşmaya ya da yemekteki partnerini enine boyuna incelemeye uygun olmayan uzun bir masaya sahipti.</p>

  <p class="block22">Lord Ellis onun kim olduğunu anlamadan bu yemeği atlatabilirse odasına vanr varmaz büyük bir rahatlıkla yatağına gömülecekti. Kontun yolculuğuna devam edeceği an çabuk gelmeliydi.</p>

  <p class="block22">Loş ışık, yemek odasının açılan kapısından süzülüp cilalı mermer zemini aydınlattı. Vivian kapı eşiğinde durdu. Hizmetçiler odayı yeterince karartarak talimatlarını özenle yerine getirdiler.</p>

  <p class="block22">Misafiri yanından geçemesin diye kapıya en uzak sandalyeye oturma niyetindeydi. Gözleri şömine rafındaki saate kaydı. Aklını toplamak için on beş dakikası kalmıştı.</p>

  <p class="block22">Leydi Vivian?” Tok ses, kollarına ve bacaklarına şok edici dalgalar göndererek göğüs kafesinin içinde titredi</p>

  <p class="block22">Oh!Vivi irkildi. Dengesini korumak için ellerini iki yana açtı.</p>

  <p class="block22">Lord Ellis sandalyesinin yanında ayaktaydı. Keskin mavi gözleri kısılmıştı. “Leydi Vivian, değil mi?M</p>

  <p class="block22">Evet.” Yelpazeyi açtı ve hem yüzünü gizlemek hem de kızaran yanaklarını serinletmek için sallamaya başladı. Yine erkenciydi! Ne kadar yakışıksız bir alışkanlık. “Orada olduğunuzu görmemişim.”</p>

  <p class="block22">Başını eğdi ve hızla yanından geçti.</p>

  <p class="block22">“Hizmetçiler şamdanları yaksa iyi olur,” dedi.</p>

  <p class="block22">Vivian, masadaki yerini alırken gülümsemeye zorladığı dudakları kasıldı. “Müsrifliğe gerek yok, sizce de öyle değil mi?”</p>

  <p class="block22">Düşünceli bir şekilde başını salladı. “Çok doğru, Leydi Vivian. Ne kadar mantıklısınız.”</p>

  <p class="block22">Vivian’ın içinde dalgalanan memnuniyet, iltifatın iğneleme içerdiğini fark edene kadar sürdü. Koltuğunun içine gömülürken devasa çiçek aranjmanının aralarına girip görüşlerini kapattığını büyük bir zevkle fark etti. Kont, bu çiçek ormanı arasından onu görebilmek için zor zamanlar geçirecekti.</p>

  <p class="block22">“Leydi Vivian?” Lord Ellis yana eğilip şakayıkların kenarından bakmaya çalışıyordu. Siyah saçları mum ışığında parıldıyor, gözleri ışık saçıyordu. “Ah, buradasınız. Bir an için sizi kaybettiğimi sandım.”</p>

  <p class="block22">Uşağın kucağına peçete sermesine izin vermek için kollarını kaldırdı. “Sanırım daha şatafatlı bir karşılama beklerdiniz ama kiler kuzenimin olduğu için müsrifliğe kaçan bir şey hazırlatmadım. Lütfen kusura bakmayın.”</p>

  <p class="block22">“Bilakis. Brighthurst’te oldukça rahatım. Kuzeniniz çok zarif,” dedi ve ikinci uşak şarap şişesiyle masaya yaklaşınca aranjmanın ardında kayboldu. Vivian’ın bir anlık dalgınlığını fırsat bilip hizmetçiye bir şeyler fısıldadı. “Leydi Brighthurst’ün yemeğe katılamamasına üzüldüm.”</p>

  <p class="block22">“Üzüntünüzü ileteceğim. Sizinle tanışma fırsatını kaçırdığı için leydi de üzülecek.”</p>

  <p class="block22">Lord Ellis’e hizmet eden uşak, Vivian’a doğru yürüdü, yarı yolda durdu ve aranjmanı masadan aldı.</p>

  <p class="block22">Vivi soluğunun kesildiğini belli etmemek için limonata bardağını kapıp büyük bir yudum aldı. Gizleme konusunda pek başarılı değildi.</p>

  <p class="block22">Lord Ellis’in dudağının kenarı hafifçe yukarı kıvrıldı. Uşağa başını salladı. “Leydi Vivian susamış sanırım lütfen bardağını doldurun.”</p>

  <p class="block22">Vivian’ın bardağı doldurulunca kadeh kaldırmak için kendi bardağını havaya kaldırdı. “Leydi Brighthurst’e ve eğlenceli kuzenine. Şans, Brighthurst Malikânesi’nin ve sakinlerinin yanında olsun.”</p>

  <p class="block22">Vivi pişman olacağı bir şey söylemeden önce dudaklarını birbirine bastırdı. Lord ona gülüyordu. Dışarıdan olmasa da sesindeki nükteli tını, parıldayan mavi gözleri onunla eğlendiğinin kanıtıydı. Çenesi seğirdi. Gözlerindeki kırmızı buğu yüzünden, uşağın önüne bir kase çorba bıraktığını güçlükle fark etti.</p>

  <p class="block22">Gerçekten de eğlenceli kuzen. “Ben deli değilim,” deyiverdi.</p>

  <p class="block22">“Öyle mi?” Masanın diğer ucuna doğru çarpık sırıtışını fırlattı. “Bunu bilmek ne kadar hoş, leydim.”</p>

  <p class="block22">Luke, boşalan şarap kadehini doldurmak için hamle yapan hizmetçiyi elini sallayarak uzaklaştırdı. Bakışlarını Leydi Vivian’ın üzerinden ayırmıyordu. Vivian’ın cevapları gittikçe mesafeli oluyor ve kısalıyordu. Gözlerini gözlerinden kaçırıyor, her fırsatta peçetesini dudaklarına hafifçe dokundurarak ya da elini alnına getirerek yüzünü kapatmaya çalışıyordu.</p>

  <p class="block22">Bugünkü karşılaşmalarından sonra onu tanımayacak kadar mankafa olduğunu mu sanıyordu?</p>

  <p class="block22">Fantezisini paramparça etmek istemezdi ama Leydi Vivian kunduz şapkası takıp bıyık bıraksa bile tanınabilirdi.</p>

  <p class="block22">Başına kondurduğu kutsal emanet kimliğini gizleyemiyordu, tabii amacı buysa.</p>

  <p class="block22">Emsalsizdi. Unutulmazdı. Hizmetçi değil de bir leydi olduğunu karşılaştıklarında fark etseydi kendisini dizginler, göz ucuyla bakmazdı. Ama bakmıştı. Görüntüyü hatırladığında kanının sıcak akmasına yetecek kadar uzun bakmıştı: göğüslerinin yumuşak kabarıklığı. Omuzlarının zarif kıvrımı. Yanaklarına yapışan bal rengi bukleleri.</p>

  <p class="block22">Vücudu, onun peşinden gitme olasılığında vızır vızır çalıştı. Ley dinin peşinden gitmek zor olduğundan değil, ağabeyi ne düşüneceğini umursamadan sultana sunulan bir hediye gibi sunmuştu onu. Aptal adam. Luke, kendi kız kardeşlerine asla böylesine duyarsız davranmazdı.</p>

  <p class="block22">Parmağının derin olukların şeklini aldığı ahşap kolçakları tutan elini gevşetti ve boğazını temizledi. “Kuzeninizin aşçısı bu enfes yemekleri ile övgüyü hak ediyor. Bu ördek eti mi kaz mı?”</p>

  <p class="block22">Leydi Vivian dudaklarını kıvıran iğneleyici bir gülümseme ile başını kaldırdı.</p>

  <p class="block22">Luke aşağı baktı, tabağındaki sığır eti rostosuna henüz dokunmamış olduğunu fark etmek için artık çok geçti.</p>

  <p class="block22">“İltifatınızı ileteceğim, lordum.” Budala demeyecek kadar kibardı. En azından yüzüne karşı.</p>

  <p class="block22">Çatalını havuca saplayıp Brighthurst’de neler döndüğünü çözmeye çalıştı. Ashden’in kız kardeşi eğer gerçekten kız kardeşi ise ve Leydi Vivian’ın yerine geçmiş bir hizmetçi değilse ki tavrından ve diğer hizmetçilerin ona olan hâl ve hareketinden böyle olması ihtimal dâhilinde değildi beklentilerinin hiçbirini karşılamıyordu.</p>

  <p class="block22">Luke’un yıllardır kaçındığı sosyetenin aptalca sırıtan kızlarına hiç benzemiyordu.</p>

  <p class="block22">Buraya geldiğinde meseleyi hemen halledip gitmek istiyordu ama kahretsin ki Leydi Vivian Worth’ün gizeminin etkisinden kaçamıyordu. Luke, birkaç meseleyi çözene kadar Kaptan Pendry’nin seyahati ilerleyemezdi. Ama Lııke cevaplarım alana kadar Brighthurst'ten ayrılamazdı. Burnunu tutup yavaşça iç geçirdi.</p>

  <p class="block22">“Hasta mısınız?” Vivian’ın hafif yorgun çıkan sesi Luke’u kendine getirdi. Ellerini kucağındaki peçetenin üzerinde gezdirerek soğukkanlı, sakin duruşunu yeniden takındı.</p>

  <p class="block22">“Leydi Vivian, yemekten sonra misafir odasına geçsek, sormak istediğim birkaç sorum var.”</p>

  <p class="block22">“Sorunuz mu var?” Uzaktan bile leydinin yanaklarının kızardığı belli oluyordu. Yelpazesini açıp sallamaya başladı, şakaklarına dökülen saçları rüzgârla uçuşuyordu.</p>

  <p class="block22">“Müsaade ederseniz, yalnızca bir iki soru.” Canını yakmak gibi bir amacı olmadığını gösterircesine gülümsedi.</p>

  <p class="block22">Vivian bardağına yapışıp yavaş yavaş limonatasını yudumlamaya başladı. Bardağını tekrar masaya koyduğunda, kızarmış dudaklarını peçetesi ile kurulaması biraz uzun sürdü.</p>

  <p class="block22">Gerginlik Luke’un vücudunu sarmıştı. Vivian ya oyalanıyordu ya da dikkatini dağıtmaya çalışıyordu.</p>

  <p class="block22">“Korkarım davetinizi geri çevirmek zorundayım, sör. Kuzenim, görüşmemiz sırasında yanımızda olmalı ama soğuk algınlığı yüzünden yatağından çıkamıyor. Umarım anlayışla karşılarsınız.”</p>

  <p class="block22">Kolayca kıvırdığı için kendinden oldukça memnun gibi gözükerek gülümsedi.</p>

  <p class="block22">“Anlıyorum, Leydi Vivian.” Ancak Luke başından savmasına izin vermeyecekti. “Görüşmemizi gerçekleştirmeden önce Leydi Brighthurst’ün iyileşmesini bekleyeceğim.” Leydinin gözleri kocaman açıldı. “Beklemek mi? Ama iyileşmesi günler sürebilir. Belki de bir hafta.”</p>

  <p class="block22">“O hâlde zamanımı geçirmenin yollarını bulmalıyım.”</p>

  <p class="block22">Dirseğini kolçağa dayadı. “Erken uyanırım. Belki de yarın mandıraya uğrarım.”</p>

  <p class="block22">“Neden?”</p>

  <p class="block22">“Leydi Brighthurst’ün hizmetçilerinden biri ile konuşmam gereken bir mevzu var. Sütçü kız, sanırım.” Eğleniyordu. Tabii ki kim olduğunu bildiğini anlayacak ve oyunundan vazgeçecekti. “Eğer yumurcağı bulamazsam, hangi evde çalıştığını öğrenmek için Leydi Brighthurst’e sormak zorunda kalacağım.”</p>

  <p class="block22">“Ah.” Leydi Vivian ağzı açık bakıyordu. Bir daha “Oh,” dedi ve ayağa kalktı.</p>

  <p class="block22">Luke da kalktı.</p>

  <p class="block22">Kapıya doğru yürümeye başladı. “Beni bağışlayın. Kuzenimin nasıl olduğuna bakmam lazım.”</p>

  <p class="block22">Vivian’ın yüzündeki korku ifadesi ile midesine yumruk yemiş gibi oldu. Luke onu korkutmak istememişti.</p>

  <p class="block22">“Leydi Vivian,” deyip elini uzattı ama Vivian yönünü değiştirdi.</p>

  <p class="block22">“Hizmetçiler neye ihtiyacınız varsa temin edeceklerdir, iyi akşamlar.”</p>

  <p class="block22">Hızla kapıdan çıkıp, gözden kayboldu. Geriye parfümünün tatlı esintisi ve koridorda yankılanan ayak sesleri kaldı.</p>

  <p class="block22">Luke içini çekti ve koltuğuna gömüldü. Şimdi ne yapmalıydı? Kadehini kaldırarak hizmetçiye şarap doldurması için işaret etti.</p>

  <p class="block22">Keşke Bayan Truax’a Leydi Vivian bahsinde danışabilseydi. Kadınların akimın nasıl çalıştığı konusunda annesinin arkadaşına güveniyordu. Babalarının ölümünden sonra kız kardeşlerini anlamasında ve onlarla yeniden bağ kurmasında çok önemli bir yeri olmuştu. Ama Luke şu an tek başınaydı. Bu son senede annesi ve kız kardeşleri ile geçirdiği vakitten öğrendikleri ile bir çözüm yolu bulmaya Çalışacaktı.</p>

  <p class="block22">Şüphesiz konu Leydi Vivian olunca tecrübeler ve araştırmalar faydasız kalabilirdi. Vivian bir gizemdi. Luke’un Çözmeye niyetli olduğu bir gizem.</p>

  <p class="block24" id="calibre_pb_5">&nbsp;</p>
</body>
</html>
