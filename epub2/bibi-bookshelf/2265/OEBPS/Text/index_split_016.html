<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşka Karşı Koyma</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block22">Luke nefesini tuttuğunun farkında değildi ama Vivian evlilik anlaşmasını imzaladığında nefesi bir ıslık olarak çıktı. Vivian tüy kalemi elinden bıraktı ve annesinin coşkulu kucaklamasını kabul etti.</p>

  <p class="block22">Richard Luke’un sırtına vurdu. “Aferin, ağabey.”</p>

  <p class="block22">Annesi Vivian’ı bırakınca, Luke ile el ele tutuştular. Ne pahasına olursa olsun, kaderleri mühürlenmişti. Vivian onundu ve çok yakında bağlılığının kanıtı olarak adını alacaktı. Elini dudaklarına götürdü, tatlı kokusunu içine çekti ve bir öpücükle işaretledi.</p>

  <p class="block22">Annesi gülümsedi. “Ne yorucu bir gündü. Müsaade ederseniz akşam için dinlenmem lazım. Richard, kapıya kadar bana eşlik eder misin?”</p>

  <p class="block22">“Zevkle, anne. Phoebe’yi alıp Shafer Malikânesi’ne doğru yola koyulmalıyız.”</p>

  <p class="block22">Yalnız kaldıklarında Luke Vivian’ı kollarına aldı ve kanepeye götürdü. Kucağından bırakmadan, kanepeye oturdu ve parmağı ile kulağının kenarına dokundu. Vivian, ona doğru eğildi.</p>

  <p class="block22">“Nasıl hissediyorsun?” diye sordu Luke.</p>

  <p class="block22">“Acı geçti. Harika hissediyorum.” Yüz yüze gelmek için kucağında döndü. Gözleri, tanıştıkları andan beri sevdiği meraklı bir enerji ile parıldıyordu. “Yatağımızı daha sık paylaşacak mıyız? Buluşmalar arasında çok uzun beklemek istemiyorum.”</p>

  <p class="block22">Luke, Vivian’ın tam da tahmin ettiği gibi tutkulu olduğu gerçeği ile keyiflenerek, güldü. “Beni uzak tutmayı dene.” Burnunu boynuna dayadı, yine sertleşmişti. Birkaç saat önce bekâretini almış olmasaydı, şu an Vivian yan çıplak olurdu.</p>

  <p class="block22">“Belki de yeterli gücüm varken seni odana göndermeliyim.”</p>

  <p class="block22">“Az sonra.” Saçıyla oynuyordu, ifadesi düşünceli bir hâl aldı. “Bayan Truax yemeğe katılmadı. Bay Collier gibi o da odasına mı kilitlendi?”</p>

  <p class="block22">“Onunla ne yapacağıma karar verene kadar odasından çıkmaması emredildi.”</p>

  <p class="block22">Bir aile üyesini ve bir zamanların sırdaşını mahkum etmeyi doğru bulmuyordu ama tiksinmeden yüzüne bakamazdı.</p>

  <p class="block22">“Onunla ne yapmak istiyorsun?” diye sordu Vivian. “Umarım çok sert olmazsın.”</p>

  <p class="block22">“Seni mahvetmek için pusu kurdu ve benden uzaklaştırdı. Sert olmayıp da ne yapayım?”</p>

  <p class="block22">“Sana âşık olduğunu kendin söyledin. Yaptığı şey affedilebilir değil ama çaresizliğini de anlayabiliyorum. Bay Collier, onun kafasını yalanlarla ve boş sözlerle dolduran gerçek bir suçlu. Belki durum tam tersi olsaydı, ben de ona inanabilirdim.”</p>

  <p class="block22">“Ama sen birini incitmek için asla komplo kurmazsın.”</p>

  <p class="block22">Gözlerini indirdi. “Hayır, yapmam. Yalnızca, onun kaderine karar vermeden önce dikkatlice düşünmeni istiyorum. İnsanlar hata yapar, Luke.”</p>

  <p class="block22">Alnından öptü. “Çok yumuşak kalplisin aşkım. Cezasının suçuna göre olacağına söz veririm. Ne az ne fazla.”</p>

  <p class="block22">“Bay Collier ile ne yapacaksın?’'</p>

  <p class="block22">Luke Collier’in suçunu insanlara duyurursa, adam amacına ulaşmış olacaktı. Alçak herifin Vivian’ın şöhretine leke sürmesine müsaade edemezdi. Piç kurusu Luke’u en çok inciteceği yerden intikamını almaya çalışmıştı. Kahretsin ki ucu Vivian’a dokunmuştu. Luke zayıf noktasını Collier’e gösterecek kadar aptaldı. Onu ormana götürüp göğsüne kurşun sıkmak en kolay yoldu ama Luke’un öfkesi her ne kadar kana susamış olsa da cinayet çözüm değildi.</p>

  <p class="block22">“Lord Brookhaven onu Londra’ya geri götürmeyi teklif etti ama Collier’in sosyetedeki günleri artık bitti. Vikontun desteği olmadan hiçbir yere giremez. Ve Brookhaven arkadaşlıklarını bitirdiğinin garantisini verdi. Eğer yalan söylediğini öğrenirsem, ikisini de karşıma alırım.”</p>

  <p class="block22">Vivian alt dudağını ısırdı. “Peki ya Owen? Leydi Stanwood’a bir şey söylemeyeceksin, değil mi?”</p>

  <p class="block22">“Kontesi aile meselelerimize karıştırmamız için bir neden göremiyorum. Hem adam suçsuz.”</p>

  <p class="block22">Bu Vivian’ın endişelerini giderecek gibi duruyordu, başını Luke’un omzuna koydu. “Bana inandığın için teşekkür ederim. Eğer kardeşim bana inansaydı, Owen evinden sürü lmeyecekti.”</p>

  <p class="block22">“Ağabeyin sana inandı Vivian. Ama bazen bir erkek sevdiklerini korumak için karar vermek zorunda kalır. Benim kız kardeşim böyle tatsız bir durumda olsa, ben de aynı şeyi yaparım. Hem Ashden masum olduğunu babama anlatarak seni savunmuş.”</p>

  <p class="block22">Nefesini tutarak dikleşti, yanakları yanıyordu. “Baban biliyor muymuş?”</p>

  <p class="block22">“O da benim gibi söylentilerin gerçekliğine ihtimal vermemiş. Benim farklı olarak yapacağım tek şey Bayan Honeywell ile en başta yüzleşmek olurdu. Eğer Ashden seni hayal kırıklığına uğrattıysa, sebebi budur.”</p>

  <p class="block22">“Ama Bayan Honeywell ile görüştü.”</p>

  <p class="block22">“Daha iyi halledebilirdi. Zehirli dilini kasabada onlara katılması için davetiyelerle ödüllendirmek aptallıkmış.”</p>

  <p class="block22">“Sen olsaydın ne yapardın?”</p>

  <p class="block22">“Fark etmez. Bizi daha fazla rahatsız edemeyecek.” Parmaklarını ensesinin arkasına doladı ve öpmek için kendine çekti.</p>

  <p class="block22">Dudaklarını ayırdıklarında, Vivian burnunu buruşturdu. “Pek çok durumda ilgimi bu kadar kolay dağıtamayacağını fark etmelisin ama Bayan Honeywell umurumda olmadığı için üzerinde durmayacağım.”</p>

  <p class="block22">“Uyarını dikkate alacağım.”</p>

  <p class="block22">Luke, Vivian’a yatak odasına kadar eşlik etti ve hizmetçisine teslim etti. Sonra da Collier’in tutulduğu odaya yöneldi. O piç kurusu ile yalnız kalırsa kendine hâkim olamamaktan korkuyordu. Kapının kilidini kontrol etti sonra da kendi odasına geçti.</p>

  <p class="block22">Johanna ile ne yapacağına henüz karar vermemişti. Belki annesi bir yol gösterebilirdi. Kesin olarak bildiği tek şey artık bu çatı altında kalamayacağıydı. Güvenilmez olduğunu çoktan kanıtlamıştı, iki kere aptal yerine konmayacaktı.</p>

  <p class="block22">“Leydi Vivian, uyanın.” Omzundaki el şiddetle sarstı. “Burada Majesteleri,” diye böğürdü Winnie.</p>

  <p class="block22">Gecenin köründe yatağından başka nerede olacaktı? Vivi yanına döndü, hizmetçisi üzerine eğilmişti. Yüzünün bir yanma uzun gölgeler düşmüş, diğer yanı ise elindeki mumdan gelen ışıkla aydınlanmıştı.</p>

  <p class="block22">“Winnie? Neden beni bu saatte uyandırıyorsun?”</p>

  <p class="block22">Odada dolaşan ayak sesleri duydu ve Luke geceliği ile yatağının kenarında belirdi.</p>

  <p class="block22">“Tanrı’ya şükür, iyisin.”</p>

  <p class="block22">Vivi mahmur gözlerini ovuşturdu ve yatağına oturdu. “Neler oluyor? Gece yarısı.”</p>

  <p class="block22">Hizmetçisi yamuk bir şekilde sırıttı. “Sabah oldu leydim. Sütçü kızlar uyandı.”</p>

  <p class="block22">“Odama dalma nedeniniz buysa artık inek sağmıyorum.”</p>

  <p class="block22">Luke, Winnie’nin elinden mumu aldı ve odadan kışkışladı.</p>

  <p class="block22">“Hizmetçilerden biri Collier’in kapısının açık olduğunu fark etmiş. Collier gitmiş. Seni de götürdü sanıp, korktum. Kapısının önüne bir muhafız koymalıydım.”</p>

  <p class="block22">Bunların hiçbiri mantıklı gelmiyordu. “Kapısı içeriden kilitlenmemiş miydi?”</p>

  <p class="block22">“Evet, dün gece de kontrol ettim. Birisi anahtarı ele geçirmiş olmalı.”</p>

  <p class="block22">Odanın eşiğinde, bir centilmenin öksürdüğünü duydu. Vivi örtüyü boynuna kadar çekti. “Lord Brookhaven?”</p>

  <p class="block22">“Rahatsız ettiğim için özür dilerim, Leydi Vivian. Majesteleri. Bay Collier’in benim arabamla kaçtığını öğrendim. Görünen o ki Bayan Truax adamımı uyandırmış ve benim için arabanın hazırlanması gerektiğini söylemiş. Ama onun bakmadığı bir anda, Collier arabaya atlayıp uzaklaşmış.”</p>

  <p class="block22">“Atla gitse kaçması daha kolay olmaz mıydı?” diye sordu Vivi.</p>

  <p class="block22">Lord Brookhaven yüzünü buruşturdu. “Ve daha az külfetli. Collier’i durdurmaya çalışırken adamım çok kötü bir şekilde yaralanmış ve çenesine tekme yemiş. Arka tekerlek bacağının üzerinden geçmiş.”</p>

  <p class="block22">“Aman Tanrım!”</p>

  <p class="block22">Luke Vivian’ın yatağının etrafında dolaşıp vikontun yanma gitti. “Böyle şeyleri leydinin yanında konuşmasak iyi olur.”</p>

  <p class="block22">“Beni affedin Leydi Vivian.”</p>

  <p class="block22">Adamlar odadan çıkıp koridorda ilerlerken Vivi yatağından indi, yatak örtüsünü sarındı ve hızla peşlerinden gitti.</p>

  <p class="block22">“Bir dakika bekleyin.” Koridorun yarısında yetişti. “Peki ya Bayan Truax?”</p>

  <p class="block22">Suratları düşmüş bir şekilde geri döndüler. Örtüye daha sıkıca sarıldı.</p>

  <p class="block22">“Collier’in atla kaçması daha kolay olduğu hâlde araba çalması mantıksız,” dedi. “Ve Bayan Truax’ı kendisine yardım etmeye nasıl ikna etmiş?”</p>

  <p class="block22">Brookhaven sakalını kaşıdı. “Kendisine sormalıyız. Bayan Truax’ı çağırtabilir misiniz, Foxhaven?”</p>

  <p class="block22">Luke’un bakışları Vivi’ninkilerle çarpıştı. “Yolcusu için bir arabaya ihtiyacı vardı.”</p>

  <p class="block22">Vivian başını salladı. “Bayan Truax tehlikede. Biliyorum.”</p>

  <p class="block22">“Kahretsin.”</p>

  <p class="block22">Luke döndü ve kendi yatak odasına doğru koştu. Vivi ayağı takılmasın diye sarındığı örtüyü kaldırıp onu takip etti.</p>

  <p class="block22">“Nereye gidiyorsunuz?” diye seslendi peşlerinden Brookhaven.</p>

  <p class="block22">“Bayan Truax’ı kurtarmamız lazım,” dedi Vivi ve Luke’un yatak odasının içinde gözden kayboldu.</p>

  <p class="block22">Luke geceliğini çıkarıp bir kenara fırlatmış, gardırobundan bir pantolon almıştı bile.</p>

  <p class="block22">“Boynunu çok önce kırmalıydım.”</p>

  <p class="block22">Vivi elindeki örtüyü yere bırakıp Luke’un gardırobuna yöneldi. “Önce bir bulalım, bunu yapmak için çok vaktimiz olacak.” Askıda asılı pantolonlara göz gezdirip en küçüğünü seçti.</p>

  <p class="block22">“Biz derken neyi kastediyorsun?”</p>

  <p class="block22">Bacağını pantolona sokarken, “Seninle geliyorum,” dedi.</p>

  <p class="block22">“Kesinlikle gelmiyorsun.” Gömleğini başından geçirdikten sonra durdu. “Ne yaptığını sanıyorsun, Vivian?” Çenesini kaldırdı. “Elbise ile at sürmem zor olur, ve yan eyer söz konusu bile olamaz. Bizi yavaşlatır.”</p>

  <p class="block22">Luke yanma gidip Vivian’ı omuzlarından kavradı ve göz göze gelene kadar eğildi. “Hiçbir yere gitmiyorsun. Kalıp anneme neler olduğunu anlatmalısın.”</p>

  <p class="block22">“Bayan Truax ile dönene kadar annenin bir şey bilmesine gerek yok. Fazla uzaklaşmış olamazlar. Acele edersek yetişebiliriz.”</p>

  <p class="block22">“Peki, seni neden yanımda götürmeliyim?”</p>

  <p class="block22">“Çünkü neredeyse senin kadar iyi silah kullanabiliyorum ama daha da önemlisi onu bulduğumuzda bir kadına ihtiyacı olabilir.” inatçılığı Luke’un çenesini bir parça yumuşattı ve sözlerinin mantığını göz önüne aldığını biliyordu. Anlaması için biraz daha zorladı.</p>

  <p class="block22">“Umarım Bay Collier hakkında yamlıyorumdur ama ona kötü davranırsa, başka bir adamın varlığı çok üzüntü verici olabilir.”</p>

  <p class="block22">“Bunları nereden biliyorsun?” diye sordu sakince. “Dunstable’da bile kadınları suistimal eden erkekler var. Lütfen sana yardım etmeme izin ver. Bana yapmamı söylediğin her şeyi dinleyeceğime söz veriyorum.”</p>

  <p class="block22">Dudaklannı büktü ve omuzlarını bıraktı. “Senin için bir başka ilk mi, sevgilim?”</p>

  <p class="block22">Vivian dilini çıkardı ve gömlek almak için dolabı didikledi. Pantolon poposundan düşüyordu. Luke belinden tutup çekti ve çekmeceden kuşak aldı. “Yolda pantolonunu kaybedersen çok yardımcı olamazsın.” Kuşağı sıkıca beline bağlarken yüzüne geniş bir gülümseme yayıldı. “Kendi çizmelerini giymen lazım, haydi git al.”</p>

  <p class="block22">Vivi hızla kapıya yöneldi ama eşikte durdu. “Beni bırakıp gitmeyi mi düşünüyorsun?”</p>

  <p class="block22">“Fikrimi değiştirmeden acele et.”</p>

  <p class="block22">Dediği gibi yaptı, merdivenlerde buluştuklarında nefes nefeseydi. Yan yana ahıra yürürlerken Luke eline uzandı.</p>

  <p class="block22">“Buna ihtiyacın olabilir.” Küçük silahın soğuk metali avu+ cuna değdi, “içinde tek kurşun var, bu yüzden kullanmak zorunda kalırsan iyi değerlendir.”</p>

  <p class="block22">Lord Brookhaven ahırda bekliyordu. “Benim malımı çalan aşağılık herifi aramaya katılmak istiyorum. Nereye gideceğini tahmin edebiliyorum. Sınıra çok uzak değil. Glasgow’da yaşayan bir akrabası var.”</p>

  <p class="block22">Luke başını salladı. “Kara atı leydi için eyerleyin,” dedi yakındaki seyise.</p>

  <p class="block22">Hizmetçi, Vivi’yi Luke’un kıyafetleri içinde görünce duraksadı.</p>

  <p class="block22">Luke’un kaşları derin mavi gözlerinin üzerine tehditkârca indi. “Çabuk olun.”</p>

  <p class="block22">“Evet, majesteleri.” Seyis denileni yapmak için atladı, atın dizginini el yordamıyla çengelden çıkardı. Çok geçmeden Luke, vikont ve Vivian Irvine Şatosu’nun kuzeyine doğru yola çıktılar.</p>

  <p class="block22">Sessizce yolculuk ettiler, belki de her biri kendi düşüncesinde kaybolmuştu. Vivi, Bayan Truax’a kızgın olmalıydı ama şu an kadının durumu için o kadar endişeliydi ki öfkesine sarılamıyordu. Collier’in gözlerindeki kayıtsızlığı görmüştü. Şefkat nedir bilmiyor, istediğine sahip olmak için yaptıkları vicdanı sızlatmıyordu. Vivi’yi faytona bindirmeye zorlarken karakterini göstermişti. Luke’un akrabasının durumdan sıyrıksız kurtulmasını umuyordu.</p>

  <p class="block22">Onlar ilerledikçe gökyüzü aydınlandı. Vivi, neye gebe olacağının ipucunu vermeyen, güzel, güneşli bir gün olacağını hissediyordu.</p>

  <p class="block22">Köyün civarına girdiklerinde, bacalardan ince dumanlar yükseliyordu. Erken uyanan biri Lord Brookhaven’ın arabasını geçerken görmüş olabilirdi. sışKa Karşı Koyma</p>

  <p class="block22">“Han bu tarafta,” dedi Luke ve öne geçti. “Bahçede Collier’i soralım.”</p>

  <p class="block22">Bir şey sormaya gerek olmadığını Brookhaven ’ m arabasını bahçede gördüklerinde anladılar.</p>

  <p class="block22">“Neden burada durmuş?” diye sordu Vivi. Kötülük için çabalayan bir adama göre Collier kuş beyinlinin tekiydi.</p>

  <p class="block22">“Bilmiyorum, umursamıyorum da.” Lord Brookhaven atından indi ve arabaya gitti, başını içeri soktu. “Burada kimse yok.”</p>

  <p class="block22">Luke atından indi, Vivi’ye yardım etti.</p>

  <p class="block22">“Ben hanı ararken, dışarıda kal.”</p>

  <p class="block22">“Dışarıda beklemek için bu kadar yolu gelmemin hiçbir anlamı yok. Seninle geliyorum.”</p>

  <p class="block22">Luke Vivian’ın kolunu tuttu. Bunu durdurmak için yaptığını sanmıştı ama bunun yerine koluna girdi. “Yakınımda dur.”</p>

  <p class="block22">Vivi kaşını kaldırdı. “Erkek olarak giyindiğimi göz önüne alırsak, bu durum biraz şüpheli görünmeyecek mi?”</p>

  <p class="block22">“Dikkatlice bakan kimse erkek olduğuna inanmaz. Bu popoyla değil.”</p>

  <p class="block22">“Ah!” Arka tarafına bakmaya çalıştı.</p>

  <p class="block22">Luke sessizce güldü ve Vivian içeri girerken hanın kapısını açtı. “Daha fazla dikkat çekmene gerek yok ama merakını gidermek için söylüyorum popon muhteşem gözüküyor.”</p>

  <p class="block22">Yanakları kızaran Vivian, yüzünü saklamak için şapkasını indirerek hana girdi.</p>

  <p class="block22">Arka odadan bir adam çıktı, göbeği vücudunun geri kalanından önce içerdeydi. “Hoş geldiniz, majesteleri. Sizi bu saatte hana getiren ne?”</p>

  <p class="block22">“Dışarıdaki arabayla gelen centilmeni arıyorum. Oda tuttu mu?”</p>

  <p class="block22">“Evet, eşinin dinlenmesi için bir yer arıyordu. Ama şu an kendisi burada değil. Yarım saat önce sessizce gittiğini gördüm. Arabası için sürücü aramaya gittiğini düşündüm.”</p>

  <p class="block22">“Leydi onunla birlikte mi?”</p>

  <p class="block22">Hancı başparmağını yukarı kaldırdı. “Yukarıda, dinleniyor. Soldan son kapı.”</p>

  <p class="block22">Luke adama biraz para verip kendisini takip etmesi için Vivi’ye işaret etti. Vivian, şapkasının altından adama baktı, kısık gözlerle kendisini incelediğini gördü.</p>

  <p class="block22">Kahretsin! Erkek olmadığını anlamış olmalıydı.</p>

  <p class="block22">Vivi, Luke gibi bacaklarını açarak yürümeye çalıştı ama pantolonun uzun paçalarına basıp neredeyse düşüyordu. Taklitten vazgeçip peşinden merdivenleri çıktı. Luke hancının tarif ettiği kapının önünde durdu.</p>

  <p class="block22">“Geçmişte tekmeleyerek kapı açmışlığım var ama sancılı olabiliyor. Hem tamir ettirmek de masraflı oluyor.”</p>

  <p class="block22">Vivi kapının tokmağına uzanıp kapıyı açtı ve sırıttı. “Bu takımın beyni belli oldu.”</p>

  <p class="block22">“Aferin,” dedi Luke göz kırparak. Neşeleri karanlık odadan gelen ağlama sesleri ile yok oldu.</p>

  <p class="block22">Luke içeri süzüldü. “Johanna?”</p>

  <p class="block22">Cevap yoktu. Sadece daha sesli hıçkırıklar. Luke pencereye gitti ve perdeleri açtı. Sabah güneşi odayı doldururken, yatağa büzüşmüş bir vücudu da ortaya çıkardı. Bu Johanna’ydı.</p>

  <p class="block22">Luke üzerine doğru yürürken, Vivi elini kaldırdı. “Bayan Truax, biziz, Leydi Vivian ve Luke. Sizi eve götürmeye geldik.”</p>

  <p class="block22">“Kim olduğunuzu biliyorum,” boğuk bir ses çıkarabildi, “ama artık bir evim yok.”</p>

  <p class="block22">Vivi, Bayan Truax’ı ürkütmemek için dikkatlice yatağa geçti. “Eviniz ailenizin yanı. Siz de Forest soyunun bir parçasısınız.”</p>

  <p class="block22">Başını iki yana salladı, bir hıçkırık daha duyuldu.</p>

  <p class="block22">Vivi, rahatlatmak için. Bayan Truax’ın saçlarına dokundu. “Bunu daha sonra tartışırız. Siz iyi misiniz?”</p>

  <p class="block22">Yüzünü yastığa gömüp daha da coşkulu bir şekilde ağladı.</p>

  <p class="block22">“Johanna, o alçak sana ne yaptı?” Luke öne çıktı. “Yemin ederim bunu ödeyecek.”</p>

  <p class="block22">“Beni yalnız bırakın,” diye inledi.</p>

  <p class="block22">Vivi Luke’un dikkatini çekmeye çalıştı, gözleriyle kapıyı işaret etti. Luke’un dudakları inceldi.</p>

  <p class="block22">“Git,” dedi sessizce ve onları yalnız bırakmasını söyledi tekrar kapıyı göstererek. Luke’un kaşları daha da çatıldı ama odadan çıktı. Vivian Johanna’nm yanına oturdu ve küçük bir kızken Patrice’in ona yaptığı gibi saçlarını okşadı. Soru sormadı, yorum yapmadı. Geçmişte iyi niyetli yorumların ucu ona dokunuyordu. Konuşan kişinin niyeti ne olursa olsun, kelimeler can acıtabiliyordu. Gözyaşları azalana kadar Johanna’nm ağlamasına izin verdi.</p>

  <p class="block22">“Neden bana iyi davranıyorsun?” diye sordu burnunu çekerken.</p>

  <p class="block22">“Bilmiyorum.” Vivi usulca iç geçirdi. “Belki ben de hatalar yaptığım ve sonrasında ne kadar kötü hissettiğimi bildiğim için.”</p>

  <p class="block22">Johanna saçlarını gözlerinin önünden çekti ve kısık gözlerle baktı; alt dudağı isyankar şekilde dışarı fırlamıştı. Vivian’a bir çocuğu hatırlatıyordu. “Hiç bile bile bir insanın canını yakmaya çalıştın mı?”</p>

  <p class="block22">Vivian başını iki yana salladı, güçlükle yutkundu. “Bu... muydu amacın? Benim canımı yakmak mı?”</p>

  <p class="block22">“Hayır.” Gözyaşları yanaklarından akmaya başladı. “Böyle değil. Seni sevdiğini söyledi.”</p>

  <p class="block22">Vivi, Collier’den bahsettiğini anladı. “O pisliğin gerçek olmayan bir sürü şey söylediğine eminim.”</p>

  <p class="block22">“Seninle evlenmek istediğini, sensiz yaşayamayacağını söyledi. Ben de Luke için aynı şeyleri hissediyorum.”</p>

  <p class="block22">Vivi’nin midesi bulandı, ağzında acı bir tat hissetti. Kıskanmak ya da kızmak istemiyordu, özellikle de Luke’un kalbini kazanmışken. Ama Johanna’nın kaderini kendisi yaşıyor olabilirdi, bunu görmezden gelemiyordu. Johanna’nın entrikaları yüzünden yalnız bir hayata mahkum mahvolmuş bir kadın olabilirdi. Johanna eliyle burnunu ovdu ve dikkat* le Vivian’a baktı. “Özür dilerim. Böyle demek istememiştim...”</p>

  <p class="block22">Vivi sakin bir şekilde konuşmaya çalıştı. “Neden Collier’in kaçmasına yardım ettin?”</p>

  <p class="block22">Johanna yine saçlarının ardına gizlendi. “Bir anlaşma yaptık. Ona yardım edersem, beni yanında götürecekti ve evlenecektik. Benim için en iyi çözüm bu gibi görünüyordu. Majesteleri beni kapı dışarı etmeye hazırlanıyorken düşesle kalamazdım.”</p>

  <p class="block22">“Bunu bilemezsin.” Vivi de bilmiyordu ama Luke ona karşı sorumluluk hissetmese Johanna’yı aramaya gelir miydi?</p>

  <p class="block22">“Buraya geldiğimizde, Bay Collier ona bağlılığımı kanıtlamam gerektiğini söyledi. Ne demek istediğini anlamadım ama sonra beni odaya getirdi. Sonra o...” Johanna hıçkırıklara boğuldu. Vivi adamı yine namlusunun ucunda görmek istiyordu.”</p>

  <p class="block22">Johanna’nın sırtını okşadı. “Tamam. Bundan bahsetmek zorunda değilsin.”</p>

  <p class="block22">“Başaramadığımı söyledi.” Johanna titreyerek nefes aldı. “Benim gibi hafifmeşrep bir kadınla asla evlenmeyeceğini söyledi ve gitti.”</p>

  <p class="block22">Namluyu iki yapalım. Vivi bu adamdan nefret ettiği kadar kimseden nefret etmemişti.</p>

  <p class="block22">“Yaptığının bedelini ödeyecek. Luke bunu halledecek.”</p>

  <p class="block22">“Hiçbir şeyi değiştimıeyecek. Hayatım sona erdi.”</p>

  <p class="block22">Kapı hafifçe çalındı ve açıldı. Luke başını uzattı. “İçeri sişKa Karşı Koyma girebilir miyim? Vikont Brookhaven’dan bir öneri getirdim. Teklifini düşüneceğinizi umuyor.”</p>

  <p class="block22">“Hayır.” Johanna mırıldandı. “Lütfen, bir daha kimsenin yüzüne bakabileceğimi sanmıyorum.”</p>

  <p class="block22">Vivi Johanna’nın ellerini tuttu ve çekti. “Ah, haydi ama Bayan Truax. Bu kadar zayıf bir kadın değilsiniz.”</p>

  <p class="block22">En sonunda kalkıp Vivi’nin yanma oturdu. Başını kaldırmıyor, yüzüne düşen saçlarının ardına saklanıyordu.</p>

  <p class="block22">Vivi Luke’a başını sallayıp devam etmesini söyledi.</p>

  <p class="block22">“Lord Brookhaven bu durumdan kendisini sorumlu hissediyor, yani bir dereceye kadar. Jonathan Collier’i Irvine Şatosu’na getirmemiş olsaydı, bunların hiçbiri yaşanmazdı.”</p>

  <p class="block22">“Tüm suç benim,” dedi Johanna. “Lütfen Lord Brookhaven’a onu sorumlu tutmadığımı söyleyin. Ona karşı kötü bir his beslemiyorum.”</p>

  <p class="block22">Kapı biraz daha açıldı ve Lord Brookhaven eşikte belirdi. “Bunu duyduğum için rahatladım Bayan Truax,” dedi gülümseyerek. “Benden nefret etseydiniz, hayat bizim için bir parça daha zor olurdu.”</p>

  <p class="block22">Johanna gözlerini kırpıştırarak baktı. “Nasıl yani, lordum?”</p>

  <p class="block22">Odaya girdi ve kapıyı kapattı. “Bence birbirimize yardım edebiliriz Bayan Truax. Görünen o ki sizin bir eve ihtiyacınız var ve benim de evimi çekip çevirecek bir eşe.”</p>

  <p class="block22">Johanna tedbirli bir şekilde baktı, sanki adamın onlara bir oyun oynadığını düşünüyordu.</p>

  <p class="block22">“Şey... bu oldukça göz korkutucu bir taahhüt,” dedi Brookhaven ve sakalını kaşıdı. “İsteksizliğinizi anlayabiliyorum. Belki de çocuklarımla ilgili hikâyeler kulağınıza gelmiştir?”</p>

  <p class="block22">Johanna başını iki yana salladı.</p>

  <p class="block22">“Ah! Harika. Ben de korkmuştum...” Son açıklamasini yapmamış olmayı dilermiş gibi elini havada salladı. “Önemli değil. Şartları anlayana kadar bir şey söylemeyin. Karım beni altı çocukla bırakıp gitti. Hepsi vahşi beş oğlan ve sağır ve dilsiz olduğundan şüphelendiğim bir küçük kız. Daha küçük, hâlâ konuşma şansı var ama kesin değil. Dadı tutmakta zorluk yaşıyorum ve ne ilan vermeye ne de görüşme yapmaya vaktim var. İşlerim yüzünden genelde uzaktayım, bu yüzden çocuklarla tek başınıza ilgilenmek zorunda kalacağınız günler olacak.”</p>

  <p class="block22">“Yani çocuklarınızın dadısı olmamı istiyorsunuz?”</p>

  <p class="block22">“Hayır, hayır. O yolu denedim ama kadınlar bizi terk ettiler. Eş daha iyi bir bahis.”</p>

  <p class="block22">Johanna’nın ağzının etrafında gergin çizgiler belirdi. “Anlıyorum. Eş kolay kolay gidemez.”</p>

  <p class="block22">Lord Brookhaven sırıttı. “Kesinlikle. Siz akıllı bir kadınsınız Bayan Truax. Karşılığında ne alacağınızı merak ediyorsanız, başınızın üstünde bir çatının yanı sıra, bir vikontese yakışır gibi giyinip eğlenebilirsiniz. Para sıkıntısı yaşamayacaksınız.”</p>

  <p class="block22">Johanna’nın yüzündeki sert çizgiler yumuşamaya başladı. “Başka çocuk istiyor musunuz, lordum?”</p>

  <p class="block22">Omuzlarını silkti. “Pek sayılmaz ama Bay Collier’den hamile kalmanız gibi bir durum söz konusu olursa, onu da velayetime alırım.”</p>

  <p class="block22">Vivi ve Johanna nefeslerini tuttu.</p>

  <p class="block22">“İşte böyle Bayan Truax. Teklifimin şartları bunlar. Cevap vermeden önce düşünmek için zaman ister misiniz?” Johanna ağzı açık, lorda bakıyordu. Lord Brookhaven kravatını düzeltip Luke’a bir bakış fırlattı. Alnında ter damlaları belirmeye başlayınca, Vivi dirseği ile yanındaki Johanna’yı dürttü.</p>

  <p class="block22">“Evet,” dedi. “Yani zamana ihtiyacım yok. Kabul ediyorum.”</p>

  <p class="block22">Lord Brookhaven rahat bir nefes aldı. “Çok güzel. O zaman sizi yemek odasında bekliyorum. Gretna Green’e doğru yola çıkmadan önce güzel bir yemek yemeliyiz.”</p>

  <p class="block22">Vikont odadan ayrıldığında, Luke Johantıa’ya başını salladı ve Vivi’ye dönüp, “Brookhaven’ın hizmetçilerini çağırtacağım. Ahır bahçesinde olurum. İşin uzun sürer mi?” diye sordu.</p>

  <p class="block22">“Bayan Tmax’ın kendisine çeki düzen vermesine yardım etmek istiyorum. Sonra sana katılacağım.”</p>

  <p class="block22">“Güzel.”</p>

  <p class="block22">Luke onunla konuşmadan odadan çıktığında, Johanna’nın başı öne eğildi. “Benden nefret ediyor.”</p>

  <p class="block22">Vivi bacağına hafifçe vurdu. “Ona biraz zaman tanı.” Johanna Vivi’nin ellerini tuttu, “iyiliğini hak etmiyorum, leydim ama bugünden itibaren hürmetkâr kulunuz olduğumu bilin.”</p>

  <p class="block22">Vivian da karşılık olarak elini sıktı. “Su isteyelim, sonra da saçınızı yapalım.”</p>

  <p class="block22">Luke, handan çıkan Vivian’ın düşmek üzere olan pantolonuyla boğuşurken görünce gülmesine engel olamadı. Saçları şapkanın altına tıkılmış, masada geçirdiği uzun bir gecenin ardından üstü başı darmadağınık, pejmürde bir erkek gibi giyinmiş hâliyle bile nefes kesiciydi. Kendisine bu kadar iyi uyan bir eş bulduğuna inanamıyordu. Böyle şanslı bir adam olduğunun farkında değildi.</p>

  <p class="block22">Brookhaven bu kadar şanslı olmayabilirdi. Ama madem evini idare edecek biri için piyasaya çıkmıştı, kötü bir anlaşma yapmış sayılmazdı. Johanna evini idare edecek kapasiteye sahipti ve Luke Brookhaven’ı kendisinin de yönetileceğini söyleyerek uyarmıştı. Yine de, vikont koca bir adamdı.</p>

  <p class="block22">“Gidelim mi, Leydi Vivian?”</p>

  <p class="block22">Vivian burnunu buruşturarak baktı. “İnsanlar bizi aramaya başlamadan dönmeliyiz. Şu hâlimi nasıl açıklayacağımı bilemiyorum.”</p>

  <p class="block22">Luke parmaklarını birleştirdi ve ata binmesine yardım etti. Vivian eyere yerleşince, baldırını sıktı. “Bir düşes olmanın avantajı kimseye hesap vermek zorunda olmaman. Annemin vesayeti altında birkaç gün geçirince sana farklı şeyler anlatmaya çalışanları yönetmeye hazır olacaksın.”</p>

  <p class="block22">Vivian kıkırdadı. “Bazen çok dobra. Bu özelliğini seviyorum.”</p>

  <p class="block22">Thor’a bindi ve Irvine Şatosu’na doğru gitmesi için sinyal verdi.</p>

  <p class="block22">Dönüş yolculuğu, Lord Brookhaven’ın atı arkasına bağlıyken daha uzun sürecekti ama Luke umursamıyordu. Vivian ile birlikteydi.</p>

  <p class="block22">Toprak yolda yan yana ilerlerken Vivian sordu</p>

  <p class="block22">Kaç çocuk istiyorsun?</p>

  <p class="block22">“Altı değil!”</p>

  <p class="block22">“Ama annen de o kadar doğurmuş.”</p>

  <p class="block22">“Evet ama benim kardeşlerinin hepsi fena hâlde sinir bozucu. Kusursuzluğa ulaştıklarında bizimkilerin durması gerekiyordu.” Sırıttı. “Onların yanında bundan bahsetmemelisin.”</p>

  <p class="block22">Vivian güldü. “Sırrın güvende.”</p>

  <p class="block22">Vivian esprili bir şekilde konuşsa da Luke doğruyu söylediğini biliyordu. Ona her zaman sırlarını, kalbini açabilirdi. Her ne kadar Luke, VivianTn Brighthurst’teki tuhaflıklarını kardeşlerine anlatmaya can atsa da Vivian da ona açılıp, güvenebilirdi. Richard ve Drew hikâyeleri ile eğleneceklerdi ama o anılar Vivian ile paylaştıkları özel şeylerdi.</p>

  <p class="block22">“Seni pınarda ilk gördüğümde ne düşündüğümü biliyor musun?”</p>

  <p class="block22">Vivian’ın yanakları pembe pembe oldu. “Öğrenmeye korkuyorum.”</p>

  <p class="block22">“Senin bir hayal olduğunu sandım. Twinspur’dayken yatağımın yanında gördüğüm kadınlar gibi.”</p>

  <p class="block22">Kaşlannı kaldırdı. “Kim yatağına geliyordu?” “Bilmiyorum. Yüzlerini göremedim. Kadın olduklarından bile emin değilim. Sıcak bir ışık saçıyorlardı. Ve onlar yanımdayken her şeyin düzeleceğini hissediyordum. Sana baktığımda da aynı şeyi hissediyorum.”</p>

  <p class="block22">Vivian atını yaklaştırdı ve elini uzattı. Parmaklarını birbirlerine bağladılar. “Seni atının üzerinde gördüğümde Sör Launcelot’a benzetmiştim.”</p>

  <p class="block22">“Le Morte d’Ar t hur'dan mı? Vivian Worth, böyle kepaze bir öyküyü nereden biliyorsun?”</p>

  <p class="block22">Omuzlarını silkti. “Ağabeyim kitabı dışarda bırakmamalıydı. Meraklı yapımın sorumlusu ben değilim. Kendinizi hazırlamalısınız majesteleri. Korkarım ki sizi sık sık utandıracağım.”</p>

  <p class="block22">“Umarım,” dedi göz kırparak. Ama son otuz saniyedir utandıracak bir şey söylemedin ve yapmadın, sana inanmalı mıyım, emin değilim. Yolumuzun üzerinde bir göl var. Sabah yüzüşünde bana katılmak ister misin?”</p>

  <p class="block22">“Tanrım, eğer biri görürse, bu gerçek bir rezalet olur.” “Bence de olur, ama riske girmeden eğlenebilir miyiz, sevgili Vivian?”</p>

  <p class="block22">“Pekâlâ. Önden buyurun.”</p>

  <p class="block22">Luke atını önden sürerken Vivian öksürdü. Omuzlarının üzerinden baktığında, Vivian’ın hınzırca güldüğünü gördü. “Güzel manzara, majesteleri.”</p>

  <p class="block22">Luke güldü, yola döndü.</p>

  <p class="block22">“Luke?”</p>

  <p class="block22">“Efendim sevgilim?”</p>

  <p class="block22">“Seni seviyorum.”</p>

  <p class="block22">Kalbi iki kat büyüdü. Bu iki kelimenin böylesine etkili olacağını asla tahmin edemezdi ama onun için dünyalar demekti.</p>

  <p class="block22">“Ben de seni seviyorum, su perisi.”</p>

  <p class="block22">Vivi, düğün davetlilerini karşılamak için eşinin yanında beklerken ayakta duramıyordu. Luke’un kolunda olmasa gökyüzünde süzülecekmiş gibi hissediyordu.</p>

  <p class="block22">Luke, evlilik yeminlerini Rahip Ramsey’in huzurunda gerçekleştirmeyi ve tüm Dunstable’ı davet etmeyi önerdiğinde Vivian tereddütte kalmıştı. Kimsenin gelmeyeceğine ve hayatının en mutlu günü olması gereken günde küçük düşeceğine emindi.</p>

  <p class="block22">Dunstable’ın iyi halkı onu yanıltmıştı.</p>

  <p class="block22">O sabah herkes kilisede toplanmış, sonra da düğün kahvaltısı için Brighthurst Malikânesine gelmişlerdi. Belki, hoppa Leydi Vivian Worth’ü eş olarak alan adamın neye benzediğini görmek için meraklarından ya da yıllardır kasabalarında heyecanlı bir şey olmadığından gelmişlerdi.</p>

  <p class="block22">Sebebi her neyse, misafirler şen şakrak bir ruh hâli içindelerdi ve geçmişi unutmuş gibi gözüküyorlardı. Şüphesiz ki, Luke’un Bayan Honeywell’den her kapıyı çalıp ne korkunç bir hata yaptığını anlatmasını istemesinin de etkisi olabilirdi.</p>

  <p class="block22">Şimdi kutlamalar Bay ve Bayan HoneywelFin, kefaret olarak, Vivi ve Luke’un şerefine verdiği yemek ve dans ile devam ediyordu. Vivi’nin düşesliğe yükselmesi tavırları nasıl da değiştirmişti. Bayan Honeywell o gün eline geçen her fırsatta peşinde koşup, ona hizmet etmek için yalvarmıştı. Vivi kinci bir insan olsaydı isteklerini yerine getirmesi için kadını yerlerde sürüklerdi. Onun yerine dul Foxhaven Düşesi meseleyi halletmişti.</p>

  <p class="block22">Lord ve Leydi Eldridge karşılama sırasına ilerlerken Bayan Honeywell atıldı, “Lichefield Malikânesi’ne hoş geldiniz. Bay Honeywell ile evimizi dük ve düşesin ailesine ve arkadaşlarına açmaktan dolayı mutluluk duyuyoruz. Leydi Brighthurst ve yeni düşes yıllardır dostumuz.”</p>

  <p class="block22">Vivi bu palavra karşısında neredeyse kahkaha atacaktı ama kont ve kontese sempatikçe gülümseyerek tepkisini örttü. Bu son birkaç haftada bir iki numara öğrenmişti. Balayından dönüp sezonu geçirmek için Londra’ya yerleştiklerinde numaralarını kusursuz bir hâle getirebilirdi.</p>

  <p class="block22">Luke elini tuttu ve gülümsedi. “Eğleniyor musun?” diye fısıldadı kulağına.</p>

  <p class="block22">“Hayatım en güzel günü.”</p>

  <p class="block22">“Bu sadece başlangıç. Her gününü en güzel yapmak benim görevim.”</p>

  <p class="block22">“Tanrım, yoğun olacaksın, değil mi?”</p>

  <p class="block22">Luke parmaklan ile elini okşadı. Dokunuşu kendisini güvende ve arzulanmış hissediyordu.</p>

  <p class="block22">“Neyse ki seni hoşnut etmek benim için kolay.”</p>

  <p class="block22">Yeni gelen misafirle Vivian’ın neşesi ikiye katlandı.</p>

  <p class="block22">“Bak! Dottie Kennicot. Yani artık Bayan Quinn. Dunstable’da ne yapıyor acaba?”</p>

  <p class="block22">“Seni görmek için burada tabii ki. Rahip Ramsey’in eşi en sevdiğin arkadaşınla bir araya gelmenin güzel bir düğün hediyesi olacağını düşündü.”</p>

  <p class="block22">Kuzeninin mutluluğunu her hatırlayışında heyecanlanıyordu. Sadece rahiple huzurlu ve sevgi dolu bir beraberliği olduğu için değil aynı zamanda Patrice’in hamile olduğundan şüphelendiği için.</p>

  <p class="block22">Vivi Luke’a baktı. “Dottie’nin bu akşam buraya gelmesini sen mi ayarladın?”</p>

  <p class="block22">“Yanma git, konuş onunla. Uzun bir yoldan geldi,” dedi ve eski arkadaşının olduğu tarafa hafifçe itti.</p>

  <p class="block22">Verandada toplanan misafirlerin arasından geçti ve Dottie ile göz göze gelince durdu. Hiç hareket etmeden bir müddet birbirlerine baktılar. En sonunda Dottie başını eğdi ve reverans yaptı. “Majesteleri.”</p>

  <p class="block22">Vivi koşup ellerini tuttu. “Şeker pekmezi aşkına! Böyleşi saçmalıklar için uzun zamandır arkadaşız.”</p>

  <p class="block22">Dottie’nin gözleri yaşla doldu ama bir yandan da gülüyordu. “Sevgili Vivi, seni çok özledim. Sana sırtımı çevirdiğim için beni affedebilecek misin?”</p>

  <p class="block22">Sıkıntısını paylaşacağı hiçbir arkadaşının olmadığı o günleri hatırladığında yaşadığı reddedilişin can acıtan keskin ucunu artık hissetmiyordu.</p>

  <p class="block22">“Başka bir seçeneğin yoktu, Dottie. Seni hiç suçlamadım. Hem, şimdi buradasın. Gel de eşimle tanış.” Vivi koluna girdi ve gizlice konuşmak için yaklaştı. “Sör Launcelot’un kepaze olduğunu düşünüyor.”</p>

  <p class="block22">Dottie kıkırdadı, tıpkı Vivi’nin ona gizlice kitabı okuduğu eski günlerdeki genç kız gibiydi sesi.</p>

  <p class="block22">Gecenin sonuna doğru, Vivi yıllardır olmadığı kadar hafif hissetti kendini. Muhteşem bir eşle evlenmiş, ailesini gururlandırmış, özlediği arkadaşı ile yeniden kavuşmuştu.</p>

  <p class="block22">Luke yanma gelmesi için işaret etti, yanına giderek elini elinin üzerine koydu ve misafirlerden uzağa, taş merdivenlerden inerek geceye doğru kaçırmasına izin vermişti.</p>

  <p class="block22">Luke ile birbirlerini keşfettikleri o değerli anlara şahitlik etmiş aynı yıldızlı gökyüzü şimdi de aşklarının kutsallaştırılmasına şahitlik ediyordu.</p>

  <p class="block22">“Bugün için teşekkür ederim,” dedi. “Hoş karşılanmak bir yana buraya geleceğimi bile düşünmüyordum.” etrafına doladı.</p>

  <p class="block22">“Evet, onunla tanıştın. Üzgün, kahverengi gözleri var ve mö diyor.”</p>

  <p class="block22">“İnek mi? Tanrı aşkına, neden akimda inek vardı?” “Çünkü doğum yapıyordu. Neden aklımda olmasın?” Luke başını iki yana salladı ve güldü, “Çok aptalım, lütfen devam et.”</p>

  <p class="block22">“Tüm gün ve gece ilk buzağısını doğurmaya çalıştı. Onu öyle bırakamazdım. Zavallıcık çok korkuyordu.”</p>

  <p class="block22">“Sadece sen bir hayvanın duygusal durumu ile ilgilenirsin.” Luke sıkıca sarıldı ve burnunun ucundan öptü. “Bir de sana neden delice âşık olduğum merak ediyorsun.”</p>

  <p class="block22">Dudakları dudaklarını örttüğünde huzur doluydu. Taptığı adamla geleceğin tadını çıkarırken geçmişi Dunstable’de kalacaktı. Heyecan verici bir gelecek onu bekliyordu.</p>

  <p class="block24" id="calibre_pb_15">&nbsp;</p>
</body>
</html>
