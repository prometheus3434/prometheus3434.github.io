<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Aşka Karşı Koyma</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block19">&nbsp;</p>

  <p class="block19">&nbsp;</p>

  <p class="block19">&nbsp;</p>

  <h1 class="block20">Dört</h1>

  <p class="block19">&nbsp;</p>

  <p class="block19">&nbsp;</p>

  <p class="block22">“Leydi Vivian, uyanın.”</p>

  <p class="block22">Sıcak bir el Vivi’yi omzundan tuttu ve salladı. Gözlerini açtı, kırpıştırdı. Etrafındakiler yavaşça belirginleşmeye başladı.</p>

  <p class="block22">Çiçekli cibinlik. Kapitone yatak örtüsü. Pencere önü koltuğu. Nerede olduğunu anladı. Arkasına dönerek üzerine eğilmiş Winnie’nin somurtan yüzüne baktı. “Kalkma vakti, leydim.”</p>

  <p class="block22">“Ama dışarısı karanlık.” Vivi’nin sesi kırk yıldır pipo içen yaşlı bir adam gibi boğuktu. Winnie doğruldu ve tırnağını kemirirken, “İnekler ne zaman sağılıyor sanıyorsunuz, leydim?” dedi.</p>

  <p class="block22">Bu Allah’ın cezası saatte değil. “Bu saatte uyanmayı onlar da benim kadar istemez.” Diğer tarafına döndü, örtüsünü kafasına kadar çekti. “Bırakalım da zavallı yaratıklar uyusun.”</p>

  <p class="block22">“Peki ya Lord Ellis uyanır ve dışarı çıkarsa...”</p>

  <p class="block22">Winnie bir kez daha Vivi’yi sarstı. “Ya kuzeninize giderse?”</p>

  <p class="block22">Homurdanarak sırtüstü döndü. Sinir bozucu adam! “Kalkıyorum.”</p>

  <p class="block22">“Acele etseniz iyi olur leydim. Sütçü kız çoktan mandıraya gitmiştir.”</p>

  <p class="block22">Winnie yatağın üzerine bir hizmetçi elbisesi fırlattı, Vivi’nin ellerinden tutup oturmasına yardım etti.</p>

  <p class="block22">Vivi gözlerini ovuşturdu ve esnedi. Bu oyun zaman kaybından başka bir şey değildi. “Bence beni çoktan tanıdı.” Bu düşünce yüzünden gece geç saatlere kadar uyuyamamıştı.</p>

  <p class="block22">Hizmetçisi servis tepsisini getirip sıcak çikolata ile dolu fincanı uzattı. “O zaman neden yemekte bir şey söylemedi?”</p>

  <p class="block22">Omuzlarını silkti, fincanı almadan önce yatağından çıktı. “Belki de düke rapor vermeden önce emin olmak istiyordur.” Bir yudum aldı, acıyan boğazından aşağı süzülen sıcaklığı karşıladı. “Düşünüyorum da belki de manastırda yaşamak hayal ettiğim kadar korkunç değildir. Rahibelerden başka konuşacak kimse olmaması, gri bir gardırop, heyecan verici değil tabii. Ama kaderimi kabul etme noktasındayım.”</p>

  <p class="block22">“Ne zamandan beri?” Winnie’nin tonu alaycıydı.</p>

  <p class="block22">“Saat sabahın ikisini gösterdiğinden beri, Bayan Küstah.”</p>

  <p class="block22">“Yersiz konuştuğum için beni affedin leydim.” Dudaklarındaki küçük gülümseme ile hiç de pişman olmuşa benzemiyordu. “Kollarınızı kaldırabilir misiniz, rica etsem?”</p>

  <p class="block22">Vivi, fincanını masanın üzerine koyup geceliğini çıkarmaya çalışan hizmetçisinin isteğini yerine getirdi. “Belki de Lord Ellis’i sırrımızı saklamaya ikna edebilirim. Dükün beni neden reddettiğini Patrice öğrenirse kahrolurum.”</p>

  <p class="block22">“Sizin savaşmadan teslim olacağınızı hiç düşünmezdim,” dedi Winnie, Vivi hâlâ geceliğinin altında gömülüyken. “Belki de Lord Ellis’in tek kızacağı şey onu yanlış yönlendirip fırtınanın ortasına göndermeniz olacaktır.”</p>

  <p class="block22">Vivi’nin kalbi bir parça yükseldi. Eğer hizmetçisi hak lıysa Lord Ellis fikrini söyleyebilir ve ırmaktaki karşılaşmalarını unutabilirdi. Kendisini manastırda yaşamaya mahkum etmeden sevdiği adamla evlenmek için Patrice’i rahat bırakabilirdi. Bu düşünce, hizmetçi elbisesini giymek ve inek sağma hakkında her şeyi biliyormuş gibi davranmak için yeterince teşvik ediciydi.</p>

  <p class="block22">Ellerini sert pazen elbisenin üzerinde gezdirdi, hafifçe bağlanmış saçını örten beyaz şapkasını düzeltti ve aynanın karşısından ayrıldı. “Kontu kandırmam için bana şans dile.”</p>

  <p class="block22">“Ah, leydim. Gerçek olmasını dilediğim başka bir şey olabilir mi?”</p>

  <p class="block22">Omzunun üzerinden alaycı bir gülücük savurdu, “içimi rahatlattığın söylenemez, sevgili Winnie.”</p>

  <p class="block22">“Özür dilerim leydim.”</p>

  <p class="block22">Vivi kapıyı araladı, koridorda kimse olmadığına emin olduktan sonra hizmetçilerin kullandığı merdivene yöneldi. Zemin kata doğru ilerlerken merdivenin sonundaki lambanın ışığında uzun gölgesi duvara düşüyordu. Kancanın ucunda sallanan boş bir feneri alıp arka kapıyı açmadan önce yaktı.</p>

  <p class="block22">Dışarıda onu, esintide asılı, taze kesilmiş ot kokusu ile sonbaharın habercisi serin sabah karşıladı. Sonbaharı hem seviyor hem de hemen ardından soğuk havanın geleceğini bilerek sonbahardan nefret ediyordu. Ama diğer yandan kış mevsiminde hep yeni bir başlangıç vardı. Vivi bu fikri akimda tutmaya çalıştı. Hâlâ bu kargaşadan kurtulma şansı vardı.</p>

  <p class="block22">En kötü durumda, Vivi diz çöküp merhamet dilerdi.</p>

  <p class="block22">Luke uyandığında odası karanlıktı. Birinin koridordan geçerken çıkardığı tanıdık olmayan gıcırtı ona nerede oldıığunu hatırlattı. Brighthurst. Müstakbel nişanlısının evi. Aniden geçen mahmurluğu ile örtüyü üzerinden atıp yatağın kenarına oturdu.</p>

  <p class="block22">Leydi Vivian işini kolaylaştırmıyordu. Ağabeyinin kusursuz leydi tanımına uygun yaşadığından da değil. O gerçekleşmek üzere bekleyen bir skandaldi. Pek çok centilmen nişanlısını gölde yarı çıplak yakalasa nişanı bozardı. Oysa Luke o centilmenlerden değildi.</p>

  <p class="block22">Leydi Vivian’ı, Ortodoksluğa uygun düşmeyen meşgaleleri yüzünden mahvetmenin anlamı yoktu. Luke da bildiklerini ona karşı kullanmayı aklından geçirmezdi. Vivian, ağabeyine başvurmalıydı. Başkaları öğrenmeden ağabeyi anlaşmalarını bozarsa sorun olmazdı.</p>

  <p class="block22">Ama ilk önce Vivian’ın iş birliğini kazanmalıydı. Bunun için de kendisine henüz bahşedilmeyen huzura kabul edilmeye ihtiyacı vardı.</p>

  <p class="block22">Yataktan çıkarken kendi kendine homurdandı. Şömine rafından kibrit kutusunu aldı. Leydi Vivian’ın kuzeninin iyileşmesini ne kadar sürecekti, kestirmek güçtü. Kaptan Pendry ile işi ise bekleyemezdi. Luke’un işle ilgilenen adamı geminin gümrük bildirgesini ve erzak için gerekli giderlerin hesabını iletmişti. Ödeme yetkisi vermeden önce belgeleri incelemesi gerekiyordu ama arkadaşından yardım istemeyi umuyordu. Kaptan Daniel Hillary yılların tecrübesi ile bu işi uykusunda bile halledebilirdi ama hafta sonunda Brighton’a gidiyordu. Luke’un kaptanı Londra’dan ayrılmadan yakalama umudu gittikçe azalıyordu. İşi tek başına halletmek zorunda kalacaktı.</p>

  <p class="block22">Mum yaktı, üzerini giyindi ve ceketinin cebinden belgeleri çıkardı. Ufak masaya oturup okumaya başladı ama daha sayfanın yarısına gelmeden çenesi gerilmeye başladı. Ensesini ovuşturdu. Kaslarının da gerildiğini fark etti. Allah’ın belası yeni bir baş ağrısı. İkinci sayfaya geçtiğinde görüşü bulanıklaştı. Küçük gelen bir şapkanın sıkması gibi başı eziliyordu. Gözlerini kırptı, gördüklerini netleştirmeye çalıştı ama sayfanın üzerindeki mürekkep puslu bir karışıklık şeklinde kalmaya devam etti.</p>

  <p class="block22">Kahretsin. Kâğıtları kenara fırlatıp ayağa kalktı. Hareket kafatasının içinde sersemletici bir gürültü yarattı. Sesli bir şekilde lanet okudu. Luke isteğine karşılık verene kadar Kaptan Pendry yerinden kımıldamayacaktı. Neden bu baş ağrılarına yakalanmadan en basit işi bile yapamıyordu?</p>

  <p class="block22">Pencereye gidip bıkkın bir hâlde perdeyi açtı. Şafak gökyüzünü boyamaya başlamıştı. Son zamanlarda çok fazla gün doğumuna tanık olmuştu. Babasının ölümünden önce de erken kalkardı ama bu son bir yılda uyanık olduğu saatler uyuyarak geçirdiği saatlerden oldukça fazlaydı.</p>

  <p class="block22">Babasını gururlandırma şansını kaybetmişti ve keşkeler onu geri getirmeyecekti. Babası ölmeden önce Luke ortalığı birbirine katmakla meşguldü. Maceraya ihtiyacı vardı. Hayatını, ince bir çizginin üzerinde yaşama heyecanıyla yanıp tutuşuyordu. Hesap defterleri ile çalışmak sıkıcıydı. Babasından ve görevlerinden eline geçirdiği her fırsatta kaçıyordu.</p>

  <p class="block22">Luke’un kazasından sonra babasından başka bir sebepten ötürü kaçmaya başladı. Utanç. Baş ağrıları ile kıvranmadan bir şey okuyamadığını öğrenseydi ne olurdu? Malı mülkü nasıl önemseyebilirdi? Ailesinin iflasına neden olacaktı.</p>

  <p class="block22">Bazı zamanlar babasının ölümüne karşı duyduğu öfke içinden taşıyor, kelimeleri akimdan dışan itiyordu. Nasıl ölebilirdi? Onu nasıl yalnız bırakabilirdi?</p>

  <p class="block22">Bu sabahki olağan kendinden nefret ediş, yerini Leydi Vivian muammasına bıraktı.</p>

  <p class="block22">“Neden o?”</p>

  <p class="block22">Tabii ki babası, leydinin gerçek tabiatının farkında değildi. Luke kabul etmeye yanaşmasa da Vivian’ın neşesinin babası tarafından onaylanmasına imkân yoktu.</p>

  <p class="block22">Penceresinin altından birinin geçtiğini görünce derin düşüncelerinden sıyrıldı. Bu, elindeki fenerin ışığı ile sırtına düşen bal rengi buklelerin aydınlandığı bir kadındı.</p>

  <p class="block22">Kalp atışları hızlandı. “Leydi Vivian?”</p>

  <p class="block22">Yine tek başına.</p>

  <p class="block22">Gördüğüne inanamayarak başını iki yana salladı. Haspa şimdi neyin peşindeydi acaba? Ceketini aldı ve odasından ayrıldı.</p>

  <p class="block22">Arka merdivenlere ulaşmak için koridoru geçti. Mandıraya giden kestirme bir yol bulmayı umuyordu. Dışarıya adım attığında kendine hâkim olmaya çalıştı. Kasları gergin, midesi beklentiyle çalkalanıyordu. Leydi Vivian ile üçüncü raunda hazırlanıyordu.</p>

  <p class="block22">Dananın sesi ile Leydi Vivian’ın kahkahası birbirine karışıp, mandıranın açık kapısından dışarı süzülüyordu. Leydi, neşesini candan bir coşku ile ifade ediyordu. Dumanlı ses, Luke’u içeri çekiyordu. Onu bir kere daha görme hevesiyle adımlarını hızlandırdı.</p>

  <p class="block22">Kapıdan girer girmez Luke’u tatlı saman ve miskli hayvan kokusu karşıladı. Leydiyi hemen gördü ama arkası ona dönük, benekli bir dananın kulaklarını kaşımakla meşguldü. Bebek eline hafifçe sürtündüğünde leydiden kalp durduran bir kıkırtı daha duyuldu.</p>

  <p class="block22">“Sabret ufaklık. Annen şimdi gelecek.”</p>

  <p class="block22">Ayak parmaklarının üzerinde yükseldi ve bölmenin en üstteki tırabzanından eğilerek yetişkin ineğe baktı. İnek, Luke’un olduğu yöne doğru sıkkın bir bakış attı ama Leydi Vivian hâlâ varlığından habersiz gibi görünüyordu.</p>

  <p class="block22">Luke öksürdü.</p>

  <p class="block22">Vivian nefesini tutup dönüverdi. Kovaya akan sütün ritmik şıpırtısı kesildi.</p>

  <p class="block22">Luke doğal davranmaya çalışıyordu ama sırıtmasına engel olamıyordu. Leydi hizmetçi hâliyle de dünkü ıslak hâliyle olduğu kadar çekiciydi.</p>

  <p class="block22">Yere kadar eğilip selamladı. “Dünkü fırtınadan sağ salim çıktığınızı gördüğüm için çok rahatladım, Sör.”</p>

  <p class="block22">“Hayat sürprizlerle dolu, değil mi?” Tabii ki Leydi Vivian, inadıyla en büyük sürprizdi. Oyununa devam etmesi büyüleyiciydi.</p>

  <p class="block22">Luke baktığını belli etmemeye çalışarak yaklaştı.</p>

  <p class="block22">Leydi Vivian’ın yanakları kızardı. Yarım çizmeleri samanın içine gömülmüştü. Luke, iki adım kalana ve yüzünü yakından görme ödülünü kazanana kadar ilerlemeye devam etti.</p>

  <p class="block22">“Süt sağma zamanı.” Bakışlarından, ondan, kaçarak bölmeye girdi. “Dün çok net olmayan bir tarif verdiğim için özür dilerim ama Brighthurst’ü bulmuşsunuz işte.”</p>

  <p class="block22">Net olmayan bir tarif mi? Haylaz kız onu bile bile yanlış yola yönlendirmişti.</p>

  <p class="block22">“Özrünüz kabul edildi.”</p>

  <p class="block22">Vivian omzunun üzerinden baktı. Mavi gözleri yumuşadı. “Teşekkür ederim. Cömert bir gönlünüz var, Lord Ellis.”</p>

  <p class="block22">Luke duraksadı. Lord Ellis? Onun Ellis olduğunu mu sanıyordu?</p>

  <p class="block22">Haber yolladığı hâlde bu nasıl olabilirdi? Hizmetçi kız büyük bir olasılıkla gerçek sütçü Leydi Vivian Tn oturması için tabureden kalktı. “Teşekkürler, Kimberly. Gerisini ben hallederim.” Sütçü kız başını salladı ve ahırdan çıkarak ikisini baş başa bıraktı. Luke kollarını kavuşturup kendisine dikkatle bakarken Leydi Vivian gergin bir şekilde gülümsedi. “Size iyi yolculuklar diliyorum. İyi günler lordum.”</p>

  <p class="block22">Onu kandırdığını sanıyordu, değil mi? Yanlış hüküm veriyordu. Luke, strateji oyunlarına meraklıydı ve Vivian ile uğraşma arzusuna karşı koyamıyordu. Gerçi ne kuralları biliyordu ne de kazananın ödülünün ne olacağını.</p>

  <p class="block22">“Acelem yok. Dün gece Leydi Vivian’a da söylediğim gibi, Leydi Brighthurst iyileşene kadar kalma niyetindeyim.”</p>

  <p class="block22">Vivian irkildi. Zar zor fark ediliyordu ama Luke ahıra girdiğinden beri gözlerini Vivian’dan ayıramamıştı ve bunu başarabilmek imkânsıza yakındı.</p>

  <p class="block22">“İşinize devam edin. Engel olmak istemem.”</p>

  <p class="block22">Luke yanma çöktü. “İnek nasıl sağılır hep merak etmişimdir.”</p>

  <p class="block22">“Ee...”</p>

  <p class="block22">Pembeye yakın bir ton yavaşça Vivian’ın boynundan yukarı tırmanıp yanaklarına yerleşti. Luke kim olduğunu bildiğini söylemeden önce böyle dalga geçmemeliydi ama onu kandırmak için bu kadar ileri gitmesinden etkilenmişti. Büyük bir hevesle bir sonraki adımını bekliyordu.</p>

  <p class="block22">“Sizi izlememde sakınca yok, değil mi?” diye sordu.</p>

  <p class="block22">Biraz tereddüt etti ama sonra başını iki yana salladı. Ensesinde toplanan bukleleri hafifçe sallandı. Saçlarını topladığı bağı açıp parmaklarını güzel saçlarının arasında gezdirmemek için kendini zor tutuyordu, elini yumruk yapıp arkasına sakladı. Konumunun hak ettiği saygıyı göstermeliydi.</p>

  <p class="block22">“Devam edin. Varlığım sizi utandırmasın.”</p>

  <p class="block22">Vivian gözlerini kapattı. Kara kirpikleri gül rengi tenine değiyordu. Belki de gözlerini tekrar açtığında yok olmasını umuyordu.</p>

  <p class="block22">O kadar şanslı değildi.</p>

  <p class="block22">Gözünün ucuyla baktı. Sonra dikkatini ineğe çevirdi. “İşte, işte, rahat ol Maggie.” Hayvanın yanını okşayarak elini ineğin altına soktu, dudakları kıpırdıyordu. Parmaklarının ucuyla hayvanın memesine dokununca ciyaklayarak elini geri çekti.</p>

  <p class="block22">Luke öksürme taklidi yaparak eğlendiğini gizlemeye çalışıyordu. “Memeleri soğuk muymuş?”</p>

  <p class="block22">Leydi Vivian, küçümsemesini kaldırdığı burnu ile ifade ederek, somurttu. “Et gibiler, lordum. Ama sizin gibi birinin böylesi bir bilgiye sırdaş olacağını düşünmezdim.”</p>

  <p class="block22">“Büyüleyici. Et gibiler dediniz, değil mi? Lütfen devam edin. Tabii, hâlâ süt sağma konusunda fikrinizi değiştirmediyseniz.”</p>

  <p class="block22">Ağzı nemrut bir çizgiye dönüştü. “Fikrimi değiştirmedim.”</p>

  <p class="block22">Luke, Vivian’ın kararlılığına hayran kaldı.</p>

  <p class="block22">Derin bir nefes alarak kolunu uzattı ve ineğin memelerinden birini yakaladı. İnekten boğuk bir möleme duyuldu ve Leydi Vivian’ın ayağının yakınında tepinmeye başladı. Leydi bağırarak geriye sıçradı ve süt kovasım devirdi. “Lanet olsun!”</p>

  <p class="block22">Luke güldü ve Vivian’ın omzuna dokunmak için uzandı. Vivian’ın vücudu, Luke’un dokunuşuyla daha da gerildi. “Lordum! Tanrı aşkına ne yapıyorsunuz?”</p>

  <p class="block22">Luke elini indirdi. “Affedin, niyetim bu değildi-” Hızla atan kalbini tekrardan kontrol edebilmek için nerin bir nefes aldı. “Leydi Vivian, şimdi bütün bu oyunlara bir son verelim, olur mu? Ben ne kadar hizmetçiysem siz de o kadar hizmetçisiniz ve bahse girerim hayatınızda hiç inek sağmadınız.”</p>

  <p class="block22">Erimiş gümüşü hatırlatan açık mavi gözler, ona döndü. Biraz önce gördüğü küstah parıltı yeniden yandı. “Akşam yemeğinde de biliyordunuz.”</p>

  <p class="block22">“Evet, korkarım biliyordum.” Omuzları öne eğilince, elini tuttu. Rahatsızlığını giderme ihtiyacı içinden dolup taşıyor, kafasını karıştırıyordu. Bu ihtiyaç o kadar güçlüydü ki görmezden gelemiyordu. “Sizinle tanışmak bir onur, leydim.”</p>

  <p class="block22">Elini dudaklarına getirerek parmaklarına iffetli bir öpücük kondurdu. Dudaklarına değen teni yumuşak ve ılıktı. Elini bırakırken tereddütlüydü. Bu bir tanışmada daha önce deney imlemediği bir samimiyetti. Bir leydinin çıplak tenini hissetmek. Görgü kurallarının sınırlarını zorlayarak bileğini açığa çıkarmak için nazikçe kolunu döndürdü ve hassas noktasına dudaklarını değdirdi.</p>

  <p class="block22">Leydi Vivian titredi, gözleri kocaman olmuştu. “Lord Ellis, bırakın beni. Lütfen,” dedi ve kolunu çekti. Luke midesine yumruk yemiş gibiydi. Ne yapıyordu? Soğukkanlı bir şekilde gülümsemeyi denedi.</p>

  <p class="block22">“Bir yanlış anlaşılmayı düzeltmeme izin verin, Leydi Vivian. Ben Lord Ellis değilim. Üç gün önce Leydi Brighthurst’e bir mektup yollamıştım. Ben sizin müstakbel nişanlınızın!.”</p>

  <p class="block22">Kendisini neden bu şekilde takdim ettiğini bilmiyordu. Birghthurst’e geldiğinde babasının sözünü yerine getirmek gibi bir niyeti yoktu. Ona ait olmayan, mantıksız, başına buyruk hareketleri dışında hiçbir şey değişmemişti. Luke kendine gelerek Vivian’dan uzaklaştı.</p>

  <p class="block22">Leydi Vivian, yüz yüze gelmek için taburenin üzerinde döndü. Ağzından bir şey çıkmıyordu ama hissettikleri yüzünden okunabiliyordu.</p>

  <p class="block22">“Aklınızdan neler geçiyor, Leydi Vivian?”</p>

  <p class="block22">Luke’un, bu saçma nişanı bozmaktaki kararlılığını yavaş yavaş yok ederek, dudaklarını yaladı.</p>

  <p class="block22">“Tamamen dürüst olmamı ister misiniz, majesteleri?”</p>

  <p class="block22">Bu sefer gerçekten gülümsedi. Oyununu ifşa edişine ve uygunsuz hâllerine korktuğu kadar sinirlenmemiş olması rahatlatmıştı.</p>

  <p class="block22">“En ufak bir dürüstlük parçası bile takdir edilir, leydim.” Vivian gözlerini yere indirdi. “Doğru,” diye mırıldandı. “Ufak bir sansür gerekebilir.”</p>

  <p class="block22">Luke, tekrar Vivi’nin ellerini tuttu ve yüzüne bakmaya zorladı. “Düşündüm de şiddetle dürüst ol. Bir dakika önce ne düşünüyordun, söyle bana?”</p>

  <p class="block22">Ellerini kurtarmaya çalıştı ama Luke sıkıca tutmaya devam ediyordu. İçgüdüsel olarak mı, yoksa isteyerek mi, emin değildi ama Vivian parmaklarını parmaklarının etrafında kıvırdı ve aralarındaki bağı sağlamlaştırdı.</p>

  <p class="block22">Yutkunduğunu duydu. “Anlaşmamızı berbat ettiğim için ne kadar pişman olduğumu düşünüyordum. Bu kadar yakışıklı olacağınızı düşünmemiştim, majesteleri.”</p>

  <p class="block22">Luke, göğsünün etrafında dönen sıcaklıktan mest olarak kahkaha attı. Konu evlilik olunca saf değildi. Karşılıklı çekim, yıllar boyunca mutlu bir birliktelik sürdürmeye yetmezdi ve leydiden etkilendiği aşikârdı. Ama şehvetli dürtülerle sürüklenen güzelliğin tazeliği sönünce hayal kırıklığına uğrayan erkeklerin bitmeyen sefaletine tanık olmuştu. Bu centilmenler açgözlü metreslerinden ve gaddar karılarından şikâyet edip her gün White’ın Yeri’nde sabahlarlardı.</p>

  <p class="block22">Yine de, Leydi Vivian’ın itirafından keyif almıştı.</p>

  <p class="block22">“Babamın verdiği sözü lekelemek gibi bir niyetim yok, leydim.” Kaşlarını kaldırdığını fark etti. “Ama ağabeyinizle konuşup bu işten kurtulmamızı sağlarsanız, bana bir iyilik yapmış olursunuz.”</p>

  <p class="block24" id="calibre_pb_6">&nbsp;</p>
</body>
</html>
