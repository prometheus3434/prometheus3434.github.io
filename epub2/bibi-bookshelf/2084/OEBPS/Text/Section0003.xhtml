<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u6d7addd8-779e-4389-89cb-76d3b2fab588"><span style="font-weight:bold;">Önsöz</span></p>

  <p>James ve Carolyn Robertson bu baskı için doğaya ilişkin bir iki şey daha eklemek isteyip istemediğimi sorduklarında, önce kuşkuluydum. Bunun nedeni 1979’da <span style="font-style:italic;">Ağaç</span>’ta söylemiş olduklarımdan utanmam değildi. Doğa beni büyülemeye, sevindirmeye ve bana bir şeyler öğretmeye devam ediyor. Ayrıca, her ne kadar inançsız biriysem ve doğa sözcüğünü Emerson’ın kullandığı anlamda kullanmasam da, onun gibi ben de doğayla söyleşip ilişki kurmadan geçen günlerimin <span style="font-style:italic;">profane</span> olduğu duygusunu hâlâ taşımaktaydım. İsteksizliğimin asıl nedeni, bizi Taş Devri’ne zincirlerle bağlayan sayısız korku ve batıl inançtan kendisini kurtaramayan kendi türümün zalimliği ve aptallığı konusunda git gide artan umutsuzluk duygusuydu. Bu zalimlik ve aptallık, en açık biçimde insan dışındaki diğer türlere ve yaşam biçimlerine karşı körü körüne düşmanca tutumda görülmektedir. Romanlarımı yazdığım bu sıkışık ve aşırı kalabalık Britanya Adaları’nda, doğa ile aramızda makul bir ilişki, hatta birbirlerine karşı yarı terbiyeli bir ortaklık ilişkisi kurmadaki yeteneksizliğimiz trajik bir durumdur. Biz İngilizler daha çok diğer konulardaki genel hümanist yaklaşımımızla gururlanırız. Oysa, hâlâ daha liderlik yapabileceğimiz ve yapmamız gereken bu alanda dünya lideri <span style="font-style:italic;">değiliz.</span></p>

  <p>Günümüzde dünya kimi zaman kıyamet gününe öylesine yakın, öylesine felaketin eşiğinde görünüyor ki, gerçekten marazi biri için, dünya neredeyse dikkat çekecek ölçüde hastadır. Belirli türde bir şair, ince zekasını ve süslü zevkini, ölümün eşiğinde ve çökmekte olanı betimlemekteki ustalığını göstermek için bu fırsatın tadını çıkarabilir (ve bu tür şiirler hep çok satar). Ama bu, belki ben bir şair değil de bir romancı olduğum için, benim betimlemek isteyeceğim bir manzara değildir, iyimserlerin kuruntusu da, şu son iki bin yılda bu denli gelişme göstermemizin ne kadar muhteşem bir şey olduğunu düşünmeleridir. Korkarım benimkisi daha çok kötümserlerin sistemli karşılığını andırıyor: Bu denli az büyümüş olmamız ne kadar korkunç.</p>

  <p>Düşünceleri bana her zaman çok çekici gelmiş olan Montaigne’e dönüyorum. Montaigne, <span style="font-style:italic;">constructions arbitraires de Vesprit’</span>den çok tarihin<span style="font-style:italic;">petits faits’si</span> dediği şeye bağlıydı, yani aklın başdöndürücü zihinsel gökdelenleri karşısında gerçek tarihin küçük olgularına. Ben de öyleyim ve Montaigne’in insanlığa ilişkin en özlü deyişini hep aklımda tutmuşumdur: <span style="font-style:italic;">Vain, divers et ondoyant</span> - anlamsız, değişken ve deniz gibi, ebediyen dalgalanan. Kendimi hep orada, dalgayı andıran özelliğin, <span style="font-style:italic;">ondoyant'ın</span> içinde bilmişimdir. Bu gezegenin her yerindeki tüm doğa beni büyüler. Bir su değirmeni için ırmak, bir ampul için elektrik enerjisi neyse benim için de doğayla olan deneyimim, hiç kuşkusuz, yaşamımdaki en te<span style="text-indent: 1em;">mel güç kaynağıdır. Onsuz yaşamı tahayyül edemem.</span></p>

  <p>Son zamanlarda bu ülkede ABD kaynaklı mükemmel bir televizyon dizisi gösterilmişti. <span style="font-style:italic;">Vahşi Batı</span> adındaki bu dizide Stephen Ambrose’dan bir alıntı yapılmış, bu alıntı da beni çok etkilemişti. Dakota’daki Black Hills (Kara Tepeler) için yapılan 1869- 1876 Savaşı sırasında, biri beyaz biri yerli iki kahramandan söz ediyordu Ambrose: "Crazy Horse halinden memnundu. Değişmek istemiyordu. Sürmekte olduğu yaşamın mükemmel olduğunu düşünüyordu. Yalnızca yaşamım sürdürebilmeyi istiyordu. Custer hep yeni bir şey olmayı isteyen Amerikan tarzım benimsemişti. Hep gelecekte bir şeyler elde etmeye çalışıyordu - daha çok prestij, daha çok güç, daha çok tanınma. Crazy Horse daha iyi olmak istemiyordu; yalnızca var olmak istiyordu."</p>

  <p>Bu, her zaman Amerika’nın yolu üzerindeki çok tehlikeli kayalıklar olarak algıladığım şeye çok yakın. En güzel zaferlerinden birçoğuna Custer’ın tavrı yol açmıştır; yine de, her zaman arka planda, olanaksızı elde etmeye yönelik ümitsiz ve şiddetli özlemle birlikte gerçek ve fiili dünyada yaşamayı öğrenme zorunluluğunun sabırsızlığı yatmaktadır.</p>

  <p>Varolmak ve yeni bir şey haline gelmek arasındaki böyle bir ayrım uzun süredir aklımı meşgul ediyordu. Kuşkusuz bu ayrım yalnızca Amerika’yı değil, benim gibi kendilerini, bir bakıma İngiliz olduğu kadar da Amerikalı sayan herkesi etkiler. Bilim, Custer gibi davranır; yalnızca varolmanın sıkıcılığını fazlasıyla hakir görül' ve başka bir şey olmaya aşırı Faust<span style="text-indent: 1em;">vari bir istek duyar. Tüm zaferlerinde bilgelikten yoksunluk göze çarpar; varolma bilincinin önemini ya da bu bilincin insanlık durumunun temeldeki kararsız gerçekliğine dayalı olduğunu kavrayamaz. Her bir insandan yalnızca bir tane vardır; bu, cinsiyet, ırk, tür ve tüm diğer ayrımlardan bağımsız bir olgudur. Bu</span> <span style="text-indent: 1em; font-style: italic;">bireysellik</span> <span style="text-indent: 1em;">bizim hem sıkı gözetim altındaki hapishanemiz hem de göz ucuyla baktığımız cennetimizdir. Varolmamızın değil, yaşamamızın nedenidir.</span></p>

  <h5 style="text-align: right;"><span style="font-style:italic;font-variant:small-caps;">John Fowles, 1995</span></h5>

  <p id="uf0b3159b-85af-450d-a929-2948fdb523f5"><a id="bookmark4"></a></p>
</body>
</html>
