<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-23.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-23.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-24">Müşir Osman Paşa’nın Savaş Alanına Doğru...</p>

      <p class="paragicerden" xml:lang="en-US">Osmanlı Devleti’ndeki çeşitli ulusla, din, mezhep, eğilimlerindeki anlaşmazlıklarla İslâmlığın Batı uygarlığıyla kaynaşması kabil görünmediğinden, Avrupa kamuoyunun, nerede bir olay çıksa bunu hakkını yenmiş saydığı Hıristiyan tarafını tutmak istemesi, “Doğu sorununu” doğurmaktadır.</p>

      <p class="imza">Namık Kemal</p>

      <p class="bos"></p>

      <p class="paragbas">Plevne’ye yaklaşırken bu gezide edebiyatımızın ünlü Kemal’lerinden ikisinin adı sık sık kafamdan geçti, Yahya Kemal ve Namık Kemal... Her ikisi de buraları, buralardaki değişmeleri, acıları, umutları başkaldırıları çoğunluk kalemlerinin esin odağı yapmışlardı...</p>

      <p class="paragraf-1">1877 Türk-Rus savaşının en büyük askerlerinden biri de, bu nehrin bizde sık sık anılmasında ilk etkendir; Rus cephe hattını kesmek için Tuna boyunca ilerleyerek, Plevne’yi ele geçiren <span class="char-style-override-9">Müşir Osman Paşa. Teselya Serdar-ı Ekremi, Taşkent Fatihi! 1875 Bosna, Niş, Sırp ve Karadağ topraklarındaki başarılarıyla müşir olan Osman Paşa.</span> Tabyaları, kaleleri olmayan kentin savunması için, dünya savaş tarihinde ilk kez onun tarafından bulunup gerçekleştirilen siperleri kazdırdı. Plevne’yi bu siperlerle berkitip, orada zor geçilir sağlam bir savunma stratejisi oluşturdu. Çarın kardeşi <span class="char-style-override-9">Grandük Nikolai</span> komutasındaki Ruslar, Romen ordusunun yardımını da alarak, Plevne’yi üç çember halinde kuşattılar. <span class="char-style-override-9">Plevne Savaşı (19 Temmuz-10 Aralık 1877),</span> Paşa ve ordusunun destanlara geçecek büyük direnişiyle beş ay sürdü. Bu öylesine bir direnişti ki, sonucu yenilgi bile olsa birçok Rumeli türküsünde, kuşaklar boyu övgüyle yer aldı: <span class="char-style-override-9">Tuna Nehri akmam diyor</span> / <span class="char-style-override-9">Etrafımı yıkmam diyor</span> / <span class="char-style-override-9">Şanı büyük Osman Paşa</span> / <span class="char-style-override-9">Plevne’den çıkmam diyor.</span></p>

      <p class="paragraf-1">Plevne’de ayaz, fakat güneşli bir hava var. Soruyorum.</p>

      <p class="paragraf-1">“Kendin en yüksek tepesindedir panorama,” diye çıkış yolunu gösteriyorlar.</p>

      <p class="paragraf-1">Sözcüğün tam anlamı verilmiş bu yapıya...</p>

      <p class="paragraf-1">Dışarıdan yalın, yüksek, penceresiz müze yapının içine giriyorsunuz. Daha çok bir gözlem kulesini andıran kubbeye yükselerek dönen merdivenlerle çıkılıyor. Daire çapı 300 metreye yaklaşan yarım küre kesitinde yapılmış bir kubbe bu.</p>

      <p class="paragraf-1">Bu dairenin odak noktasında duruyorum.</p>

      <p class="paragraf-1">Çepeçevre saran bir savaş alanının ortasında buluyorum kendimi.</p>

      <p class="paragraf-1">Görünmeyen ışık kaynaklarından sağlanan, tam ve eksiksiz doğal karşılığı bulunmuş bu ikindi aydınlığı içindeyim. Çeşitli tekniklerle değişik malzemelerin kullanılarak yapıldığı bir eser bu; gerçek ölçülerde siperler, yaralı askerler, subaylar, top tüfek, cephanelikler... kısaca o savaşta kullanılmış her şey... Bu Plevne Savaşı... Görülmedikçe ulaşmış olduğu başarı çizgisi açıklanamayacak bir çalışma doluyor çevremi, Sovyet ressamları 20 yıla yakın bir emek vererek yaratmış bu olağanüstü yapıtı. Anıttaki en önemli çarpıcı yan, savaşın ölümcül, karanlık yüzünü yansıtmadaki tarafsızlığı. Sıradan bir insan bile çalışmanın bu özünü görür görmez savaşın olumsuzluğunu hemen kavrayabilir, öylesine ortada açık belirgin yaşananlar.</p>

      <p class="paragraf-1">II. Abdülhamit’in sonradan Gazi unvanını vereceği <span class="char-style-override-9">Osman Paşa</span>’nın yaralarının tedavisi saygıyla yapılıyor. Siperlere yığılmış böğründeki derin yarası kanayan bir Türk zabitine iki Rus asker yardım etmeye çalışıyor.</p>

      <p class="paragraf-1"><span class="char-style-override-9">Çar II. Aleksandr</span>’ın çok merak edip Osman Paşa’yı görmek için savaş alanına gelişi, Osman Paşayla karşılaşmasındaki dikkat ve saygı, bu anıtsal efsanede yan tutmadan anlatılıyor.</p>

      <p class="paragraf-1"><span class="char-style-override-9">Harkov</span>’da sonraları iki yıl tutuklu kalan Osman Paşa, kılıcına ve üniformasına dokunulmayarak orada bir konuk gibi ağırlanıyor. <span class="char-style-override-9">Ayastafanos Antlaşması</span> imzalanınca da İstanbul’a geliyor. Halk paşayı sevgi ve coşkuyla karşılıyor.</p>

      <p class="paragraf-1">Bu sanatçılar, insanlığa duydukları sarsılamayan bir güvenle olanları bire bir boyutlarında yeniden gerçekleştirirlerken, 1877’lerdeki kentin içindeki Türk eserlerini de olduğunca göstermişler.</p>

      <p class="paragraf-1">Benim sayabildiğim 10’u aşkın cami, bir-iki kervansarayı hatırlatan yapı vardı anıt-resimde. Oysa günümüzde Plevne’de bunlardan neredeyse hiçbir şey yok.</p>

      <p class="paragraf-1"><span class="char-style-override-9">Rus-Osmanlı</span> savaşından önce de var olan Ortodoks Kilisesi ise şimdi de ayakta.</p>
    </div>
  </div>
</body>
</html>
