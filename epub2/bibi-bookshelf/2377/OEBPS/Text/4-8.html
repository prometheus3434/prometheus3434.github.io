<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-8.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-9">İşte, Konsoloslar Kenti Manastır</p>

      <p class="paragicerden" xml:lang="en-US">... Türkler bu yoldan ordularının yürüyüşünü kolaylaştırmak için çok uğraştılar; Belgrad ve Filibe arasındaki hendekler ve bataklıklar üzerinde gayet geniş, sağlam köprüler yaptılar.</p>

      <p class="imza">Lady Montagu <span class="char-style-override-9">Türkiye Mektupları,</span> 1717</p>

      <p class="bos"></p>

      <p class="paragbas">Manastır ve Pirlepe’ye gitmek için Üsküp’ten erken yola çıkıyoruz.</p>

      <p class="paragraf-1">Nihat arabasıyla hem yol gösterici olacak, kimi zaman da Makedoncadan çeviri yapacak bize.</p>

      <p class="paragraf-1">Yol boyunca da onunla daha iyi tanışacağız.</p>

      <p class="paragraf-1">Bu iki üç günlük yöre gezmesinde Nihat, Nâzım Hikmet’i çok sevdiğini söylüyor. Şiirlerini ezbere biliyor. Saygıyla, dikkatle okuyor, güzel de okuyor. Arada şair için sorular yöneltiyor bana.</p>

      <p class="paragraf-1">“<span class="char-style-override-9">Bu dizesi böyle midir Füruzan Hanım?</span>”</p>

      <p class="paragraf-1">Onu kırmamaya özen göstererek ‘<span class="char-style-override-9">Anjina Pektoris</span>’ şiiri için bir iki bilgi veriyorum.</p>

      <p class="paragraf-1">“<span class="char-style-override-9">Müthiş bir şair,</span>” diyor, “<span class="char-style-override-9">hayranım ona.</span>”</p>

      <p class="paragraf-1">Sözler kaçınılmaz konuya milliyetçiliğe geliyor, Makedonya, Türkler, Arnavutlar, Sırplar, Hırvatlar... Nihat, Hitler’in son derece akıllı bir adam olduğunu söylüyor.</p>

      <p class="paragraf-1">— Halkı için doğru yapmıştır.</p>

      <p class="paragraf-1">— Niçin?</p>

      <p class="paragraf-1">— Çünkü onları toplayıp kalkındırmak istemiştir.</p>

      <p class="paragraf-1">Başta şaka diye alıyoruz Hitler yorumunu Nihat’ın.</p>

      <p class="paragraf-1">İki üç günlük beraberliğin sonucunda, ne yazık ki bunun adamakıllı ciddi bir değerlendirme olduğunu açıkça görüyoruz.</p>

      <p class="paragraf-1">Bu savaşa yol açan ırkçı etkilerin tepkileri karşı tarafta da aynı ölçüde mantıksız yabanıl ve sert.</p>

      <p class="paragraf-1">Pirlepe’de kar var.</p>

      <p class="paragraf-1">Hava temiz, kristal gibi duru, parlak.</p>

      <p class="paragraf-1">Pirlepe’nin 1858’de yapılmış Saat Kulesi’nin üstüne eklenmiş haça bakıyorum. Hangi sakat bir zihnin buluşu bu, bir Osmanlı Saat Kulesi’nin tepesine haç eklemek. Üstelik Makedon mimarlardan biri, Meclis’te böylesi birkaç tonluk haçın yüzyılların içinden ayakta kalarak geçen bu saat kulelerini hırpalayacağını söylüyor. Makedonya Meclisi’nde konu şiddetle tartışılıyor, haçların çıkartılması için karar alınıyor, fakat bu yönde bir işlem henüz yapılmamış.</p>

      <p class="paragraf-1">Nihat,</p>

      <p class="paragraf-1">— <span class="char-style-override-9">Gördünüz mü?</span> diyor, <span class="char-style-override-9">şimdi artık aşırı milletçilik zamanıdır. Hitler hem ırkını, hem milletini arıttı, çok da iyi etti.</span></p>

      <p class="paragraf-1">Pirlepe’nin yerleşim noktaları geniş. Ferahlık veriyor kişiye dolaşırken. Bir camii resim galerisi yapmışlar, geziyoruz. Galerinin bekçisi bize nezaketle Makedonca bilgiler veriyor.</p>

      <p class="paragraf-1">— <span class="char-style-override-9">İki yüzyıl önce Osmanlılardan iki kardeş yaptırmış bunu. Burada camilere tarihi olduğu için önem veririz, çünkü sanat eseridir bunlar efendim.</span></p>

      <p class="paragraf-1">Camiden çıkıp kentin alanına doğru yürüyoruz.</p>

      <p class="paragraf-1">Pirlepeliler sanırım bir yortu kutlamasındalar. Çocuklar yöresel kıyafetlerle büyüklerinin elinden tutmuş belli bir yöne doğru gidiyorlar. Bir ikisiyle fotoğraf çektiriyorum. Bir başka gruba yaklaştığımda, onları gezdiren yakınları, ‘<span class="char-style-override-9">neredensiniz,</span>’ diye soruyor. Türkiye’den yanıtı alınca, baştan çok şaşırıyor, sonra küçükleri toparlayıp hızlanıyor. Böylece birlikte yeni bir fotoğrafın çekilmesini engelliyor.</p>

      <p class="paragraf-1">Türklerden altı yüzyıllık nefret fikrini eksiltmeden taşıyan biri bu demek ki... İlk kez böyle bir tepkiyle karşılaşıyorum. Eh, insanoğludur deyip devam ediyoruz yola.</p>

      <p class="paragraf-1">Yol yükselerek bağlanıyor Manastır’a doğru...</p>

      <p class="paragraf-1">Yatağı dar, ama derin bir su Çina, Manastır kentinin girişini ikiye ayırıyor. Bu derin açıklığı iki yakasından demir köprücükler birleştiriyor. Yüzyılın başında yapılmış iki üç katlı Avrupa kesimi evlerin sıvaları eskilikten, bakımsızlıktan kabuk kabuk sıyrılmış. Panjurların yarı aralık bırakılmış kanatları sanki kış soğuğunu artıran bir sesle art arda çarpıyor birbirine.</p>

      <p class="paragraf-1">Yoksullaşan bir kent burası, hemen görülüyor. Ama öylesine etkili bir güzellikte ki, unutulmuş, değerli bir mücevher kutusu gibi tozlanmış, ama pırıltısı örtülmüş yalnızca. Manastır’ı bende artık unutulmaz yapacak olan da bu, biliyorum.</p>

      <p class="paragraf-1">Sırp ve Hırvat dilinde atı <span class="char-style-override-9">Bittola.</span></p>

      <p class="paragraf-1">Osmanlılar yüzlerce yıl önce <span class="char-style-override-9">Manastır</span> demişler ona.</p>

      <p class="paragraf-1">Yugoslavya’nın en güneyindeki kent.</p>

      <p class="paragraf-1">Osmanlı döneminde en parlak günlerini yaşıyor. Kozmopolit bir merkez. Dünya olaylarına açık böylece gözalıcı bir yer olma özelliğine kavuşuyor.</p>

      <p class="paragraf-1">Konsoloslar kenti Manastır’da bugün hava eksi 25’lerde...</p>

      <p class="paragraf-1">Ticaret, politika ve askerliğin yükseldiği yeni bir yüzyıl, yeni fikirlerle, tartışmalarla karşılanıyor. 1885’ler Osmanlı tebaa’sı <span class="char-style-override-9">Milton Manakis kardeşler Balkanlar’da ilk kez sinemayı deniyor.</span> Bu benim için yepyeni bir bilgi. Manakistler kim bilir bu çok renkli halklardan neleri kayda geçirdiler...</p>

      <p class="paragraf-1">1881’de Selanik’te doğan bir gençse, 1895’te 14 yaşında Manastır Askeri İdadisi’ne yazılıyordu. 1898’e değin arkadaşlarıyla <span class="char-style-override-9">Voltaire, Rousseau, Tevfik Fikret, Namık Kemal</span> vb. okuyor ve tartışıyordu bu delikanlı. Zayıflamakta olan İmparatorluğun özgürlükçü genç subaylarından biriydi ve Türkiye’nin geleceğinde çok önemli bir rol alacak, çağdaş bir önder olacaktı.</p>

      <p class="paragraf-1">Onun okuduğu İdadi’nin önünde duruyorum.</p>

      <p class="paragraf-1">Apak, çok güzel bir yapı burası. Binanın ön yüzüne çakılı pirinç levhaya hem Türkçe, hem Makedonca kazılan açıklamada,</p>

      <p class="paragraf-1">“<span class="char-style-override-9">Çağdaş Türkiye’nin kurucusu Mustafa Kemal Atatürk buradan mezun olmuştur</span>” yazıyor.</p>

      <p class="paragraf-1">Manastır’dan Osmanlı’nın çekilişine değin süren bu kozmopolit ve zengin hayata imparatorluğun katkıları önemliydi.</p>

      <p class="paragraf-1">Kent uzun süren bir gerilemeden sonra, Tito dönemi Yugoslavyası’nda tekrar eski günlerine benzemese de, epey önem kazanmış...</p>

      <p class="paragraf-1">“<span class="char-style-override-9">Kentin iyi sayılan bir lokantası hangisidir,</span>” diye soruyoruz.</p>

      <p class="paragraf-1">Anlattıkları yeri bulduğumuzda, aileleriyle pazar yemeği yiyenlerin arasına katılıyoruz. Her şey yalın, gösterişten uzak, gürültüsüz. Yemekler güzel, yoğurt da öyle... Temiz bir kasaba aşevi gibi burası. Demin burayı sorduklarımız Yörük Türkleriymiş. “<span class="char-style-override-9">Dağların Türkleri,</span>” diyor lokantacı.</p>

      <p class="paragraf-1">1980’lerde yapılan sayıma göre Manastır’ın nüfusu 1.5 milyon kadarmış. Bu nüfusun kaçta kaçı Türk, o pek açık değil. Kime sorsam,</p>

      <p class="paragraf-1">— Olduğumuzdan daha az gösteriyorlar bizi, diyor.</p>

      <p class="paragraf-1">— Öyle, ama diyorum, biz de yol boyunca hep Türkçe konuştuk. Türklerin olduğu bölgelere gittiğimiz için mi?</p>

      <p class="paragraf-1">Fakat Kosova’ya gidemiyorum. Sırplar çevreyi kuşatmış durumda.</p>

      <p class="paragraf-1">— Üsküp’e yarım saatlik uzaklıktaki Kosova’ya, hele Türk pasaportlu birinin girmesi çok zor, hatta olanaksız, diyorlar bana.</p>

      <p class="paragraf-1"><span class="char-style-override-9">Slobodan Miloseviç,</span> 28 Haziran 1989’da Türklerin Kosova Savaşı’nı kazanmasından 600 yıl sonra, büyük bir törenle savaşı kaybeden kralları Lazar’ın kemiklerini Belgrad’dan Kosova’ya getirtip Ravaniça Manastırı’na gömdürürken şöyle bir nutuk atıyor: “<span class="char-style-override-9">Sırplar yeni bir döneme adım attılar. Yeni mücadeleleri yılmadan göze almalılar.</span>”</p>

      <p class="paragraf-1">Bu adam kendini hem komünist, hem de Bolşevik olarak tanımlıyor. Marx’ın kulakları çınlasın!</p>

      <p class="paragraf-1">1968’deki Belgrad Üniversitesi olaylarının tanığı dostumun bana aktardığı gibi, Tito’nun Miloseviç’i işaret ederek, ‘<span class="char-style-override-9">Bu genci politikadan uzak tutun</span>’ önerisi, dikkate alınamamış olmalı.</p>
    </div>
  </div>
</body>
</html>
