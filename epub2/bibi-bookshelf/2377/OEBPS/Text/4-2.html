<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-2.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-3">Üsküp’ü Gezmek</p>

      <p class="paragorta" xml:lang="en-US">İçinde Arabesk Olanı Barındırmayan</p>

      <p class="paragorta" xml:lang="en-US">Bir Sanat ve Kültür Estetiği</p>

      <p class="bos"></p>

      <p class="paragicerden" xml:lang="en-US">Sinan, mühendislik ve yapı bilimindeki derin bilgisine ek olarak, engin sanat bilgisi sayesinde daima yepyeni yapı formülleri buluyor ve özgün eserler yaratıyordu. Yerine göre uyguladığı dört köşe, altı köşe ve sekiz köşe planlarla her yapısına bir başkalık veriyordu. Sinan’ın yapılarında rastlantıya bırakılmış hiçbir şey görülmediği gibi, mimari bünyeyi zayıflatan hiçbir aşırı süs görülmez.</p>

      <p class="imza">Prof. Suut Kemal Yetkin</p>

      <p class="bos"></p>

      <p class="paragbas">‘Yeni Yol’dan geç vakit ayrılıyoruz.</p>

      <p class="paragraf-1">Bizi uğurlarlarken bu değişik ortamda biraz yabancı kaldığımı duyumsuyorum.</p>

      <p class="paragraf-1">Üsküp’ü tanıtma konusunda yardımcı olmak isteyen Nihat adındaki genç adam, içtenlikli davranıyor. “Yarın tatil olduğuna göre,” diyor; “rahat, rahat size Üsküp’ü gezdirebilirim.”</p>

      <p class="paragraf-1">Bir fabrikanın ilaç yapımı görevlilerinden. Sabah erken bir saatte buluşmaya karar veriyoruz. “Arabamla gelip sizi alırım,” diyor.</p>

      <p class="paragraf-1">Hamdi Bey, “Gerekirse benim arabayı da alabilirsiniz,” diye ekliyor. “Neler görecektiniz?”</p>

      <p class="paragraf-1">Osmanlı eserlerini, sabah ışığında da Üsküp kentini.</p>

      <p class="paragraf-1">Nihat’la birlikte yola çıkıyoruz.</p>

      <p class="paragraf-1">Camiler, hanlar, hamamlar, çarşılar. Dünyada ilk kez üstü kapalı, içinde çok sayıda değişik malın sunulduğu bu alım satım yerleri de Osmanlı’nın buluşu, sanıyorum.</p>

      <p class="paragraf-1">“1963 zelzelesinde Kapalıçarşı çok ziyan görmüş. Ötekiler ayaktadır,” diye açıklıyor Nihat.</p>

      <p class="paragraf-1">O hep dikkatimi çekmiş olan özelliği ile Türk-Osmanlı mimarisi, arabeski içinde barıdırmıyor. Mekân yerleşimlerindeki çevreyi göze alan uzantılar. Şadırvan saçaklarını bile, hem uçucu hem ağırbaşlı kılan kesimler: Bu özgün kültürün tartışmasız kanıtlarıdır.</p>

      <p class="paragraf-1">Kahire’de ve İskenderiye’de bulunduğum günlerde gördüğüm dini, resmi, sivil yapılardaki oymalar ve bezemelerin karmaşık iç içeliği bazan yorucu olabiliyordu. Arap olan, Türk-Osmanlı’dan çok farklıydı. Başmimar Sinan’ın eserlerinde, ondan sonrakilere de temel oluşturacak, bu olağanüstü mimari matematik görülüyordu.</p>

      <p class="paragraf-1">Mimar Sinan gibi, çağlar boyu başmimar niteliğine sahip olabilecek Le Corbusier, 20 yaşlarına doğru ilk gezisini, İstanbul’a yapıyor ve bu kenti “<span class="char-style-override-9">dünyadaki silueti olan tek kent,</span>” diye niteliyordu. Bu yedi tepeli kente de Osmanlılar, yine Le Corbusier’i hayran bırakan, anıtsal yapılarla bayındırlık anlayışlarını getiriyorlardı. Fransız mimarın çizimlerinde Osmanlı-Türk taş oymacılığının güzelliklerine bile ilgisiz kalmadığı, açıkça görülüyor. Çünkü o tarz bezemelerdeki stilize süreklilik bile yorucu değildir.</p>

      <p class="paragraf-1">Üsküp’teki yapıların çoğunda Bursa’daki ve İstanbul’daki mimarinin özellikleri yansıyor.</p>

      <p class="paragraf-1">Köprü ayaklarının derin yatağı kucaklayan, açıklığı nasıl ağır bir görünüm verilmeden taşıdığını hemen görüyorum.</p>

      <p class="paragraf-1">Çarşıya dönüyoruz arabayla.</p>

      <p class="paragraf-1">Sabah, öğlene değin kurulan pazarı şöyle bir dolaşıyoruz. Çeşitliliği olmayan, tekdüze mallar var, satışta. Basit üretim kaliteleriyle aynı özellikteler. Halkın yoksullaştığı açıkça belli oluyor. Çevredeki canlılıksa, bu yoksulluğu siliveren bir neşe yaratıyor ortalıkta. Esnafla, müşteri arasında şakalaşmalar sürüyor. Bir yerlerde, Türkçe şarkılar çalınıyor.</p>

      <p class="paragraf-1">Çarşıdan ayrılıp <span class="char-style-override-9">Kurşunlu Han</span>’a varıyoruz. 17. yy.’dan gelen bu güzel yapının kapıları kilitli. Onarımdan sonra, müze olarak kullanılıyormuş. Kunt bir görünümü var. Hanın yerleştiği geniş alanın yan bölümüne de modern bir müze yapmışlar. Bu müzenin yüksekliği Kurşunlu Han’ı aşmadığından, bitişiğinde olsa da ona aykırı düşmüyor.</p>

      <p class="paragraf-1">Sonra camilere doğru sürdürüyoruz geziyi. <span class="char-style-override-9">İshak Paşa Camii</span>’nin yanında paşanın türbesi de var.</p>

      <p class="paragraf-1">Kosova Savaşı’nı kazandıktan sonra savaş alanında öldürülen <span class="char-style-override-9">Murat Hüdavendigâr</span> (1389). Üsküp’ün rüzgâra en açık tepesinde, cenazesi payıtahta götürülene değin, bekletilmiş. Sonradan aynı yere sultanın adıyla bir cami inşa edilmiş.</p>

      <p class="paragraf-1">Bu yükseklikten bakıldığında, Üsküp, benim çocukken gezdiğim Bursa’yı anımsatıyor. Arapların çok kubbeli, yüzlerce sütunla cemaati ayıran, dini yapı anlayışına karşı, Osmanlı’nın Başmimarı Sinan, camiyi çok değişik bir yönde yorumlamıştır. O, denge hesabı hâlâ tartışılan, yüksek, büyük bir kubbenin cemaati topladığı ve yarım kubbelerle çevreyi bütünlediği, camiler inşa ediyor. Osmanlı yapılarında giderek artan bu yalınlık, son derece etkileyicidir. Çağdaş dünyanın kent mimarisinde ulaşılması amaçlanan, mekân-form ilişkilerinin çok erken bir örneğini de Osmanlı’dan verebiliriz. <span class="char-style-override-9">İştip Seyyid Abdülkadir Bedesteni</span> (16. yy. sonu), şimdi yapılan çağdaş mimarinin sanki çok erken bir örneğidir.</p>

      <p class="paragraf-1"><span class="char-style-override-9">Mustafa Paşa Camii,</span> Üsküp’ün ilk camilerinden. 500 yıllık. 1963’teki o sert depremden bu yapıların çoğu etkilenmemiş. Fakat insanoğlunun o bilinen barbarlığından da çoğu kurtulamamış. En yerinde değerlendirme koruma ise Tito dönemi Yugoslavyası’nda yapılmış. Eski eserlerin çoğu onarım görerek, değerlerini zedelemeyecek işlevsel konularda kullanılmış; müze, kültür merkezi, halk sanatlarının sergilenmesi gibi... Bundan ötürü de günümüze daha bakımlı bir biçimde uzanabilmişler.</p>

      <p class="paragraf-1">Bir iki caminin kapı alınlığı ile revakları birleştiren bölümüne de, Vardar Nehri üzerindeki güzelim Osmanlı köprüleri çizilmiş, kimine de Kâbe resmi. Bu resimlerin arka fonunu, bir yaz sıcaklığının duruluğunu taşıyan renkler oluşturuyor. Zamanla dökülen kısımlarına onarmak amacıyla dokunanlar başarılı olamamışlar. Fırça darbeleri kalın izler bırakarak o saydamlığı kırmış. O bilinmez ustaların elinden çıkmış, bu çevreyi görme anlatma gücüyle dolu çalışmalar, herhangi bir el atmayı kabul etmiyor.</p>

      <p class="paragraf-1"><span class="char-style-override-9">İsa Bey Camii, 15. yüzyıl.</span> Bir büyük kütüphane ve türbeden oluşuyor. Osmanlı Balkanlar’dan çekildiğinde, kitaplık da kapatılıyor. Caminin yana uzanan bahçesinin, küçük çarşıya açılışı da, onu gelip geçilen bir yer yapmış, zaman içinde. Bu da hem camiye, hem mezarlığa, hem de mezar taşlarına ayrı bir özellik kazandırıyor.</p>

      <p class="paragraf-1">Çoğunlukla bizde de böyledir. Camilerimiz, mezarlıklarımız kente karışmıştır. Bu, onların günlük hayatımızdaki alçakgönüllü duruşlarından ötürü ölüm ve sonrası için daha yumuşak yorumlar yapmamızı da sağlar.</p>

      <p class="paragraf-1"><span class="char-style-override-9">Yahya Paşa Camii</span>’ne yöneliyoruz. Oradan kuşbakışı Üsküp’ü taradığımda, tüm camileri görüyorum.</p>

      <p class="paragraf-1">Minarelerin alemine asılmış yeşil bayraklar var.</p>

      <p class="paragraf-1">Bunun nedenini soruyorum. “<span class="char-style-override-9">Ramazandır. Dini bayrağımızdır,</span>” yanıtı geliyor. Geçiştirilmiş oluyor sorum böylece.</p>

      <p class="paragraf-1">Demek ki Türk bayrağından daha etkili sayılıyor, bu sancak.</p>

      <p class="paragraf-1">Asıl neden bu olamaz. Kötü etkiler, elbette sağlıksız tepkiler getirecektir, kaçınılmaz olarak bu böyledir. Çoğulcu sisteme geçilir geçilmez, Hıristiyanların Yugoslavya’daki politikalarını, ‘Haç ve Salip’ anlayışına taşıyıvermeleri hiç unutulmamalı.</p>

      <p class="paragraf-1">Pırlepe’nin ve Manastır’ın Osmanlı saat kuleleri tepesine haç takıvermeleridir, asıl neden.</p>

      <p class="paragraf-1">Camide kadınlar var.</p>

      <p class="paragraf-1">Namazdalar mı, diye düşünüyorum ya, zamanı değil.</p>

      <p class="paragraf-1">Genç bir kız bana doğru yöneliyor. Hafız Hanım bu... O günün vaaza katılan kadınları da dışarı çıkıyorlar.</p>

      <p class="paragraf-1">— Ben İstanbul’da okudum, ama buralıyım. Tahsilim biter bitmez, dönüp cemaatime geldim. Hanım kardeşlerime dini konuşmalar yaparak, bu serbestçe dinimize dönüşte, onları destekliyorum, diye açıklıyor genç kız...</p>

      <p class="paragraf-1">Çıkanlara yaklaşıyorum.</p>

      <p class="paragraf-1">Benimle resim çektirirler mi, diye soruyorum. Hepsi bu isteğimden kaçınıyorlar. Hafız Hanım, güleryüzüyle, bu olumsuz yanıttan ötürü benden özür diliyor.</p>

      <p class="paragraf-1">“... biz birlikte çektirebiliriz,” diyor.</p>

      <p class="paragraf-1">Gerçekten son derece sıcak, sevecen biri.</p>

      <p class="paragraf-1">Çocukluğumdaki dinlerinin gereklerini yerine getiren, güleç, sakin yaşlıları hatırlıyorum. Kendileri gibi olmayanlara yargılayıcı ve suçlayıcı davranmayan o insanları... İstanbullu çok güzel, çok genç, çok modern bir kadına okşayıcı bir kayınvalidelik yaparken bile, başındaki ak yazmayı çıkarmayan, o insanları. Tanrı ile kul arasında başka bir elçi tanımayan, o Müslümanları, sevgiyle geçiriyorum, içimden.</p>

      <p class="paragraf-1">— Önceleri dini yasak konusunda önlemler sert miydi, acaba?</p>

      <p class="paragraf-1">Hafız Hanım yanıtlıyor:</p>

      <p class="paragraf-1">— Eskiden Tito zamanında dini vecibelerini evlerinde yerine getiriyormuş insanlar, camilerde değil. Buna pek karışılmıyormuş. Yalan söyleyemem, günahtır çünkü. Hem Hıristiyanların, hem Müslümanların dini yerleri kapalıymış. İşte bu gibi dini yerlerde, törenler falan da yapılsın, istenmiyormuş...</p>

      <p class="paragraf-1">Bu yirmi yaşlarının başındaki, duru bakışlı Hafız Hanım’dan teşekkür ederek ayrılıyorum.</p>

      <p class="paragraf-1">Gezdiğimiz her noktada, geçmişten gelen özgün kültür anıtlarının bir süre daha korunmazsa yıkılıp bitecek örnekleri var. Bunlardan biri de caminin yanındaki saat kulesi. Zamanı gösteren bölümü, sökülüp çalınmış. Osmanlılar zamana çok değer veriyorlarmış belli ki. Rumeli’de bu saat kulelerinden çok yere yapmışlar, çünkü.</p>

      <p class="paragraf-1">Öğlende Türk Mahallesi’nde çarşıda yemek yiyoruz.</p>

      <p class="paragraf-1">Türkçe ile binlerce kilometre daha aşacağımızı henüz bilmiyorum. Ama kısa bir süre sonra öğreneceğim. Yemekten sonra gidip konuşacağımız Üsküplü aydınlar var.</p>

      <p class="paragraf-1">Makedonya televizyonu.</p>

      <p class="paragraf-1">Türkçe yayın çalışanları.</p>

      <p class="paragraf-1"><span class="char-style-override-9">Birlik</span> gazetesinin yazarları.</p>

      <p class="paragraf-1">Önce televizyona gidiyoruz. Alâeddin Tahir karşılıyor, güleryüzle. Sırayla bizi <span class="char-style-override-9">Birlik</span> gazetesine, Üsküp’ün ünlü tiyatrosuna, kendisi de dahil hemen hemen arkadaşlarının çocukluktan öğrenciliğe ilk geçişi başlattıkları Tefeyyüz Okulu’na götüreceğini söylüyor.</p>

      <p class="paragraf-1"><span class="char-style-override-9">“... göreceksiniz, çok güzel bir okuldur. Öğrenciler 8 yıllık bir eğitim görür, orada.”</span></p>

      <p class="paragraf-1">Biz bu sekiz yıllık ilköğretimin gereğini Türkiye’de hâlâ çözümleyemedik...</p>

      <p class="paragraf-1">Televizyonun önünde yarım saate yakın taksi bekliyoruz.</p>

      <p class="paragraf-1">Birleşmiş Milletler’in yardım arabaları, Kızılhaç kamyonları, üstünde basın yazılı arazi cipleri geçiyor, önümüzden. Bunlar, savaş bölgesine çok yakın olduğumuzu bir an düşündürüyor, bana. Yoksa şu anda taksilerin bulunmasındaki zorlukla ilgili akıl yürütmeler, savaşa kolayca kayacak bir bölgede olduğumuza dair ipuçları taşımıyor.</p>

      <p class="paragraf-1">Salih Bin Şerif’in dizeleri geliyor aklıma:</p>

      <p class="bos"></p>

      <p class="paragraf-1"><span class="char-style-override-9">Bana Bosna’dan var mı haberiniz</span></p>

      <p class="paragraf-1"><span class="char-style-override-9">Rumeli, Rumeli’den var mı haberiniz</span></p>

      <p class="bos"></p>

      <p class="paragbas">Bosna-Hersek’e gidilecek, elbette.</p>

      <p class="paragraf-1">Burası oraya uzanan yolun ilk basamağıdır.</p>

      <p class="paragraf-1">Osmanlı Rumeli Beylerbeyi’nin eyalet merkezine gidilmez mi, hiç... Rumeli’ye geldimse, Rumeli’yi görmek, Rumeli’yi dinlemek içindir.</p>

      <p class="paragraf-1"><span class="char-style-override-9">Birlik</span> gazetesinin Türklere ayrılan bölümündeki odalar düzenli, temiz, aydınlık.</p>

      <p class="paragraf-1">Gazetenin dış politika yazarı Remzi Canova, Avni Abdullah ve öteki yazarlarla tanışıyoruz.</p>

      <p class="paragraf-1">Yine kim olduğumuzu ve gazeteyi soruyorlar. <span class="char-style-override-9">“Sabah</span>’ın ilk kez yolu düştü, buralara,” diyorlar.</p>

      <p class="paragraf-1">Onlara kendimle ilgili bir açıklama yapıyorum. “Ben de ilk kez çıkıp geldim Rumeli’ye. Oysa dünyada epey gezmiş biri de sayılırım. Balkan yolları demek bana şimdi açıldı...”</p>

      <p class="paragraf-1">Ninemin servi kokulu sandığından çıkma, benzersiz bir güzelliğin nakışlandığı, ‘<span class="char-style-override-9">manyaluka</span>’ diye anılan seccadenin, çocukluğumun özel kurgu dünyasını nasıl zenginleştirdiğini açıklamaya heves edip, söylemekten hemen cayıyorum.</p>

      <p class="paragraf-1">Değerli, değişik kumaş parçacıklarının, ipek kadife zemin üzerine eğrisellerle hem zıt, hem uyumlu bir düzenle dikilip, her parçacığın çevresini ipek ve sırmayla işleyerek, bir resim güzelliği yaratabilen, o eski Rumeli duyarlılığının ışıltısı canlılıkla akıyor, içimden.</p>

      <p class="bos"></p>

      <p class="paragraf-1"><span class="char-style-override-9">Bu örtünün adı nedir, nine</span></p>

      <p class="paragraf-1"><span class="char-style-override-9">Manyaluka’dır, abe çocuk</span></p>

      <p class="paragraf-1"><span class="char-style-override-9">Ne işe yarar, nine</span></p>

      <p class="paragraf-1"><span class="char-style-override-9">Güzel olanın yaradığı, her işe</span></p>

      <p class="paragraf-1"><span class="char-style-override-9">Anlamadım, nineciğim</span></p>

      <p class="paragraf-1"><span class="char-style-override-9">Büyürsün, erersin, anlarsın</span></p>

      <p class="paragraf-1"><span class="char-style-override-9">Kim yapmıştır, nineciğim</span></p>

      <p class="paragraf-1"><span class="char-style-override-9">Ben, abe yavrum, sarı kızım</span></p>

      <p class="paragraf-1"><span class="char-style-override-9">Zor mudur çok</span></p>

      <p class="paragraf-1"><span class="char-style-override-9">Gençlikte, dağ bayır ifilderken,</span></p>

      <p class="paragraf-1"><span class="char-style-override-9">Konak kapıları yarene açıkken,</span></p>

      <p class="paragraf-1"><span class="char-style-override-9">Zor mu olurmuş</span></p>

      <p class="paragraf-1"><span class="char-style-override-9">Bu ortasındaki güzel şey nedir, nine</span></p>

      <p class="paragraf-1"><span class="char-style-override-9">Güldür, yavrum, tam ortada, Bosnasaray’ın gülü</span></p>
    </div>
  </div>
</body>
</html>
