<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-6.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-6.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-7">Üsküp’te Tiyatronun ve Sanatın Parlak Günleri</p>

      <p class="paragicerden" xml:lang="en-US">Yalnızca taklit eden</p>

      <p class="paragicerden" xml:lang="en-US">Taklit ettiği şey konusunda</p>

      <p class="paragicerden" xml:lang="en-US">Söyleyeceği olmayan</p>

      <p class="paragicerden" xml:lang="en-US">Zavallı bir şempanzeye benzer</p>

      <p class="imza">Bertolt Brecht</p>

      <p class="bos"></p>

      <p class="paragbas">Üsküp Tiyatrosu’nda Makedon oyuncular, Brecht’ten uyarladıkları bir oyunun provasındalar.</p>

      <p class="paragraf-1">Bizi Türk oyunculardan bir aktör karşılayıp kahve ikram ediyor.</p>

      <p class="paragraf-1">Tiyatronun sahnesi olanaklara, çok açık. Sofitası yüksek. Döner sahnesi derin, deneme sahnesi var, tam bir profesyonel yapı, tiyatro için. Seyirci koltukları görüşü açık tutan düzende ve oradan ne repertuvarlar geçmiş ve ne sanatla dolu günler yaşanmış...</p>

      <p class="paragraf-1">Bir göz atalım kimlerin piyesleri oynanmış. Moliére, Orhan Kemal, O. Asena, A. Çehov, N. Hikmet, N. Kurşunlu, Goldoni, A. Nesin, Gogol, Shakespeare, Brecht ve daha birçok ad.</p>

      <p class="paragraf-1">Lütfü Seyfullah Bey’le, içinde yıllarca oynadığı binayı tanıdıktan sonra, konuşmak daha açıklayıcı olacak.</p>

      <p class="paragraf-1">Gece, Grand Otel’de buluşuyoruz.</p>

      <p class="paragraf-1">Tiyatroyu gezdiğimizi açıklıyorum.</p>

      <p class="paragraf-1">Sizi ilgiyle dinleyeceğim, lütfen... diyorum.</p>

      <p class="paragraf-1">— Efendim, 1926 yılında Üsküp’te doğdum. İlkokulumu Üsküp’te, Sırpça okudum. Krallık döneminde biraz da Bulgarca okuduk. Bulgarlar dört yıl kaldılar, burada. Tabii, o zamanlarda Üsküp’te, Türklerin büyük faaliyeti vardı. Nüfus yoğunluğu vardı. Bir de ilerici düşünceler; o zamanın Müslüman partisi çok ilericiydi. 1941’de birçok Türk ailesi Almanlara karşı, faşizme karşı yapılan savaşa iştirak ettiler.</p>

      <p class="paragraf-1">— O ailelerden bahsedebilir misiniz? Onları, yeniden birlikte anmak isteriz değil mi?</p>

      <p class="paragraf-1">— Evet, evet... bu kişilerden Abdul Hüseyin, Hamdi Demir ölüme mahkûm olmuştur. Bulgarlara, Almanlara karşı savaşa çıktılar. Onları yakaladılar. Bir de ağabeyim Kemal Seyfullah. O da anti-faşist savaşa katıldı. Savaştan sonra, şimdi herkesin totaliter dediği sistem kuruldu. Ben şahsen, o zamanı arıyorum. Çünkü, o zaman gazetemiz de büyük çaptaydı, edebiyatımız da, kitaplarımız da çok basılıyordu. Tiyatromuzun önemli bir yeri vardı; değil Makedonya çapında, Yugoslavya çapında büyük bir tiyatroydu, tiyatromuz. Ben, ilk olarak 1945 yılında, amatör seksiyonlarıyla başladım. Sonra, Bahriyeli Astsubay Akademisi’ne gittim. Oradan mezun oldum. Tabii, orada da o yıllarda askeriye tiyatroları vardı. Tito zamanıydı... 1958’de askeriyedeydim. O totaliter denen sistemde, Türkler değil astsubay, ama general de olabilirdi. İşte o dönemler maalesef değişti. Bir Türk subay şimdi yok. Bir tane vardı, Binbaşı Cemal Bayraktar. Sonra ben, subaylıktan istifa ediyorum, geliyorum Türk tiyatrosunu kuruyor Türkler. Bu da Makedonya’daki Şehir Tiyatrosu oluyor. Fakat, biz, bütün o eski kuşak oradayız... Binamızın bulunduğu yerde ortaokul vardı, tiyatro okulu vardı; öğrenciler dersleri orada dinliyorlardı. Kadro yetişiyor, bu Güzel Sanatlar Derneği’nden. Adı; Yeni Yol... Oradan yetişiyor. Tiyatromuz repertuvar tiyatrosuydu. Her oyun oynanırdı. Shakespeare’den başlayın, Gogol’e kadar, Gorki’ye, yani bizden 22 de Türk eseri oynamışız.</p>

      <p class="paragraf-1">— Tiyatroya, halk nasıl bir ilgi gösteriyordu?</p>

      <p class="paragraf-1">— Vaktiyle büyük seyircimiz vardı. 600 küsur koltuğumuz vardı. Tiyatroya bilet bulunmazdı, önceden alınmazsa eğer...</p>

      <p class="paragraf-1">— Türkçe mi oynuyordunuz?</p>

      <p class="paragraf-1">— Hep Türkçe oynuyorduk. Yani, bilet bulmak zordu. Bileti bazı çocuklar alır, kapı önünde satarlardı. Son 10 yıldan bu yana tiyatro biraz durakladı. Kendimi övmek istemiyorum. Ben tiyatronun başaktörlerinden biriyim. Yugoslavya çapında ödüllerim var. Festivallerde 3-4 ödülüm var ki, Çernobienski’den ödüllerim. Makedonya’daki bütün tiyatroların en iyi temsilleri o festivale gider. Ben, Aziz Nesin’in <span class="char-style-override-9">Toros Canavarı</span>’nda başrol ödülünü aldım. Molièe’in <span class="char-style-override-9">Hastalık Hastası</span>’nda başödülü aldım. 1984’te sanat dalında dağıtılan Meclis ödülünü aldım. Bu en yüksek kültür, sanat ödülüdür. 1945’ten sonra Türk halkında da, kültür genişlemesi olmuştu. Eskiden Türkler pek okula gitmezmiş. Çünkü babalar, bazan çocuklarını Sırp zamanında, okula vermezlermiş. Neden? Çünkü okulda benim Lütfü ‘Seyfuloviç’ takısını almam lazım. Bazı babalar, onu kabul etmiyor. Ben, Lütfü Seyfullahım, ‘Seyfuloviç’ olamam. Ama 1945’ten sonra, Tito’dan sonra Türklerde büyük bir istek var okula karşı. Türkler sosyalizme de büyük bir eğilim gösterdi. 1950’de, Tıp Fakültesi’nde 8-10, teknikte 14, hukukta 14-15 talebe vardı. Yani o jenerasyonda tiyatroya karşı da çok büyük sevgi uyandı. Üsküp’te aşağı yukarı 4-5 tane Türk okulu açıldı. Türkler o okulları sevdiler. Tiyatronun da seyircisi arttı. İşçi olsun, memur olsun, yani her kesimden insan tiyatroya geliyordu. Eski Yugoslavya’da, Krallık Yugoslavyası’nda bir Türk kadını tiyatroya gitmezmiş. Hatırlıyorum. Bizim tiyatroya çarşafla bile gelirdi. Ondan sonra, seyircimiz daha da arttı. Ve Yugoslavya çapında, büyük bir isim yaptı, bu tiyatro. Tabii, şimdi de işimiz sürüyor; ama bu bizim demokrasi biraz zor durumda. Meslektaşlarıma soruyorum. “Maaşlarınızı aldınız mı?” Yok. Bütçe kısıtlanmıştır.</p>

      <p class="paragraf-1">— Giderek tiyatro ‘69’larda hangi noktaya geldi?</p>

      <p class="paragraf-1">— Bütçeyle desteklendik. Biletten çok az para alırdık. Çünkü tiyatro, bir eğiticilik hizmetiydi. Çocuk oyunları bedavaydı. Her cuma ve pazar günleri çocuklara oyun oynanırdı, özyönetim bu kararı almıştı; ‘Çocuklara bedava olsun. Çocuklardan geleceğin seyircisi yetişir, bunu unutmamak gerek.’ Bir de ben 1969’da Ankara Sanat Tiyatrosu’nda oynadım. Orhan Kemal’in <span class="char-style-override-9">Eskici ve Oğulları</span>’nda... Konuk oyuncu olarak. Şimdi olanlar karışıktır. O yıllar tabii, ben Özyönetim Başkanı’ydım; Meclis’e gidiyoruz, Üsküp Meclisi’ne, başkana gidiyorum. Makedon Tiyatrosu bir 6-7 milyon fazla borç istiyor. Orada kavgamızı ediyoruz, tartışıyoruz. O parayı elde ediyoruz, totaliter dedikleri o zamanda. Bugün ben inanamıyorum, Türk bir tiyatro müdürü, başkana gelsin, tartışsın, bütçe için, bu yeni demokrasi sisteminde. O döneme ben, yanlışlıklarıyla da olsa yine çok bağlıyım. İnanıyorum ki, biz Türklerin o Tito yıllarında daha fazla hakları vardı şimdikinden. Bugün bir işçi-işçi sınıfı 30 Mark, 40 Mark, 50 Mark alıyor— nereye... önce gidecek? Tiyatroya mı? Mümkün değil.</p>
    </div>
  </div>
</body>
</html>
