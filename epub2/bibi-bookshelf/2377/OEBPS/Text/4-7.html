<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-7.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-8">O Yılların Bir Kahramanı</p>

      <p class="paragicerden" xml:lang="en-US">Biliyorum ki ben,</p>

      <p class="paragicerden" xml:lang="en-US">Tatlı bir sevgiyi, küçük bir sevinci tattığım anlar dışında,</p>

      <p class="paragicerden" xml:lang="en-US">Hiçbir şeye sahip değilim.</p>

      <p class="imza">Goethe, <span class="char-style-override-9">Faust</span></p>

      <p class="bos"></p>

      <p class="paragbas">— Size, ağabeyim yaşasaydı, neler anlatabilirdi, düşünüyorum da... Kemal Lütfullah, bir devrimciydi ve sonuna kadar ömrünün, öyle kaldı. Daha delikanlılığa girerken, Müslüman Parti Teşkilâtı’na girdi. Sekreter oluyor, orada. Ondan sonra 1941’de arkadaşlarıyla Bulgarlara karşı birleşip anti-faşist harekete katılıyorlar, partizanlarla birleşip. 1939 krallığa karşı olan sosyalistlerin nümayişlerinde de görülüyor. Bir devrimci olarak, bütün toplantılara iştirak ediyor. Buradaki felsefe fakültesinde okuyor, o yıllarda. Entelektüellerle çalışmaya başlıyorlar, halk devrimi için. 1941’de tüm Yugoslavya’nın ilerici partizanları Türk. Yani, Türk aydınları partizanlara katılıyor. Katılanlar arasında, aşağı yukarı 9-10 Türk var. Onları yakalıyor, yönetimdekiler. Kimi mahpus düşüyor. Kimi Üsküp’e getiriliyor. Kardeşim Kemal de Üsküp’e devrediliyor. Bizim evde, sosyalist bildirileri çoğaltma makinesi var. Bir de afişler dolu. Ben daima ağabeyime takılıp giderdim toplantılara. Babam din hocası, hafız olduğu için biz de daima, sinemaya gidiyoruz, diye evden çıkardık. 1941’inde yine onun bir gizli toplantısı olacaktı. Üsküp’te bir tahta köprü vardı, o zaman. Köprüden geçerken tam, ben ağabeyimin arkasından yürüyorum. Bende bildiriler var, partinin malzemeleri de. Motosikletli 3 polis, birden ağabeyimi yakalıyor, Bulgar polisi. Bulgar yönetimindeyiz çünkü. İçeri atıyorlar, çok eziyet görüp dayak yiyor(lar). “<span class="char-style-override-9">Kimsin, nesin, bu illegal partinin adı nedir?</span>” Ele vermiyor. Konuşmuyor, Kemal Ağabeyim kimseyi ele vermiyor. Hatta dini inançları bile... “<span class="char-style-override-9">Ben din adamıyım, ben inançlıyım,</span>” diyor, adamlara. Hapse atıyorlar onu da. Yemek götürüyoruz mapushaneye, tabakların arkasında Arapça yazıyor. Polis yazıların tercümesini istiyor, Bulgaristan’a bildiriyorlar, Kemal Ağabeyim yakalandıktan sonra, beni de evden alıyorlar. Çünkü, o küçük kardeşi yardımcısıdır, diye. 14-15 yaşındayım. Bulgarlar beni, Sofya’ya götürüyorlar. Sofya’dan, Çekoslovakya’ya yolluyorlar. Yaşımın küçüklüğünden kampa koymuyorlar. Alman toplama kampına koyuyorlar. Mahpustan Kemal dönüyor; benim haberim yok, kamptayım ben.</p>

      <p class="paragraf-1">— Sizin gönderildiğiniz kamp neredeydi?</p>

      <p class="paragraf-1">— Çekoslovakya’ya yakın, Alman toplama kampı.</p>

      <p class="paragraf-1">— Numaranız, var mıydı kampta?</p>

      <p class="paragraf-1">— Evet, 7777’dir. Kemal bırakılıp dönüyor ya Üsküp’e. Yeniden gözetimden kaçıyor. Bulgaristan Komünist Partisi Kemal’e yardım ediyor. Onu mapushaneden, onlar kaçırıyorlar. Yugoslavya’ya, Üsküp’e gelerek, partizanlara gidiyor. Başarılı oluyor. Komiserliğe yükseliyor. Bir çarpışmada yaralanıyor. Sonra 1943-1944’e kadar, Kemal Seyfullah ölü olarak biliniyor. Cephede Yunan hududunda savaşırken vuruldu. Yaralanıyor, arkadaşları haberi öyle veriyor. Halk onu konuşuyor, hep. Halk için bir kahraman oluyor. Savaş sürüyor. O yaralı olduğu halde geri gelmiyor. İkinci büyük hücumda bir kadın, Kemal’i buluyor. Uçağı yolluyorlar anti-faşist hareketteki Ruslar ve Yunanlılar alıp onu götürmek için. Kemal Ağabeyim gitmiyor. Uzun zaman sesi çıkmıyor. Sonra geliyor Üsküp’e kurtuluşla birlikte, giriyor partizan olarak...</p>

      <p class="paragraf-1">Bir Türk olarak Tito’nun Meclisi kurulduğunda onun teklifi üzerine Türk bayrağı getirilmiştir. Zamanla bazı yanlışlıklar görüyor sosyalist yönetimde. Belki onun da yanlışı vardı, ama o ömür boyu daima sosyalist partisinin bir savaşçısı, bir felsefeci ve bir devrimci olarak yaşadı. Yıllar geçtikçe bürokratların villaları, arabaları oldu, onun kendi evi bile olmadı. Daima sorardık Kemal’e, senin niçin bir şeylerin yok diye. “<span class="char-style-override-9">İnsanların eşitliği, ilerlemesi için biz Tito’yla omuz omuza savaştık,</span>” derdi, “<span class="char-style-override-9">ev, bark edinmek için değil.</span>” O gizli kalmış bir sanatçıydı sanki. Kendisini öylesine yetiştirmişti ki, edebiyatçılar, ressamlar, tiyatrocular, bale yapanlar, bale uzmanları onu görmeye gelir, bu konulardaki düşüncelerini öğrenmek isterlerdi. Yugoslavya’nın Zagreb’de yaşayan en büyük ressamı Petlevsky gelip sabaha kadar Kemal’le buluşup konuşurlardı. Sanat için ayrıca bir okula gitmedi, ama kendini müthiş yetiştirdi. Sanatlara çok büyük saygısı vardı. Diyelim ki kültür alanında bir kavram tartışılacak. Bu konuda günlerce hazırlanırdı. Onun için okumak ve bu merak hiçbir vakit bitmedi. Aklının takıldığı bir soruyu halletmeden onun peşini bırakmazdı.</p>

      <p class="paragraf-1">Türk gençlerine ayrıca önem verirdi. “<span class="char-style-override-9">Akıllı, uygar kuşaklar yetişmesi için onlarla ilgilenmeliyiz, onları çalıştırmalıyız,</span>” derdi. Devrimin ilk yıllarında sanatçılara çalışabilmeleri için atölyeler yaptırdı. Yalnız Türkler değil, bütün Makedon sanatçıları Kemal Ağabeyime sevgiyle bağlıydılar. Alâeddin Tahir de bilir, göç meselesini Meclis’te ilk ortaya koyan ve Lazar Krushevsky’e, “<span class="char-style-override-9">Sen bir ulusun bir numaralı katilisin, unutma</span>” diyendir. Lazar Sırpların büyüklük politika isteğini daima yürüten biriydi. Meclis’teki Kemal Ağabeyimin başlattığı bu tartışma gazetelerde yazılmasın diye durduruldu. Bir tek <span class="char-style-override-9">Politika</span> gazetesi bu düşünceyi ve tartışmayı yayımladı. Kemal Seyfullah, Yugoslavya çapında bazı yöneticiler tarafından sevilmeseydi, Tito tarafından korunmasaydı, onu çoktan bir yana atıp sustururlardı. O, “<span class="char-style-override-9">Devrim durmaz,</span>” derdi. “<span class="char-style-override-9">Durdu mu çöker, kopar.</span>”</p>

      <p class="paragraf-1">Tito gerçekten Kemal’i çok severdi. Kimseye hanımıyla çekilmiş fotoğraflarını vermezmiş o. Hanımıyla çekilmiş bir fotoğrafını ‘<span class="char-style-override-9">Benim sevgili Türk’üme</span>’ diye imzalayarak Kemal’e vermiş. Hâlâ evinde durur.O Marksist ideolojiyi sevdi, o ideolojiyle büyüdü. Genç yaşta, 50-55 yaşlarında öldü. Belki bu durumları görmemesi iyi oldu. Makedonya’nın geleceğini daha parlak hale getirmek düşüncesiyle, arkadaşlarıyla onun evinde çok toplantılar yapılmıştır. Büyük tartışmalar olurdu, azınlıklar meselesi açıldığında. Sabahlara kadar tartışırlardı. O, Arnavut, Türk, Makedon uluslarının eşit hakları olmasını isterdi. Hepsi öyle isterlerdi. Bu konuda kitapları vardır. Pek çok dile çevrilmiştir.</p>

      <p class="paragraf-1">Bir defasında Ecevit’le sabahlara kadar pek çok konuyu konuşmuşlardır. Derdi ki, “<span class="char-style-override-9">Sosyalizmi yönetime geçirdikten sonra işler daha zordur. Yeni yolların keşfedilmesi gerekir. Çünkü yeni problemler başlayacaktır: Bu çok yeni sistemin, çok eski bir dünyaya oturtulduğunu unutmamalıyız. Her şeye dikkat etmeliyiz. Önce de kendimize tenkit ederek bakmalıyız.</span>”</p>

      <p class="paragraf-1">Kemal Seyfullah çok tartışmalar açan bir politikacıydı Meclis’te... Sonunda onu sefir olarak Zambia’ya sürdüler. Oraya yerleşince Zambia’yı ve halkını tanıdı. Ülkenin zenginliği nedir diye araştırdı. Bakır madenleri vardı ve bu Rusların elindeydi. Büyük bir politika güderek Rusları oradan çıkardı... Zambialılar Tito’ya rica ettiler, sizin Türk sefiriniz burada dört yıl daha kalabilir mi diye. Oradayken, Yugoslavya’dan uzmanlar, askeri uçak uzmanları getiriyor Zambia’ya. Bu defa da İngilizlerin oradaki baskısını kesiyor.</p>

      <p class="paragraf-1">Kemal dönünce Tito Zagreb’de, bir toplantı yaparak, konuşmaya şöyle başlıyor: “<span class="char-style-override-9">Benim Yugoslavya’daki bütün elçilerim, benim bu Türk elçim gibi çalışsaydı, ülkemize altın yağardı,</span>” diyor. Tito onu gerçekten candan yürekten sevdi ve korudu. Yoksa buraya, Makedonya’ya buradaki milliyetçilerin eline gönderip bıraksaydı, onu köşeye sindirmeye çalışırlardı. Siner miydi Kemal bilmem, ama belki de olsa olsa daha erken ölürdü.</p>

      <p class="paragraf-1">Ben birgün Belgrad’da onunla Rusların büyük Volga arabalarından birindeydim. “<span class="char-style-override-9">Kardeş alayım seni de gidelim şöyle. Sen süreceksin.</span>” “<span class="char-style-override-9">Tabii ben süreceğim.</span>” Gittik. Önce toplantıya girdi. Toplantı bitince, “<span class="char-style-override-9">Uğrayalım basımevine,</span>” dedi. “<span class="char-style-override-9">Para verecekler son yazdığım kitap için.</span>” O zamanlar çok büyük para verilirdi, edebiyat ve düşünce eserlerine.</p>

      <p class="paragraf-1">Paraları aldık basımevinden... “<span class="char-style-override-9">Şimdi bir sergiye gideceğiz,</span>” dedi. O gün açık olan Yugoslavya’nın en büyük sergilerinden birini dolaştık. Kemal bir resim seçti. Ressama, “<span class="char-style-override-9">Seninle anlaşalım. Bir kitabımın İngilizce, Almanca, İtalyanca çeviri parasını verdiler bana. Cebimde duruyor zarfla. Parayı saymadım. Sen o zarfı al, ben de bu resmi,</span>” dedi. Ressam resmi sardı getirdi...</p>

      <p class="paragraf-1">Çok başka bir adamdı Kemal Seyfullah. Hayatı seven bir adamdı. Kadınları da çok severdi. Üsküp’e döndü ve bir süre sonra kanser oldu. En büyük üzüntüm, son isteğini gerçekleştiremedi ağabeyim. Bu da Türkiye’yi dolaşmaktı. Bunu yapamadı. Hatta Necati Zekeriya’ya da “<span class="char-style-override-9">Gideceğiz. Seni kafile başkanı yapacağız,</span>” diyordu. “<span class="char-style-override-9">Sen arabayla nereye götürürsen.</span>” Hele Anadolu’yu görmeyi ne kadar çok istemişti...</p>

      <p class="paragraf-1">— Daha önce Türkiye’yi hiç görmemiş miydi?</p>

      <p class="paragraf-1">— Belediye başkanı olarak gelmiş bir iki günlüğüne... Bilirsiniz protokol ziyaretleri. Sonra çok notları ve yazacakları vardı. Hastalığında yazamadı. Bana sık sık, “<span class="char-style-override-9">Sıkılma, iyileşeceğim, yazacağım elbette kardeş,</span>” derdi, “<span class="char-style-override-9">bunları yazmadan gidilmez öbür tarafa.</span>”</p>

      <p class="paragraf-1">Buraya gelen Türk yazarlarla, Melih Cevdet Anday, Necati Cumalı, Aziz Nesin, birçoğu ile sohbet ederlerdi, Türkiye için. Benim tiyatrocu olma kararıma nasıl baktı, derseniz önce korktu. “<span class="char-style-override-9">Bu çocuk sanatı kolay bir şey mi sanıyor,</span>” diye karşı çıktı. İlk tiyatro müdürümüz Abdüş Hüseyin telefon açıyor Kemal’e. “<span class="char-style-override-9">Dokunma Lütfü’ye, onu bırak,</span>” diye. Ben diyorum, “<span class="char-style-override-9">Yahu ağabey, ben ordudan istifa ettim, subaylıktan ayrıldım, silindi kâğıtlarım.</span>” “<span class="char-style-override-9">Yarın akşam hemen bana gelirsin, hemen,</span>” dedi. Gittim. “<span class="char-style-override-9">Tiyatro çok tehlikeli bir şeydir kardeşim.</span>” “<span class="char-style-override-9">Ne gibi,</span>” diyorum ben. “<span class="char-style-override-9">Gerçek tiyatroya bakalım. Orada piyonlar, askerler, zabitler, atlar, krallar, kraliçeler var. Eğer bir asker gibi gireceksen oraya, hem de piyade, eh... Ama kral olmak istersen tiyatroda, çok okuman, çok çalışman gerek. Tiyatro okuluna gidip dersleri takip edeceksin. Bir iki Avrupa tiyatro kitabını alacaksın. Değil beş kere, on kere okuyacaksın. Yunan klasiklerini on kere okuyacaksın, hem de dönüp dönüp okuyacaksın. Gerçek bir aktör olarak ancak öyle yetişirsin...</span>”</p>

      <p class="paragraf-1">Bir süre susuyoruz.</p>

      <p class="paragraf-1">Kimseye üstünlük taslamayan bu büyük insanın hayat öyküsü etkileyici güzel...</p>

      <p class="paragraf-1">Saatler sabaha dönüyor.</p>

      <p class="paragraf-1">Konuklarımı uğurlamaya otelin alt katına iniyorum.</p>

      <p class="paragraf-1">Birleşmiş Milletler’in Barış Gücü askerleri sivillerini giymişler. Yeni müşterilerine, yeni sisteme, yeni bir bakımla girmeye çalışan Grand Hotel’in geniş girişinde kalın kablo yığınları, boya kovaları var. Bu saatler otelin lobisinde çok hareketli. Çok yıldızlı otellerin müşterilerini bekleyen ağır makyajlı kadınları, yüksek sivri topuklu iskarpinleriyle sıçrayarak içeriye süzülüyorlar. Çıkıştaysa karaborsacılar özellikle Alman Markı bozduracakları dikkatle gözlüyor.</p>

      <p class="paragraf-1">Burada en çok konuşulan para birimi Mark.</p>

      <p class="paragraf-1">Vardar Nehri’nin üstüne sis inmiş.</p>

      <p class="paragraf-1">Kemal Seyfullah ve arkadaşlarının inançla, bilgiyle kurmaya çalıştıkları o dünyayla arama sanki binlerce yıllık yıldız zamanı girmiş gibi.</p>

      <p class="paragraf-1">Çevremdeki görüntüler, davranışlar daha da eskimiş bir dünyayı çiziyor şimdi önümde.</p>

      <p class="paragraf-1">O geçmiş zamanların kahramanlarıysa ilerde gelecek olan başka bir yüzyıl parçasına çekilmiş gibiler...</p>

      <p class="paragraf-1">Parçalanmış bir dünyanın ortasında duruyoruz.</p>

      <p class="paragraf-1">Odama dönünce TV’den, refah ülkelerine ait yüksek teknolojinin olanaklarıyla her yere ulaşan Batı kanallarından birini bulup, haber yakalamaya çalışacağım.</p>

      <p class="paragraf-1">Saraybosna haberleri CNN’den. Ardından borsa, Hollywood’da yaklaşan Oscar’lar. Yoruma göre, <span class="char-style-override-9">Affedilmeyen</span>’in şansı çok. Sonra bahar modası. Ölüm, para, aşk, sanat, moda, politika eşit hızlı görüntülerle üst üste geçerek insanlara tüm olguları aynıymış gibi algılatıyor. Böylece kalabalıklar hızla köreliyorlar. Propagandanın gücü 1990’larda doludizgin. Yemek yerken TV’de savaşları, aç insanları aynı eğrisel kayış yığılmalarıyla görmek insanlar açısından pek sarsıcı olmuyor artık.</p>

      <p class="paragraf-1">Biraz sıkılırsanız, zapping yapılır, olur biter...</p>
    </div>
  </div>
</body>
</html>
