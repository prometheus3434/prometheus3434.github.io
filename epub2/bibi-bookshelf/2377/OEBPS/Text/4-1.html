<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-1.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-2">Yeniden Kendine Bakış</p>

      <p class="paragicerden" xml:lang="en-US">Çadırımız mavi beyaz</p>

      <p class="paragicerden" xml:lang="en-US">Bu sene gelemedi yaz</p>

      <p class="paragicerden" xml:lang="en-US">Aman kâtip haller yaman</p>

      <p class="paragicerden" xml:lang="en-US">Beni başka deftere yaz...</p>

      <p class="imza">Eski bir Rumeli türküsü</p>

      <p class="bos"></p>

      <p class="paragbas">Bir Yunus ilâhisi söyleniyor, içeride...</p>

      <p class="paragraf-1">“Şol cennetin ırmakları...”</p>

      <p class="paragraf-1">Kapıdan giriyoruz: Odacıkta bir soba ısıtıyor ortalığı. Kitaplıkta Nâzım Hikmet, Sabahattin Ali, Nihal Atsız, Ziya Gökalp ve dini eserler yan yana.</p>

      <p class="paragraf-1">Sıkışarak yer açıyorlar bize.</p>

      <p class="paragraf-1">Konuşabilmek için, ara vermelerini bekliyoruz.</p>

      <p class="paragraf-1">Saz çalanlar, içtenlikle ilâhiye katılıyorlar. İçlerinde güzel sesli genç kızlar var. Bizi havaalanında karşılayan <span class="char-style-override-9">Sesler</span> dergisinin yazarlarından Fahri Ali Bey, bu çalışmanın müzik bölümünü yönetiyor. Hatasız söylüyorlar.</p>

      <p class="paragraf-1">Tanışıyoruz.</p>

      <p class="paragraf-1">İlk kez değişik bir gazeteden geldiğimizi belirtiyorlar.</p>

      <p class="paragraf-1">Daha çok <span class="char-style-override-9">Zaman</span> ve <span class="char-style-override-9">Türkiye</span> gazetesinden kişiler geliyormuş, buralara. <span class="char-style-override-9">Sabah</span> gazetesine ilişkin soruları dinleyip açıklamalar yapıyoruz.</p>

      <p class="paragraf-1">Gençler, konuşmak için sırayla yerlerini değiştiriyorlar.</p>

      <p class="paragraf-1">Genç kızlar yakında yapacakları gösterinin provaları için, öteki bölüme geçiyorlar.</p>

      <p class="paragraf-1">İki bölümlü barakanın ortasındaki dar geçiş büyükçe bir odaya açılıyor. Orası soğuk olduğundan kullanılmıyor. Asıl dans edilen yer, orası olmalı. O boş odanın, uçuk yeşil badanalı duvarında tek bir Tito fotoğrafı yer alıyor.</p>

      <p class="paragraf-1">Abdülkerim’e ilk soruyu soruyorum. Onu çocukluğu boyunca etkileyen şeyleri, şu anda gelinen noktayı nasıl değerlendirdiğini?.. Gelecekten beklediklerini. Kendisini bize tanıtmasını da istiyorum.</p>

      <p class="paragraf-1">— Yaşım 27, sanatım kuyumcu sanatı. Sanatımı amcamdan aldım. 1978’den 1980’e kadar çıraktım amcamın yanında. Şimdi o, Türkiye’ye göç etti. Amcam, o sanatı bir Hıristiyan’dan almıştı.</p>

      <p class="paragraf-1">— Nasıl? Yani, Ermeni mi?</p>

      <p class="paragraf-1">— Ermeni’ydi, zaten kuyumcu sanatı, Ermeni sanatı. Onlar Üsküp’te yaşıyordu, Ermeniler önceden fazlaydı burda. Kuyumculuk, o seneler beş Ermeni’nin elindeydi, bizim çarşıda.</p>

      <p class="paragraf-1">— Onlar da göçtüler mi?</p>

      <p class="paragraf-1">— Onların çoğu göçtü, sonradan. Ben amcamda çırak olarak çalıştım. O gittikten sonra oğluna ve ikinci amcamın oğluna kaldı dükkân. Onunla beraber çalışmaya başladık.</p>

      <p class="paragraf-1">— O yıllarda kazancınız nasıldı?</p>

      <p class="paragraf-1">— O zaman büyük kazanç vardı kuyumculukta.</p>

      <p class="paragraf-1">— Yugoslavya’nın birleşik olduğu, Tito zamanına kadar mı?</p>

      <p class="paragraf-1">— Evet, Tito zamanıydı o zaman. 1980’e kadar kazançlar çok büyüktü. Tabii çarşıda da kuyumcu sayısı, dükkânları çok daha azdı. 1980’e kadar 25-30 kuyumcu dükkânı vardı; şimdi ise 100’ü geçer, 120, 130 dükkân vardır. O zamanlar daha iyiydi. Enflasyon yoktu. Paranın değeri daha büyüktü. O zaman öğrenciydim...</p>

      <p class="paragraf-1">— Peki, o yıllardan, ailenizden, arkadaşlarınızdan neleri hatırlıyorsunuz?</p>

      <p class="paragraf-1">— O zaman... Tito zamanında, Tefeyyüz Okulu’nun 8. sınıfını bitirdim. Dersler Türkçeydi. Neşeliydik. Yani bizim hayatımız, o günlerde daha iyiydi. Standardımız daha yüksekti. Burada Makedonlar, Arnavutlar, Boşnaklar, Çingeneler; onlarla çok iyi yaşıyorduk. Ayrım yoktu. Halbuki şimdi ayrımlar fazla hissediliyor.</p>

      <p class="paragraf-1">— Bu, Tito’nun ölümüyle mi ortaya çıktı?</p>

      <p class="paragraf-1">— Tito, bizim başbakanımız. Tito öldükten sonra bu ayrımlar, milliyetçilik başvermeye başladı, aramızda. İşte bugüne kadar da süratle yürüyor.</p>

      <p class="paragraf-1">— Türkiye hakkında ne düşünüyorsunuz? Hiç gittiniz mi?</p>

      <p class="paragraf-1">— Bakınız, ben Türkiye’ye şimdiye kadar en az 20-25 kez geldim. Çünkü sanatımız öyle. Türkiye ile fazla çalışıyoruz. Ve niyetimiz günün birinde oraya göçmek. Zaten ailemin yüzde 80’i Türkiye’dedir.</p>

      <p class="paragraf-1">— Aileniz...</p>

      <p class="paragraf-1">— Evet, sırayla göçtüler. Bu göçmek, Türkiye’ye gitmek 1950 senesinde başladı.</p>

      <p class="paragraf-1">— Yani, 1950; İkinci Dünya Savaşı’nın bitimi, Yugoslavya’nın kuruluşu olan dönem...</p>

      <p class="paragraf-1">— Evet, 1948’inde Yugoslavya’nın Rusya’dan ayrılması, ondan sonra gittiler, biz kaldık, annemiz, babamız. Halbuki annemin de babamın da yüzde 80 aileleri, akrabaları Türkiye’dedir. Türkiye’ye göçenler her bakımdan kazandılar. Biz burada kaldık, kaybettik.</p>

      <p class="paragraf-1">— Şu anda Makedonya bölgesi için nasıl düşünüyorsunuz? Karamsar mısınız? İyimser mi?</p>

      <p class="paragraf-1">— Ben burada doğduğum için buranın her zaman iyi olmasını isterdim. Eğer göçersek de buranın iyi olmasını isterim; ne yazık ki, buradaki olaylara bakılırsa işler günden güne kötü gidiyor diyebilirim.</p>

      <p class="paragraf-1">— Buradaki topluluklar için ne yapılabilir, nasıl bir tutum içinde olmak lazım?</p>

      <p class="paragraf-1">— Burada bizim genç politikacılarımız var, hukuk fakültesinden yüksek politikacılar. Düşünceleri, çalıştıkları işler çok iyi. Fakat, başka partiler var. O partilerin bizlere karşı, bilhassa Müslümanlara karşı iyi bir düşünceleri yok. Bence bizde yürütülen savaşlar, Bosna-Hersek’te olsun, öteki savaşlar olsun, bu benim düşünceme göre açıkça dini savaşlardır.</p>

      <p class="paragraf-1">— Öyle mi diyorsunuz?..</p>

      <p class="paragraf-1">— Öyledir. Bu sadece dini savaşlardır. Bakınız bizde Hırvatistan var, Slovenya var; onlar Katolik dinindedirler. Onları kurtarmak için bütün Avrupa, Katolik memleketleri savunmaya kalktı ve onlara arka çıktı.</p>

      <p class="paragraf-1">— Şimdi, şu anda Makedonya’da, Üsküp’te hangi değerler öne geçti? O zamanın değerleri değişikti, dediniz: Çünkü, siz Tito Yugoslavyası’nda çocukluk ve ilk gençlik geçirmişsiniz.</p>

      <p class="paragraf-1">— Biz şimdi demokrasiye çok önem veriyoruz. Bu anda o, yani demokrasi hemen olmaz. Tabii, demokrasinin öğrenilip yaşanması lazım. Bizde olana demokrasi deniyorsa da, işlere bakarsak, tam demokrasi değil. Yani, 1,5-2 yıl oldu, çok şeyler yine aynı kaldı, değişmedi, çok az şeyler değişti.</p>

      <p class="paragraf-1">— Türkiye’ye sık sık gidip geliyorsunuz; orada size farklı gelen neler var?</p>

      <p class="paragraf-1">— Sizler, millet olarak çok çalışkansınız. Burada biz sizin kadar çalışmıyoruz.</p>

      <p class="paragraf-1">‘Yeni Yol’ grubunun saz çalanlarından Enis Emin, Makedonya’nın değişiminden fazlasıyla etkilenmiş. Uçlara doğru kayan bir yapıya sahip. Bunu anlamak için, onu çok tanımak gerekmiyor, kanımca. Konuşmalar sürerken, beğenmediği açıklamalara karşı yüzündeki değişmeler yanıt olmaya yetiyor.</p>

      <p class="paragraf-1">— Kendinizi tanıtır mısınız?</p>

      <p class="paragraf-1">— Adım, Enis Emin. Türkoloji Bölümü’nde Türk Dili ve Edebiyatı Bölümü’nde talebeyim. Dördüncü sömestrdeyim. Yaşım 20. Edebiyatı severek seçtim. Yani öyle birdenbire bir olay değil bu. Daha küçük yaşlardan edebiyatı sevmiştim. İşte, nihayet, hayallerime kavuştum. Niye, edebiyatı seçtim? Herkesin hayatında bir düşüncesi var. Kendi benliğini korumaya çalışıyor. Ben de, hayatımın çizgisine edebiyatla devam etmeye karar verdim. Yani, bu birdenbire bir olay değil. Küçük yaşlardan beri edebiyata sevgim, saygım mevcuttur. Ve Allah’a şükürler olsun ki, bu hayale –ben küçükken hayal gibi sayıyordum– Allah’a şükürler olsun kavuştum.</p>

      <p class="paragraf-1">— Türk Dili ve Edebiyatı Bölümü’nde hangi yazarlar, hangi dönemler okutuluyor, size?</p>

      <p class="paragraf-1">— Her yıl ayrı ayrı yazarlar. Mesela iki yıl, Türk Dili ve Edebiyatı’nın başlangıcı. İslâmiyet’ten önceki edebiyat, İslâmiyet’ten sonraki edebiyat, Divan Edebiyatı, Tanzimat Edebiyatı, tabii yeni çağlardaki edebiyat. İlk yıl ve ikinci yıl, yani, ilk dört sömestr genelde İslâmiyet’ten önceki edebiyat, yani destan şairlerinde durduk. Sonra, Türkler İslâmiyeti kabul edince; efendim, Yunus Emre var, Türk Tasavvuf Edebiyatı’nın en tanınmışı diyebiliriz, sonra Nesimi hakkında gerekli bilgileri, hocalarımızdan aldık. Mesela, <span class="char-style-override-9">Kutadgu Bilig</span>’i söylemeden geçemeyeceğim. Hakikaten çok büyük, çor şanlı bir eserdir Türk Edebiyatı, Türk milleti için. Edebiyatınız çok büyük bir deniz. Bu denizin hangi sularından içersek, fayda olur bizlere.</p>

      <p class="paragraf-1">— Siz ve aileniz Üsküplü müsünüz?</p>

      <p class="paragraf-1">— Evet, ailemiz Üsküp’te doğmuş. Tabii, ben de... Biliyorsunuz, Yugoslavya geçen yıla kadar komünizm rejimine sahipti. Ve şükürler olsun ki, o komünizm rejiminden kopuverdi, demokrasiye bağlandı. Ama, ne yazık ki, rejim değişikliği olduğu zaman savaşlar, feci olaylara karışıyorlar, hükümetler. Hakikatte olmaması lazım. Efendim, Yugoslavya 6 cumhuriyetten oluşmuş 22 milyonluk bir devletti. Demokrasi geldi, her bir cumhuriyet kendi bağımsızlığına kavuşma peşinde koşarken, milli kargaşalar meydana geldi. Milli savaş meydana geldi ve ne yazık savaş, dini bir savaşa çevrildi. Hakikaten buna çok üzüldüm. Neden? Çünkü, Bosna-Hersek’te önce milli savaş başladı. Mesela, Boşnaklar...</p>

      <p class="paragraf-1">— Siz, milli savaştan mı yanasınız?</p>

      <p class="paragraf-1">— Ben hiçbir savaştan yana değilim.</p>

      <p class="paragraf-1">— Peki, nasıl karşı koymak gerekir, şimdi, bu duruma? Tito Yugoslavyası’nı eleştirdiniz, dediniz ki, ‘Komünizm yönetimi idi ve kötüydü.’ Siz eski yönetimden en küçük bir hoşluk hatırlamıyor musunuz?</p>

      <p class="paragraf-1">— Hatırlıyorum... Kusura bakmayın. Hatırlıyor gibiyim de açık değil. Komünizmin ekonomik durumuna bakarsak, bugünkü durumdan zannederim, biraz daha iyiydi... Komünizmi derinlikle yaşadım da, tam hayatla yaşamadım.</p>

      <p class="paragraf-1">— Ya demokrasi?</p>

      <p class="paragraf-1">— Demokrasideki farklılık şudur: Demokrasiyi yaşayan bir ülke, ister milli, ister dini, bir serbestliğe kavuşur. Mesela, komünizmde camileri kapadılardı.</p>

      <p class="paragraf-1">— Tito rejiminde, bölgeler arası ayrımcılık var mıydı?</p>

      <p class="paragraf-1">— Zannedersem yoktu. Bu kargaşalar 4-5 yıldır, yanılmıyorsam, Kosova’da başladı. Kosova cumhuriyet kurmak istedi. Çünkü, özerk bölgedir. Sırplar buna karşı geldiler. Ve o zamandan beri, Sırplar ile Arnavutlar arasında, milli bir tartışma oldu ve devam ediyor. Bunun suçlusunu serbestçe diyebilirim, Slobodan Miloseviç’tir. Yugoslavya’nın parçalanmasının sebebi budur. Bosna’daki savaşın sebebi, bütün bu feci olayların suçlusu Slobodan Miloseviç’tir.</p>

      <p class="paragraf-1">— Yugoslavya’nın sarsıntı geçirip dağılmasından sonra, demokrasiyle birlikte hangi değerler gündeme geldi?</p>

      <p class="paragraf-1">— Ben dine önem veriyorum. Önce din birliği, sonra milli birlik olsun.</p>

      <p class="paragraf-1">— Yani, tek birleştirici dindir, diyorsunuz...</p>

      <p class="paragraf-1">— Evet. Neden? Çünkü, eğer insanlarda bir millilik varsa, dünyada çok milli gruplar yaşıyor. Araplar var, Türkler var, Arnavutlar var, Boşnaklar var, Rumlar var ve diğerleri... Tabii, kendi milliyetimi seveceğim, tabii; İslâm dinine mensup olan bir milliyete karşı, hiçbir zaman dik gelmemek lazımdır; çünkü, <span class="char-style-override-9">Kur’an-ı Kerim</span>’de yüce Allah diyor ki, “Müminler kardeştirler”.Bence açık mesele. Arada milli ayrım gerekmez. Mesela, örnek olarak Üsküp’te, genelde Makedonya’da, Üsküp’te Arnavutlar ile Türkler arasında büyük bir milli ayrım var. Neden bu milli ayrım olsun?</p>

      <p class="paragraf-1">— Halbuki onlar da Müslümandır, diyorsun.</p>

      <p class="paragraf-1">— Evet, onlar da Müslüman. Ben de Müslüman, o da Müslüman...</p>

      <p class="paragraf-1">— Yani, siz İslâm’ın birleştiriciliğine inanıyorsunuz...</p>

      <p class="paragraf-1">— Gerekli bir birleştiricidir.</p>

      <p class="paragraf-1">— Milliyetler üstüdür?</p>

      <p class="paragraf-1">— Evet... İlk nokta olarak, hareket noktası olarak din önemli gelir. Mesela ben Türküm; beni kimse Arnavut, Boşnak yapamaz. Ama önce Müslümanım, sonra Türküm. Efendim, şimdi gelelim, eğer Türkler burada kalsaydı; 40-50 yıldır Makedonya’da yaşayan Türkler, Türkiye’ye göç ettiler. Halbuki ben, bu göçe karşıyım. Biz Türküz, ama bizim vatanımız Türkiye değil, bizim vatanımız, Makedonya’dır. Mesela, bakıyoruz, parlamentoda 10, 12, 13 Arnavut milletvekili var, Rumlardan milletvekili var, Türklerden milletvekili yok. Neden? Çünkü, bizim ecdadımız düşünmeli bu durumu. Düşünmeden Türkiye’ye göç ettiler. Makedonya’yı, büyük değerleri bırakarak... Değer dediğim zaman, bütün bu değer ecdadımızdan kalan bir yadigâr; camiler, hamamlar, tekkeler, köprüler. Görüyorsunuz, Üsküp’te küçük camilerle beraber şimdi 17 cami mevcuttur. 1963’te zelzeleden sonra çok camiler, çok abideler yıkıldı. Ve Türkler de o zaman Türkiye’ye göç ettiler. Burasını, Balkanlar’ı çıplak bıraktılar. Türkler artık azınlık. Sesleri de azalmıştır.</p>

      <p class="paragraf-1">— Ne kadarlar, yaklaşık olarak Makedonya’da?</p>

      <p class="paragraf-1">— Tam rakamını bilmiyorum ama... Mesela Makedonya’da 200 bine yakın Türk vardır...</p>

      <p class="paragraf-1">— Arnavutlar da var ama...</p>

      <p class="paragraf-1">— Arnavutlar da var, tabii tabii. Son sayımlara göre tamamı bilinmiyor. Bakın burada problem var. Bilinmiyor sayımlar. Problem yaratıyor bu, bizlerde. Makedonya’da halkın yüzde 40, yüzde 45’ini Arnavutlar oluşturuyor, sonra yüzde 17’sini Türkler. Yani, yaklaşık böyledir. Türkler o zaman Türkiye’ye göç etmeseydiler, bugün hem parlamentoda insanımız olacaktı, hem camiler, Mimar Sinan eseri olan güzeller kendi haline geleceklerdi. Kötülüklerden sıyrılmış olurduk, sanıyorum. Çünkü vatan çok büyük değerdir. Mehmet Akif Ersoy diyor ki,</p>

      <p class="bos"></p>

      <p class="paragraf-1"><span class="char-style-override-9">Kim bu cennet vatanın uğruna olmaz ki feda,</span></p>

      <p class="paragraf-1"><span class="char-style-override-9">Şüheda fışkıracak toprağı sıksan şüheda,</span></p>

      <p class="paragraf-1"><span class="char-style-override-9">Canı cananı alsın da Hüdâ,</span></p>

      <p class="paragraf-1"><span class="char-style-override-9">Etmesin tek vatanımdan beni dünyada cüdâ</span></p>

      <p class="bos"></p>

      <p class="paragbas">Ne kadar güzel bu satırlar. Hakikaten buna bakarak kendi vatanımı gözbebeğimiz gibi korumak lazımdır.</p>

      <p class="paragraf-1">Yeni Yol’un Başkanı Hamdi Bey, konuşmalar boyunca gülümseyerek bakıyordu bize,</p>

      <p class="paragraf-1">“Bunlar çok küçük daha. Lazım öğrenmeleri.”</p>

      <p class="paragraf-1">Hamdi Agvadovski. Boşnak. Ambalaj üretimi ile uğraşıyor. Tito Yugoslavyası’nın, gençler tarafından anlaşılamadığından ötürü, iyi anlatılamadığını ileri sürüyor.</p>

      <p class="paragraf-1">— Bunların kafası karıştı. Nasıl da karıştı, Füruzan Hanım. Daha dinleyin de...</p>

      <p class="paragraf-1">Gerçekten öyle. Hem haritaları hem kafaların karıştığı bir dönemde, bu puslu değerlendirmeleri yadırgıyorum ilk kez Rumeli’ye adım atarken...</p>

      <p class="paragraf-1">— Peki, siz ne diyorsunuz?</p>

      <p class="paragraf-1">— Zaten 50 sene sonra, insan dine çevrilirse nasıl olur? Anlatacağım. Fakat bu gençler akıllı konuşmuyor.</p>

      <p class="paragraf-1">Selcim Muhammed, atlayıp sözü kesiyor:</p>

      <p class="paragraf-1">— Milliyetçilik pozitif bir şeydir, Hamdi Bey.</p>

      <p class="paragraf-1">Bir başka genç;</p>

      <p class="paragraf-1">— Atatürk’ün milliyetçiliği pozitiftir ama.</p>

      <p class="paragraf-1">Konu ısınıyor, gittikçe...</p>

      <p class="paragraf-1">HAMDİ BEY: Atatürk milliyetçiliği bambaşka bir milliyetçiliktir, diyor.</p>

      <p class="paragraf-1">SELCİM, karşı çıkıyor: Nasyonalizm, şovenizm. Yani, deyimler farklıdır. Nasyonalizm pozitiftir.</p>

      <p class="paragraf-1">HAMDİ BEY: En kötü bir şeydir, dünyada...</p>

      <p class="paragraf-1">SELCİM: Kendi milletini sevmek, suç mu?</p>

      <p class="paragraf-1">HAMDİ BEY: Herkesi sevmek daha iyidir...</p>

      <p class="paragraf-1">Gençler coşuyor, gittikçe...</p>

      <p class="paragraf-1">Kimse kimseyi dinlemeden düşüncesini açıklıyor.</p>

      <p class="paragraf-1">— Yok, yok. Nasyonalisttir. Kendi milletinden başka milleti sevmez, fena mı?</p>

      <p class="paragraf-1">Baştan beri, sessiz kalan biri atlıyor ortaya:</p>

      <p class="paragraf-1">— Sırp milleti değildir, burada kabahatli. Saraybosna’da yerler alacak kendi milleti için.</p>

      <p class="paragraf-1">— Aralarında utanan Sırplar da vardır unutmayasınız, bu yapılanlardan.</p>

      <p class="paragraf-1">Hamdi Bey, sözü alıyor:</p>

      <p class="paragraf-1">— Sırpların yaptıkları yeni bir şey değil. Daha sizler küçüksünüz. Gerekir okumanız, düşünmeniz. Dünya tarihinde herkes birbirini kesmiş, iyi mi olmuş. Dikkat et oğlum, önemli olan bundan kurtulmak, artık. 21. yüzyıla girerken bunlar yeniden yaşanmamalı. Nedir biliyor musun, bak olanlar: İnsanların tarih boyunca aptal olduğunu gösteriyor. Akıllıların sayısı az, aptallarınki çok. Hep böyle akıllı birileri mi gelip insanları ileriye doğru götürecek. Onlar yok olunca, hadi yine aptallığa başlayacağız. Biz koyun sürüsü müyüz? Başkaları bu aptallıklardan çok yararlanıyor. Nasyonalizmmiş...</p>

      <p class="paragraf-1">SELCİM: Nasyonalizm, milliyetçilik kurtarır bizi, diyorlar. Neye inanacağımı bilmez haldeyim. Olaylar Kosova’da ayağa kalktı. Cumhuriyet isteriz, dediler. Göze kaş takayım, diye, kendi gözlerini oydular. Durum çok kötü Kosova’da. Orada okuduğum için biliyorum. Çok iyi biliyorum.</p>

      <p class="paragraf-1">— Kaç yaşındasın? Ne okuyorsun, diye soruyorum Selcim Muhammed’e.</p>

      <p class="paragraf-1">— 23... Priştine Üniversitesi. Doğu Dilleri Bölümü’ndeyim. Arapça, Türkçe, İngilizce okuyorum. İngilizce bizde şartlı seçimdir.</p>

      <p class="paragraf-1">— Önemli bulduğun şeylerden biri, milliyetçilik. Peki, ötekiler ne?</p>

      <p class="paragraf-1">— Milliyetçilik Sırplarda da var, başkalarında da var. Bir bende değil. Ve sonra savaş başladı. Savaş çözüm değil, ama oraya kadar gitti işler. Elli sene sonra uyandık. Türk başkası, Sırp, Hırvat başkası... Bizim yöneticimiz, Avrupa’ya <span class="char-style-override-9">“Bizlere yardım vereceksiniz,”</span> dedi. <span class="char-style-override-9">“Ama, hemen yardım vermezseniz, ilerde yardım gerekmeyecek,”</span> dedi. Sözleri de doğru çıktı. Savaş başladı. Şimdi Avrupa buraya, tonla para döküyor. Boş, o. Beyhude. O uçaklara. O bilmem nelere. Birleşmiş Milletler güçlerine... Savaş yokken para gelseydi, yardım gelseydi, Yugoslavya dengede kalabilirdi. Bence birinci mesele; Yugoslavya’yı yıkan Sırpları desteklemek, ikincisi de; Avrupa’nın olanlara sağır kalması. Bütün generaller Sırptı. Avrupa görmüştü, gelecek savaşı. Birinci krallıkta Yugoslavya’da, 1918’de Hırvatistan’la Slovenya’yı zorla birleştirdiler. Mesela Hırvatlar, bugüne kadar ayrılmayı beklediler. Bunun için 70 yıl uyumadılar. Bizde ise şimdi dini duygular öndedir. Milli duygulardan kademe kademe daha öndedir.</p>

      <p class="paragraf-1">— Türkiye’de olsanız, hangi partiye oy verirdiniz?</p>

      <p class="paragraf-1">Selcim hemen yanıtlıyor; ‘ANAP’a.</p>

      <p class="paragraf-1">Bir başka genç:</p>

      <p class="paragraf-1">— Ben Refah’ı, bir de Milliyetçi Çalışma Partisi’ni beğeniyorum. Alparslan Türkeş’i çok beğeniyorum. Yaptığı işler fevkâladedir. Mesela Türki Cumhuriyetleri için, özellikle... Bütün hayatını onlara harcadı. Hocası Nihal Atsız’ı da beğenirim. O, Türkeş’in hocasıdır.</p>

      <p class="paragraf-1">Başından beri konuşmayan bir delikanlıya yöneltiyorum, sorumu?</p>

      <p class="paragraf-1">— Siz, kime oy verirdiniz?</p>

      <p class="paragraf-1">— Kimseye, neden kimseye biliyor musunuz? Eğer bir partiye oy vermek isterseniz, o partinin kurallarını bilmelisiniz. Bilmeden oy verilmez. Ama, ANAP’ı seviyorum, mesela. Cumhurbaşkanı Özal’ın, başbakanken Türkiye için yaptığı işler gerçekten takdire değer.</p>

      <p class="paragraf-1">Hamdi Bey’e dönüyorum, yeniden...</p>

      <p class="paragraf-1">— Ben sözü gençlerden alıp size vermek istiyorum. Konuşmanız yarım kaldı. Sürdürelim mi?</p>

      <p class="paragraf-1">Hamdi Bey aynı yüz anlamıyla sakin konuşuyor:</p>

      <p class="paragraf-1">— Bize milliyetçilikten çok büyük zarar gelir, burada. Bize lazım olan açıklık ve ilerlemedir. En az şimdi, milliyetçilik lazım. Şovenizm lazım. Bizim Yugoslavya’nın sosyalizminin komünizmle alakası yoktur. Modern sosyalizm, bence, bir İsveç’te vardır şimdi. Marx’ın teorisi de ancak kitaplarda yaşadı. Merkeziyetçi sistem her zaman kötüdür. Marksizm hiçbir devlete uydurulamadı.</p>

      <p class="paragraf-1">— Siz nerelerde okudunuz Hamdi Bey? Üsküplü müsünüz?</p>

      <p class="paragraf-1">— Ben, ilkokulu, ortaokulu hep Makedonca okudum. Türkçe, evde ne kadar konuşulursa, o kadar öğrendim. Ailem Üsküplüdür. Ben, devletle pek çalışmadım. Kendi işim vardı. Bence gelecek 10 yılda burası gene eski Yugoslavya olacaktır. Ekonomik bakımdan mecburuz birleşmeye. O zamanlar fabrikalar kurulmuştu. Herkes çalışıyordu. Tito’nun güzel bir politikasıyla işsiz kimse kalmamıştı. Her aileden bir kişi, iki kişi, üç kişi çalışıyordu. 1971 yılında ekonomik dünya krizi geldi. 1992’den, 1999’a kadar –benim düşüncemdir– gene bir büyük ekonomik kriz var. 71’de Yugoslavya’ya geldi, kriz. O zaman işçiler başladı, dışa gitmeye. Fabrikalarda iş düştü. Pazar kayboldu. Piyasa kayboldu. Ne zaman pazar kaybolacak, ekonomi duracak, muhakkak o vakit, kör milliyetçilik çıkar meydana, kötülükler çıkar. Ekonomi iyi ise, insanlar yolundadır. Almanya Hitler 1939’dan 1946’ya kadar 30 milyon Avrupalıyı tepeledi. Gene bugün en kuvvetli durumda ekonomik bakımdan. Şimdi geldi. Orta Avrupa’da dümenler yapar, diyebilirim, Bosna-Hersek’te. Günah, utanç bu dünya için, Avrupa için. O kadar insan gitti. Sanki hiçbir şey yok. Şimdi geliyor, kör milliyetçilik; Hıristiyan-Müslüman kapışması vardı, Kissinger’in bir tezi; o zamanlar demişti; <span class="char-style-override-9">“Yugoslavya’yı dışarıdan kimse yıkamaz, yıkacak içeridendir,”</span> diye. Zaten en kötü iş oldu. Hırvatistan ile Sırbistan’ın kavga yapması. Ve Sırbistan gitti Bosna’ya. Kaldılar Müslümanlar silâhsız, ekmeksiz, evsiz, hiçbir şeysiz. Şimdi başladı, gericilik, milliyetçilik. Zaten kendimi, görüyorsunuz, Boşnak olsam da Türk gibi hissediyorum. Ama istemem bir tutucu Türk partisi. Niye?.. Olsa, bir ileri Türk partisi, o zaman ben de katılacağım. Ama olmadığı zaman, niye ben katılayım. Tepinelim; Türk, Türk, Türk; eee tamam, kendimi Türk gibi hissediyorum. O başkadır; ama dünya... İlk insandır Tito, Arap ulusuna seslenen, uyandıran. Zaten Tito dedi, ilk sefer, <span class="char-style-override-9">“Petrolü kullanınız silah yerine. Silah kullanmayınız, ne gerek var, petrolü kullanınız.”</span> Ekonomik bakımdan kuvvetli olduğu zaman bir insan, özgürdür, her şeyi vardır. Zaten, şimdi millet Bosna’da yandı, mahvoldu millet, bizim Türk milleti. Ben yürekten acırım... Yugoslavya gibi bir devlet, en güzel devletti dünyada. <span class="char-style-override-9">Doktor Kardel;</span> özyönetim için neler yazmıştır. Merkezden kurtulmalıyız, özyönetim olmalı, demiştir. Edvard Kardel, o önemli düşünceyi yazmıştır. Yugoslavya zaten onunla anılır dünyada. En güzeli de, o teoriydi. Devlet, her şeyi kontrolü altında tutamaz ki hep. Zaten tuttu muydu, sıkıca kontrol altında devlet, o zaman olur ya polis hükümeti, ya askeri hükümet. Yani, Tito da benim en sevdiğim devlet adamıydı. Yugoslavya için çabaladılar. Oturdular, uyguladılar, yaptılar kardeşlikle ve şimdi bu ülke dağıldı. Çok yazık. Zaten, Tito’yu ezmek için, ne zaman başladılar konuşmaya, ben dedim: “Buna karşıyım.” Şimdi görecekler; Tito iyi miydi, kötü müydü? Ne o demokrasi geldi, diyorlar. Bu demokrasi değil, anarşidir. Milleti savaşa götürmek üzeredir. Göreceksiniz bakın, Tito zamanında Yugoslavya’da isterseniz Gevgeniya’dan Slovenya’ya kadar, ister bir boydan öbür boya serbestçe gidebilirdiniz, kimse sormazdı. <span class="char-style-override-9">“Nesin, hangi millettensin, neredesin, nasılsın?”</span> Ben çalışmışım biteviye Yugoslavya’da, en büyük petrol rafinerilerinde, bana kimse sormazdı, neyim, kimim, nasılım, nerdenim? Fakat şimdi, <span class="char-style-override-9">“Ne dindensin, nasıl millettensin?”</span> Bosna-Hersek’e bilmiyorum gittiniz mi, daha evvel.</p>

      <p class="paragraf-1">— Hayır, ilk kez gideceğim...</p>

      <p class="paragraf-1">— Harp öncesi, 88’e kadar, Boşnaklarda kimse bilmezdi kimdir, nedir; Müslüman mı, Sırp mı, Hırvat mı? Bir gün içinde çıktı meydana kimdir, nedir, ne dindir, Sırp mıdır, Hırvat mıdır, Katolik midir, Ortodoks mudur, Müslüman mıdır? Neye yaradı bu milliyetçilik... Saraybosna’da en güzel bir hayat yaşanmıştır. Her bir dinden insan beraber kahvede oturmuşlardır, beraber düğünlerde, beraber cenazelerde oluşmuşlardır... Saygı göstermişlerdir cenazelere; isterse Ortodoks olsun, isterse Katolik olsun, isterse Müslüman olsun. Ben kendim yaşamışımdır, bunu. Burası Yugoslavya’nın, belki de dünyanın en güzel şehriydi. Sarayevo en güzel kasaba. Bosna Saray. Osmanlıların en güzel camileri vardı. Ortodoks kiliseleri vardı, Katolik... Yahudilerin havraları... Bu, çok güzel. Bence, her kimse kendi dinini sevebilir. Ama başkasının dinine karışmasın. Niye ben başka dinden kimseyi insan olarak görmeyeyim, niye o beni insan gibi görmesin? İnsan insandır... Sen Müslümansın, sen Katoliksin, sen Arapsın bilmem ne... Tito zamanında hepimiz birdik. 1980’de Tito öldü. Onun cenazesine dünyada gelmeyen kalmadı. Ondan sonra başladılar, kapışmaya. Aramıza girdiler, bir de. <span class="char-style-override-9">“Biz Sırp, onlar Hırvat, bunlar Müslüman...”</span> Zaten Bosna’da patlamazdı harp. Ufak bir düğünde, kilisede oldu bir patlama. Müslümanlarla Sırplar birbirine girdi Türk, Ortodoks’u vurdu. Ortodoks Türk’ü, Katolik’i.</p>

      <p class="paragraf-1">— Biz yeniden toparlanırız, diyorsunuz, öyle mi?</p>

      <p class="paragraf-1">— Toparlanırız, mecburen, gene. Yeter ki savaş bitmeli, Yugoslavya’da. Miloseviç’in savaşı. Sırbistan’da milletin yüzde 80’i ondan nefret ediyor... Utanıyor, Sırplar utanıyorlar. Niye? İşte Miloseviç, Sırbiya’yı bu iki senede 5 sene, 10 sene, 20 sene geri götürdü. En kötüsüdür milletleri için Miloseviçler, bu gelişme sahasında. Zaten, o anlayıştır Yugoslavya’yı bozan, bir kişi bozamaz, mecbur savaşta iki kişi olsun. Şimdi gelelim Makedonya’ya...</p>

      <p class="paragraf-1">— İç savaşta Almanlar buraya girdiğinde...</p>

      <p class="paragraf-1">— Burada çok kötülük yapmışlardır, Almanlar... Bosna’da yapmışlardır, 41’den 46’ya kadar Bosna’ya 6 kere taarruz etmişlerdir. Zaten Bosna’da Tito savaş yapmıştır, onlara karşı. Tito’nun partizanlarıyla yaptığı önlemeler, buradaki zararı azaltmıştır.</p>

      <p class="paragraf-1">— Partizanların içinde Türkler de var mıydı?</p>

      <p class="paragraf-1">— Elbette. Herkes birlikte dövüştü, faşizme karşı. Burada Türk vardı, o seneler. Sonra 1950, 1951, 1952, 1953, 1956’da Türkler arasız buradan Türkiye’ye göç ettiler. Zaten, o yıllar, Arnavutlar yok gibiydi, Makedonya’da. Arnavutlar 1980 senesinde geldiler, zaten 1980 senesinde Arnavutların çoğalmaları başladı. Bekleyeceğiz, neler olacak, bakacağız.</p>
    </div>
  </div>
</body>
</html>
