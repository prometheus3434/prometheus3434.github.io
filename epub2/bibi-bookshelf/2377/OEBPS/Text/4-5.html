<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-5.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-6">Bir Çocuk, Partizanları Nasıl Anımsar: “Onları Sevinçle Karşıladık”</p>

      <p class="paragicerden" xml:lang="en-US">Yüzleri mühim, dalgın ve yorgun</p>

      <p class="paragicerden" xml:lang="en-US">Tıraşları uzamış biraz</p>

      <p class="paragicerden" xml:lang="en-US">Elleri büyük ve esmer.</p>

      <p class="paragicerden" xml:lang="en-US">Elâ gözlüler, kara gözlüler, mavi gözlüler.</p>

      <p class="imza">Nâzım Hikmet</p>

      <p class="bos"></p>

      <p class="paragbas">Müdür Hasan Fadıl Bey’in anıları beni derinden etkiliyor.</p>

      <p class="paragraf-1">Kendisine onu daha yakından tanımak istediğimi belirtiyorum. Dostça bakıyor. “... Peki öyle olsun,” diyor.</p>

      <p class="paragraf-1">— Üsküp, 1934 doğumluyum. Babamın adı Fadıl, büyükbabamın adı Murat ve 1941’de savaş başladığında ben 7 yaşındaydım. Babam işçiydi, annem ev hanımıydı. Beden işçisiydi babam. 1941’de savaş başladığında, ben yedi yaşındaydım. İkinci Dünya Savaşı’nı bütün acılarıyla yaşadım. Küçük olduğum halde açlığın ne olduğunu, o zaman öğrendim. İşte kıl payı ölümden kurtulduk...</p>

      <p class="paragraf-1">— Buralarda sert çatışmalar oldu mu?</p>

      <p class="paragraf-1">— Tabii, bir yanda Alman istilası vardı, öbür yanda Bulgar istilası... İşte bu istilayı hatırlıyorum. 1944’te Üsküp kurtuldu. Kasım ayında Üsküp kurtuldu. Biliyor musunuz, Kasım 1944’te. Partizanlar kurtardı.</p>

      <p class="paragraf-1">— Partizanlar hangi ulustandılar?</p>

      <p class="paragraf-1">— Herkes vardı. Herkes anti-faşist hareket için partizanlara katılmıştı. Kadınlarımız bile... Evet. O zaman yiyeceğe dair her şey karaborsaya düşmüştü. Kuponla ekmek yiyorduk. Yalnız ben değil, o dört yıl içinde hepimiz açlığın ne olduğunu öğrendik. Kilimlere uzanıp açlıktan kıvrandığımız günler oldu. Böyle Ramazan’da oruç açlığı gibi değil, o. Öyle bir açlık ki, günler sürmüş, aylar sürmüş. Ekmeği patatesle yerdik, bayram ederdik, ya da patatesi ekmekle yerdik. Bayram... Yani o dönemlerde patates olmasaydı, belki de yaşayamazdık. 1941’de savaş patladı, uzun sürdü, o dört savaş yılı, bize çok uzun geldi. Evlerimizde radyo yoktu. Radyoları olanları da kapatılmıştı. Dünyada olup bitenleri pek zor öğreniyorduk.</p>

      <p class="paragraf-1">— Kimler kapatmıştı, radyoları?</p>

      <p class="paragraf-1">— Bulgar Krallık İdaresi kapatmıştı. Radyoyu dinlemek yasaktı. Fırsat bulup da dinleyen varsa, kulaktan kulağa bazı şeyler sızıyordu. Yani Tito’nun adını öyle öğrendik, çocukken... Kim olduğunu bilmiyorduk, yoksul bir Hırvat köylüsünün oğluymuş, diyorlardı. Ama bizi kurtaracak bir adam olduğuna göre, işte ta o zamandan adamı sevmiştik.</p>

      <p class="paragraf-1">— Partizanlarla ilgili bir anınız var mı? Bir resim görmüş gibi. Çok küçüktünüz, yedi yaşındaydım, dediniz.</p>

      <p class="paragraf-1">— Üsküp’ün kurtuluşunda, 1944’te ilk defa partizanları gördüm. Hiç unutmadım. O sabah Üsküp’te yağmurla kar karışık yağıyordu. Çok soğuk bir sabahtı. Gün doğarken, tüfek patlamaları duyduk. Babalarımız işe gidemedi. Patlamalar yaklaşıyor, artıyordu sesler... Kapılara sıkıca rezeler vuruldu. Ne oluyordu, bilmiyorduk. Saatler geçti. Bodu Dağı’ndan, buradan partizanlar aşağı indi, o gün sabahtan ikindiye kadar ağır bir savaş oldu. Almanlar sıkıştırıldı, ancak o zaman kaçabildiler. Partizanlar akşam, gün dönerken Üsküp’e girdi. Biz çocuklar sevinerek, evlerden fırladık, mahalleye çıktık, Bulgar kralının kötülediği, haydut, gözü dönmüş katiller dediği partizanları gördük. İşte karşımızdaydılar. Saçlarımızı okşadılar, onlarla konuştuk, bir çorba içmeye çağırdık. Oysa ki bizim de yiyeceğimiz yoktu, onlar bizle kalmadılar, evlere girip de kalamadılar, “<span class="char-style-override-9">Bizi başka çocuklar bekliyor,</span>” dediler. “<span class="char-style-override-9">Onları da görelim ki rahat uyusunlar evlerinde, sonra gelecek bayramlarda görüşürüz,</span>” dediler. Yani, Üsküp’ün bu tarafına doğru yürüyüp gittiler. O soğukta, yağışta, üstleri başları hiç kavi değildi, yırtık pırtık ceketler, birinin ayağında çarıklar vardı, ötekinde Alman çizmeleri. Herhalde ölen bir Alman’ın çizmelerini almış olmalı. Tüfekleri çamaşır ipiyle omuzdan bağlanmış. Galiba kasketliydiler, hatırladığım kadarıyla zorlukla gülebildiler bize, hiç unutamam, saçlarımızı da okşadılar. Çok yorgundular. Gözlerine uyumamaktan kan oturmuştu. Üsküp’ün kurtulduğu o gün evlerimizde büyük şenlik oldu. Dört savaş yılından sonra, biz çocuklar ilk defa ölümü düşünmeden yatacaktık. Çünkü, 1944’te geceleri sık sık bombardımanlar olurdu, o korku da ayrıca içimize sinmişti. Bir buçuk ay sonra okulumuz hemen açıldı ve ikinci bayramı yaptık, bütün Üsküp; Türk çocuklarını bağrına bastı, işte o acı günlerden sonra okul bizim ikinci evimiz oldu. Türkçe okumaya başlamamızın da ayrı bir sevinci vardı. Savaş yüzünden okula gidememiş çocuklar vardı aramızda. Öyle bir sınıfta okuduk ki, değişik yaşlarda çocuklardık. Kitapsız, kalemsiz, deftersiz okumaya başladık.</p>

      <p class="paragraf-1">— Öğretmenleriniz, kimlerdi?</p>

      <p class="paragraf-1">— Onlar öğretmen değildi. Lise mezunu olan ya da savaş başlayınca lisenin, bilmem hangi sınıfından ayrılan, savaşa katılan partizan Türk gençleriydi. Onlarla okumayı öğrenmeye başladık. Onların bizim ilerlememizde büyük payı vardır. Unutulmaz... Unutulmaz. Başka türlü insanlardı. Bambaşkaydılar...</p>

      <p class="paragraf-1">Josef Boris Tito, şimdi yakın bir anıdır.</p>

      <p class="paragraf-1">Tarihteki doğru yerini hızla almakta olan bir anı...</p>

      <p class="paragraf-1">Bunu artık iyice anlıyorum...</p>

      <p class="paragraf-1">— Onları hâlâ hatırlıyorsunuz?</p>

      <p class="paragraf-1">— Hatırlıyorum elbette, fotoğrafları var bizde. Gece gündüz çalıştılar. Yorulmaksızın çabaladılar. Gündüz öğrencilerle çalıştılar. Geceleri okuma yazma bilmeyen büyüklerimiz için çalıştılar. Biz okuldan eve dönünce öğretmenlik yapıyorduk, evdekilere... O zamanlar tahtada tebeşirle yazıyorduk, böyle küçük yazı tahtalarımız vardı. Bir de küçük süngerlerimiz, yazı tahtasına bağlanmış. Alfabeyi taş kalemle yazarak sökmüştük. 1945’ten, ya da 1946’dan sonra ilk alfabemiz, okuma kitaplarımız çıktı. Yavaş yavaş toparlanabildik. Hevesle çalışıyorduk. Çünkü, biz çocuklar için savaştan sonra okula gitmek büyük bir bayramdı. Bir günlük, iki günlük bir bayram değil. Ne yazık ki, o zamanlar Üsküplü Türklerin çoğu büyük bir istekle kalkınmaya başlamış olan ülkemizden 1952’de göç etmeye başladı.</p>

      <p class="paragraf-1">— Göç, niye başladı, dersiniz?</p>

      <p class="paragraf-1">— Şimdi ben, göçün niye başladığını pek hatırlamıyorum, küçüktüm. Ama, o zamanlar, devletin değil de devlet adamlarından bazılarının yürüttüğü kişisel politika zannediyorum; rahatsız etmiştir. O sıralar, burdaki muhtara baskı yapılmıştı. Bir de o zamanlar, savaştan yeni çıkıldığından, hâlâ kuponla ekmek yiyorduk, açlık vardı. Geçişten ötürü, sıkı bir yönetim vardı. Türkiye’ye göç edildi. Türkler burdan çok göç etti. Biz de az bir sayıda kaldık.</p>

      <p class="paragraf-1">— Hiçbir şey düşünülmedi mi, göçmeden önce, biraz daha bekleyelim, yeni sistemi anlayalım, diye.</p>

      <p class="paragraf-1">— Yok hiç düşünülmedi. Zannediyorum, Türkiye’nin de burayla böyle bir anlaşma imzalaması da hatalıydı, belki, imzalanmamalıydı. Eğer, o göç olmasaydı, bugün biz Makedonya’da çok daha iyi durumda olacaktık. Yetişmiş, gelişmiş bir halk olacaktık. Bugün bizim binlerce fakülte mezunu yönetici kadromuz olacaktı. O savaştan sonraki yıllarda Türk gençleri hevesle okula gidiyordu, öyle çok çalışıyordu, başarıyordu ki...</p>

      <p class="paragraf-1">— Göçten sonra, yönetimde yer alanlar oldu mu, Türklerden?</p>

      <p class="paragraf-1">— Alabildiler... Kadrolarda göründüler; çünkü komünist sistemde buna çok dikkat ediyorlardı; her halktan, insanların yönetimde işbaşına gelmesine. Fakat, herhalde hatalar da yapıldı. Bazan devletin beğendiği adamlar sadece bir mevkie geçtiler. Bizim hatalarımız da oldu. Biz sistemden yararlanmayı bilemedik, uyanık davranmadık. Parasız bir eğitim vardı, önemsemedik. O zamanlar okumak kolaydı. Şimdi yeni dönemde giriş sınavları var, talebe sayısında sınır var. Yazılamayanların ödemeli yazılması da, imkânsız; mesela 1500-2000 Mark kadar isteniyor, girişte. Şimdi yazılmak zor. Yazılmadıklarında da kadrosuz kalıcaz. Parasız eğitim zamanlarında, demek ki kendimizi, çocuklarımızı yönlendiremedik. Bunda öğretmenin de anne-babaların da suçu var. Mesela, bizim birliğin de, radyonun da kadroya ihtiyacı var, televizyonun da, liselerin de. Çünkü, bundan da sonra, ben kadro derken kaliteli bir kadro düşünüyorum. Makedonlarla boy ölçüşebilecek bir kadro olmalı bu.</p>

      <p class="paragraf-1">Müdür, Hasan Fadıl Bey’den ayrılıyoruz.</p>

      <p class="paragraf-1">Akşama Üsküp Tiyatrosu’nun parlak döneminden ünlü bir aktörle görüşeceğim. Lütfü Seyfullah’la.</p>
    </div>
  </div>
</body>
</html>
