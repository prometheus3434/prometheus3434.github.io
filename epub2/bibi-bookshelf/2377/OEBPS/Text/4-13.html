<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-13.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-13.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-14">Tarihi Değerlendirmek, Salt Envanterler Çıkarmak mıdır...</p>

      <p class="paragicerden" xml:lang="en-US">Karlı dağların başında</p>

      <p class="paragicerden" xml:lang="en-US">Salkım salkım olan bulut</p>

      <p class="paragicerden" xml:lang="en-US">Saçın çözüp benim için</p>

      <p class="paragicerden" xml:lang="en-US">Yaşın yaşın ağlar mısın</p>

      <p class="imza">Yunus Emre</p>

      <p class="bos"></p>

      <p class="paragbas">Uçak biletlerine uçuş numarası almak o kadar uzuyor ki arkalarında kalan sosyalizmin getirdiği güvenceyi hâlâ büyük bir tembellikle kullanma alışkanlığından ötürü, yapılan işlemin ağırlığı bize bir saat kaybettirdi.</p>

      <p class="paragraf-1">Kalkandelen’e de ancak ikindiye doğru hareket edebiliyoruz.</p>

      <p class="paragraf-1">Kalkandelen (Tetevo) bir dağın eteğine kurulu.</p>

      <p class="paragraf-1">Arnavut nüfus çoğunluğu oluşturuyor burada.</p>

      <p class="paragraf-1">Çarşıdan geçerken ara sıra yerel giysileriyle Arnavutlar göze çarpıyor.</p>

      <p class="paragraf-1">İftar saatinin yaklaştığı alışverişin hızlanmasından belli.</p>

      <p class="paragraf-1">19. yüzyıl yapımı <span class="char-style-override-9">Alacacamii</span>’nin önüne çekiyoruz arabayı. Caminin dört cephesini uyumlu çiçek süslemeleri beziyor.</p>

      <p class="paragraf-1">Oradan <span class="char-style-override-9">Harabati Tekkesi</span>’ne gidiyoruz.</p>

      <p class="paragraf-1">Tekke tam dağa yaslanmış; geniş bir alana yayılıyor. Dervişler kahvehanesi, çilekeşhanesi, camisi, kenti kuşbakışı kucaklayan kulesi ile çok güzel bir yer. Kahvehanenin sekileri, göbek tablası, kapıları, tavanı incecik bir tahta işçiliğiyle yapılmış. Çatıyı çevreleyen oymalı ahşap girlantlar akşamın pusunda bitiriliş çizgileriyle daha da belirginleşiyor. Tavanın orta kabartmaları çiçek ve yaprak motifleriyle bezenmiş. Eriyen karların suları yıpranmış damdan akıp bu benzersiz yapıyı giderek çürütüyor.</p>

      <p class="paragraf-1">Nasıl korumalı buraları?</p>

      <p class="paragraf-1">Hep bunu düşünüyorum.</p>

      <p class="paragraf-1">Bizler, UNESCO bu eserler için neler yapabiliriz?</p>

      <p class="paragraf-1">Hatta konunun ilgilileri buraları görmüşler midir? Ellerinde sağlam bir envanter var mıdır?</p>

      <p class="paragraf-1">Bize gelince... “<span class="char-style-override-9">Bizim Rumeli,</span>” derken neler yapmayı düşünüyoruz acaba?</p>

      <p class="paragraf-1">Yüzyıllar önce dağların ıssızlığında bir gönül zenginliğine ‘<span class="char-style-override-9">dünya mâlini</span>’ feda etmiş dervişlerin yarattıkları estetikle elde ettikleri iç huzurunu orayı görünce sizde duyabilirsiniz.</p>

      <p class="bos2"></p>

      <p class="paragbas">Otele girdiğimizde ‘<span class="char-style-override-9">beklenmedik bir rastlantı bu</span>’ diye telaşlanıyor Alâeddin Tahir.</p>

      <p class="paragraf-1">“<span class="char-style-override-9">Nedir?</span>”</p>

      <p class="paragraf-1">“<span class="char-style-override-9">Bakın karşıda oturan Makedonya’nın büyük çağdaş ozanlarından biridir. Radovan Pavlovski.</span>”</p>

      <p class="paragraf-1">“<span class="char-style-override-9">Konuşabilir miyim acaba kendisiyle?</span>”</p>

      <p class="paragraf-1">“<span class="char-style-override-9">Soracağım şimdi,</span>” diye gidiyor, sevgiyle kucaklaşıyorlar.</p>

      <p class="paragraf-1">Dönüyor Alâeddin Tahir, “<span class="char-style-override-9">Sevinçle kabul etti,</span>” diyor.</p>

      <p class="paragraf-1">Ben ‘<span class="char-style-override-9">bu etnik arındırma pisliğinden insanoğlu nasıl yakasını kurtaracak,</span>’ diye sorularımı sıralıyorum.</p>

      <p class="paragraf-1">Radovan Pavlovski yanıtlıyor:</p>

      <p class="paragraf-1">— Bugün yaşananlar hangi ulustan olursa olsun bir sanatçıyı güncelliğini yitirmeyen bir soruyla karşılaştırıyor. Acıları dile getirmek; insanların son yıllarda körelmeye yüz tutan sevgi bağlarını güçlendirmek... Ulusallığa gelince... Evrenselliği ifade edebilmek için ben ulusal sınırlarımı bir yumurtanın kabuğu gibi kırıp atmışımdır sanatımda. Özellikle bu Balkanlar için kesinlikle zorunludur da. Burası değişik uygarlıkların oluşturduğu bir bölgedir. Burada yaratılmış uygarlıklar bizim kurtuluşumuz olmalıdır. Yoksa dar bakışlarla, milli ögelere öncelik tanıyan edebiyatlara inanmam ben. Bunu asla kabul etmeyen bir şairim. Sanatçı olmak sınırlara karşı çıkmaktır. Bu geri devlet anlayışları mezarlık gibi her şeyi gömüyor. Siz ve ben sözcüklerimizle insanın ortak duyarlığını diriltmeliyiz. İşte ben ancak bu duyarlık sayesinde sizin büyük şairiniz <span class="char-style-override-9">Nâzım Hikmet</span>’i anlıyorum. Bu olanlardan, burda işittiklerinizden biliyorum acı duyuyorsunuz. Ben de aynı durumdayım. Fakat yazılan gerçek bir dize bir devletten daha güçlüdür. Bunu hiç unutmayalım.</p>

      <p class="paragraf-1">Radovan Pavlovski’yle Makedonya’da yeniden tekrar görüşmek için sözleşiyoruz.</p>

      <p class="paragraf-1">— Bu aptallıklardan elbette birgün dünyamız kurtulacaktır diyor, ya da yok olup gidecektir...</p>

      <p class="paragraf-1">Sanatçıların bilindiği gibi, dünya yurttaşı olduklarının yeni bir kanıtı bu ozan da...</p>
    </div>
  </div>
</body>
</html>
