<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-12.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-12.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-13">... Peki Birden Ne Oldu Yugoslavya’ya?</p>

      <p class="paragicerden" xml:lang="en-US">1950’lerde Yugoslav işçisinin yaşam düzeyi hâlâ, ileri endüstri ülkeleri işçilerinden epeyce düşüktü. Ama endüstrileşme ilerledikçe –ve altmışların ortalarında gerçekten büyük bir hıza erişmiştir– kitlelerin yaşam standartları da yükseldi.</p>

      <p class="bos"></p>

      <p class="imza para-style-override-13">Wolfgang Abendroth</p>

      <p class="imza para-style-override-13"><span class="char-style-override-9">Avrupa İşçi Sınıfı</span></p>

      <p class="imza para-style-override-13"><span class="char-style-override-9">Hareketleri Tarihi</span></p>

      <p class="bos"></p>

      <p class="paragbas">Şimdi Yunanlıların ‘<span class="char-style-override-9">Üsküp Cumhuriyeti</span>’ diye ad taktığı bu kentteki tanışıp konuştuğum her insanın ortaklaşa önem verdiği konuları kafamda odaklaştırıyorum.</p>

      <p class="paragraf-1"><span class="char-style-override-9">“Biz 1980’e kadar enflasyon diye bir şey bilmiyorduk...”</span></p>

      <p class="paragraf-1"><span class="char-style-override-9">“Makedonya’daki İslâmiyet’e yaklaşımın son dönemdeki fanatik etkileri Atatürk ilkelerine ters düşecek biçimde gelişiyor.”</span></p>

      <p class="paragraf-1"><span class="char-style-override-9">“Makedonya’da bunca yıldır Türkiye Cumhuriyeti niçin bir Türk kültür merkezi kurmamıştır?”</span></p>

      <p class="paragraf-1"><span class="char-style-override-9">“En büyük ihmallerden biri de Türkiye Cumhuriyeti’nde bir Makedonya ya da Balkan araştırma enstitüsü kurulmamış olmasıdır. Bunda geç kalınmışsa da şimdi beklemeden, hemen kurulmalıdır.”</span></p>

      <p class="paragraf-1"><span class="char-style-override-9">“Laik bir yönetime sahip olan Türkiye ancak bu özelliğini kaybetmediği sürece güçlü kalabilir.”</span></p>

      <p class="paragraf-1"><span class="char-style-override-9">“Bir biçimde Arnavut Müslümanlarının ve Türklerin bugünlerde, dine çok ağırlık vermesinden ötürü, 1987 yılında, Üsküp’teki</span> <span class="char-style-override-9">televizyonun ve radyo yayınlarının alanı Makedonlarca daraltıldı.”</span></p>

      <p class="paragraf-1"><span class="char-style-override-9">“İkinci Dünya Savaşı’ndan sonra hemen yapılan ilk Makedonya anayasasının ilk maddesi çok önemlidir. Bu madde şöyle der:</span> ‘Makedonya, Makedonların, Türklerin, Arnavutların ortak devletidir.’ <span class="char-style-override-9">Bu madde ile tamamen bir eşitlik tesis edilmişti. 1989’da eski anayasada yapılan yeni değişmelerle bu ilk madde ortadan kalktı. Otomatik şekilde Makedonların öteki azınlıklara üstün sayılabileceği bir yasa maddesi geldi yerine.”</span></p>

      <p class="paragraf-1"><span class="char-style-override-9">“Yahudi bir filozofun çok güzel bir düşüncesi var dinler için. Tanrı’ya duyulan sevgi entelektüel bir sevgi olmalıdır,”</span> diyor.</p>

      <p class="paragraf-1"><span class="char-style-override-9">“Ortodoks kilisesinin kutsal üçlüsü Slobodan Miloseviç-Ivojslav Seseli-Radovan Karazdiç olmalı bugünlerde. Çünkü kiliseler onların katliamına sessiz kalıyor.”</span></p>

      <p class="paragraf-1"><span class="char-style-override-9">“Miloseviç ve adamlarına Sırp aydınları karşı çıktılar. İki yıl önce Belgrad Üniversitesi’nde Miloseviç’e karşı yapılan protesto olaylarında bir Sırp öğrenci polisin ateş etmesi sonucu öldü. Çünkü bilinir ki Belgrad Üniversitesi’nin gericiliğe karşı koyma geleneği vardır, profesörüyle, talebesiyle...”</span></p>

      <p class="paragraf-1"><span class="char-style-override-9">“Bu üçlü aslında Yugoslavya’nın başbelası değil, kendi halkının da başbelasıdır. Sırpların en büyük yazarları, en büyük kent mimarları, ressamları, ‘Gerçek demokrasi olmadan biz ülkemize geri dönmeyiz,’ dediler gittiler.”</span></p>

      <p class="paragraf-1"><span class="char-style-override-9">“Siyasetçilerin kötülüklerinin, aptallıklarının açtığı yaraları sanat ve kültür saracaktır. Çünkü onların gücü bütün çağlar içinde hiçbir zaman tükenmiyor, biliyorsunuz.”</span></p>

      <p class="paragraf-1"><span class="char-style-override-9">“Milliyetçilik yapmaya kalkanların görmedikleri bir tehlike var. Burada yaşayan bütün halklar sadece Makedonya televizyonunu değil, Belgrad, Saraybosna, Hırvatistan, Slovenya, Voyvodina gibi altı ayrı televizyon merkezini izliyordu. Yani 6 yoldan bu toprakta yaşayan 20 değişik halkın kültürünü, sanatını izleyebiliyordu. Şimdi kala kala Bakırköy Belediyesi çapında bir devlete dönerek ulusal kültür yapıp evrensel bir kültüre ulaşacağımızı sanıyoruz. Bu imkânsızdır.”</span></p>

      <p class="paragraf-1"><span class="char-style-override-9">“Şimdi bakın, ben o faşizmi hiç sevmem. O faşizm beni ölüme götürecekti. O faşizm dört sene benim anamı ağlattı, çocukluğumu, ilk gençliğimi mahvetti.”</span></p>

      <p class="paragraf-1"><span class="char-style-override-9">“Resmi tarih her ülkede her şeyi saptırır. Altı yüzyıllık bir Osmanlı idaresini sadece barbar olarak göstermek yanlıştır. Osmanlı idaresi her zaman batırılıyor. Sonra kurulan devletler de otomatik bir biçimde yüceltilmeye kalkılıyor. Krallık dönemini bile yüceltiyorlar. Oysa tarihte bir ulusu, bir sistemi ya da bir devleti tümüyle küçümsemek imkânsızdır. Çünkü her ulus yazılı yapıtları, eserleri, ardında bıraktığı kültür mirası ile ne kadar başarılı ve başarısız olduğunu kanıtlar. Küçük bir ulus ancak tarih gerçeğinden kaçar. Çünkü onların tarihi kabul etme gücü yoktur.”</span></p>

      <p class="paragraf-1"><span class="char-style-override-9">“Türk müsün?” diye soruyorum. “Belirli bir kesim Müslümanız diyor. İlyas’ın kahvesine gidiyorum, yine o kesimlerden Atatürk’e yöneltilmiş fena küfürler var.”</span></p>

      <p class="paragraf-1"><span class="char-style-override-9">“Tito’dan sonra ekonomide başarılı olan tek bir adam geldi. Anti Markoviç, Yugoslavya Başbakanı, Hırvat asıllı. On binlere çıkan enflasyonu bir senede sıfıra indirdi. Maaşlarımız 1500 Mark’a çıktı, her taraf malla doldu, ama Sırplar para basmaya başladılar. Halk Bankası paraları basıyordu. Sırplar da silah alıyorlardı.”</span></p>

      <p class="paragraf-1"><span class="char-style-override-9">“Adamlar buradan gidiyorlar, ilişki kuruyorlar, kendi kamyonlarıyla, kendi paralarıyla Türkiye’den malları alıp getiriyorlar. Makedonya’da Türklerin malları tutuldu; bu başarıdır. Ticaret yapanlarımız Türkiye ekonomisini buraya soktu. Ama bu malların daha iyi tanıtılması ve pazarlanması gerek. Türkiye’den işadamları da gelmelidir Makedonya’ya.”</span></p>

      <p class="paragraf-1"><span class="char-style-override-9">“Türkiye 80’den sonra dışa açıldı. Beko’nun, Vestel’in filan televizyonları burada satılmaya başladı. Bu bizler için şeref vericidir. Ödemeler dengesinde para Almanya aracılığıyla Türkiye’ye gidiyordu, Dresdener Bank’tan. Şimdi burda Exim Bank kurulursa Makedonya-Türkiye arasında ödemeler direkt olacaktır.”</span></p>

      <p class="paragraf-1"><span class="char-style-override-9">“Sayın Cumhurbaşkanımız Özal’ın, Makedonya’ya gelmesi çok olumlu.”</span></p>

      <p class="paragraf-1"><span class="char-style-override-9">“Ekonomi ve gelişme konuları hep öndeydi. Bir karton fabrikası projesi gündeme geldi. Türkiye’deki Eczacıbaşı kuruluşları da ilgilenecek diye bekliyoruz.”</span></p>

      <p class="paragraf-1"><span class="char-style-override-9">“Maliye Bakanlığın’dan Dış Ekonomik İlişkiler, Ulaştırma Bakanlığı, Türk Müteahhitler Birliği, Bankalar Birliği Genel Sekreteri, Hazine ve Dış Ticaret Müsteşarlığı Şube Müdürlüğü, Akbank Genel Müdür Yardımcısı, Garanti Bankası Genel Müdür Yardımcısı, DPT de onlarla birlikteydi. Siz bu ekonomik heyetlerle görüştünüz mü görüşmediniz mi?”</span></p>

      <p class="paragraf-1"><span class="char-style-override-9">“Bir şeyler olacak burda, ama ne olacak kimse pek bilmiyor. İnsanların tek düşüncesi de her şey olsun, ama savaş olmasın. Bekliyoruz. Sanki biz Godot’yu bekliyoruz.”</span></p>

      <p class="bos2"></p>

      <p class="paragbas">Peki birden ne oldu Yugoslavya’ya...</p>

      <p class="paragraf-1">Üsküp’te, Manastır’da, Pirlepe’de, Yörük köylerinde kilometrelerce yapılan dağ, ova, kent gezilerinde, görüşüp konuştuğum Rumelililerin düşüncelerinin odaklaştığı anakonulardı bunlar.</p>

      <p class="paragraf-1">Balkanlar’da yaşayan halklar ve aydınlar arasında artık tanışlarım var. <span class="char-style-override-9">Avni Engüllü, Avni Abdullah, Makedonya Türk Demokrasi Partisi Başkanı Erdoğan Saraç, Mesut Melen, Alâeddin Tahir, Birlik</span> gazetesindekiler, Üsküp Televizyonu Türkçe yayınları çalışanları ile de uzun uzun konuştum. <span class="char-style-override-9">Türkiye</span> ile <span class="char-style-override-9">Balkanlar</span> arasındaki asıl bağın din, dil faktörünün ötesinde <span class="char-style-override-9">Türk-Osmanlı</span> kültür ve tarih bağı olduğunu gördüm sonuçta. Bunu kanıtlayan çok şeyi de yaşadım.</p>

      <p class="paragraf-1">Vardar Nehri üzerindeki güzel köprüde yürürken yanımızdan geçen bir Üsküplü köprüyle ilgili konuşmamıza dikkatle kulak veriyor.</p>

      <p class="paragraf-1">“<span class="char-style-override-9">Bu köprü ecdadımızdan kalmadır, Türk köprüsüdür, sakın inanmayın başkalarına. Osmanlıların köprülerini gidip görün başka yerlerde de. Dirina’dakini görün, Mostar’dakini görün...</span>”</p>

      <p class="paragraf-1">Birden bağırarak açıklamaya girişiyor. Sesindeki taşan öfkeyi yatıştırmaya çalışıp bilgilerini doğrulayarak onu memnun ediyorum.</p>

      <p class="paragraf-1">Bölgesinde başlayan kargaşanın mutsuzluğu vardı o çaresiz adamın yüzünde.</p>

      <p class="paragraf-1">İnsanların anıları hep kişisel olmaz ya. Tarihin yarattığı değerlerde en etkili anılar değil midir?</p>

      <p class="paragraf-1">Nihat, “<span class="char-style-override-9">Deli bu adam,</span>” diyordu; “<span class="char-style-override-9">ben bunu tanırım. Eski çeşmeleri, hamamları saatlerce seyreder. Sonra da gidip herkese çatar.</span>”</p>

      <p class="paragraf-1">Güzel iyi şeyler yok oldukça insanlar zaten çıldırmıyor mu? Onları tahrip ederlerken kendilerini de tahrip etmiyorlar mı?</p>

      <p class="paragraf-1">Üsküp’ten Makedonya’dan ayrılmadan yeni liberal dönemin yatırımcılarından birini görmeye gidiyoruz.</p>

      <p class="paragraf-1">İşadamı Veli Ramkovski, Uniprokom’un kurucusu.</p>

      <p class="paragraf-1">Kuruluşunu ilerde genişleteceği ilk birimleri de hesaplayarak hazırlamış. Banka, araştırma bölümü, bilgisayar düzeniyle yürütülen ithalat-ihracat, televizyon yayını için deneme stüdyoları.</p>

      <p class="paragraf-1">Türkiye’den getirtilen malların konulduğu depolardan geçiyoruz. Sabunlar, yağlar vb...</p>

      <p class="paragraf-1">Veli Bey konuşmalarında üç ana noktanın Makedonya’da şu anda çok önemli olduğuna dikkat çekiyor:</p>

      <p class="paragraf-1">— Türkiye ile ekonomik ilişkimizi güçlendirmeliyiz: Karamsar olmak istemiyorum. Bu isteğimi önce kendime kanıtlamak için gördüğünüz gibi böyle bir kuruluşu gerçekleştirdim. Yerleştiğimiz alan şu anda çok büyük sayılmaz. Fakat büyüme alternatiflerini gösteren her oluşumu içinde barındırıyor. Yakında televizyon yayınlarına gireceğiz. Laboratuvarlarımızda araştırmacı mühendislerimiz var. Bankayı da büyüteceğiz. Nisan sonu çalışanların sayısı yüzü bulacaktır orda. Araştırma bölümü, buluşlarına patent alabilecek değerdeki kafalardan kurulu. İkinci önemli nokta, geçtiğimiz Tito döneminden edindiğimiz büyük deneyimlerimiz, yetişmiş iyi kadrolarımız var. Sosyalizmin bize öğrettiği çalışma metotları da var. O dönemin olumlu bilgilerinden yararlanmayı da bilmeliyiz. Üçüncü en önemli nokta ise fanatik milliyetçi Sırpların ve hatta Hırvatların etkisiyle Makedonya’yı aynı maceraya sürüklememeliyiz. Fanatik dinci ve milliyetçi akımların Üsküp’e yer yer sızdığını biliyorum. Bunun başarılı olmaması için ekonomik açıdan güçlenmek gerek. İş hacmini büyütebilmeliyiz ki istihdam gerçekleştirilebilsin. Ben kırk yedi yaşındayım. İktisat okudum. Eski Yugoslavya’nın öğrencilerindenim. Ama felsefeye ve edebiyata uzak kalmadım, sanatlara hayranlık duyarım. Çok yorulduğumda <span class="char-style-override-9">Hermann Hesse</span> ve onun düzeyindeki yazarları okurum. Yoğun okumalar beni çok dinlendirir. Bir süre önce <span class="char-style-override-9">Paris Match</span>’dan Fransızlar gelmişlerdi dergi için konuşmaya; fakat sizle konuşmak beni daha çok mutlu etti.</p>
    </div>
  </div>
</body>
</html>
