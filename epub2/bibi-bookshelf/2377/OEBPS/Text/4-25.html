<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-25.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-25.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-26">Yunanistan Demokrasinin Yatağı mıdır?</p>

      <p class="paragicerden" xml:lang="en-US">Ayağı tez Akhilleus yan yan baktı da, dedi ki:</p>

      <p class="paragicerden" xml:lang="en-US">Hektor, düşmanım, antlaşmadan söz açma bana,</p>

      <p class="paragicerden" xml:lang="en-US">böyle şey olmaz insanla arslan arasında,</p>

      <p class="paragicerden" xml:lang="en-US">nasıl uyuşmazsa kurtla kuzunun gönlü,</p>

      <p class="paragicerden" xml:lang="en-US">durmadan kin beslerler birbirlerine,</p>

      <p class="paragicerden" xml:lang="en-US">bizim de dostluk yapmamız akla sığmaz,</p>

      <p class="paragicerden" xml:lang="en-US">birimiz düşüp kanıyla doyurmadan Ares’i.</p>

      <p class="imza">Homeros, <span class="char-style-override-9">İlyada</span></p>

      <p class="bos"></p>

      <p class="paragbas">“En iyi Elenler Türklerdir.”</p>

      <p class="paragraf-1">1992’de ünlü Yunanlı Profesör <span class="char-style-override-9">Dimitsis Kitsikis, Tote</span> (O Zaman) adlı tarih dergisinin 39. sayısında Aris Moraitis ve Yiorgos Aleksandra’ya yapıyor bu değerlendirmeyi.</p>

      <p class="paragraf-1">Görüşlerini yalnız <span class="char-style-override-9">‘Estia’</span> yayınları ve <span class="char-style-override-9">Tote</span> dergisinde yazmayı kabul ettiği zamanlardan bu yana Profesör Kitsikis’e Yunan kamuoyu daha ılımlı bir yönelim gösteriyor.</p>

      <p class="paragraf-1">Profesör Kitsikis’in çocukluğu Alman işgaline rastlamaktadır.</p>

      <p class="paragraf-1">Annesi, babası Yunanistan’ın yetiştirdiği seçkin entelektüellerdir ve ikisi de inanmış komünisttir. Tanınmış bir bilim adamı da olan babası Politeknik’in rektörü iken bu siyasi seçiminden ötürü bütün görevlerinden uzaklaştırılmıştır. Annesi, <span class="char-style-override-9">‘Elas’ (Yunan Halk Kurtuluş Ordusu)</span> adına çalıştığı için tutuklanarak ölüme mahkûm edilmiştir. Çok zeki, yaratıcı bir kadın olan annesi Atinalı aydınların saygısını, hayranlığını kazanmıştır. Cezaevinde yapılan işkenceler sonucunda akli dengesini yitirmiş olarak 1952’de serbest bırakılıyor.</p>

      <p class="paragraf-1">O yıllarda Yunanistan’ın dört bir yanında rastlanan ve iç savaştaki komünistleri anlatan bir afişteki görüntü dehşettir. İnsanla canavar arası bir adam, elinde uçları testerelenerek açılmış bir konserve kutusuyla sırıtır. Afişte şunlar yazılıdır: “<span class="char-style-override-9">Unutmayın, komünistler gelirse sizi paslı tenekelerle kesecektir.</span>”</p>

      <p class="paragraf-1">Bu işlerdeki Ortodoks Kilisesi’nin amansız fanatizmini hiç unutmamak gerekir.</p>

      <p class="paragraf-1">Artık bambaşka bir insandır anne. Küçük Kitsikis ise bu trajediyi bütün hayatınca içinde taşıyacaktır.</p>

      <p class="paragraf-1">Bu seçkin, toplumcu anne-babanın oğlu, on iki yaşındayken ailesiyle birlikte çıkmak zorunda bırakıldığı Yunanistan’a, Fransa’dan otuz yaşında dönüyor. Küçüklüğüne ait bir anısını dile getirirken de, meraktan gittiği bir iki kilise ziyareti için annesinin ona, “<span class="char-style-override-9">Niçin böyle bir şey yaptın?</span>” diye sorduğunu anımsıyor. Annesi, “<span class="char-style-override-9">kendilerinin Allahsız olduğunu, ahlâktaki en büyük değerin adalet olduğunu</span>” söyleyerek oğlunu uyarıyor.</p>

      <p class="paragraf-1">Profesör Kitsikis yirmi yaşlarında dine inanmaya başladığını, Katolik mi yoksa Ortodoks mu olacağı sorusuyla epey boğuştuğunu da söylüyor.</p>

      <p class="paragraf-1">Profesör, Katolik papazlarının “<span class="char-style-override-9">Fransa’da yatılı okurken</span>” propagandalarını, sevimsizliklerini, zorlamalarını, hatta tekmelemelerini düşünerek sonuçta Ortodoksluk’ta karar kılıyor.</p>

      <p class="paragraf-1">Fransa’da öğrenim yaparken tarih onu giderek çok ilgilendiriyor. Paris ve Cenevre’de iki yıl kadar tıp okumasına karşın tarihe dönüyor. “<span class="char-style-override-9">Elenizmi anlamak bende köklenen sabit bir fikir haline gelmişti,</span>” diyor Kitsikis. Turgut Özal’la yaptığı Pan Türkizm konuşmalarına da değinen ve bunun olanaksızlığını dile getiren Prof. <span class="char-style-override-9">Kitsikis</span> uzun açıklamalarla Türkiye’nin ileri gelen tarih bilimcilerinin kimi adlarından örnekler vererek sürdürüyor konuşmasını...</p>

      <p class="paragraf-1">— ...Sizin için Çamlıca Tepesi’nde, İstanbul’a nazır bir sarayda, kendinizi Yunanistan ve Türkiye kralı olarak hayal ettiğiniz söylendi. Hatta Fener’de kurulacak Vatikan gibi bir Ortodoks devletinin başbakanı olmayı da düşündüğünüz söylendi. Ne dersiniz bu varsayımlara?</p>

      <p class="paragraf-1">Sorusuyla birlikte profesör kendisinin neden Avrupa’dan çok bu konuda Doğu’ya yöneldiği sorusunu da birleştirerek yanıtlıyor:</p>

      <p class="paragraf-1">— Benim niye İtalya ve benzeri Elence konuşulan Avrupa uzantılarına değil de Doğu’ya ve Türkiye’ye ilgimin yoğunlaştığını size şöyle açıklayabilirim: Ben Batı’nın kendini beğenmişliğinden, fanatizminden ötürü o dünyadan koptum. İtalya Katolik’tir, orayla duygusal bağım olamıyordu. Aradığım alan Doğu’daydı. O yön baskıya maruz kalmış halkların sahasıydı. Ailemden köklü bir sosyal adalet ve halkların bağımsızlık duygularına saygı öğrendiğim için hâlâ gurur duymaktayım. On iki yaşımdayken Fransa’da okurken sporda boks dersleri veren bir Türk hocam vardı. Bana büyük içtenlik ve sevgi gösterdi, ben de onu çok sevdim. Birgün, o bana, “<span class="char-style-override-9">Dinle, Türkler, Yunanlılar, biz bir düşman çevresinde yaşıyoruz, kendini savunmayı iyi öğren, bu sana lazım olacaktır,</span>” dedi. Ve ben Türk tarihinde uzmanlaşmayı istedim. Ve toprak taleplerimizi başarılı kılmak için <span class="char-style-override-9">Venizelos</span>’un 1919 Barış Konferansı’ndaki konuşmalarını esas almıştım. Ve kitabım yayımlanır yayımlanmaz Türkler hemen Türkçeye çevirdiler, 1963-1964’te 537 sayfalık bu kitabı çok iyi etüt ettiler, aynı yolda yürüyecek kadar da etkilendiler. Bizde hâlâ dilimize çevrilmemiştir. “<span class="char-style-override-9">Propaganda ve Uluslararası Politika. Yunanistan’ın 1919 Barış Konferansı’ndaki Talepleri.</span>” 1964’te kitapla birlikte korkunç gürültü koptu. Sonradan öğrendiğime göre Türkiye’de ayrıca askerler de bu kitapla çok ilgilendiler. Yunanistan’a gelince... dedim ya çevirisi bile yapılmadı hâlâ. Benim savunduğum konuyu idrak şekliyle milli isteklerimizin gerçekleşmesine yardım edeceklerine, milliyetçiliklerini doğru kullanamadıklarından onlar sürekli olarak yalnız toprakla ilgilenmektedirler. Verimli topraklara sahip olsanız da bunu değerlendirecek insana sahip değilseniz ne yapacaksınız? Önemli olan insanlardır. Nüfusumuz çok az. Daha fazla insana ihtiyaç var. Bu itibarla büyümemiz, yayılmamız gerekir. Türkiye bizim için sadece tarihi haşmetimizi, uygarlığa ister eski çağda, ister Bizans döneminde neler verdiğimizi hatırlatan bir toprak değildir. Fakat aynı zamanda orada bizim insanlarımızın olduğu bir yerdir. Çünkü ben uzun yıllar süren etütlerimden sonra Türklerin en iyi Elenler olduğunu gördüm. Çoğunun zaten Elen kanını taşıyıp Elen kökünden oluşundan değil. Benim için Elen kanı taşıyıp taşımamaları önemli değildir. Ben ırkçı değilim. Beni ilgilendiren ve asıl çok önemli olan Elen ruhuna, ‘<span class="char-style-override-9">mantalitesine</span>’ sahip olmaları, Elen kültürünü hayata nakledip etmedikleridir. Ve Türk’ün Elen ruhu vardır.</p>

      <p class="paragraf-1">Profesör Kitsikis yirmi sayfayı aşan konuşmasında çok uç noktalara varan fikirlerinden sonra kendisine yeniden sorulanlara aynı heyecanla yanıt veriyor.</p>

      <p class="paragraf-1">“<span class="char-style-override-9">...Evet, Türk dostluğum kuvvetlidir ve öyle kalacaktır. Çünkü sarsılmaz şekilde en iyi Elenlerin Türkler olduğuna inanmaktayım.</span>”</p>

      <p class="paragraf-1">“<span class="char-style-override-9">Türkler derken Küçük Asya halkını mı kastediyorsunuz?</span>”</p>

      <p class="paragraf-1">“Size Türk olarak kimleri kastettiğime belirgin şekilde değineceğim. Türkiye’nin batısı bir, ikincisi Ankara’nın batısı ve bütün sahiller yani Pontos, Ege, Akdeniz... Evet asıl Türkiye buralardır, iç kısım Orta Anadolu değildir. Onlarla iç kısımla konfederasyon yapabileceğimizi söylemedim. Onları istemiyoruz. Öteki Türkler bir Eleni temelden vasıflandıran her şeye sahiptirler. Elen alicenaplığının, Elen mertliğinin, Elen duygularının neler olduğuna bir bakalım. Eğer bir Türk’le konuşursan, onla yaşarsan bütün bu Elen meziyetlerini onda açıkça görürsün. Oysa bugün burada yaşayan çökmüş, gücünü yitirmiş Elen’de aynı özellikleri bulamazsın. Madem bu vasıflara Elen vasfı diyoruz, <span class="char-style-override-9">o zaman en iyi Elenler kimlerdir? Tabii ki Türklerdir.</span>”</p>
    </div>
  </div>
</body>
</html>
