<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-14.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-15">Saraybosna’yı Parçalayanlar, Yüzlerinizi Dünyada Herkes Tanımalı...</p>

      <p class="paragicerden" xml:lang="en-US">Geçiyorum gençliğimizin sokaklarından bir sokak arıyorum adımı taşıyacak.</p>

      <p class="paragicerden" xml:lang="en-US">Kocaman, geçit sokakları bırakıyorum tarih büyüklerine.</p>

      <p class="paragicerden" xml:lang="en-US">Tarih sürüp giderken, seni sevmekten, başka ne yaptım ki ben?</p>

      <p class="imza">İzzet Sarayliç</p>

      <p class="bos"></p>

      <p class="paragbas">Srebrenica bugünlerde Birleşmiş Milletler Gücü tarafından boşaltılıyor.</p>

      <p class="paragraf-1">Sırpların amaçladıkları da böylece yerine gelmiş oluyor. Ne istiyorlardı? Boşaltılarak ya da teslim alarak Saraybosna’yı Boşnaklardan arıtmak. Artık bu büyük çelişki somutlaşıyor.</p>

      <p class="paragraf-1">Srebrenica Sırplar için bence çok kolay bir yolla onlara bırakılıyor.</p>

      <p class="paragraf-1">Osmanlılar Bosna’yı fethedip yüzyıl sonra da Sırpları buraya yerleştirmişlerdi. Rumeli’deki sınırlarda Sırplar nöbetçilik yapıyordu. Onlar da Ortodoks kiliselerini Bosna’nın Batı yöresine yükselttiler. Dövüşçülüğüyle öne geçen bu tebalarına Osmanlı öbür milletlerine davrandığı gibi davrandı. Devşirme yoluyla Drina bölgesinden seçtiği çocuklardan biri de geleceğin ünlü Sokullu Mehmet Paşası olacaktı.</p>

      <p class="paragraf-1">Ve Osmanlı’ya Saraybosna bölgesi çok etkili olan devlet adamları yetiştirdi.</p>

      <p class="paragraf-1">İmparatorluğun yeteneğe ve zekâya gösterdiği bu olağanüstü dikkat, yükselmesindeki nedenleri de bize yeniden hatırlatmaktadır. Balkanlar’da devşirme olayı yorumu ‘<span class="char-style-override-9">kan hakkı</span>’ydı değerlendirmesiyle yapılıyor. “<span class="char-style-override-9">Osmanlı kan hakkını alırdı,</span>” diyorlar.</p>

      <p class="paragraf-1">Eski Yunan’dan Doğu masallarına, günümüzde de Bertold Brecht’in (de) tartıştığı bu konu, sanıyorum ki daha uzun yıllar tartışılacaktır. Çocuğa verilen emek mi, yoksa onu doğurmak mı, çocuk üstünde hak sahibi kılar insanları.</p>

      <p class="paragraf-1">Üstelik Osmanlı uç bir örnek de verir insandaki yeteneğe dikkatinde. Bir savaş esiri olarak payitahta getirilen bir genç, sonra Osmanlı’nın matbaaya geçişinde bu işin başına getirilir ve biz onu tarihte İbrahim Müteferrika, diye tanırız.</p>

      <p class="paragraf-1">Bir yeteneğin, gündelik bir hayattan, bir köy ortamından çıkarılıp parlamasına verilen değere ‘ödenmiş bir kan hakkı’ demek, çok uçlu soruları da içinde her zaman barındıracak bir yargıdır...</p>

      <p class="paragraf-1">Güçlü sağrılarında çifte sepetler taşıyan atların, bunların içine doldurulan çocukların, annelerinin yaşadıkları, kitaplar dolusu anlatılabilir. Oysa Sırplar 600 yıllık intikamlarını, şimdi 1990’ların ortasında kadınları, erkekleri, çocukları öldürüp kanlarını akıtarak alıyor, ‘<span class="char-style-override-9">kan haklarını.</span>’</p>

      <p class="paragraf-1">Yapılanları dinledim.</p>

      <p class="paragraf-1">Bir edebiyatçı olduğum halde, bunları niteleyecek en güçlü, en diri sözcükleri asla bulamadım.</p>

      <p class="paragraf-1">Kimsenin de bulabileceğine inanmıyorum.</p>

      <p class="paragraf-1">Her anlatılanda da sözcükler bu konu için boş, zayıf kaldı.</p>

      <p class="paragraf-1">Üstelik Boşnaklar Osmanlı’yla gelmemişti Saraybosna’ya. Bu insanlar <span class="char-style-override-9">Kral Sigmund</span>’un Haçlı Seferleri’nde de kutsal üçlüye inanmadıkları için kılıçtan geçiriliyorlardı. <span class="char-style-override-9">Bulgar</span> kökenli <span class="char-style-override-9">Bogomiller</span>di. Hıristiyandılar, ama farklı düşünüyorlardı. Osmanlılar geldi, çok kez yaptıkları gibi kılıç zoruyla kimseyi İslâm’a çağırmadılar. Başka denenmiş güçlü metodları vardı onların...</p>

      <p class="paragraf-1">1364’teki Sırpsındığı Zaferi’nin ardından Osmanlılar, genişleyen imparatorluğun ‘<span class="char-style-override-9">millet</span>’ dediği azınlıklarına egemen olan idarelerini de güçlendiriyordu. <span class="char-style-override-9">Çandarlı Halil Hayrettin Paşa</span>’nın ordu ve maliyeye getirdiği yeni yöntemler bunun ilk kanıtlarıydı. Yeniçeri ocağının temelleri atılıyor, Enderun ulemaları eğitimlerini çağlarının dünya bilgileriyle donatıyorlardı. Ele geçirilen yerlerdeki büyük toprak sahipleri vergilendiriliyordu. Müslüman olmayı seçenlerse vergiden muaftılar. Paranın çekiciliğini iyi bilen Rumeli feodallerinin çoğu bu yolu seçmişlerdir. “<span class="char-style-override-9">Ya paranı, ya dinini! Karar senin!</span>”</p>

      <p class="paragraf-1"><span class="char-style-override-9">Bogomiller</span> için bu olanların doğrusu pek önemi yoktu. Onlar <span class="char-style-override-9">Katolik</span> ve <span class="char-style-override-9">Ortodoks</span> Kilisesi’nin dışındaki bir Hıristiyanlığın peşindeydiler. Ne <span class="char-style-override-9">Sırplar</span> gibi, ‘<span class="char-style-override-9">Ortodoksluğun caymaz kılıcı</span>’ olmak hevesindeydiler, ne de <span class="char-style-override-9">Katolikler</span> gibi yüzleri <span class="char-style-override-9">Roma</span>’ya dönüktü. <span class="char-style-override-9">Bogomil</span> inançlarında et yemek, şarap içmek, dünya nimetlerine önem vermek günah sayılıyordu. Böylece <span class="char-style-override-9">İslâm’ın</span> onlara yakın gelen kutsal kitabını kabul etmek de kolay oldu. Üstelik <span class="char-style-override-9">Katolik</span> ve <span class="char-style-override-9">Ortodoksların</span> geçmişte onlara reva gördükleri şeyleri de unutmamışlardı. 11. yüzyılda <span class="char-style-override-9">Bizans</span>’a götürülen ataları, öteki Hıristiyanlara da köklü, unutamayacakları bir gözdağı vermek için yakılmıştı. Bosna-Hersek için ilk hatırlamalarım bunlar.</p>

      <p class="paragraf-1">Slovenya’ya, Ljubljana Havaalanı’ndan giriyoruz.</p>

      <p class="paragraf-1">Kısa süre önce savaştan çıktığını bildiğim ülkede buna ait en küçük bir iz yok. Geniş bir sınır paylaştığı Avusturya’nın düzenini yansıtıyor Slovenya.</p>

      <p class="paragraf-1">Almanca sözcüklerle tanıtılan ürünler zengin ambalajlarında. Havaalanı tümüyle elektronik donanıma sahip.</p>

      <p class="paragraf-1">Hertz’den araba kiraladıktan sonra Hırvatistan’a bağlanan karayolu öğrenilip gaza basılarak Zagreb’e doğru yol alıyoruz.</p>

      <p class="paragraf-1">Çevrede dingin bir yeşillik, otlayan gürbüz hayvanlar, duru mavi gökyüzü, küçük sevimli kiliseler var. Makedonya’nın sert doğasıyla buranın görünen belirgin hiçbir ilgisi yok.</p>

      <p class="paragraf-1">Slovenya’nın engebesiz doğası iki yanımda bir oda müziği parçası gibi dingin akıyor.</p>

      <p class="paragraf-1">Zagreb’de Dubrovnik Otel’de değişik ülkelerin insanları var: Fransız televizyoncular, Almanlar, Hırvat Boşnak ordusunun askerleri, bir de Birleşmiş Milletler’in mavi berelileri...</p>

      <p class="paragraf-1">Zagreb’den savaş bir hafta öne çekilmiş.</p>

      <p class="paragraf-1">Alana açılan yan caddelerde bombaların yıktığı ilk yapı var.</p>

      <p class="paragraf-1">Zagreb ağırbaşlı, güzel bir kent. Prag’ı anımsatan bir ışığı ve içe dönük bir görkemi var.</p>

      <p class="paragraf-1">Ana alanı çevreleyen kitapçı vitrinleri görene bir savaşı umdurmayacak zenginlikte. Onu da çok beğendiğim kentler listesine alıyorum.</p>

      <p class="paragraf-1">Otelin bir bölümü sığınmacılara ayrılmış. Bu insanlar büyük salonda bir öğrenci düzeniyle yemek yiyorlar. Ara katlarda küçük çocuklar koşuşuyor. Anneler bebelerini avutmaya çalışıyor.</p>

      <p class="paragraf-1">Otel girişinde karşınıza düşen duyuruyu hemen görüyorsunuz: Fransa vizesi için başvuracaklara yer ve saatleri açıklanıyor.</p>

      <p class="paragraf-1">Bosna-Hersek ile ilgili konular için gazeteci Ayet Arifi’yi arıyoruz.</p>

      <p class="paragraf-1">Bosna-Hersek’e ne olursa olsun gitmek gerek, bu tarihi bir tanıklıktır, diye düşünüyorum, yolculuğun başından beri...</p>

      <p class="paragraf-1">Ayet Arifi izlenmesi gereken yolu açıklıyor.</p>

      <p class="paragraf-1">— Dikkatli olunmalı. Biliyorsunuz Sırplar, Hırvat topraklarındadır. <span class="char-style-override-9">Spilt</span>’e kadar deniz kıyısını takip edin. Bu uzun yoldur, ama içerilere giremezsiniz, Sırplar var. Yolu 100 metre bile şaşırmamak gerek. Kıyıyı hiç bırakmayacaksınız. Önce <span class="char-style-override-9">Rıjeka</span>, oradan <span class="char-style-override-9">Krk</span>’e dönmeden <span class="char-style-override-9">Novi Strarigrad</span>’dan <span class="char-style-override-9">Zadar</span>’ı bulacaksınız. Oradan <span class="char-style-override-9">Sibenik</span> geliyor. Sonunda <span class="char-style-override-9">Spilt</span>... Orada gece kalmalısınız, çünkü yola çok erken çıksanız da gece yarısı varırsınız.</p>

      <p class="paragraf-1">Bize bir yol haritası gerek, ama dükkânlar henüz kapalı.</p>

      <p class="paragraf-1">Zagreb’in tramvayları çalışmaya başladığı anda biz otelden çıkıyoruz.</p>

      <p class="paragraf-1">Park yerinin yanındaki bir turizm acentesi dikkatimi çekiyor, üstelik açmışlar orayı.</p>

      <p class="paragraf-1">Şansımı denemek istiyorum.</p>

      <p class="paragraf-1">Yönetici kadına isteğimi söyleyince,</p>

      <p class="paragraf-1">“<span class="char-style-override-9">Bizim karayolları haritası bugünlerde yeniden basılıyor. Her şey değişti ya,</span>” diye açıklıyor.</p>

      <p class="paragraf-1">Yüzümde neler gördüyse bana bir an bakıp, “<span class="char-style-override-9">Durun sizin için bir şeyler bulmaya çalışacağım,</span>” diyor.</p>

      <p class="paragraf-1">Geri döndüğünde, elindekini uzatıyor. “<span class="char-style-override-9">Eski bir haritadır bu, 81 Nisanı’nda basılmış.</span>”</p>

      <p class="paragraf-1">Borcumuzu soruyorum,</p>

      <p class="paragraf-1">“<span class="char-style-override-9">Hiçbir şey gerekmez. Çünkü biliyorsunuz,</span>” diyor, “<span class="char-style-override-9">bu artık tarihi oldu.</span>”</p>

      <p class="paragraf-1">1980’den beri öyle olabileceğini sanmadan tarihi oluveren ne çok şeye sahip olduğum geliyor aklıma. <span class="char-style-override-9">İki Almanya</span>’dan kalan, pullar, kitaplar, belgeler... <span class="char-style-override-9">Çekoslovakya</span>’dan, <span class="char-style-override-9">Prag</span>’dan fotoğraflar, plaklar... vb. Şimdi de Yugoslavya’dan kalacak olanlar... Tarihin şiddetli bir kayma, sarsılma döneminin içinde olduğumuz açık.</p>

      <p class="paragraf-1">Yugoslavya’nın Adriyatik kıyıları çekici bir güzellikte. Sırpların denize çıkmadan da bu savaştan vazgeçmeyecekleri (de) ortada.</p>

      <p class="paragraf-1">Silme betondan yazlık! Korkutucular yerine, buralara yeşilliklerin içine az katlı konutlar yapmışlar.</p>

      <p class="paragraf-1">Zadar’a doğru savaşın izleri beliriyor.</p>

      <p class="paragraf-1">Bombalanmış evler, işlevleri yitmiş fabrikalar...</p>

      <p class="paragraf-1">Turistik zamanların barışçı izleri siliniyor.</p>

      <p class="paragraf-1">Yanımızdan savaşa giden yardım kamyonları, Kızılhaç hastane arabaları, Kızılhaç işaretli çok lastikli ağır, uzun araçlar, güçlü telsiz donanımlarıyla Birleşmiş Milletler’in zırhlı arabaları, mavi bayraklı kamyonlar dolusu asker geçiyor.</p>

      <p class="paragraf-1">Zadar’da artık sivil denebilecek bizim arabadan başka araba yok trafiğin içinde.</p>

      <p class="paragraf-1">Haritada gösterilen yol içinde hızla giderken, çevremizin boşaldığını görüyoruz.</p>

      <p class="paragraf-1">Geri vitese basıp ayrıldığımız noktaya geldiğimizde Hırvat asker ve polisleri bize şaşkınlıkla bakıyor. Spilt’e bağlanan karayolunun bir hafta önce Sırplar tarafından işgal edildiğini açıklıyorlar. “Bizimkiler HVO, onlarla orda savaşıyorlar.”</p>

      <p class="paragraf-1">— Peki biz <span class="char-style-override-9">Spilt</span>’e nasıl gideceğiz?</p>

      <p class="paragraf-1">— Feribotla.</p>

      <p class="paragraf-1">Denizi derin virajlarla aşıp bulunduğumuz noktaya yükselerek gelen yol, yenilerde açılmış bir dönüşle derin bir yardan aşağı inip gözden kayboluyor.</p>

      <p class="paragraf-1">Feribot iskelesi oradaymış.</p>

      <p class="paragraf-1">İskeleye bağlanan noktaya kadar da üç-dört km. uzunluğunda bir araç konvoyu var. Konvoyun ne bittiği, ne başladığı yer görünmüyor.</p>

      <p class="paragraf-1">Peki biz ne yapacağız?</p>

      <p class="paragraf-1">İneceğiz aşağıya, denizi geçerek Spilt’e gideceğiz.</p>

      <p class="paragraf-1">Yüzlerce kilometre yol, Zagreb’e geri dönmek için yapılmadı elbette.</p>

      <p class="paragraf-1">Epey bekledikten sonra iskeleye inen yokuşa sapıyoruz.</p>

      <p class="paragraf-1">Yol toprak ve çakıl.</p>

      <p class="paragraf-1">Yanımızdaki yüksek kasalı kamyonlar bu dar yolu tonlarca ağırlıklarıyla daha da bunaltıcı yapıyor.</p>

      <p class="paragraf-1">Birkaç otomobile öncelik veriliyor. Bunlar doktor ve hemşirelerin arabaları. Bir de bizim.</p>

      <p class="paragraf-1">Güneş batarken feribottayız.</p>

      <p class="paragraf-1">Spilt’te gece <span class="char-style-override-9">Otel Marian</span>’a iniyoruz.</p>

      <p class="paragraf-1">En az 1500-2000 yataklı bir otel burası.</p>

      <p class="paragraf-1">Yugoslavya’nın barış günlerinde işçiler, memurlar tatillerini burada yaparlarmış. Geniş odaları, büyük salonlarıyla gözalıcı, ama çok bakımsız şimdi otel... Burada da Boşnak ve Hırvat sığınmacılar var.</p>

      <p class="paragraf-1">Sabaha kadar çocuk ağlamaları geliyor odalardan.</p>

      <p class="paragraf-1">Kahvaltıya indiğimizde resepsiyondaki genç kıza, Bosna-Hersek’e gitmek için önceden görüşülecek telefonları bağlatıyorum. Genç kız gidilecek bölgenin adıyla irkiliyor. Aradığım kişiler yerinde değil... Can sıkıcı bir durum. Ne yapmalıyım? Kesinlikle bir yolunu bulmalıyım girmenin. Bosna-Hersek’in böylesine yakınında olup gidememek olacak iş değil.</p>

      <p class="paragraf-1">Çaylarımız biterken, resepsiyondaki Hırvat genç kız koşarak buluyor beni.</p>

      <p class="paragraf-1">— Sizinle görüşebilecek biri varmış, öğrendim. Mısırlı bir doktor. Birleşmiş Milletler’den... O yardımcı olacak. Çünkü savaş bölgesine gidiyorsunuz.</p>

      <p class="paragraf-1">Doktorun evine yöneliyoruz.</p>

      <p class="paragraf-1">O yeni uyanmış.</p>

      <p class="paragraf-1">Son derece nazik dinliyor anlattıklarımı. Bir süre düşünüyor.</p>

      <p class="paragraf-1">Ben telaşlanıyorum, ya “Hayır,” derse...</p>

      <p class="paragraf-1">“Siz otele gidin, ben sizi gelip bulacağım,” diyor.</p>

      <p class="paragraf-1">Doktorun yaşadığı apartmanın önünde İngilizce ve Arapça UN yazılı beyaz Jeep’i duruyor.</p>

      <p class="paragraf-1">Doktor yanında zayıf bir genç adamla otele geliyor.</p>

      <p class="paragraf-1">Tanışıyoruz. <span class="char-style-override-9">Doktor Abdullah bin Abdullah,</span> yanındaki gençse <span class="char-style-override-9">Boşnak İzzettin Skâlo.</span> İzzettin ‘<span class="char-style-override-9">ana-baba</span>’, ‘<span class="char-style-override-9">inşallah</span>’ gibi sözcüklerin dışında yalnız Sırpça konuşuyor. Assuan’lı doktor da bunu İngilizceye çeviriyor. <span class="char-style-override-9">İzzettin Mostar</span>’lı. Annesinin adı <span class="char-style-override-9">Hidayet,</span> babasının <span class="char-style-override-9">Hacı İzzettin. Bosna-Hersek</span> ordusuna kısaca ‘HVO’ dendiğini anlatıyor. Oranın komutanlarından <span class="char-style-override-9">Fadıl Kasapoviç</span>’in ve <span class="char-style-override-9">müftü Seyid Smaygiç</span>’in bizi karşılayabileceklerini söylüyor, telefonlarını veriyor.</p>

      <p class="paragraf-1">Savaştan yeni gelmiş İzzettin. Boynunda(ki) kapanmaya yeni başlamış derin yara izini gösteriyor.</p>

      <p class="paragraf-1">Haritayı açıp Mostar’a varış noktalarını belirliyoruz.</p>

      <p class="paragraf-1">Doktor Abdullah.</p>

      <p class="paragraf-1">— <span class="char-style-override-9">Omis, Makaraska, Kardeljevo, Opuzen, Metkoviç-Capıljina</span> ve sonra <span class="char-style-override-9">Bosna-Hersek.</span> Bana yemin ediniz, daha yukarı çıkmayacağınız için. Bir de geceye kalmayın. Döndüğünüzde lütfen telefonuma not bırakın, ben merak ederim.</p>

      <p class="paragraf-1">Doktor Abdullah’a yemin ediyorum... Arabaya atlıyoruz.</p>

      <p class="paragraf-1">Bosna-Hersek yönünde zırhlı mavi bayraklı arabalar, mavi askeri kamyonlar, haçlı ambülanslar dışında artık başka araç yok yolda.</p>

      <p class="paragraf-1">Metkoviç’te ‘HVO’nun askerleri yoğunlaşıyor. Bombalanmış evler, uçmuş çatılar, parçalanmış fabrika tezgâhları...</p>

      <p class="paragraf-1">Sonunda Bosna-Hersek topraklarına giriyoruz.</p>

      <p class="paragraf-1">Yüreğimi ağır bir hüzün kaplıyor.</p>

      <p class="paragraf-1">Putrellerle, dikenli tellerle yan yana dizilmiş büyük bidonlarla, engellenmiş ilk sınıra geliyoruz.</p>

      <p class="paragraf-1">Kâğıtlar, bagaj, kontrol ediliyor.</p>

      <p class="paragraf-1">İlk engeli geçiyoruz.</p>

      <p class="paragraf-1">Savaş tüm ağırlığıyla, görüntüleriyle önümüzde.</p>

      <p class="paragraf-1">İkinci sınırda yeniden bekleme.</p>

      <p class="paragraf-1">Küçük bir tepeciğe yaslanmış güzel bir Türk-Osmanlı evinin yarısını bomba kesip koparmış.</p>

      <p class="paragraf-1">Kâğıtları geri veriyorlar.</p>

      <p class="paragraf-1">Subay, yanında duran bir asker ve bir sivili <span class="char-style-override-9">Mostar</span>’a kadar alabilir miyiz diye soruyor.</p>

      <p class="paragraf-1">“Elbette diyorum, binsinler...”</p>

      <p class="paragraf-1">Arkaya biniyorlar. Kendilerini tanıtmaya çalışıyorlar.</p>

      <p class="paragraf-1">Asker olan kimliğini çıkarıyor, ‘HVO’nun kimliğinde <span class="char-style-override-9">‘Hamo Çeliç’</span> yazılı. Sivil de adının <span class="char-style-override-9">‘İlyas’</span> olduğunu söylüyor. Mostar’a girmeden iniyorlar. İyilik dolu yüzleri... Genç er <span class="char-style-override-9">Hamo Çeliç</span>’in elini tutuyorum, okşar gibi gülümsüyor.</p>

      <p class="paragraf-1">Bir alan var karşımızda.</p>

      <p class="paragraf-1">Büyük variller bu kez üst üste konmuş, dikenli teller, dik, çaprazlama sıralanmış kalın demir putrellerle geçiş için zorlayıcı, dönemeçli dar bir yol çizilmiş. Bu görüntünün ağırlığını artıran silah sesleri geliyor tepelerden doğru.</p>

      <p class="paragraf-1">Yüzünün yorgunluğuyla ciddiyeti daha da ağırlaşan bir subay ve iki er arabaya yaklaşıyorlar. Denetim bu kez daha sıkı tekrarlanıyor.</p>

      <p class="paragraf-1">Subay iyi şanslar diyor. “<span class="char-style-override-9">Savaşta şans çok gereklidir</span>,” diye ekliyor.</p>
    </div>
  </div>
</body>
</html>
