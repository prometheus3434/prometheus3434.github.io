<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-27.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-27.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-28">Polis Gözetiminde Batı Trakya’yı Görmek</p>

      <p class="paragicerden" xml:lang="en-US">Ne olursa olsun, bürokratik merkeziyetçilik hastalığının belirtileri girişim ve sorumluluk yokluğundan, yani çevresel kuvvetlerin ilkelliğinden ileri gelmektedir. Bunlar ülke çapında egemen olan güçle bağdaşık olduğu zaman bile bu böyledir.</p>

      <p class="imza">Antonio Gramsci</p>

      <p class="bos"></p>

      <p class="paragbas">(<span class="char-style-override-9">Xanti</span>) İskeçe’ye sapıp kentin alanını bulunca beyaz araba hemen yanımıza durup Türkçe, “<span class="char-style-override-9">Nereye gidiyordunuz, biz polisiz,</span>” diyor. “<span class="char-style-override-9">Gümülcine’ye,</span>” diyoruz. “Yanlış saptınız geri dönüp sola devam edeceksiniz.”</p>

      <p class="paragraf-1">Selanik’ten Gümülcine’ye varana kadar belli ki bizi izleyenlere bilgi verilmişti.</p>

      <p class="paragraf-1">İlk görüşmeleri orada yapacaktım.</p>

      <p class="paragraf-1">Programın doğru uygulanmasına sivil polislerin özellikle dikkat ettikleri açık.</p>

      <p class="paragraf-1">(<span class="char-style-override-9">Komotini</span>) Gümülcine’de günümüze kadar uzanabilmiş eserlerden biri de <span class="char-style-override-9">Gazi Evranos Bey İmareti.</span> İmaretin ön yüzüne sonradan bir Grek heykel başı oturtulmuş. Evranos Bey’in Hıristiyanlıktan vazgeçip Müslüman olmasına karşı bir çıkış gibi bu. İmaretin Bizans eseri olduğunu direterek yazmaktalar şimdiki Yunanlılar.</p>

      <p class="paragraf-1">Hollandalı ünlü tarih profesörü <span class="char-style-override-9">Michael Kiel</span> ise bunun bir erken Osmanlı eseri olduğunu, son dönem çalışmalarındaki araştırmalarıyla kesinleştiriyor. Ters bir T planı üzerinde yükselen Gazi Evranos İmareti’nin bu tipik özelliğinin, yayımladığı monografiyle de ilk örneklerinin İznik ve Bursa’da olduğunu gösteriyor. Eski cami ise 1607’de yapılmış. Yaptıranın adı bilinmiyor. Ne Edirne Salnamelerinde, ne de Seyyahımızın ünlü gezi notlarında camiyi yaptıranın adına rastlanamıyor. Caminin içindeki paha biçilmez çiniler Bulgar istilasında tahrip edilmiş. Bulgarlar bununla da yetinmeyerek <span class="char-style-override-9">Dördüncü Murad</span>’ın torunu <span class="char-style-override-9">Mehmet Bey</span>’in kurşun kubbeli türbesini sökerek Sofya’daki kralları <span class="char-style-override-9">Ferdinand</span>’a götürmeye kalkışıyorlar.</p>

      <p class="paragraf-1">Sabah kahvaltıda bu kez başka iki sivil polis oturuyor karşımızda.</p>

      <p class="paragraf-1">Günü erkenden başlatacağımızı nereden biliyorlar acaba!</p>

      <p class="paragraf-1">Elbette bilirler, yola çıkıldığında buraya geleceğimizi nasıl biliyorlarsa.</p>

      <p class="paragraf-1">Yeni adamlarımızın arabası bordo rengi.</p>

      <p class="paragraf-1">İlk konuşmaları, bizim yazılı ve görsel yayınlarımızda adı sık sık Batı Trakya ile bir arada geçen <span class="char-style-override-9">Doktor Sadık Ahmet</span>’in yakın çalışma arkadaşı <span class="char-style-override-9">Mustafa H. Mustafa</span>’yla yapıyorum.</p>

      <p class="paragraf-1">Kendisi Dr. Sadık Ahmet’in iki yıldır yayımladığı <span class="char-style-override-9">Balkan Gazetesi</span>’nin de yayın yönetmeni.</p>

      <p class="paragraf-1">Dr. Sadık Ahmet o günlerde Antalya’da yapılan <span class="char-style-override-9">Ergenekon</span> gününde olduğu için kendisiyle görüşemiyoruz.</p>

      <p class="paragraf-1">Mustafa Bey ‘<span class="char-style-override-9">Dostluk, Eşitlik ve Barış</span>’ partisinin kuruluşunu ve etkinliğini anlatıyor.</p>

      <p class="paragraf-1">— Yaptığımız her eylem ülkemizin yasaları içindedir. Dr. Sadık Ahmet hiçbir provokasyona göz yummaz. Parlamentoda bu konuda en küçük kuşku olsa yönetim bize en sert yaptırımları uygular. Nitekim biliyorsunuz geçtiğimiz yıllarda tutuklandık, ama sonra beraat ettik. Biz haklarımızı istiyoruz. Okullarda okunacak kitaplar Türkiye’de hazırlanıp buradaki eğitim bakanlığınca denetlendikten sonra okullarımıza gönderilmek için anlaşmalar yapıldı. Bu 1968’de Yunanistan’la Türkiye arasındaki protokolde belirlenmişti. Şimdi yapılanlarsa, Yunan hükümetinin son tutumu, Paris şartına ve AGİK metinlerine ters düşmektedir. Büyükelçi Manolis Kalammidas, “<span class="char-style-override-9">Türklerin eğitim-öğretim kitaplarını artık biz basacağız,</span>” diye açıkladı. Biz ilke olarak buna kesinlikle karşıyız. “<span class="char-style-override-9">Tarafımızdan hazırlanan Türkçelerde hata mı var,</span>” gibi çocukça sorular soruyorlar bize. Bu, işi ne kadar hafife aldıklarını açıkça gösterir. Etnik kimliğimizin imhasına yönelik bu girişimleri hep kesinlikle reddedeceğiz.</p>

      <p class="paragraf-1"><span class="char-style-override-9">Avrupa İnsan Hakları İzleme Komitesi Helsinki Watch,</span> Batı Trakya Türklerinin verdiği kimlik, eşit haklar mücadelesinin Yunan yöneticileri tarafından nasıl engellendiği ile ilgili ilk araştırma raporunu, Ağustos 1990’da yayımlamıştır. Raporda, “<span class="char-style-override-9">Uzun vadede asimilasyonu hedefleyen kasıtlı bir ayrımcı politika izlendiği gözlenmiştir,</span>” satırları yer alır.</p>

      <p class="paragraf-1">İlk raporla belgelenen insan haklarını ihlaller şöyle sıralanmaktadır:</p>

      <p class="paragraf-1">“<span class="char-style-override-9">Yunan vatandaşlarına sağlanan haklardan, Türk azınlığını mahrum edici uygulamalar, vatandaşlıktan açıkça iskat edilmeleri, toprak ve ev almak, iş kurmak veya okullarını inşa ve tamir etme haklarının reddi, ifade, dolaşım, din özgürlükleri üzerindeki kısıtlamaları ve devlet görevlilerince etnik Türklerin aşağılayıcı muamelelere tâbi tutulmaları; böylece Türkiye’ye göçü hızlandırarak, 1985’te yeniden başlatılan bu politikanın sonu Türk azınlık kendilerini Türk olarak tanımladıkları takdirde kamu hizmetine girememektedir.</span>”</p>

      <p class="paragraf-1">Gelin de şunları hatırlamayın bakalım.</p>

      <p class="paragraf-1">13 Haziran-13 Temmuz 1876’da yapılacak Berlin Antlaşması’nın metnini oluşturmak için, tarafların gerçekleştirdiği Berlin Kongresi’nde Osmanlı’yı kimler temsil etmektedir? <span class="char-style-override-9">Müşir Mehmet Ali Paşa, Berlin Büyükelçisi Sadullah Bey, Nafıa Nazırı Aleksandros Karatodori Paşa.</span></p>

      <p class="paragraf-1">Hep söylenir Osmanlı’nın yıkımı din, dil, etnik ayrım yapmamasından olmuştur diye. Eğer gerçekten imparatorluk yalnız bu tutumundan çöktüyse, bu yıkıma da yıkım demem ben. Bir yolunu bulsak da silip atabilsek insanoğlunun özünden bu ayrımcılık hastalığını.</p>

      <p class="paragraf-1">1990 raporu devam ediyor:</p>

      <p class="paragraf-1">“<span class="char-style-override-9">Doktor Sadık Ahmet ve Sayın İbrahim Şerif, Batı Trakya’daki Türk azınlığını tanımlamak için ‘Türk’ kelimesini kullanmaları suçu nedeniyle 18’er aylık hapis cezasına çarptırılmışlardır. Mahkeme, ‘sosyal barışın zararına açıkça ve dolaylı olarak vatandaşları şiddete teşvik etmek ve halk arasında ayrılık yaratmak’ suretiyle, bu hareketin Yunan Ceza Kanunu’nu ihlâl ettiği görüşüne varmıştır. Mahkememizin kararına göre ‘Türk’ kelimesi ancak, Türkiye’nin vatandaşları için kullanılabilir!</span>”</p>

      <p class="paragraf-1">Avrupa Güvenlik ve İşbirliği Konferansı (AGİK) Viyana İzleme 1989 Kapanış Belgesi, katılanlardan Yunanistan tarafından da imzalanıyor. Bu belge özet olarak, “<span class="char-style-override-9">toprakları üzerindeki ulusal azınlıkların, etnik, kültürel, dile ve dine ilişkin kimliklerini koruyacak ve hakların ilerletilmesi için gerekli şartları hazırlayacaklardır. Bu tür azınlıklara mensup bireylerin haklardan serbestçe yararlanmalarına saygı gösterecekler, diğerleriyle tam eşitliklerini sağlayacaklardır.</span>”</p>

      <p class="paragraf-1">Sadık Ahmet’le İbrahim Şerif’in 1990’da açılan davalarında duruşma tarafsız olarak yapılmaz.</p>

      <p class="paragraf-1">Mahkeme salonunu dolduran kalabalık, sonucun Yunan yanı için kesin bir zafer olacağı beklentisini açıkça ortaya koymaktadır. Salon sanki bir savaş alanıdır. Savcı ve iki hâkim yerlerini alırken alkışlarla karşılanır. Yargıyı yürüten taraf, özellikle ikinci hâkim seslerini sık sık yükselterek, söylediklerinin etkisini artırmayı amaçlarlar. İzleyicilerse, yargı yürütme kurulu lehine büyük gösteri yaparken, sanıklara da küfretmektedirler. İki sanık soruların başında, “<span class="char-style-override-9">Yunan vatandaşı, ama Türk kökenli,</span>” olduklarını söyleyince, hâkimler heyeti, “<span class="char-style-override-9">O halde niçin Türkiye’ye gitmiyorsunuz?</span>” diye bağırır.</p>

      <p class="paragraf-1">Duruşma boyunca en dikkat çeken yan, bu oturumun Yunanistan lehine yapılan siyasi bir gösteri olmasıdır.</p>

      <p class="paragraf-1">Yargılamanın tüm safhaları Hollanda televizyonunca kayıt edildiğinden, Hollanda ekibi ve <span class="char-style-override-9">Helsinki Grubu</span> da saldırıya uğrarlar. Sadık Ahmet ve İbrahim Şerif, duruşmaya ara verilmeden 18 aya mahkûm edilirler. Bu karar izleyiciyi coşturur, onlar da bunu sokaklarda attıkları zafer çığlıklarıyla her yana duyururlar. Bundan iki gün sonra, bir dönem Yunan parlamentosunda milletvekilliği yapmış <span class="char-style-override-9">Molla İsmail Rodoplu</span>’nun Gümülcine’deki bürosunun camları 50-60 kişilik bir saldırgan grup tarafından yerle bir edilecektir. Saldırganlar bununla yetinmeyip 400’den fazla işyerini tahrip edip arabalara, insanlara, Türk asıllı Yunan vatandaşlarına ait olan her şeye de saldırmışlardır.</p>

      <p class="paragraf-1">Ben bu ünlü tutuklama olayındaki ikinci kişiyle karşı karşıyayım şimdi; Gümülcine Müftüsüy’le...</p>

      <p class="paragraf-1">— Demek siz sivil bir müftüsünüz.</p>

      <p class="paragraf-1">Şakama şakayla karşılık veriyor:</p>

      <p class="paragraf-1">— Doğru diyorsunuz, ne güzel söylediniz. Yunan hükümetinin tayin ettiği, cemaati olmayan bir müftümüz var, Şinikoğlu o resmi yerinde oturmaktadır. 1985’te Gümülcine Müftümüz vefat etti. Hükümet müftü tayini için tarih vermedi. Kaç yıl bekledik. Sonra 28 Aralık 1990 tarihini müftü seçimi için belirledik. Seçimden bir gün önce, 1920 sayılı yeni bir yasa çıkardıklarını, böylece müftülerin 10 yıllık süreler içinde yönetimce belirleneceğini açıkladılar bize. Bunlar her zaman böyle davranırlar. Paris Şartı’na, AGİK metinlerine ters düşmektedirler. Yunan hükümetinin böyle kararları çoktur. Fakat biz de bu acele çıkarılmış yasaya karşı bir karar aldık. Belirlediğimiz tarihte seçilecek müftüleri halkın oyuna açtık. Beni buraya, Mehmet Emin Ağa’yı da İskeçe’ye seçtiler. Dediğiniz gibi sivil olduğumdan maaşlı da değilim. Fakat cemaatimin hem maddi, hem de manevi desteklerini görmekteyim. Bu da bence çok büyük bir mertebedir. Elimden geldiğince de her konuda ihtiyacı olanlara destek vermekteyim. Yunanlıların tayin ettiği <span class="char-style-override-9">Mehmet Şinikoğlu,</span> eğitimini <span class="char-style-override-9">Suudi Arabistan</span>’da yapmıştır. Ben bu görevi kabul edince hemen emniyete çağırdılar. “Niçin seçilmiş olduğunu söylüyorsun? Yönetim bunu kabul edemez. Müftü olarak hiçbir törene katılmamalısın. Yunan hükümetinin tayin ettiği müftüyü sen de tanımalısın,” dediler. Söylediklerini kabul ettiğimi belirten bir belgeyi de imzalamamı istediler. Reddettim. Şu anda dinle siyaseti karıştırdığımız söyleniyor. Bence asıl Yunan hükümeti senelerdir yapmaktadır bunu. Biz Doktor Sadık Ahmet’le yargılanırken, Yunan halkın bize karşı nasıl doldurulmuş olduğunu da ne yazık ki gördük. Türk azınlığı istedikçe, öteki arkadaşlarımın mücadelesinde hep yanlarında olacağım.</p>

      <p class="paragraf-1">Sadık Ahmet’i yakından destekleyen öğretmen Asım Çavuşoğlu da benzer açıklamalar yapıyor:</p>

      <p class="paragraf-1">— Son bağımsız seçimlerde Mustafa arkadaş, Doktor Sadık Ahmet’le beraber Güven Partisi listesinden bağımsız milletvekili adayı idim. Bunu toplum borcu olarak yapıyorum. Hiç kimsenin yanımızda bulunmadığı bir dönemde, biz üçümüz bu davayı, müftümüz, İbrahim Şerif, Doktor Sadık Ahmet hapisteyken yürüttük ve onları son seçimlerde Doktor Sadık Ahmet’e 30.000 oy alarak arkadaşımızı hapisten Meclis’e gönderdik. Ben partinin sekreterliğini üstleniyorum. Bu göreve benden daha layık arkadaşlarımız var; doktor, avukat, mühendis... Yeni kurulan partinin Batı Trakya Türk’ü için çok yararlı olacağını görüyoruz. Mücadelemiz daima yasal olmuştur. Türkler bugüne kadar yasal yolların dışına çıkmamıştır. Hak arama yolundan da asla caymamıştır. Yunanlılar rahatsızdır bizden. Batı Trakya Türklerinin mücadelesine her zaman leke sürmek isterler, Türkiye’nin ajanlarıdır bunlar diye. Böylece başajan Sadık Ahmet oluyor, sonra da çalışma arkadaşları. Şimdi yeni partimizin parlamentoda yer almaması için, yüzde 3’lük bir seçim barajı getirildi. Bu yüzde 3’lük baraj <span class="char-style-override-9">Dostluk, Eşitlik, Barış</span> Partimizin önüne konan kasıtlı bir engeldir. İşte biz engelleri aşabilmek için birlik olmayız.</p>

      <p class="bos2"></p>

      <p class="paragbas">Molla İsmail Rodoplu’nun çalışma yerine gidiyoruz.</p>

      <p class="paragraf-1">Tarihçi Molla İsmail Rodoplu’nun ‘Molla’ sözcüğünün gerçek anlamını içeren, yoğun, uzun bir eğitim hayatı var.</p>

      <p class="paragraf-1">Önce Gümülcine’deki <span class="char-style-override-9">Medrese-i Hayriye</span>’den diplomasını alıyor. Ardından ver elini Mısır. Mısır’da <span class="char-style-override-9">El Ezher Üniversitesi’nin</span> İlahiyat Fakültesi’nde iki yıl eğitim. Türkiye ile Mısır arasında kültür anlaşması olmadığından El Ezher diploması tanınmaz düşüncesiyle, <span class="char-style-override-9">İskenderiye Üniversitesi Dil-Tarih-Coğrafya Fakültesi</span>’nde 1968 yılına kadar okuyor. Oradan diplomasını alıp ‘68’de Yunanistan’a dönünce, bu defa da <span class="char-style-override-9">Selanik Üniversitesi Tarih Bölümü</span>’nde okurken görüyoruz onu. 1977’de de <span class="char-style-override-9">Gerçek</span> gazetesini çıkartmaya başlıyor Gümülcine’de.</p>

      <p class="paragraf-1">— Gerçekleri yazıyorsunuz demek, çok güç bir iştir doğrusu.</p>

      <p class="paragraf-1">— Gazetenin adına layık olmaya çalışıyorum. Size kısaca Batı Trakya Türk toplumunun azınlık olduğu günden bugüne kadar, tarihteki Türk milletine kin, intikam hisleriyle dolu Balkan ülkelerinden biri olan Yunanistan içindeki yaşama şartlarını anlatacağım. 1911 Balkan Savaşı’nda yenik düştük. Savaş sonrasında 1923 Lozan Antlaşması imzalanırken, Batı Trakya’da, Meriç ile Karasu arasındaki ekili toprakların yüzde 85’i o zamanki verilere göre Türk çiftçisinin elindeymiş. Bunun şu anda tam tersi olmuştur. 70 yıl içerisinde sosyal, ekonomik ve kültürel yapısını toprağa borçlu olan Batı Trakya Türk-Müslüman azınlığın elinden, bu toprağın yüzde 60’ı alınmış, 25’i bırakılmıştır.</p>

      <p class="paragraf-1">— Nasıl olmuş bu topraklara el koyma meselesi?</p>

      <p class="paragraf-1">— Ana hatlarıyla şöyle: Büyük kamulaştırmalarla... Sanayi bölgesi mi yapacaklar, tasarılar hep, Türklerin ekili arazisine tesadüf ediyor, projelerin yüzde 90’ı. Yunanlılar 35.000 dönüm üzerine Batı Trakya’da üniversite kuracaklarmış. Ben çok üniversiteden mezun olduğum için bu fani dünyanın hiçbir yerinde 35.000 dönüm arazi üzerinde bir üniversite tanımıyorum, duymadım da... Varsa söylesinler. 1.5 milyara yaklaşan nüfusuyla dünyanın en kalabalık Çin’inde dahi, 35.000 dönüm arazi üzerinde bir üniversite kurulduğunu duymadım. 1976’da kamulaştırılan arazide, 1993’te 25-30 dönüm üzerinde bazı inşaatlar yapılmıştır. Gümülcine’nin kuzey bölgesinde 1976 yılında askeri amaçla 5.000 dönüm arazi aldılar, havaalanı yapacaklarmış. Yıllardır herhangi bir şey de yapılmadı. Bir talimgâh kurdular, nişan atıp duruyorlar. İkinci kamulaştırma nedenimizse, Osmanlı senetlerini tanımıyorlar. Bunlar meradır diye iddia ettiler. Devlet de meralara sahip çıkacak elbet. Son günlerde de açıkhava hapisanesi yapacağız buralara, dediler. Biz buna şiddetle karşı çıktık. Mahkemeye başvurduk. Şu anda başvurumuz devletin en yüksek mahkemelerindedir. Yarım ağızla yapmayız falan diyorlar, ama inanmayın, mahkeme bu kararı bozmadıkça, ne yapacakları belli olmaz. Bir de dağ köylerimizdeki soydaşlarımızın Türk aslından olmadıklarını iddia ederek asimile etmek istiyorlar. Çünkü Yunanlılar rahatlarına çok düşkündür. Gidip o dağlık, şartların zor olduğu bölgede yaşamak istemezler. Dağ köylülerini orada tutmak, ama kendi kalıpları içine sokmak arzusundalar. Üstelik ülkemiz Yunanistan, 1981’den başlayarak Avrupa Birliği’nin bir üyesidir. 1990’dan beri de Avrupalılarla daha çok kaynaştılar. İlk zamanlar topluluğun adı Avrupa Ekonomik Pazarı’ydı. Şimdi ise Avrupa Topluluğu denmeye başlandı. Bugün aralarında pasaport, sınır kontrolü falan kalktı. Bir nüfus cüzdanıyla insanlar AET’ye dahil edilseler, 12 ülkenin hepsinde serbestçe dolaşırlar, iş de yapabilirler. Oysa biz hâlâ bu hakkı kullanamıyoruz. Dağ köylerine gitmek için bile resmi izin kâğıdı almak zorundayız.</p>

      <p class="paragraf-1">— Bu duruma olağanüstü bölge yönetimi diyebilir misiniz?</p>

      <p class="paragraf-1">— Sizi geldiğinizden beri sivil polisler açıkça takip etmiyor mu? Yunanlılar adını böyle koymadılar, ama uygulama ortada değil mi?</p>

      <p class="paragraf-1">— Evet. Dün konsolosluk binasını aramakla vakit kaybetmemek için onlara sorduk, arabayla önümüze geçerek sivil polisler yolu gösterdiler.</p>

      <p class="paragraf-1">— Bunu hep yaparlar.</p>

      <p class="paragraf-1">Helsinki İnsan Hakları İzleme Komitesi’nin 20 Nisan 1992’deki İkinci Yunanistan raporunda, “<span class="char-style-override-9">Ekim ayında komitemiz görevli olarak Komotını (Gümülcine), Xantı (İskeçe) bölgelerinde bulundukları sürece polis tarafından sivil bir arabayla takip edilmişlerdir,</span>” diye açıklar.</p>

      <p class="paragraf-1">— Sizin milletvekilliğiniz de bu olanlara bakarsak açıkça çelişki ortada Yunan Parlamentosu’ndaki demokrasi gösterisinde siyasi hayatınız nasıl geçti?</p>

      <p class="paragraf-1">— Benim 4-5 ay milletvekilliğim oldu. Fakat çok olaylı bir dönemle başladı bu. Gümülcine’deki seçim sandıklarını askeriye çevirdi. Gece ikilere kadar oy atmak isteyen insanlarımızı bekleten askerler onları engellediler. Oy çalmalardan sonra bile 26.000 reyle ben milletvekili seçildim. O dönem parlamentodaki durum da gergindi. <span class="char-style-override-9">Yeni Demokrasi Partisi</span>’nin 149 sandalyesi var. Pasok da solla ittifak yaparak milletvekillerini seçtirdiler. Sol ittifakla Pasok, bu sosyalist partiler bu dayanışmayla bile parlamentoda ancak 150 sandalyeyi tamamlıyorlardı. Söyledim ya <span class="char-style-override-9">Yeni Demokrasi</span> ise 149’da. Ben anahtar durumundaydım. 1 oyumla parlamentoda dengeyi değiştiriyordum. O zaman <span class="char-style-override-9">Serçotakis</span> Cumhurbaşkanı’ydı. Papazlar özellikle başta olmak üzere bütün kuruluşlar Cumhurbaşkanı’na mektuplar, telgraf çektiler. Bizim <span class="char-style-override-9">Gümülcine Metropoliti Damaskinos</span>’un başkanlığındaki, bütün dini teşkilatlarıyla. Günlerce matem çanları çaldılar, yürüyüşler yaptılar, bildiriler dağıttılar. İmzalar toplayarak Cumhurbaşkanı’na “Ne yap yap, Özal’ın temsilcisi bu Türk milletvekiliyle parlamentoda hükümet kurulmasına müsaade etme,” diye başvurdular. Biliyorsunuz hükümet kurma görevi, en çok milletvekili çıkarmış partiye verilir. Bu da <span class="char-style-override-9">Mitçotakis</span>’e verildi. <span class="char-style-override-9">Mitçotakis</span> de Cumhurbaşkanı’na, “<span class="char-style-override-9">Ancak Türk milletvekilinin oyuyla kurabiliriz hükümeti,</span>” dedi. “<span class="char-style-override-9">Ben böyle kurulması taraftarı değilim. Ne yapmalıyız?</span>” Yeni Demokrasi’ye geçersem oyları 151 oluyor. Her şeyden evvel Yunanistan’ın kötülüğünü isteyen biri değiliz biz. “<span class="char-style-override-9">Benim katılımımla hükümet kurulacaksa, kurulsun,</span>” dedim. Türk değil de Yunanlı olsaydım, o siyasi koşullarda ya dışişleri bakanı, ya başbakan olmam gerekiyordu. Yeni Demokrasi’dekiler ister istemez sonunda bana yanaştı, “<span class="char-style-override-9">Gel bizimle ol,</span>” dediler. Ardından Sol İttifak, komünistler yaklaştı. “<span class="char-style-override-9">Sen bizim partiye gel,</span>” dediler. “<span class="char-style-override-9">Ama bir şartımız var, kendine Türk demeyeceksin.</span>” Bakın bütün bu konuşmalarda ben yalnız değildim. Tanıklar var. Sadık’la iki avukat arkadaşın yazıhanesinde oluyordu, bu siyasi konuşmalar. Onlara dedim ki, “<span class="char-style-override-9">Ben size, Meclis’e bir teklif götüreyim. Başkanınız Florakis’le yapacağımız görüşmeden sonra, o basına nasıl isterse öyle açıklama yapsın. Fakat beni de konuşmalarımda serbest bıraksın.</span>” “<span class="char-style-override-9">Olmaz,</span>” dediler. <span class="char-style-override-9">“Florakis’in dediğini demelisin.</span>” “<span class="char-style-override-9">Florakis benim dediğimi dese olmuyor mu?</span>”</p>

      <p class="paragraf-1">Sıra Pasok’a geldi beni aramaları için.</p>

      <p class="paragraf-1">Orada da Sol İttifak’ın desteğiyle çıkan bağımsız bir milletvekili vardı, şimdi adını hatırlayamıyorum. O telefon edip, “<span class="char-style-override-9">Sayın Rodoplu dedi, lütfen Atina’ya gelin, görüşelim. Görüyorsunuz hükümet kurma işi sonuçta ikimize kaldı. Beni dinliyor musunuz?</span>” Artık bu acayip kargaşaya, saçmalamaya ben de şaşırıp kalmıştım. “<span class="char-style-override-9">Duyuyorum,</span>” dedim. “<span class="char-style-override-9">Bakın bana Türk denilmiş, Müslüman denilmiş, şu anda konu bu değil. Siz de benim gibi parlamentonun bir üyesisiniz, çözüm bulmaya çalışalım.</span>” Atina’ya gittim. Yardımcı olmaya çalıştım. Kamuoyu da gittikçe parlamentoya baskısını artırıyordu, beni istemediklerini belirterek. Sonuçta benim Türklüğüm sayesinde, partiler birleşip hükümeti kurdular. Benim oyumla koalisyon olmayacaktı, ama ne yapalım artık koalisyon yapalım bari dediler. Sayın Profesör <span class="char-style-override-9">Zoğotas</span>’ı başbakan yaptılar. <span class="char-style-override-9">Mitçotakis, Papandreu, Florakis</span> ortak hükümet oldular. Bu elbette bir seçim hükümeti oldu, hemen de seçime gittiler. Kasım ayında yapılan seçimlerin ardından, nisan ayının 8’inde ikinci seçimi ilan ettiler. Tarihin cilvesine bakın ki, cumhurbaşkanı seçimleri de yapılacak. Yine hiçbir parti çoğunlukta değil. Yine ihtilaflar başladı. Serçotakis aday, <span class="char-style-override-9">Karamanlis</span> aday... <span class="char-style-override-9">Yeni Demokrasi Karamanlis</span>’i destekliyor. <span class="char-style-override-9">Pasok,</span> sosyalistler, komünistler <span class="char-style-override-9">Serçotakis</span>’i... O an yönetimde olan Cumhurbaşkanını yani. Ben de ona oy kullandım, ve benim oyumla 151 oldu oylar. 151 oy da yetmiyor, çünkü baraj var. Üçte iki çoğunluk gerek. Neyse o zamanın Cumhurbaşkanı <span class="char-style-override-9">Serçotakis,</span> Meclis Başkanı <span class="char-style-override-9">Çaldar</span>’a telgraf çekiyor, mektup gönderiyor. “Sayın Meclis Başkanı... Bu devletin resmi Cumhurbaşkanı benim. Çünkü unutmayın, Türk milletvekilinin vermiş olduğu oyla 151 çoğunluk sağlanmıştır.” Anlıyor musunuz, bu belgeler Yunan Parlamentosu’nda şimdi. İsteyen gidip görebilir, araştırabilir.</p>

      <p class="paragraf-1">— Meclisteki ilişkileriniz, bu anlattıklarınızdan sonra daha da ilginç olmuştur, değil mi?</p>

      <p class="paragraf-1">— Evet. Yunan Meclisi’nin tarihinde ilk defa, <span class="char-style-override-9">‘Batı Trakya Türk azınlığı’</span> adına diyen milletvekili benim. bu büyük onur benim kısmetim oldu. Zabıtlara da geçti. Bu bence çok daha önemli. Ben konuşmamı yaparken eski Yunan başbakanlarından yanımda oturanlar vardı. Onlardan tepki gelmesini bekledim, <span class="char-style-override-9">‘Türk’</span> kelimesi nereden çıktı diye. Böyle bir şey olmadı. Kelimelerimi sert kullanmadım. Ahenk içerisinde, <span class="char-style-override-9">Türk-Müslüman</span> azınlığının eğitim sorunları, nedir, ne değildir diye dört defa ‘Türk-Müslamın azınlığı’ cümlesini kullandım. 1988’de Türk adıyla açılan derneklerin kapatılmasıyla ilgili mahkeme kararında herkes ayaklandı. Avukat Mehmet Müftüoğlu, Ahmet Faikoğlu, biri Pasok’tan, biri Yeni Demokrasi’den milletvekiliydiler gelip “<span class="char-style-override-9">Bütün kuruluşlar yürüyüş yapacak, bu işin öncülüğünü sen yapmalısın. Aklı başında hareketler lazım şimdi. Beklenmedik olaylar, taşkınlıklar çıkabilir, sen bu işi yönet,</span>” dediler. Bunu da onurla kabul ettim.</p>

      <p class="paragraf-1">— Yunan parlamenterlerinin Türk azınlığına yaklaşımı görülüyor ki şovence. Bu anlayış için ne diyorsunuz?</p>

      <p class="paragraf-1">— Ben yapım itibariyle şoven değilim. Şimdi öyle bir dünyadayız ki, hayale, heyecana kapılıp siyaset yapılmaz. Her şeyden önce evrensel insanlık değerlerine sahip olmak gerek. Dünyanın nüfusu beş milyarı geçiyor. Bir vapurda, bir trende, bir uçakta, 20 ulustan, 20 dinden insanla karşılaşmanız mümkündür. Gelin görün ki, burada bir Yunanlı’ya siz, nesiniz dediğinizde, o “<span class="char-style-override-9">Yunanlıyım,</span>” diyor ki bu normaldir. O zaman bana da sen nesin denildiğinde, ben de “<span class="char-style-override-9">Türk’üm,</span>” diyebilmeliyim. Fanatik düşünceler insanı geriletir. Ben hiç kimseye, hiçbir zaman faşistçe duygular beslemedim, öyle de davranmadım. Bununla da çok onur duyarım.</p>

      <p class="paragraf-1">Helsinki Watch’ın 20 Nisan 1992 İkinci Rapor Göç Konusu Değerlendirmesi’ne yeniden bakalım: “<span class="char-style-override-9">...Yunan hükümetinin taraf olduğu uluslararası anlaşmaları ve kanunları ihlal ederek Batı Trakya Türklerini Yunan vatandaşlığından çıkarmaya devam ettiği sonucuna varılmıştır.</span>”</p>

      <p class="paragraf-1">Molla İsmail Rodoplu’nun bürosunda tanıdığım Sayın İsmail Bıçakçıoğlu, Türk-Osmanlı mimarisi üzerine yönelen derin ilgisiyle ortaya koyduğu araştırmalarını, İstanbul’da yayımlanan <span class="char-style-override-9">‘Trakya’nın Sesi’</span> dergisine yolluyor. Dikkatimi çeken, eserlere gösterdiği derin saygı ve ön yargısız bakış!</p>

      <p class="paragraf-1">Hem Bizans’ı, hem Roma’yı, hem Osmanlı’yı iyi tanıyıp yanılmamak için doğru tespit etmek lazımdır efendim, diyor. Onları korumalıyız. Bakın Poş Poş Tekkesi, türbe çevresindeki Türk kabristanının kabir taşları yıkılıp yok oluyor.</p>

      <p class="paragraf-1">Türkiye’ye döndüğümde bizdeki mezarlıklardaki, yontu seçkinliğindeki tarihi mezar taşlarının da sökülüp yok edildiği haberini okudum. Acaba bunu da Yunanlılar mı yapıyor dersiniz?</p>

      <p class="paragraf-1">— Poş Poş aslında Postu Boş Baba demeye geliyor. Bir Rufai Dervişi kurmuş tekkeyi. Gazi Evranos Bey savaşa giderken de ona katılmış.</p>

      <p class="paragraf-1">— Osmanlı ordusunun önünde tahta kılıçlı, ak-uzun libaslı dervişler yürürmüş. Rufai Baba da bunlardan biri miydi dersiniz?</p>

      <p class="paragraf-1">Konu hakkındaki söylediklerim, bu nazik, bilge adamı sevindiriyor.</p>

      <p class="paragraf-1">— Evet, öyledir. Onlar ordunun önündeki inançlarını dile getirirlerdi. Rufai Dedesi de savaşa gidince postu boş kalmış.</p>

      <p class="bos2"></p>

      <p class="paragbas">İsmail Rodoplu, dağdan tepeden aşıp giden hayali Batı Trakya Üniversitesi’nin yapılacağı araziye, <span class="char-style-override-9">Postu Boş Baba Tekkesi’ne</span> götürüyor bizi.</p>

      <p class="paragraf-1">Polislerimiz de arkada kaçırmadan bu gezimize katılıyor.</p>

      <p class="paragraf-1">Apartmanlar semtinde caddeye düşen bir parçada, tekkeden kalıntılar ve yıkık mezar taşları var. Gül kabartmalarıyla oygulanmış mermerin yüzünde neler yazıyor kim bilir? Rodoplu okuyor bize...</p>

      <p class="bos"></p>

      <p class="paragraf-1"><span class="char-style-override-9">Rusçuk sakinlerinden olup</span></p>

      <p class="paragraf-1"><span class="char-style-override-9">Vezir Hasan Paşa Hazretleri’nin nikâhında iken</span></p>

      <p class="paragraf-1"><span class="char-style-override-9">bîtakdir Allahu Taala</span></p>

      <p class="paragraf-1"><span class="char-style-override-9">Dar-ı bekaya</span></p>

      <p class="paragraf-1"><span class="char-style-override-9">Rihlet eden merhume ve Mefkure Fatma Hanım</span></p>

      <p class="paragraf-1"><span class="char-style-override-9">Ruhu için Fatiha</span></p>

      <p class="paragraf-1">Sene 1195 gün sabbat.<span class="dipp"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="bos"></p>

      <p class="paragbas">Benzeri alçakgönüllü şiirlerin geçtiği taşlar bunlar.</p>

      <p class="bos"></p>

      <p class="paragbas">Türk mahallelerinde yaza hazırlık başlamış.</p>

      <p class="paragraf-1">Gümülcine sakinleri ak badanaları, avluların iç-dış duvarlarına değin yapıyorlar. Her yan sabun kokuyor.</p>

      <p class="paragraf-1">Bizim <span class="char-style-override-9">‘beyazın da beyazı’</span> reklamcılarına öneririm; gidip görsünler. Bir gömlek değil apak tutulan, sokaklar, evler, ev eşikleri... Nur yüzlü denen türden genç bir hanımla hal hatır soruyoruz karşılıklı.</p>

      <p class="paragraf-1">“Dertlerimiz büyüktür,” diyor, “hangisini söyleyeyim? Babamlar zamanında da böyleydi, şimdi de... Türkçemize bugünlerde pek söz yok ama...</p>

      <p class="bos2"></p>

      <p class="paragbas">1955’te krallık dönemi Yunanistan’ından işte yeniden hatırlanacak bir resmi yazışma. Ayrımcılığın yıllanmış bir belgesi:</p>

      <p class="paragraf-1">“<span class="char-style-override-9">Grek Krallığı Trakya Genel Yönetimi. İçişleri Ofisi. Protokol Numarası A.202. Komotını. 5.2.1955. Bundan böyle ‘Müslüman’ ‘Müslümanca’ deyimleri yerine ‘Türk’ ‘Türkçe’ kullanılmasına ilişkin hükümetin sert emirlerine rağmen, Komotını Aleksandropolis milli yolu üzerinde Aratos köyünde ‘Müslüman Okulu’ başlıklı bir tabela, çok açık bir şekilde hâlâ mevcut bulunmaktadır. Gerek bu, gerekse Rodop ili bölgesinde muhtemelen mevcut olan tüm benzeri tabelalar derhal değiştirilmelidir. Trakya Genel Valisi Fessopoulos.</span>”</p>

      <p class="paragraf-1">Günümüze kadar uzanan çelişkiler değişik mantık cambazlıklarıyla, <span class="char-style-override-9">‘Yunan asıllı Müslümanlar,’ ‘Yunan asıllı Türkler’</span> tartışması eksilmeden sürmüş. Bu 1955’te yazılmış resmi evrak gibi arasıra görülen farklı işaretler yetmemiş olacak ki, hep karşıt yönde gelişmiş işler.</p>

      <p class="paragraf-1">Yakın tarihte İçişleri Bakanı G. Doganis de bir kararname yayımlayarak, “<span class="char-style-override-9">Dosya-EP-133- 5.1.1988. Herhangi bir ailede bir bireyin Yunan vatandaşlığını kaybetmesi halinde, bu aileden hiçbir kimsenin Yunan vatandaşlığını gösteren yasal belge veya doküman talep etme hakkı yoktur,</span>” diye açıklamıştır durumu.</p>

      <p class="paragraf-1">Bu örneklerin sayısı çoğaltılabilir.</p>

      <p class="paragraf-1">İlginç olansa Avrupa Topluluğu’na girmenin ilk koşullarından biri, o ülkenin demokrasiyle yönetilmesi olmasıdır.</p>

      <p class="paragraf-1">Bu elbette çağımıza yakışır bir ön koşuldur.</p>

      <p class="paragraf-1">Yunanistan demokrasisinde ise, azınlıklarla ilgili yönetim anlayışı hiç de iç açıcı görünmüyor.</p>

      <p class="paragraf-1">Helsinki Watch’ın 1992’ye kadar uzanan saptamaları bu konuyu her defasında daha da iyi aydınlatıyor.</p>

      <p class="paragraf-1">Bugünlerde en bilinen örneklerden biri de, İskeçe Müftüsü <span class="char-style-override-9">Mehmet Emin Aga’ya</span> yapılanlardır.</p>

      <p class="paragraf-1">Ağustos 1991 Cumartesi günü, müftü seçimi için çıkarılan yasayla ilgili, izinli karşı çıkma amaçlı gösteriye katılan 800-900 Türk, müftülük binası önünde oturma eylemine geçerler.</p>

      <p class="paragraf-1">Oraya gelen 100 kadar Yunanlı, göstericilere aşağılayıcı sözlerle hakaret etmeye başlarlar.</p>

      <p class="paragraf-1">Öğleden sonra 13.30-14.00 arası, sözlü saldırıyla yetinmeyip bu kez taşlarla, sopalarla hücuma geçerler.</p>

      <p class="paragraf-1">Türklerse oturmaya devam ederek karşılık vermezler.</p>

      <p class="paragraf-1">Çok sayıda polis de olanlara karışmadan, eylemlerin çevreye yayılmasını önlemekle yetinir.</p>

      <p class="paragraf-1">Bağıra bağıra Yunan milli marşını söyleyen saldırganlar, oturma eylemini sürdürenlerin yaralanmalarına sebep olur.</p>

      <p class="paragraf-1">İskeçe Valisi <span class="char-style-override-9">Kapatzoğlu</span>’nun sonuçlara ait değerlendirmesi ise şudur: “<span class="char-style-override-9">Oturma eylemi boyunca şiddet eylemi görülmemiştir. Olay yerinde değildim. Yaralıların olduğu söylenince hastaneye gittim. Orada motosiklet kazasında yaralanmış bir Müslüman buldum.</span>”</p>

      <p class="paragraf-1">Bu yaralılardan biri olan Adem Bekiroğlu, “<span class="char-style-override-9">Böylece bizde motosiklet çarpmasıyla yaralanmış ‘Müslüman’ olduk</span>,” diyor.</p>

      <p class="paragraf-1">29 Ocak 1990’da da Gümülcine’de Müftü Mehmet Emin Aga’ya saldırıyorlar. Olaydan bir-iki ay önce de Trakya Polis Müfettişi, “<span class="char-style-override-9">Göreceksiniz ne yapacağım o Katar beyine,</span>” diye çevrede tehdit yollu konuşuyor.</p>

      <p class="paragraf-1">Yasal bir gösteride Mehmet Emin Aga’nın kafasına demirle ağır bir darbe indiriliyor.</p>

      <p class="paragraf-1">Müftü bayılıp yere düşünce de, “<span class="char-style-override-9">Gerçekten öldü mü,</span>” diye bir iki kez de bıçaklayarak kontrol ediyorlar.</p>

      <p class="paragraf-1">Mehmet Emin Aga, <span class="char-style-override-9">‘acaipti’</span> diyor bana buluştuğumuz gün. “<span class="char-style-override-9">Bayılmak oymuş demek. Bıçaklandığımda hiçbir şey duymadım. Gümülcine’de hastanede açtım gözümü. Ne göreyim, bir danayı keserseniz nasıl kan boşalır, işte öyle her yanım kana kesmişti.</span>”</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-3-backlink" id="footnote-225-3">3</a> Cumartesi.</p>
        </div>
      </div>
    </div>
  </div>
</body>
</html>
