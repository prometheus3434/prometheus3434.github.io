<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-17.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-17.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-18">Ve Kadınlar!</p>

      <p class="paragicerden" xml:lang="en-US">Kıvranan kollarınız, bacaklarınız kana, tere ve özsuyuna bulanmış.</p>

      <p class="paragicerden" xml:lang="en-US">Örtülü gözkapaklarınızın arasında gözbebekleriniz bir beyaz şerit...</p>

      <p class="imza">Sankichi Toge</p>

      <p class="bos"></p>

      <p class="paragbas">— Zırhlı araçlarla, mavi bayraklarıyla geldiler. Bunlar Barış Gücü’ymüş. Hemşireler, doktorlar da geldi. Yazı yazan adamlar da geldi. Sayıyorlar, “<span class="char-style-override-9">Kim size kaç kere tecavüz etti ve kimler ne kadar ölçüde kötü şeyler yaptı,</span>” diye. Bize dünya bakar. Bakar da ne olur... 20 yaşındaki Seydiye, karnındaki Sırp tohumunu söker alırken, sabahleyin öldü. Ne dedi bana bilir misin?</p>

      <p class="paragraf-1">Hiç yanıtlamıyorum onu.</p>

      <p class="paragraf-1">Dışarıdan gelip soru soranlar dost olsalar da, bu kadınların bu ayrımı yapamayacak kadar olaylarla içleri zehirlenmiş. Bu onlara akıtılmış düşman ağusunu nasıl deşeceklerini bilemiyorlar.</p>

      <p class="paragraf-1">Bir bilseler... Ya da biz bilebilsek...</p>

      <p class="paragraf-1">— Sustun. Neden? Korkarsın belli ki.</p>

      <p class="paragraf-1">— Korkudan değil. Konuşmak yetersizdir kimi zaman...</p>

      <p class="paragraf-1">Altın yaldızlı, gür, kumral saçları tarak görmemiş nicedir belli. Komşuları, “<span class="char-style-override-9">Aylar oldu, çıkmaz bunlar el içlerine,</span>” diye açıklamıştı bana.</p>

      <p class="paragraf-1">— “<span class="char-style-override-9">Uyansam da ablacağım</span>,” demişti Seydiye, “<span class="char-style-override-9">evimizin avlusunda bulsam kendimi. Korkunç bir rüyadan kalkmış olsam, avlu çakıllarını kova kova suyla yıkayıp süpürsem.</span>” Bunu demiştir bana, son nefesinde. Unutmak, bize artık ne uykuda, ne uyanmada, yok. Ölümde olur belki. Ben kendimi anlatayım. Anamı babamı gerdiler duvara. Sonra bana her bir şeyi onların gözü önünde yaptılar, üç Sırp hayvanı. Nedir hayvan demek, yanlıştır. Hayvanların günahı üstümde kalır. Kocamış babam ağlar oldu. Anam olduğunca bayıldı. Keşke ölseydiler, daha sevinirdim. Babam yuğdu beni, koskoca adam. O, faşistlere karşı çıkmış vaktiyle, <span class="char-style-override-9">Tito</span> ile. “<span class="char-style-override-9">Bu muydu, bu muydu sonu.</span>” der durur şimdi. Ne sormakta, kime sormakta, bilmez kimse... Anama inme geldi, kocam <span class="char-style-override-9">Tuzla</span>’da çarpışıyor. Ona öldüğümü bildirttim... Böyle yaşanmaz. Beni elleyemez artık kocam. Bu acı bir de ona bulaşmasın.</p>

      <p class="paragraf-1">Biri daha çağrılıyor odaya.</p>

      <p class="paragraf-1">Boşnaklara özgü duru tenini, yanağından boynuna inen derin, kızıl-mor bir yara izi kesiyor. Bakışlarını kaçırıyor, özellikle insanlara, onları görmeye dayanamıyor gibi.</p>

      <p class="paragraf-1">— Ben anlatacağım kendimi, hem de iki arkadaşımı daha. Onlar konuşamaz, utançtan hastadırlar. Ben de çok utanıyorum.</p>

      <p class="paragraf-1">Nasıl anlatayım karşımdakilere, utanacak olan niçin bu kadınlar olsun.</p>

      <p class="paragraf-1">Söyleyeceklerimin yetersizliğini artık bildiğimden susuyorum.</p>

      <p class="paragraf-1">— On kadın aldılar bizim kasabadan. Aramızda Hırvat kadınlar da vardı. Çünkü biz zaten birlikte yaşardık, eski zamanlardan beri. Bizi götürdükleri kampta başka kadınlar da vardı. Kimse dememiş bunlara, utanın kitaptan kiliseden, Allah’tan diye – yakalayıp getirmişler buraya. Aylarca tuttular orada. Bir kadın, bir kız kalmadı ki yapmasınlar onlara adilik. Sübyanların, çocukların gözü önünde yaptılar. Çocukların gözünü bağlamak isterdik, bağlatmazlardı. Ben söyleyemem, şöyle şöyle yaptılar, soydular filan... Utanırım. Bizi bilesiniz ki yok ettiler derim, utanırım.</p>

      <p class="paragraf-1">“Bu yalnız onların, o aşağılık yaratıkların suçu,” diyorum dayanamayarak.</p>

      <p class="paragraf-1">— Benim iki çocuğum vardır. Kocam esirdir Sırplarda. Kayınpederimi öldürdüler. Erkek kardeşlerim savaşır <span class="char-style-override-9">Serebrenica</span>’da. Bir kadın doğurduğu çocuğunu boğdu, doğar doğmaz... N’olacak şimdi?</p>

      <p class="paragraf-1">Barakada dışarıdan gelen seslerden başkası duyulmuyor. Bir ölü evinin suskunluğu sarıyor ortalığı...</p>

      <p class="bos2"></p>

      <p class="paragbas">Yugoslavya’da kadınlara tecavüz olaylarıyla ilgili İnsan Hakları Merkezlerinin raporlarında, kadınların arasız cinsel tecavüze uğradığı, ağır travmatik olayların görüldüğü, savaş engelinden ötürü hâlâ ulaşılmamış bölgelerde de aynı durumun arasız devam ettiğinin kesinlikle varsayılabileceği açıklanıyor.</p>

      <p class="paragraf-1">Araştırmalarda <span class="char-style-override-9">Prijedor, Banja Luka, Sarajevo, Tuzla</span> vb dışının taranamadığı da belirtiliyor. Hamile kadınların, tecavüz sonu edindiği çocuğu düşürmek amacıyla, kendi kendilerine yaptığı müdahalelerde ölümler, sakatlanmalar olduğu saptanıyor. Doğum yapmak zorunda kalanlarınsa, bu çocukları kesinlikle istemediği açıklanıyor.</p>

      <p class="paragraf-1">Olaylarla ilgili tüm resmi bulguların yetersizliği açıkça ortada. Tecavüz raporlarının eşgüdümsüzlüğü sonucu, görevli personelin ‘<span class="char-style-override-9">misyon yorgunluğuna</span>’ uğradığı da sonuçta belirtiliyor. 1949 Cenevre Anlaşması’nın, 1977’deki ek protokolü, “<span class="char-style-override-9">Tecavüz bir savaş suçu olarak ele alınmalıdır,</span>” diyor.</p>

      <p class="paragraf-1">Birleşmiş Milletler’in, görüldüğü gibi saldırganı engelleyici tutumu son derece yetersizdir. Öylesine yetersizdir ki, kişiye, bu B.M. tutumu karşı tarafa acaba bir zaman kazandırma mıdır, diye düşündürtüyor.</p>

      <p class="paragraf-1">21 yaşındaki Sırp askeri <span class="char-style-override-9">Borislav Hesak,</span> “<span class="char-style-override-9">Komutanlarımız emretti. Biz de bu tecavüz etme emrini yerine getirdik,</span>” diyor duruşmasında.</p>

      <p class="paragraf-1">Sırp kurmaylarının bir ulusu aşağılamak için savaş programına böyle bir eylemi almış olmaları, asıl yakalarına sarılıp yargılanacakların onlar olduğunu unutturmamalı dünyaya.</p>
    </div>
  </div>
</body>
</html>
