<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-9.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-9.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-10">Bir Cinayet, Bir Öykü, Geçiş Dönemlerinin Gerilim Filmi Benzeri Hayatları...</p>

      <p class="paragicerden" xml:lang="en-US">Yaşamı, sahip olunacak bir mal gibi gören insanın ölümden korkmasını, akıldışı bir davranış olarak karşılamamak gerek. Bu duyulan korku ölümden değil, sahip olduğumuz şeyleri, bedeni, malı, mülkü, ben’liği yitirmekten dolayıdır...</p>

      <p class="imza">Erich Fromm</p>

      <p class="bos"></p>

      <p class="paragbas">Manastır’dan Kosova’ya telefon açıyorum. Kendisiyle sık sık telefonla konuştuğum, ancak oraya gidebilirsem tanışacağım değerli yazar,</p>

      <p class="paragraf-1">“<span class="char-style-override-9">Fotomuhabiri arkadaşınız gelmese daha iyi olabilir, siz de bence bir yolcu otobüsüne binin, taksiyle gelmeyin,</span>” diyor.</p>

      <p class="paragraf-1">“<span class="char-style-override-9">Kosova’ya sokmazlarsa?..</span>”</p>

      <p class="paragraf-1">“<span class="char-style-override-9">Büyük ihtimaldir, bir deneyeceksiniz.</span>”</p>

      <p class="paragraf-1">“<span class="char-style-override-9">Peki sizi yine arayacağım.</span>”</p>

      <p class="paragraf-1">Yemek yerken bu konuşma geçiyor aklımdan.</p>

      <p class="paragraf-1">Kalkarken “<span class="char-style-override-9">İstanbul’danmışsınız, öyle mi? Hoş geldiniz,</span>” diye gözleri ışıl ışıl, tıknaz yapılı, hareketleri çabuk bir adam beliriyor oturduğumuz masanın yanında.</p>

      <p class="paragraf-1">— Otursanıza.</p>

      <p class="paragraf-1">— Teşekkür ederim. Ben de şimdi İstanbulluyum. Eskiden Manastırlıydım, gençken. Şimdi yaşlandık.</p>

      <p class="paragraf-1">Hiç de yaşlı durmuyor. Enerji dolu bakışlarıyla bir anda çevredeki herkesi kolaçan ediyor.</p>

      <p class="paragraf-1">— Buyrun, anlatacaklarınız vardır sanırım.</p>

      <p class="paragraf-1">— Vaktim yok, ama bilmem ki, evde de konuklar var.</p>

      <p class="paragraf-1">Gençliğine dönmek isteği öyle belirgin ki yüzünde...</p>

      <p class="paragraf-1">— Adımı açıkça yazmasak...</p>

      <p class="paragraf-1">— Neden?</p>

      <p class="paragraf-1">— Eh anlatacaklarım başkalarınınkine benzemez.</p>

      <p class="paragraf-1">— İsminizin başharflerini kullanabilir miyim bu gerekli?</p>

      <p class="paragraf-1">— Oldu.</p>

      <p class="paragraf-1">G.K. anlatmaya başlıyor keyifle:</p>

      <p class="paragraf-1">— Almanlar Manastır’da dört sene kaldılar. Burada yapmadıkları zulmü bırakmadılar. Musevileri toplayıp yok ettiler. Dört yıl sonra Tito’nun partizanları Almanları itip sürdü. Ben on dört yaşındaydım. Tito’yla arkadaşları geldiler, zenginlerin mallarını fakir fukaraya dağıttılar. Bu işe bazısı memnun oldu, bazısı olmadı. Mallar dağıtıldıktan sonra kooperatifler başladı... Ama insanlar kendi malı değildir diye, gün geçsin bana ne diye çalıştı. Yani tam dürüst çalışılmadı. 1950 senesinde askerliğe gittim Macar hududunda. Federal Ordu’dan terhis olup Manastır’a döndüm. 15-20 kişiyi siyasi suçlu diye topladılar. Beni de...</p>

      <p class="paragraf-1">— Neden?</p>

      <p class="paragraf-1">— İşte karşı gelmişiz hükümete diye. Tek tek bizi sorguya aldılar... Sosyalizm, eşitlik filan, ama biraz bir şeyler de geçmeli insanın eline öyle değil mi? Ne denmiş efendim dünyada mal, ahirette iman...</p>

      <p class="paragraf-1">— Öyle mi denmiş bilmiyordum...</p>

      <p class="paragraf-1">— Nasıl bir karşı gelmeydi?</p>

      <p class="paragraf-1">— Bizi Yücelciler’den saydılar. Komünizme karşı bir akımdır bu. Kasabanın her yanına hoparlörler taktılar. Bizi büyük bir salonda mahkeme ettiler. Halk sesleri dışarıdan duyuyordu. Faşist diyorlardı bizlere. Ben karşı çıktım, Macar hududunda Federal Ordu’da sınır bekledim dedim. Niye beni suçluyorsunuz? Sesim çınlıyordu bunu söylerken. Babam bize yardım etti diye ona da on iki sene verdiler... bize de 18-20. Benim bir de ayrıca idamlığım var...</p>

      <p class="paragraf-1">— Bu idamlık nereden çıktı?</p>

      <p class="paragraf-1">— Bir tek kolektiflere ortak çalışmaya karşı olmak değildi yaptığım. Ramiz isminde bir milletvekili vardı. O sıra bu Ramiz denen adam Manastır Valisi’ydi. Kooperatif başkanı biri komiserliğe onu çekiştiriyor, dedikodu yapıyor. Kendisi de kooperatifin direktörü. Kodoşun adı da Abidin. Türk’tü üstelik. Abidin diyor ki, bunlar sizi yine eski usûl yönetecekler bildikleri gibi. Çünkü adam vali. Hükümet komiseri “<span class="char-style-override-9">500-600 sene sonra gene mi Türkler, böyle bir şeye müsaade edemeyiz,</span>” diyor. “<span class="char-style-override-9">Kolektif yönetime karşı çıkana iznimiz yoktur,</span>” diyor. Abidin durmuyor, Ramiz’in hakkında yalancı şahitlik yaptırıyor adamlarına... İç savaşta Almanlarla birleşip Partizanlara karşı işler yaptı bunlar diye... Ramiz de kurdu, kurdu bunu... Sonra onu işyerinden attılar, Ramiz de bizimle birlik oldu, kooperatif başkanı Abidin’i nasıl öldüreceğimizi aylarca bıkmadan planladık. Ben sonunda dedim ki, “<span class="char-style-override-9">Tamamdır bu iş, bırakın hepsini bana.</span>” Kalktım, gittim. Abidin makamında oturuyordu. Yanında iki kişi vardı. Kasabada elektrik yoktu o zaman. Gaz lambası yanıyordu. Silahım patladığında lamba da söndü, her yer karardı. Düşüp öldü Abidin.</p>

      <p class="paragraf-1">— Sizi buldular mı?</p>

      <p class="paragraf-1">— 5 gün sonra yakaladılar... Kolay yakalanmazdım, ama Ramiz herifi beni ele vermiş. Polise, “<span class="char-style-override-9">Onunla bir kere konuşmuştuk, Abidin’in öldürülmesi için,</span>” demiş. “<span class="char-style-override-9">Ama ben yapmadım.</span>” Beni içeri attılar. Al bakalım sopayı dediler. 16 gün durmadan dayak... Başımdaki saç kadar sopa yedim. Ramiz Bey utanmamış ispiyonluktan belli ki... Şimdi içkicinin, sarhoşun biridir. O da Türkiye’de... Şişe hep cebinde durur ki ayık kalmasın diye... Alkolik sarsağın biri...</p>

      <p class="paragraf-1">Mapustayken benimle birlikte Tito’nun sağ kolu olan Centro Metoli de içerideydi. O Centro Metoli, Makedonya’nın bağımsızlığını istemişti Tito’dan savaş sonrası... “<span class="char-style-override-9">Makedonya için dövüştüm ve bağımsız kalmak isterim,</span>” demiş. O zaman Tito, “<span class="char-style-override-9">Birleşik Yugoslavya’ya hayır diyen içeri girer,</span>” deyip onu tak içeri attı... Bakanlar falan da vardı içeride. Onlar da komünizmi istemiyorlardı. Komünizm ne demek, eşitlik malda mülkte her şeyde ne demek, diyorlardı. Çok bozuktu hepsi... Bize taş kırdırıyorlardı... Bakanlara filan da... Çina Deresi’nde birgün taş kırarken, polislerin ellerinden silahlarını alıp savuştuk sekiz kişi... Benden başka hepsini yakaladılar... Ben dağ bayır aşarak, dağlardan dokuz günde Yunanistan’a geçtim. Manastır neler görmüştür. Bu şehir ne şahane günler yaşamıştır bir bilseniz; kibarlık, zenginlik, gösteriş, şık hanımlar, balolar, tiyatrolar... Ben gideyim artık. Selametle kalın... Yörük köylerine çıkın. Görün yollar sarptır, ama Osmanlı’yla birlikte gelenleri de görün...</p>

      <p class="paragraf-1">Sabah 6’da çıkıyoruz.</p>

      <p class="paragraf-1">Karayolları düzgün...</p>

      <p class="paragraf-1">Altyapıya hep öncelik tanınmış buralarda... Yolların kimi noktalarında heykel düzeninde yerleştirilmiş, üstleri silme yazı kaplı yüksek mermer plakalar var. Buradaki okuyabildiğim tarihler 1940’lardan başlıyor...</p>

      <p class="paragraf-1">Nihat, “<span class="char-style-override-9">Partizanların adları yazıyor”</span> diyor “<span class="char-style-override-9">üstlerinde... Hangi bölgeye ne zaman girdiler ve faşistlerden orayı ne zaman kurtardılar?</span></p>

      <p class="paragraf-1"><span class="char-style-override-9">Kimlerdi bunlar acaba?</span></p>

      <p class="paragraf-1"><span class="char-style-override-9">Türk’ü, Hırvat’ı, Makedon’u, Sırp’ı, Arnavut’u, hepsi var...”</span></p>
    </div>
  </div>
</body>
</html>
