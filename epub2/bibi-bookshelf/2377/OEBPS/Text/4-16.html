<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-16.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-16.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-17">Zagreb Çevresindeki Kamplar</p>

      <p class="paragicerden" xml:lang="en-US">Kendi mutluluğunu yiyip bitiren sensin. Tam bir özgürlük içinde mutluluğun tadını çıkardığın olmadı hiç. Bu yüzden büyük bir oburluk içinde kendi mutluluğunu yiyorsun.</p>

      <p class="imza">Wilhelm Reich</p>

      <p class="bos"></p>

      <p class="paragbas">Nil üzerinde yapılacak gezi için hazırlanırken Kahire’de tanıdığım Kral Faruk’un yeğeni Prens Hasan el Hasan, halk adına bir müze haline getirilmiş saray yavrusu konağının ona bırakılmış küçük bölümündeki görüntüsüyle beliriyor gözümde. Çevresindeki antikalar şimdilik yanında, fakat hepsi envantere alınıp numaralanmış.</p>

      <p class="paragraf-1">“<span class="char-style-override-9">Nil’e gidilecek öyle mi</span>” diyor tertemiz Türkçesiyle. “<span class="char-style-override-9">Nil hiçbir yere benzemez, hep düşte olacaksınız, çocukluğumun Nil’i mutluluk demekti. Her şey nasıl da hızla değişiyor. Evet, açıkça bir düştü o günler</span>...”</p>

      <p class="paragraf-1">Assuan Barajı’nda toplanan kutsal nehrin sularını izlerken baraj projesinin iki mimarı sayılan Albay Nasır’la V.İ. Lenin’in kabartmalarını taşıyan iki yüksek kaideyi görüp, “<span class="char-style-override-9">Zaman dehşet bir şey,</span>” diye düşünmüştüm. “<span class="char-style-override-9">Hiçbir şey aynı kalmıyor. Fakat arada geriye doğru büyük kayışları da var zamanın.</span>”</p>

      <p class="paragraf-1">Assuanlı doktorun kentini gördüğümde birgün amansız bir dönemde böyle bir çağrışımın içinde olacağımı kesinlikle düşünemezdim bile.</p>

      <p class="paragraf-1">Çünkü ben 1990 yılı sonlarında Mısır’daydım.</p>

      <p class="paragraf-1"><span class="char-style-override-9">Spansko-Somobor-Varajdin-Umak</span>’taki sığınmacılarla görüşmeye gidiyorum.</p>

      <p class="paragraf-1">Olaylar başladıktan sonra <span class="char-style-override-9">Hırvatistan Mülteciler Bakanlığı</span> kurmuş.</p>

      <p class="paragraf-1">Sınırlarını durmaksızın genişleten savaşın, yerlerinden sürdüğü insanlar hakkında kayıtlar tutuyor.</p>

      <p class="paragraf-1">Bunları yazarken, çok kısa bir süre önce döndüğüm o bölgelerden biri Srebrenica da bugünlerde boşaltılıyor. Birleşmiş Milletler ise bilinen o gevezelikle arasız konuşuyor.</p>

      <p class="paragraf-1">Yardımların çok azı ulaşıyor Saraybosna’ya. Rumeli Türkleri ve öteki halklar savaş korkusu içinde.</p>

      <p class="paragraf-1">Onların da yakın bir gelecekte sığınmacı olmayacaklarını kimse söyleyemez.</p>

      <p class="paragraf-1">Yugoslavya’nın Avrupa’nın ortasındaki bu savaşında, kimlerin kimleri ezdiğini görmemek için kör olmak gerek.</p>

      <p class="paragraf-1">Kamp yöneticisi açıklamalarda bulunuyor:</p>

      <p class="paragraf-1">— Buradaki muhacirlerin % 80’i Bosna’nın kuzeybatısındandır. <span class="char-style-override-9">Dina</span> bölgesinden de birkaç aile var. Hırvatistan’a yakın olan bölgedir burası.</p>

      <p class="paragraf-1">Barakalarda birçok bölüme giriyoruz ve birçok isim.</p>

      <p class="paragraf-1"><span class="char-style-override-9">Cemal Ayka, Kubiraş Camii, Siyam Hocıçniça, Kemal İslâm, Şefika Sabit.</span></p>

      <p class="paragraf-1">70 yaşından 7 yaşına, 7 aylığa kadar her yaştan insan var. 10-15 metrekarelik bölümlere ayrılmış odalarda bir veya iki aile birlikte yaşıyorlar. Üst üste ranza yataklar... Bunlar hem uyumak, hem oturmak amacıyla kullanılıyor.</p>

      <p class="paragraf-1">Kamp yöneticisi, “<span class="char-style-override-9">Çoğu ziraatçidirler ve hayvancılıkla uğraşırlar,</span>” diyor.</p>

      <p class="paragraf-1">Genç bir kadın, ses titriyor konuşurken.</p>

      <p class="paragraf-1">— Komşularımızla geçimlerimiz önceden çok iyiydi. İnanın Sırp bir komşum bana Boşnak’tan daha yakındı. Ne kadar dertleşirdik toplanıp. Bizim kasabamız o kadar güzeldi ki... Orayı görseydiniz. Bu etnik temizlemeyi Bosna üzerinden yapmaya kalktılar. Şimdi, Hırvatistan’daki Sırpların yaşadıkları Krayna bölgesiyle birleştirmek isterler. Yollarının üzerindeki Katolik kiliselerini, Müslüman camilerini yakıyorlar. 60.000’in üstündeki Müslüman ve Hırvatı öldürdüler ve sürdüler.</p>

      <p class="paragraf-1">Genç bir adam konuyu alıyor.</p>

      <p class="paragraf-1">— Şimdi serbest seçimler yapıldıktan sonra, eski komünist dönemdeki hudutlara da riayet edilmek başta kabul edildi. Çünkü bunlar ezbere konulmuş sınırlar değildi. Tito adamlarıyla üstünde ciddiyetle durmuştu bu işin. Milletlerin kanunlarına ve konumlarına göre yapmışlardı sınırları. Ama güya demokrasiye geçtik, birden herkes faşist oldu. Harp ilk Slovenya’da başladı. Kısa sürdü. Slovenya, Avusturya ve İtalya arasındadır. Uzaktadır buraya. Kuzeyde olduğundan o yana Sırplar pek ulaşamadılar, yenilgiyi kabul ettiler. Slovenya hızla ayrıldı birlikten. Hırvatistan’da 700 bin civarında Sırp yaşıyordu. Sırplar yüz yıldır komünizmde bile nasyonalist ideolojiyi gizlice hep taşıdılar. Şimdi bizim Bosna’ya geçelim. Orada nüfusun yüzde 50’si Boşnak’tır, yüzde 30’u Hırvat’tır. Yüzde 17 kadarı Sırp... Biz hiçbir zaman savaş taraftarı değildik. Hatta son güne kadar bizim reisicumhurumuz Aliya İzzetbegoviç, harp olmaması gerektiğini daima ifade ediyordu.</p>

      <p class="paragraf-1">— Siz Cumhurbaşkanınızın bile böyle bir hazırlığa inanmadığını mı söylüyorsunuz?</p>

      <p class="paragraf-1">— Bilmiyorum. Sırplar kendi nüfuslarını yavaş yavaş boşaltıyorlardı. Bilmiyorum.</p>

      <p class="paragraf-1">Cemal Ayka öfkeyle söze giriyor, “<span class="char-style-override-9">Hem insanları, hem eserleri mahvettiler,</span>” diye. “<span class="char-style-override-9">Köylerimizde, kasabalarımızdaydık. İşimizi yapıyorduk, üretiyorduk, çoluk çocuk yaşıyorduk.</span>”</p>

      <p class="paragraf-1">İçlerindeki en yaşlısı Kemal Hociçna, Cemil Ayka’yı susturuyor.</p>

      <p class="paragraf-1">— Unutuyorsunuz, hepiniz asıl önemlisini, demokrasi gelip serbest seçim olduğunda bizim partilerimiz kazandı. Bu açıklanınca da Sırplar iktidarı bırakmaya yanaşmadılar. Planlarını yaptıkları gibi, Bosna’yı her taraftan çevirdiler. O zaman bilmediğimiz, şimdi beyan edilince öğrendiğimiz şeyler var. Sırplar ve Hırvatlar arasında bazı gizli anlaşmalar olmuş, Bosna’dan denize çıkmak gibi, Adriyatik denizine. Eski Yugoslav Federal Ordusu hâlâ sürüyor Bosna’da. İçinde her milletten hâlâ var. Askeri fabrikalar da Bosna’dadır. İş karmakarışık. Duman altında kalmış kaz gibi geziyorsunuz. Sırplar, açıkça “<span class="char-style-override-9">Seçimi kazansanız bile biz İzzetbegoviç’in Bosna-Hersek reisicumhuru olmasına müsaade etmeyiz,</span>” dediler, sonra her türlü katliama başladılar. 500-600 senelik Osmanlı bile hiçbir gayrımüslimin kilisesini yıkmamıştı. Bunlar bütün camileri yıkıyor. Bakın işe, 20. asrın sonlarında biz güya kalkıp Avrupa’nın ortasında fundemantalist Müslüman devleti kuracakmışız. Böyle bir şeye inanmak olmaz. Onlar fundemantalist Ortodoks devleti kuracaklar. Bu açıkça görünüyor.</p>

      <p class="paragraf-1">Bir başkası katılıyor konuşmaya.</p>

      <p class="paragraf-1">— Mahsuller toplanana kadar savaşı başlatmadılar. Ürünlerin hepsine el koydular. Sonra genç erkekleri toplayıp kamplara soktular. Mesela bakın Sabit 7 ay <span class="char-style-override-9">Manyaça</span>’da kampta kaldı.</p>

      <p class="paragraf-1">— O dünya televizyonlarında ilk gösterilen kamptı değil mi <span class="char-style-override-9">Manyaça?</span></p>

      <p class="paragraf-1">Sabit, durgun yüzüyle gözlerini yere dikmiş öyle konuşuyor...</p>

      <p class="paragraf-1">— Evet. Binlerce Müslüman ve Hırvat vardı o kampta. Dünyada da gösterdiler. Mahsuller toplandıktan sonra köylerimizi yakmaya başladılar. Bizi sıraya soktular, silahlarını doğrulttular vuracaklarmış gibi. Kimileri bıçaklarını boğazımıza dayadı. Korku milletin içine girsin diye. Kadınlarımızın altınlarını falan topladılar.</p>

      <p class="paragraf-1">— Ne zaman başladılar bunları yapmaya?</p>

      <p class="paragraf-1">— İlk çatışmalar Mayıs’ın 27’sinde. Sonra, ikinci savaştan Hitler döneminden kalma işte o <span class="char-style-override-9">Manyaça</span> denilen yere götürdüler. Aralarında bağırarak ‘<span class="char-style-override-9">kuyuları kazmalıyız ki, bunların ölülerini doldurmalıyız,</span>’ diye konuşuyorlardı. Bize iki defa yemek veriyorlardı. Birincisi bir somun ekmeği kırk parçaya bölüp kırk kişiye dağıtıyorlardı. Saat 17.00’de o ekmek parçasına kalitesi çok düşük biraz makarna ekliyorlardı.</p>

      <p class="paragraf-1">— Sizden başka kimler vardı kampta?</p>

      <p class="paragraf-1">— Hırvatlar da vardı, 300-400 kişi kadar. 5-6 tane de Sırp.</p>

      <p class="paragraf-1">— Sırpları niye tutuklamışlardı?</p>

      <p class="paragraf-1">— Federal Ordu’daki Sırplardı bunlar. Sırpların yaptığı katliama katılmayıp kınamışlar. Onları da <span class="char-style-override-9">Manyaça</span>’ya koymuşlardı.</p>

      <p class="paragraf-1">— Tutukluluğunuz kaç ay sürdü?</p>

      <p class="paragraf-1">— 6 ay 25 gün. Kızılhaç araya girmeseydi biz hepimiz açlıktan ölmüştük. Dünya olayları öğrenip de, kamplara televizyoncular, gazeteciler gelince, bizi bıraktılar. Ama şartlı olarak. Yabancı devletlere gönderileceksek, bırakmayı kabul ettiler. İngiltere’ye, Amerika’ya, Fransa’ya falan. 17.000 kişi kadar da kayıptır.</p>

      <p class="paragraf-1">İlyas Begiç konuşmaya başlıyor.</p>

      <p class="paragraf-1">— Müslüman Boşnak nüfusu öldürülerek, yurtdışına göç ettirilerek Saraybosna’da azaltılacak. Buna engel olmak gerek. Bunun için Türkiye’yle, İslâm devletleriyle ilişkiler kurmak gerekti ve bu ilişkiler devam etmeli. Mesela Suudi Arabistan’la güzel ilişkilerimiz kuruldu.</p>

      <p class="paragraf-1">— Suudi Arabistan’la bu ilişkiler yeni mi?</p>

      <p class="paragraf-1">— Evet, yenidir. Savaşla başladı. Türkiye ile tarih ve kültür bağlarımız elbet daha eskidir. Ama öteki Müslüman ülkeleriyle yeni yeni karşılaşmaktayız.</p>

      <p class="paragraf-1">Genç bir kadın konuşmak istemiyor. Odadakiler, benimle konuşmasını söylüyorlar. Yavaş yavaş, sönük bir sesle anlatıyor.</p>

      <p class="paragraf-1">— Siz <span class="char-style-override-9">Çetnikleri</span> bilmezsiniz. Oğlumla kahvaltı yapmaya hahazırlanıyorduk. Dediler ki, “<span class="char-style-override-9">Gel bakayım sen. Ayakkabı gerekmez lastik çizmelerini giy. Dışarıda iki tane ölü var. Onları gömeceksiniz.</span>” Biz çıktık. Amca oğullarım orada, öldürülmüş yatıyordu. Bana ve oğluma mezar kazdırdılar. Ben daha fazla anlatamam. Dünyada kimseye inanmıyorum. İnsanlık falan hepsi yalan. Sonra köyden sekiz otobüs dolusu insan geçti. Bir otobüse de bizi doldurdular. Birgün meydana en az 250.000 kişiyi öldürdükleri çıkacak. Onlar savaş yapmayı bilmez. Yani yüz yüze savaşmazlar. Bir yere saklanırlar ve oradan ateş ederler.</p>

      <p class="paragraf-1">Tüm odalara girdiğimizde aynı bunaltıcı iç içe yaşama darlığı sürüyor.</p>

      <p class="paragraf-1">Çocuklarsa güneşin ısıttığı günün sevinciyle dışarıda koşuşuyorlar. Bir ders arasındalar sanki, gürültüleri içeri uzanıyor.</p>

      <p class="paragraf-1">Kadınlar kendilerine yapılanları unutmak istiyorlar. Gördüklerini görmemiş olmayı istiyorlar. Bunun için de hep susuyorlar.</p>

      <p class="paragraf-1">Sesi giderek duyulmazlaşan genç kadın sözlerine yeniden başlıyor.</p>

      <p class="paragraf-1">— Onlardan ormana kaçtık. “<span class="char-style-override-9">Dışarı çıkın, ormanı ateşe vereceğiz,</span>” dediler. Biz de dağlara çıkıp, <span class="char-style-override-9">Sağna</span> Nehri’nin oradan geceleri yürüdük. <span class="char-style-override-9">Lübya</span> şehrine vardık. Tekrar köyümüze dönmek istedik. Kocam sakın dönmeyelim dedi. Köyün yamaçlarına geldiğimizde, orada kalanları bir meydana topladıklarını gördük. Akrabalarımız da vardı. Ben tutamadım kendimi, ortaya attım. Kardeşlerim de içlerindeydi. Ne yapacağımı bilmeden hep ortada koşuyordum, bir o yana bir bu yana... Sonra birden kızlarımla birlikte, “<span class="char-style-override-9">Neredeyiz,</span>” diye sorduk birbirimize. Sırp çetecilerden biri, “<span class="char-style-override-9">Buradasınız. Sıra sizin,</span>” diye bağırdı. Sonra önümüze bir erkek cesedi attılar. Bu kocamın ölüsüydü. İki kızımla donup kaldım. “<span class="char-style-override-9">Hadi işte gömün bakalım,</span>” dedi Sırplar, “<span class="char-style-override-9">Babanızı, kocanızı. Hadi gömün.</span>” O zaman bilir misin insan nasıl olur, aklı biter hiç olmaz kafasında. Gençti kocam, 45 yaşında sağlam, yiğit bir erkek. Biz kızlarımla köyde, dört dönüp kazma ve kürek aradık. Etrafta kim vardı, ne oluyordu, biz ne yapmaktaydık hiç görmüyorduk. Çukur kazdık durmadan. Bir battaniye bulduk, kocamın ölüsünü üstüne çektik. O zaman baktık ki başı yoktur. Başı ötede duruyor. Bileğimi ısırıp, kanatıp kendime geldim. Başını bir şeyle örtüp, görmemek istedik. Onu da vücuduna getirdik. Gömdük... Bildiğimizce dua ettik... Sonra bizi birileri buldu. Birgün sonra mı, iki gün sonra mı, aç mıydık, yorgun muyduk bilmiyorum... Şimdi buradayız...</p>

      <p class="bos2"></p>

      <p class="paragbas">O kamptan ayrılıyorum.</p>

      <p class="paragraf-1">Öteki kamplardan birinde bir Hırvat ailesiyle ilk konuşmayı yapıyorum.</p>

      <p class="paragraf-1">— Sırplar İkinci Dünya Savaşı’nda Hırvatları çok öldürmüştür.</p>

      <p class="paragraf-1">Bu açıklamayı sığınmacı Hırvat ailenin erkeği İvo yaparak, Sırplarla geçmişlerini böylece özetliyor.</p>

      <p class="paragraf-1">Küçük kızları Silvia ile Patricia çifte ranzalarının alt katında ders çalışıyorlar. Varajdin kampına girdiklerinde buldukları bir kediyi de yanlarına almışlar. Her sığınmacı gibi, günlük hayatlarının tüm işlevlerini bu aile de burada yerine getirmek zorunda. Anne Maria, bir tekstil fabrikasında işçiymiş. Babaları Zagreb’de bir inşaat şirketinde kamyon sürücüsüymüş. Şimdi ikisi de işsiz.</p>

      <p class="paragraf-1">— Tito zamanında ulusların arası süperdi, diyor İvo. Geçimsizlik filan yoktu. Ama biz ayrımı sezip anlamalıydık önceden. Yönetimdeki bütün müdürler, subaylar, polisler, direktörler Sırplardandı. Sanki buna iyice de alışmıştık biz.</p>

      <p class="paragraf-1">Karısı Maria Sırp sözcüğünü her duyduğunda irkiliyor,</p>

      <p class="paragraf-1">— Sus, diyor kocasına, o katillerden nefret ediyorum. Televizyonlara baksana, kiliseleri, camileri, bütün tarihi-kültürel değerleri yıka yaka geliyorlar. İnsana da, dine de hürmetleri yoktur. Millet değil bunlar, insan bile değil, insanın aşağısındadırlar. Biz Hırvatlar, Boşnaklar, elli yıl çalışacağız, sonra da emeğimizi, kazandığımızı bu katillere bırakıp gideceğiz. Onlar da evlerimizde, kasabalarımızda kalacaklar. Adi ahlaksızlar.</p>

      <p class="paragraf-1">Tecavüz olaylarını sormaya çalışıyorum Maria’ya, kapalı bir biçimde.</p>

      <p class="paragraf-1">O, kızlarına dışarıda oynamalarını söylüyor. Çocuklar çıkıyorlar.</p>

      <p class="paragraf-1">— Boşnak kadınlarına da, Hırvat kadınlarına da çok kötü şeyler yaptılar. 10-11 yaşındaki kızlara tecavüz ettiler. Biz bu Sırplarla yan yana yaşamayız artık. Hiçbir zaman birbirimizi sevemeyiz. Dünya uyuyor. Bu kadınlara yapılanlar meselesinde bütün herkes müdahale etmeliydi. İki Hırvat kadın arkadaşıma yapılanları size anlatamam, hastalanıyorum ben. Zaten onlardan biri şimdi hastanededir, delirdi...</p>

      <p class="paragraf-1">— Peki geride kalmış yaşanmış barışlı 50 yıla ne olacak?</p>

      <p class="paragraf-1">Maria’nın kocası yanıtlıyor.</p>

      <p class="paragraf-1">— Geçti gitti. Biz Hırvatlar hâlâ demokratik bir sisteme inanmaktayız. Fakat Hırvatistan’ın topraklarının yüzde 40’ı Sırp istilası altındadır şimdi. Baksanıza biz de dahil, Bosnalılar da kendi ülkemizde muhacir olduk. Üstelik bu tecavüz olaylarıyla Sırplar kadınıyla, erkeğiyle bir milleti aşağılayıp yok etmek istemektedirler.</p>

      <p class="paragraf-1">Maria gene öfkeyle giriyor lafa.</p>

      <p class="paragraf-1">— Dünyadaki kadınlar ayağa kalkmalı, devletler ayağa kalkmalı. Arada bir konuşmakla olmaz. Biz biliyoruz, televizyon dün yayınladı, <span class="char-style-override-9">Serskaya</span>’ya, <span class="char-style-override-9">Drina Nehri</span> üzerinden <span class="char-style-override-9">Rus tankları</span> geçmiş, komutanlarıyla. Ellerindeki tanklar zaten Rus tanklarıdır. Sırpların yanında gözü dönmüş bütün Ortaçağ haçlısı Ortodokslar savaşıyor. Bütün dünyanın en fanatik, gözü dönük faşistleri burada. Almanya’dan dazlaklar, Yunanistan’dan fanatik Ortodokslar, üstelik bağnaz Müslümanlar da var. Suudi Arabistan’dan gelenler... Onlar da bir başka türlü. Sırp kafalarını kesip fotoğraflarını çektiriyorlar. Yani bunların hepsi din için mi yapılıyor? Korkunç şeyler bunlar... Allah nasıl razı gelebilir bu katliama.</p>

      <p class="paragraf-1">Hırvat aileden ayrılıyoruz.</p>

      <p class="paragraf-1">Yine 8-9 kişinin bir arada sığındığı bir bölüme giriyoruz.</p>

      <p class="paragraf-1">Bu bölümde üç ay önce savaşta yaralanmış, kendisiyle birlikte ağır yaralanan sekiz kişiyle <span class="char-style-override-9">Olova Dağları</span> üzerinden geçip <span class="char-style-override-9">Lasense</span> yoluna inmiş, genç bir Boşnak asker var, <span class="char-style-override-9">Muradif Şelikoviç.</span></p>

      <p class="paragraf-1">— Bir ay <span class="char-style-override-9">Lasense</span>’de bekledik. <span class="char-style-override-9">Spilt</span>’de de... O günlerde <span class="char-style-override-9">İran’</span>dan yardım getiren bir uçak vardı. <span class="char-style-override-9">Spilt</span>’e indi. 85 kişilik biz Bosna yaralılarını topladı ve <span class="char-style-override-9">İran</span>’a götürdü. <span class="char-style-override-9">Tahran</span>’da hastaneye yatırdılar bizi. Bildiğim kelimelerden daha güzelini bulmam lazım ki, İranlıların bize ne kardeşlik yaptıklarını ifade edebileyim. Oradaki en meşhur doktorlardan tedavi gördüm. İnşallah birkaç zaman sonra kolum kaynayacak. Parmaklarımı oynatabiliyorum, görüyorsunuz.</p>

      <p class="paragraf-1">— Peki Muradif Şelikoviç, iyileşince cepheye dönmeyi düşünüyor musunuz?</p>

      <p class="paragraf-1">— Gitmek lazımdır. Gideceğim.</p>

      <p class="paragraf-1">Odadaki genç adam yaralı arkadaşını ziyarete gelmiş. O da Bosna’da kaburgalarından yaralanmış. <span class="char-style-override-9">Drina</span> mıntıkasında yakalanıp <span class="char-style-override-9">Batkoviç</span> adlı kampa konmuş.</p>

      <p class="paragraf-1">— Beni yakaladıklarında önce polis hapiste tuttu, sonra kampa götürdüler. Kampta katliam yapılıyordu. 2000’in üstünde erkek vurdular. Ben şanslıymışım ki sağ kaldım, Birleşmiş Milletler grubu gelene kadar. Savaştan önce işçiydim. Boksit madenlerinde çalışıyordum. Bana yapılanları ve gördüklerimi anlatamam. Korkunçtu. Benim sağ omuz kemiklerimi kırmışlardı, döverek.</p>

      <p class="paragraf-1">— Sizi Sırplar hangi koşullarla serbest bıraktılar? Çünkü günlerdir işitiyorum, hep ön koşulları var.</p>

      <p class="paragraf-1">— Birinci koşul göçmektir Bosna’dan, Fransız bir doktor var, Kuşner. Ona tedaviye gideceğim. Buradan bazı yaralılar da Fransa’ya gidecek. Size şimdi çok önemli bir açıklama yapacağım: <span class="char-style-override-9">Kladany ve Şeykoviçi Belediyesi arasında ‘Pelemiş’ köyünde bir kamp var. Hâlâ burada kadınlar tutuluyor ve dünyanın bundan haberi yoktur. Herkes duysun. Pelemiş, Bosna’nın doğusuna düşer.</span></p>

      <p class="paragraf-1">O kamptan çıkıp bana söyledikleri bir başka barakaya gidiyorum.</p>

      <p class="paragraf-1">“<span class="char-style-override-9">Size Türksünüz diye belki anlatırlar kadınlarımız olayları,</span>” diyor biri, “<span class="char-style-override-9">gidin deneyin.</span>”</p>
    </div>
  </div>
</body>
</html>
