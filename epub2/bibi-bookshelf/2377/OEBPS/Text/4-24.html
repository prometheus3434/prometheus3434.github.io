<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-24.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-25">Bir Türküden Ötekine</p>

      <p class="paragicerden" xml:lang="en-US">İnsanları eskisi kadar sevememek. İnsanları ve eşyayı. Galiba ölmek de bu.</p>

      <p class="imza">Cemil Meriç</p>

      <p class="bos"></p>

      <p class="paragbas"><span class="char-style-override-9">Lofça’nın ardında kaya / Kayadan bakarlar aya/ Aman Lofçalım... / (Loveç) yani Lofça.</span></p>

      <p class="paragraf-1">Mahalle sırtını kayalara dayamış, yani dik bir dağa...</p>

      <p class="paragraf-1">Geçmişin özgünlüğünden çok şey taşıyan bir Türk mahallesindeyiz şimdi.</p>

      <p class="paragraf-1">Yamaca yükselen evler yumuşak bir görünümle sarmalıyorlar birbirlerini. Çatılarını kireç taşından yapma gümüşsü kiremitler örtüyor. Tıpkı Bosna-Hersek’in kırılmakta örselenmekte olan incisi Mostar’daki gibi.</p>

      <p class="paragraf-1">Bir an Hitler’i anımsıyorum. Korkunç Nazizmi ve faşizmi içinde insanları konsantrasyon kamplarına sürerken, dehşet verici bir çelişkiyle sanat eserlerini korumaya çalışıyordu.</p>

      <p class="paragraf-1">Paris işgalinde de Alman komutanının kentin bombalanmasını engellediği kayıtlardadır.</p>

      <p class="paragraf-1">Bakın 1990’ların ortasında şu geldiğimiz noktaya Sırpların bir ulusun tarihi kimliğini, insanlarını, onlara ait her şeyi kökten söküp talan etmesini görünce Hitler’i daha ılımlı bir örnek, diye konuşuyoruz. Bu karşılaştırma Batı gazetelerinde sıklıkla yapılıyor, “<span class="char-style-override-9">Miloşeviç Hitler’i geçti,</span>” diye. Ne korkunç bir yarıştırma ve kıyaslama deneği, kırk katır mı, kırk satır mı gibi!</p>

      <p class="paragraf-1">Tüm imparatorluk boyunca doğayla ilgili uyumun sağlanmasındaki bu mimari yumuşaklık, gelişmişlik elbette rastlantı olamaz. Estetik anlayışın ulusların sosyal, kültürel ve ekonomik hayatının bir yansıması olduğu kesin.</p>

      <p class="paragraf-1">Gördüklerimin tümü bana güzellik ve temizlik duyumu veriyor. Birçok yabancının gezi notlarında da görebiliriz bunu.</p>

      <p class="paragraf-1"><span class="char-style-override-9">Benedict Curipeschitz</span> 1530’da kaleme aldığı Elçilik Günlüğü’nde Bosna’daki bir kabul törenini anlatıyor. “<span class="char-style-override-9">...Şövalyeler atlarından indiler ve iki uzun sıra halinde duran Türklerin arasından yürüdüler. Türklerin üzerinde rengarenk ve sırma kordon işlemeli, çok güzel yıldızlı, kadifeli ve ipekli, tertemiz elbiseler vardı. Böylece hepsi çok etkileyici bir görünüşteydiler.</span>”</p>

      <p class="paragraf-1">Güzellik kavramının bütün olarak yaşandığı çağları taşıyan bir zaman parçasının böylesine yakınında olmak kişiye hem hüzün, hem mutluluk veriyor.</p>

      <p class="paragraf-1">Birkaç pafta üzerine genişleyen mahalle, çıplak gümüşsü dağın üzerinden akan günışığında yalımlanıyor; yıldan yıla çiçek veren bir dev ağaç gibi dallarını genişleterek.</p>

      <p class="paragraf-1">Burası beş-altı yıl önce yenilenerek tümüyle turistik amaçlı kullanıma açılmış.</p>

      <p class="paragraf-1">Yapılardan birine giriyorum, “<span class="char-style-override-9">Hoş geldiniz,</span>” diyorlar.</p>

      <p class="paragraf-1">Avlu, mutfak, odunluk bölümünü geçip üst kata çıkıyorum. Sekilerde ak minderler var. Japon mimarisindeki çok beğendiğim özelliği bu eski Türk evlerinde de buluyorum hep. İkisinde de az eşya gereklidir. Yüklükler, sedirler, lambalar, dolaplar, yatak odasındaki <span class="char-style-override-9">gusulhane</span> (yani özel banyo)... peki, biz Türkler son yıllarda nasıl böyle pis olabildik.</p>

      <p class="paragraf-1">Lofça’nın, bugün yaşanan Türk semti ise dağın öteki yüzünde.</p>

      <p class="paragraf-1">Arasız yapılan göçler sonucu azalan nüfusun etkisi Rumeli’nin her yerinde görülüyor. Eğitim görmüşler, varlıklı olanlar, yıllardır buraları düzenli bir dışa gidişle boşaltıyorlar.</p>

      <p class="paragraf-1">Kalan Lofçalılarla karşılıklı oturuyorum.</p>

      <p class="paragraf-1">Birkaç terastan oluşan tepeye konmuş bahçeleri olan evler yapmışlar. Bunların hiçbir özelliği yok. Ancak gelişmiş gecekondu örnekleri denebilir rahatlıkla.</p>

      <p class="paragraf-1">Çocuklar bisikletleriyle geziyor.</p>

      <p class="paragraf-1">Bu beklenmedik konukları bahçede ağırlıyorlar.</p>

      <p class="paragraf-1">İçeri girmek olanaksız, çevremiz öylesine kalabalıklaşıyor.</p>

      <p class="paragraf-1">Genç güzel bir kadın adının değiştirilmesini anlatırken herkese kafa tutarca dikleştiriyor sesini.</p>

      <p class="paragraf-1">— Benim şimdi Hıristiyan ismim var. Hayır işte açıkça söylüyorum. Türk ismime de dönmeyeceğim. Kim isterse dönsün. Bulgarların doğduğumuzdan beri bana şu an yaptığı tek büyük iyiliktir bu. İsteseydim olmazdı. Kolay mı hiç sahte olmayan yeni bir kimlik almak... Kimliğimde de, pasaportumda da Maria yazılı. Soyadım da aynen Hıristiyandır. Türkiye’ye gidenlerimizin çoğu zorlandı barınamadı döndü. Ben Maria olarak rahatça Almanya’ya gideceğim. Almanlar artık ne diyor? <span class="char-style-override-9">‘Yahudiler sıralarını savdı, şimdi sıra Türklerde.’</span> Hiç korkum yoktur şimdi. Ben aç kalayım, sürüneyim, kimse beni sevmesin, iş vermesin, ama adım Türk olacakmış eee... olmayıversin...</p>

      <p class="paragraf-1">Sırayla kavakların uzandığı yola dönüp bakıyorum.</p>

      <p class="paragraf-1">Kalabalık sessiz gölgelenen.</p>

      <p class="paragraf-1">Oğlunu okşayan genç adam Köln’de çalışıyormuş, izne gelmiş. Genç kadının sözlerini sanki duymamış gibi giriyor konuşmaya.</p>

      <p class="paragraf-1">— Adım Mestan. Yedi yıldır Almanya’dayım. Kölü’nde... Burada artık hayat yok. Komünist zamanlarda ben çok küçüktüm, Jivkov’da ise okurdum okulda. Anamı babamı görmeye geldim. Bu araba sizin mi?</p>

      <p class="paragraf-1">Kiraladığımız arabayı soruyor. Asıl ilgi odağı işte bu son model Japon arabası. “Hayır,” işaretini alınca da,</p>

      <p class="paragraf-1">“<span class="char-style-override-9">Benim bir Alman Ford’um var. Sağlam arabadır, buraya getirmedim. Dünya hali böyle, karnım nerede doyarsa orası memleketindir,</span>” diyor.</p>

      <p class="paragraf-1">Yanımdaki orta yaşlı hanım, “<span class="char-style-override-9">Daha neler, ne oluyor size abe kızanlarım diyor... Ne düğünlerimiz, ne sünnetlerimiz olmuştu buralarda. Çoluk çocuk, torun büyüttük. İlkten böyle miydi? Bulgarya,</span>” diyor.</p>

      <p class="paragraf-1">“<span class="char-style-override-9">Doğru,</span>” deyip sözü yaşlı kadından alıyor eski uzun yol sürücüsü. O da işsiz. Gençlerin ona yönelttiği alaycı bakışları da görmezden geliyor.</p>

      <p class="paragraf-1">— Siz de mi Bulgaristan’dan gitmeyi düşündünüz?</p>

      <p class="paragraf-1">— Adım Ahmet Salih. Kolay değildir. Buradan kaçmış olsan hayatının şartlarını değiştiremezsin. Zordur göç etmek. Türkiye güzel karşıladı tabii bizi. Ama herkesin durumları bir olmaz, aile durumları. Bursa’da Gazcılar Caddesi 10 numarada Ahmet Yesevi’de oturduk. Kızım evliydi orada. Babam hastalandı birden, mecbur kaldım hastanelere götürmeye. Orada boyahanede çalışırdım, yetmedi ele geçen hastalığa da. Biz de gene karar aldık, geri dönelim diye. Ah olsa olsa da kimse yerinden kopmasa.</p>

      <p class="paragraf-1">Gençler, “<span class="char-style-override-9">Para kazanmak gerektir,</span>” diye karşı koyuyorlar. “<span class="char-style-override-9">Parası olana her yer vatandır.</span>” Örgü ören yaşlı hanım, “<span class="char-style-override-9">Susun hele,</span>” diyor. “<span class="char-style-override-9">Siz olmuşsunuz bir utanmaz arsız. Kölelik edesiniz para için. Haydi kölelik edin gidip.</span>”</p>

      <p class="paragraf-1">Bu küçük azarlamadan sonra karşılıklı konuşmalar başlıyor:</p>

      <p class="paragraf-1">“<span class="char-style-override-9">Türkçe konuşamazdın burada. Konuştun mu gittin cezaevine. Unuttun mu teyzem?</span>”</p>

      <p class="paragraf-1">“<span class="char-style-override-9">Daha önce peki böyle miydi? Ayıptır hepten yalan söylemek.</span>”</p>

      <p class="paragraf-1">“<span class="char-style-override-9">Biz öyle demedik.</span>”</p>

      <p class="paragraf-1">“<span class="char-style-override-9">Öncelerde herkesin hakkı haktı, işimiz de vardı,</span>”</p>

      <p class="paragraf-1">“<span class="char-style-override-9">Türkçemize demezlerdi bir şey, söyleşirdik rahatça.</span>”</p>

      <p class="paragraf-1">— Adım Mehmet Kaya, diyor, orta yaşlı biri.</p>

      <p class="paragraf-1">— Çok kötü yaptı bizlere Jivkov. Bulgar ismin olmayınca devlet işine filan bir yere giremezdin, yasaktı. İlle de adını değiştireceksin. 1975’lerde bir boydan iyice azıttılar. Askerler evleri, köyleri bastılar. Uçaklar bile vardı havada. Küçük oğlum tam bir buçuk yaşındaydı. Polisler onu kakıp da uyandırdılar, omuzunda koca yara açtılar. İzi hâlâ görünür. İçimiz kan ağlıyor o geçmişi andıkça. Konuşmayalım isteriz. <span class="char-style-override-9">Paşmaklı</span>’dayken beni sürgün ettiler, yedi sekiz ay <span class="char-style-override-9">Belene</span>’ye yakın bir köyde kaldım. 1985’e kadar kıyı delik araştırdılar acaba kalmış mıdır Türk adı diye. Bütün Bulgaristan’dakilere Bulgar adı koymayı tamamladılar. İşte böyle... Şimdi artık yine adlarımıza döndük. Bir de ah iş bulsak!</p>

      <p class="bos2"></p>

      <p class="paragbas"><span class="char-style-override-9">Silistre, Koşukavak, Hasanovgrad, Kırcaali, Rusçuk, Plevne, Filibe, Lofça</span> ve öteki ara uğraklardan Sofya’ya dönerken düşünüyorum. İnsanoğlunun boyunduruktan kurtulma yolundaki çabalarına engel olan bu hep yinelenen tökezlemeler öfke veriyor bana.</p>

      <p class="paragraf-1">19. yüzyılı sanayi devrimi belirledi. 21. yüzyıl da teknoloji devriminin değerleriyle oluşacaktır, deniyor.</p>

      <p class="paragraf-1">Şu anda olanların kaydı bu iki devrim arasındaki tarihe nasıl düşülecek?</p>

      <p class="paragraf-1">1878’deki <span class="char-style-override-9">Berlin Antlaşması’</span>ndan sonra Bosna’nın Müslümanlığı kabul edilip yönetim de Avusturyalılara geçiyor. Onlar da hemen Osmanlı’nın bayındırlık etkilerini silmeye kalkışıyorlar. Ortak kullanıma açık devlet ve kamu binalarındaki kentin hayatıyla organik olarak gelişen sivil yapılardaki formları ve iç bezemelerdeki güzelliğin bütünlüğünü kırmaya yöneliyorlar. Keselerinin ağzını açarak Afrika-Mısır stillerinin karışımında ortaya çıkan yapı örneklerini yükseltiyorlar kentte. Belediye binası El Ezher’in bir kopyası olarak yapılıyor. Osmanlı’yı unutturmak, değerli izlerini kazımak, art arda gelen her yöneticinin aklındaki en yüksek hizmet fikri oluyor.</p>

      <p class="paragraf-1">Ve çok bilinen bir şeydir, sanat eseri olma katına yükselmiş ürünler kırılgandır, özen ister. İnsanlara da bugün yeniden yapılan saldırılar aynı kabalığın, barbarlığın sonuçlarıdır, büyük yaralar açmaktadır oralarda. Bu anlayışlar ne zaman yerini sevgiye ve ilerlemeye bırakacak? Yani uygarlığa, Batı’nın övüncü saydığı, kimseye bu konuda veraset tanımadığı uygarlığa?</p>
    </div>
  </div>
</body>
</html>
