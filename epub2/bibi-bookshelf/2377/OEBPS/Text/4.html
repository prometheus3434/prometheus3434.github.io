<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4.html" xml:lang="tr-TR">
    <div class="Basic-Text-Frame-1">
      <p class="paragraf-1 para-style-override-5"><span class="char-style-override-8" xml:lang="en-US">İŞTE BİZİM RUMELİ</span></p>

      <p class="anabaslik" id="toc_marker-1">Makedonya</p>

      <p class="paragorta" xml:lang="en-US">Osmanlı’nın Renkliliğinden,</p>

      <p class="paragorta" xml:lang="en-US">Renksizliğe Geçme Çabaları...</p>

      <p class="paragorta" xml:lang="en-US">Haritaların ve Kafaların Karıştığı Bölge</p>

      <p class="paragicerden para-style-override-12" xml:lang="en-US">... Türk vatanında Bizans ve Lâtin kitabelerini asla yerlerinden kaldırmasınlar. Dünyada her milletin vatanı diğer bir milletin mirasıdır...</p>

      <p class="imza">Yahya Kemal, <span class="char-style-override-9">Siyasi ve Edebi Hatıralarım</span></p>

      <p class="bos"></p>

      <p class="paragbas">Bu Balkanlar’a, tarihe ve yaşananlara doğru çıktığım yolculukta, bana en genel bilgileri yeniden anımsamak düşüyor. Osmanlı’nın bıraktığı yerlere, attığı ilk adımlarla karşılaşmak için.</p>

      <p class="paragraf-1">“Balkan İttifakı, 1912-1913”. Bulgaristan, Karadağ’la Yunanistan’ın, Avusturya-Macaristan İmparatorluğu’na karşı kurduğu ortaklık, bu amacından çıkarak, Osmanlı İmparatorluğu’na yönelik bir nitelik kazanıyor. Osmanlıları Balkanlar’dan çıkarmak fikri güçleniyor. Sonuçta da bu ‘üçlü ittifak’ savaşı kazanıyor. Ama toprak paylaşımı yüzünden bu ‘üçlü’ öylesine bir hırgüre düşüyorlar ki, öteki ikisi Bulgaristan’a karşı, hemen bir yıl sonra savaş ilan ediyor. Osmanlıların yönetimindeki son Rumeli topraklarını yitirmesiyle sonuçlanan bu aşamalı savaş, 8 Ekim 1912’de başlayarak, 1913 sonbaharında son buluyor.</p>

      <p class="paragraf-1">Osmanlı diplomatlarıysa, egemenlik bölgelerini bırakmadan önce, son kez, sanırım yine son kez ‘Fransızca’ yapılan Berlin Antlaşması’na (1878) oturuyorlar.</p>

      <p class="paragraf-1">Ben, Batı Berlin’deyken bu antlaşmayı resimleyen bir tablo görmüştüm.</p>

      <p class="paragraf-1">Osmanlı diplomatları koyu renk sivil giysileri, ince rugan pabuçları, düzgün kesilmiş, abartısız sakallarıyla bu gravüre eklenmiş bir dinginlik, yalınlık içindeydiler. En gösterişli komutan elbiseleri, göğüslerini boydan boya kaplayan madalyaları, kafalarına geçirdikleri tüyler, tüsler taşıyan miğferleri, mahmuzlu çizmeleri, kulaklarına varan bıyıkları, perde püskülü benzeri abartılı sırmalı apoletleriyle, Prusyalı olmayı taşkın bir biçimde öne çıkaran karşı taraf ise, bana gülme duygusu vermişti.</p>

      <p class="paragraf-1">Rumeli’de 1878 Antlaşması’nın sonuçları, kargaşayı önleyememişti. Bulgaristan’a bırakılan Makedonya üzerinde Sırplar isteklerini dile getirirken, Yunanistan aynı arzu ve hırsları taşıyor, kuzeye doğru yayılmayı istiyordu. Bu durum karşısında nüfuz alanını büyütmeyi amaçlayan Rusya’yı engellemek isteyen Avusturya-Macaristan İmparatorluğu, Bosna-Hersek’i ilhak ediyordu. Bir dönemin dünya imparatorluğu olan Osmanlıların yenilgisi, onların bu bölgede 500 yılı aşkın sürdürdükleri düzenin altüst olmasına ve günümüze değin gelen sarsıntılara, çatışmalara yol açtı.</p>

      <p class="paragraf-1">Belki bakarsak bir anlamda, çokuluslu, çok kültürlü bir sistemi oturtmaya çalışan Tito Dönemi Yugoslavyası’nda Osmanlı’yı anımsatan bazı özellikler bulabiliriz.</p>

      <p class="paragraf-1">İngiliz tarihçi Arnold Toynbee’nin<span class="dipp"><a class="footnote-link" href="#footnote-225-1" id="footnote-225-1-backlink">1</a></span> de böyle bir değerlendirmesi var. “Osmanlı imparatorluk düzeni, kendisinden önce ve sonraki imparatorlukların belirgin niteliklerini taşımayan bir yönetim ve devlet anlayışı getirir çağına. Buna bir pre-sosyalist yapılanma da denebilir. Dile, dine, ulus farklılıklarına karışmaz. Düzeni sağlayacak ilkeleri elbette vardır. En önemli ayrıcalığı ise, sınıfsız oluşudur. Yetenekli olanların devlette yükseleceği noktalar daha önce ön koşullarla engellenmez. Bunu da devşirme yöntemiyle sağlar. Bu anlayış tarihte benzeri olmayan, günümüz toplumlarında neredeyse ‘fırsat eşitliği’ diye değerlendirilen sosyal yaklaşımcı ilk örneklerden birini oluşturmaktadır.”</p>

      <p class="paragraf-1">Toynbee’nin konuya eğilişi meâlen budur.</p>

      <p class="paragraf-1">Fakat akla hemen şu gelmesin: “Eee, Osmanlı bir yayılmacı değil miydi?” Öyle olmasa imparatorluk olmazdı. Savaşlar yapmadı mı, evet. Hangi ulusun, hele imparatorluğun tarihinde savaş yok.</p>

      <p class="paragraf-1">Şimdi ise 1354’te Osmanlılar Rumeli’ye girerken, dünya nasıl bir durumdaydı?</p>

      <p class="paragraf-1">Onu hep hatırlatmak gerekiyor.</p>

      <p class="paragraf-1">Osmanlı, Müslüman olmayan halklara ‘millet’ dedi. Beş ayrı dinin insanından oluşan bu kalabalık; Ortodoks, Gregoryen, Katolik, Musevi, Protestan, bu yönetimde dinlerini, dillerini, kültürlerini koruyarak yaşadılar. Rumeli Beylerbeyi’nin yönetimindeki Balkanlar asırlarca Osmanlı Devleti yürütme ilkeleri dışında ‘vergi almak’, ‘düzenin sağlanması’, yerel halkın yaşama alışkanlıklarına pek karışmadı. Merkezi otoritenin sarsılamayan gücü, her şeyin asırlarca yolunda gitmesini sağladı. Halkların kültür zenginlikleri, özgün zanaatleri, yüzyıllarca sürdü ve bize kadar ulaştı. Türküleri, masalları yazıldı ve söylendi.</p>

      <p class="paragraf-1">26 Şubatta Rumeli’ye hareket eden uçaktayken insan kafasına özgü, o sonsuz çağrışım hızıyla 1980 yılına gidiyorum.</p>

      <p class="paragraf-1">Batı Berlin’deyim.</p>

      <p class="paragraf-1">Daha duvar Doğu ve Batı Almanya’yı ayırmaya devam ediyor. Bu duvarın yok olacağını da henüz kimse düşünmüyor. Yeni bir yüzyılı, sosyalist sistemi tarihte ilk kez hayata geçiren, bu yüzden de dünyayı kendisine odaklaştıran Sovyetler Birliği aynı yüzyılın bitiminde karmakarışık edecek dağılmasını da 80’lerin başında kimseye düşündürmüyor. İşte bu Sovyetler Birliği’nden kuruluşunun ilk yıllarında kopan (1948), Stalinist etkilere ‘Hayır’ diyen, Tito’nun Yugoslavyası’nın da 90’larda kanla, savaşla parçalanacağını doğrusu kimse düşünmüyor.</p>

      <p class="paragraf-1">1980’de dünya haber merkezleri Tito’nun öldüğünü duyuruyordu. ‘Sosyalizmin Amerikası’ diye nitelenen, seyahat özgürlüğü olan, insanların yine de iş bulmak için Federal Almanya’da çalıştığı, (benim röportajlarımda da yer almışlardı. Üstelik Tito’yu çok seviyorlardı bu işçiler) sosyalist Yugoslavya’nın sonunun bu kadar çabuk geleceği, yine düşünülmüyordu. Televizyonda baştan sona onun gömülme törenini izlemiştim. Dünyanın önde gelen siyasi liderlerinin katıldığı bir uğurlamaydı bu. Bizden de Demirel vardı.</p>

      <p class="paragraf-1">Belgrad’ın yüksek bir tepesinde, Yugoslav Federal Ordusu’ndan iki genç asker, uzun menzilli bir topun yanında Tito’yu selamlayarak, topu ateşliyorlardı. Bir kayaya dayalı fotoğrafta ise, yoksul bir Hırvat köylüsünün, bir demircinin oğlu olan anti-faşist genç Tito’nun partizanlarla dağlara çıktığı yıllardaki görüntüsü bize bakıyordu. İnsana ve insanlığa inanan bir liderin, sevgi dolu güçlü yüzüydü bu.</p>

      <p class="paragraf-1">TV yayını bittiğinde Yugoslavya için artık bir şeylerin değişeceğini düşünmüştüm.</p>

      <p class="paragraf-1">Kalabalıkların güçlü birileri tarafından yönlendirilme alışkanlıklarını gerçekten yitirmiş olduklarına inanmıyordum. Yeni bir zaman, yeni bir düzen anlayışını bir kahraman ve aynı değerdeki arkadaşları kurmuştu... Ya lider gidince ne olacaktı? Ne olacağını çok kısa bir süre sonra okumaya, izlemeye başladık...</p>

      <p class="bos2"></p>

      <p class="paragbas">Aynı gün öğleden sonrası Makedonya’ya adım atıyoruz.</p>

      <p class="paragraf-1">Benim ilk Rumeli’ye girişim.</p>

      <p class="paragraf-1">Dünyanın Uzakdoğu’su ve Avustralya’sı dışında bunca geziden buraya hiç mi zamanım kalmadı?</p>

      <p class="paragraf-1">Oysa Balkanlar, çocukluğumun gizem dolu masallarını oluşturur. Sarp dağlar; Tuna, Vardar, Meriç gibi ünlü nehirler; sert kışlar, kabartılmış yün yataklar, ak sabun kokuları. Hiç bilmediğim, hiç görmediğim yerlerin türküleri. Değişik kültürlerin, dinlerin insanlarına dair dostluk anıları. Kitaplardan okuduğum, çağlar boyu geçmişimizi oluşturan bir tarih birikimi...</p>

      <p class="paragraf-1"><span class="char-style-override-9">Birlik</span> gazetesinden, bizi karşılamaya gelen bir foto muhabiri ve bir gazeteci var. Fotoğrafçı arkadaşım Ramazan Öztürk’le haberleşmişler. Grand Otel Üsküp’e bırakıyorlar, bizi.</p>

      <p class="paragraf-1">Tam Vardar Nehri’nin yanında, otel.</p>

      <p class="paragraf-1">Kentin en dikkat çeken özelliği nehrin iki yanındaki yerleşimlerin ayrımı.</p>

      <p class="paragraf-1">Bir yaka Türklerin, ötekisi Hıristiyanların.</p>

      <p class="paragraf-1">Nehrin üzerindeki Osmanlı köprüsü, bu doğal sınırı tüm çekici yalınlığı, sağlamlığıyla güzelleştiriyor.</p>

      <p class="paragraf-1">Bizi karşılayanlar, “<span class="char-style-override-9">Akşama Yeni Yol’da bekleriz, sizi,</span>” diyorlar.</p>

      <p class="paragraf-1">Burası çoğulcu sisteme geçince eski Yugoslavya’dan kalan bir alışkanlığı diriltme amacıyla düşünülmüş. Müzik, edebiyat, folklor çalışmalarının gençler arasında yapıldığı bir yer.</p>

      <p class="paragraf-1">“<span class="char-style-override-9">Türkler, Makedonlar, Arnavutlar da katılabilir,</span>” diyorlar.</p>

      <p class="paragraf-1">Katılımın çoğu Türklerden oluşuyor.</p>

      <p class="paragraf-1">Oteldeki odamdan Üsküp kentini ilgiyle izliyorum.</p>

      <p class="paragraf-1">Hava soğuk.</p>

      <p class="paragraf-1">Günümüze ulaşabilmiş, Osmanlı yapılarının Türk yerleşim bölgesindeki ince siluetleri, hafif sisin içinde daha da çekici.</p>

      <p class="paragraf-1">Evliya Çelebi kayıtlarına bakarsak: Seyyahımız, Yugoslavya’da “6941” Osmanlı yapısı olduğunu ileri sürüyor. Bu yapıların ayakta kalabilenleri de gelişmiş bir uygarlığın kesin kanıtları. Bir imparatorluğun salt çalakılıç kurulamayacağını yeniden hatırlatıyor bize. Akıl ve izanın olmadığı yerde sanat olmaz, çünkü... Bu anıtsal yapıların çoğunluğu 15. yüzyıla tarihleniyor. Üsküp’ü gezmeye başladığımızda, buranın hem insan coğrafyasıyla, hem tarih coğrafyasıyla daha da yakınlaşacağım.</p>

      <p class="paragraf-1">‘Yeni Yol’ kuruluşu, şimdilik bir barakadan oluşuyor.</p>

      <p class="paragraf-1">Daha sonra gelişmiş bir yapıya dönüştürmek tasarısındalar. Şimdilerde paraları kısıtlı... Yeni bir yönetim biçimine geçerken her şey altüst olmuş. Para birimleri geçici olarak değiştirilmiş. Üstlerinde salt sayısal değerleri belirtilmiş, paraların. Kullanımdan kısa bir süre sonra kaldırılacağı için, ülkenin para basan kurumuyla ilgili ayrıntılı bilgiler içermiyor bu kâğıtlar... Üstlerinde bir yapı resmi filan oluyor. Bir de Üsküp, 1992 yazılı. Enflasyon hızı aylık olarak gündemde.</p>

      <p class="paragraf-1">Rumeli’nin Balkanların bu üç ayrı yönetimden geçmiş devletlerinin gezi soruları da çeşitlilik taşıyor elbette. Tito Yugoslavyası, Dimitrov Bulgaristanı. (Ne var ki, günümüzde Jivkof daha ağır basıyor, Bulgaristan düşünüldüğünde) Yunanistan’ın Papandreu, Miçotakis demokrasisi.</p>

      <p class="paragraf-1">Üç ayrı uygulamanın sonuçları da çok değişik.</p>

      <div class="footnotes">
        <div class="footnote">
          <p class="dipnot"><a class="footnote-anchor" href="#footnote-225-1-backlink" id="footnote-225-1">1</a> A. Toynnbee: 1889-1975, İngiliz tarihçisi; Oxford’u bitirdikten sonra, 1921-1922 İzmir, Yunan işgalindeyken, İngiliz Dışişleri görevlisi olarak İzmir’de bulundu.</p>
        </div>
      </div>
    </div>
  </div>
</body>
</html>
