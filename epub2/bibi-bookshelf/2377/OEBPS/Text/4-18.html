<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-18.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-18.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-19">Zagreb’de Bir Gece Yarısı Buluşması</p>

      <p class="paragicerden" xml:lang="en-US">Maskeler çabuk düşmüştü. Otuzlu yıllarda faşizm saati çalınca Alexsandr Yugoslavyası, Carol Romanyası, Boris Bulgaristanı, Zogo Arnavutluku, Metaxas Yunanistanı birer diktatörlük oldular. Batılı güçlerin ya da sinsice Duce’nin ve Führer’in lütfunu, hatta korumasını arıyorlardı.</p>

      <p class="imza">Georges Castellan</p>

      <p class="bos"></p>

      <p class="paragbas">Gece yarısı görüşeceğim iki kişi var.</p>

      <p class="paragraf-1">Birincisi Bosna-Hersek Cumhuriyeti’nin iki ay önceki İçişleri Bakan Yardımcısı, şu anda da yine İçişleri Personel Dairesi Başkanı Avdo Habib Bey.</p>

      <p class="paragraf-1">İkincisi de konuşmada çeviri yapacak olan genç din adamı Ayet Arifi.</p>

      <p class="paragraf-1">Avdo Habib Bey kartını uzatarak;</p>

      <p class="paragraf-1">“<span class="char-style-override-9">Bir daha Saraybosna’ya gelişinizde beni bulmanız için,</span>” diye, yaşananların ağırlığını hafifletecek bir dilek atıyor ortaya.</p>

      <p class="paragraf-1">— Size kendimi tanıtayım. Belgrad Üniversitesi Psikoloji Bölümü’nde okudum. Belki bu sonra politikayı ve politikacıların kişiliklerini anlamam için yardımcı olmuştur. Biz savaştan önce çok başka bir savaşın içindeydik. Bu güne en genelden yaklaşırsak, İkinci Dünya Savaşı’ndan hemen sonra bugünü hesaplayarak, Sırplar, Yugoslav ordusunda hazırlıklarını yapmışlardır. Çünkü Federal Ordu’da Müslüman ve Hırvat komutanlardan hemen hemen kimse yoktu. Makedonya’dan beri altı çizilen bu durum, Bosna-Hersek Cumhuriyeti’nde alevlendirilmiştir. Bakın biz savaşı üç orgeneralle yürütüyoruz. Gerisi askeri stratejiler için yetiştirilmiş subay ve asker kadrosu değildir.</p>

      <p class="paragraf-1">— Peki bugünlere gelmeden önce bu beklenen, tahmin edilen durum aranızda tartışılmamış mıydı?</p>

      <p class="paragraf-1">— Biz komünist bir sistemin içinde bunu pek tartışamazdık. Askerin teknik savaş için kullanacağı üretim fabrikaları da Sırpların olduğu yerlerdeydi. Salt iki üç fabrika, Boşnak Müslümanların kaldıkları bölgedeydi. Askeri havaalanları da Sırplardaydı. Yani kısaca bütün askeri potansiyel Sırplardaydı.</p>

      <p class="paragraf-1">— Peki sivil kadrolar nasıldı?</p>

      <p class="paragraf-1">— Eski Tito döneminde eğitim parasızdı ve zorunluydu. Siviller yüksekeğitim de parasız olduğu için istedikleri noktaya kadar okuyabilirlerdi. Fakat yine de yönetim görevlerinde ağırlık o yıllarda da Sırplardaydı.</p>

      <p class="paragraf-1">— Peki Boşnakların üretime katkıları aynı değil miydi?</p>

      <p class="paragraf-1">— Elbette aynıydı. Eski dönemde silah ve çelik endüstrisi, bu tür ağır endüstriler daima ilk sıradaydı. Bu tür projelerin dönmesi, onlardan verim alınması çok yavaş olur. Çok da yatırım ister ve çok insan gücü ister, hayatın iyileşmesine de katkıları geçtir. Biz bunların hepsinin önceleri de farkındaydık. Üstelik bazı bölgelerden köylü vatandaşlarımız da işsizlikten yakınarak endüstri merkezlerine göç ettiler. Köyler boşaldı. Bu bakımdan ziraatteki üretim payımız da azaldı. Üstelik Boşnak Müslümanların nüfus sayısında da azalma oldu. Çünkü biliyorsunuz, bir köylü aile köyde beş-altı çocuk yapabilir, ama bu, şehirde mümkün değildir.</p>

      <p class="paragraf-1">— Yaşanan bu ortak yıllar içinde Boşnak Müslümanlar kendilerine uygulanan bu nüfus politikalarının farkında oldular mı?</p>

      <p class="paragraf-1">— Eski Yugoslavya’da, Komünist Partisi’ndeki ırklara bakacak olursak, üyelerinin çoğu Boşnak Müslümanlardı. Fakat parti yönetiminde onları görmek, bence neredeyse mümkün değildi. Az sayıda Hırvat vardı. Gerisi Sırp... Müslümanlar sadece üyeydiler, kullanılacak bir madde gibi. Böylece politik bilinç sonuçta Boşnak Müslüman halkının kimlik sorunu değildi ve olmadı. Ayrı bir politik eğilim gösterenlerse elbette tutuklanıyordu. Bugün çok partili sisteme geçişten sonra, Boşnakların <span class="char-style-override-9">Demokratik Eylem Partisi</span> en büyük partileridir. Çünkü partimizin yöneticileri geçmişte düşüncelerinden dolayı 15’er, 20’şer yıl hapis yattılar.</p>

      <p class="paragraf-1">— 80’lerin bitiminde çoğulcu sistem, nasıl bu kadar karışık ve uç politik değişimler getirdi Yugoslavya’ya?</p>

      <p class="paragraf-1">— Bosna-Hersek’te partiler ırk bakımından hemen ayrıldılar. Boşnaklara gelince büyük sayıda bugün <span class="char-style-override-9">Demokratik Eylem Partisi</span> içindedir. Seçimleri de demokratik yolla biz kazandık. Bize muhalefet eden bir azınlık, üstlerine yeni takımlarını giymiş komünistlere oy verdi, ama bugün Sırpların katliamlarıyla bilinçlendiler. Ne yazık ki ancak bu savaş sonunda Boşnakların kimliklerini anlamasına yaradı.</p>

      <p class="paragraf-1">— Savaşı hangi nedenler etkiledi sizce?</p>

      <p class="paragraf-1">— Komünizmin dünyada yıkılmasıyla, komünist bir ülke olan Yugoslavya da yıkılmaya başladı. Yugoslavya’nın da 1970’lerden sonra artan ekonomik zorlukları vardı. Teknoloji eskimişti. Sırplar bu dağılma döneminde kendi önemlerinin kaybolacağını gördüler. Eski yerleri ve etkili rolleri değişecekti. Zor durumdaydılar. Faşist bir siyasetle hemen harekete geçtiler. Bu yeni durumu, eski büyük Sırbistan hayallerini gerçekleştirmek için kullanma kararı aldılar. Sıcak çatışmaların kaynakları buradadır.</p>

      <p class="paragraf-1">— Hırvatların tutumu ne oldu?</p>

      <p class="paragraf-1">— Onlar yanlış demeçlerle girdiler işe... Eski birleşik Yugoslavya’yı korumak için siyaset yapmaya kalktılar Sırplar Slovenya’ya hücum ettiler bu arada. Bu çok kısa bir savaş oldu. 15 gün kadar sürdü ancak. Sırplar geri çekildiler, çünkü <span class="char-style-override-9">Slovenya</span> onların <span class="char-style-override-9">Büyük Sırbistan</span> projesinde yoktu. İkincisi <span class="char-style-override-9">Slovenya</span> savaşa hazırdı. Yenik düşen Sırplar bu defa savaş taktiğini <span class="char-style-override-9">Hırvatistan</span>’a doğru yöneltti. Üç taraftan <span class="char-style-override-9">Romanya, Kınin, Voyvodina</span>’dan çevirdiler. Hırvatistan’ı. Ve bir kısmını da işgal ettiler. Bugün de Hırvatistan’ın büyük bir bölümü onların işgali altındadır. Birleşmiş Milletler, Hırvatistan için bazı girişimlerde bulundu ve işgali durdurdu. Fakat Sırplar işgal ettikleri yerlerden çekilmediler. Böylece sonuçta durum donduruldu.</p>

      <p class="paragraf-1">— Peki sonra?</p>

      <p class="paragraf-1">— Bu dondurulma hareketinden sonra Sırplar silahlarını Bosna’ya doğru yerleştirmeye başladılar. Bosna-Hersek’teki askeri merkezlerinde hazırlandılar. Benim o zamanki görevim Zagreb’deydi. Ben ilk savaş konvoylarını durduran kişiyim. Ben bu bölgelere Sırpların mermilerle, silahlarla doldurduğu 16 TIR’lık bir konvoyu yakalayıp tutukladım. O zaman bana suikast yapmak istediler ve bunu başaramadılar. Boşnaklar ve Hırvatlar arasında tanınıyor, seviliyordum ve savaşa kesinlikle karşıydım. Bunu göze almadılar. Üstelik bu olanlar 1992’nin başlangıcındaydı.</p>

      <p class="paragraf-1">— Şimdi neler olabilir diyorsunuz?</p>

      <p class="paragraf-1">— Bu yaşadığımız olağanüstü bir durumdur. Hırvatlarla olan ittifaka gelince buna geçici bir evlilik diyebiliriz. Bosna-Hersek sorunu uluslararası bir sorundur. Fransa ve İngiltere bence Boşnak Müslümanlarının yok edilmesini değil, belli bir yerde bloke edilmesini istiyorlar. ABD’den daha büyük girişimler bekledik. Ama çok ağır yürüyor yapılan girişimler... Türk halkına ve Türkiye Cumhurbaşkanı Sayın Turgut Özal’a verdikleri destek için teşekkür etmem gerekir. Türk Dışişleri ise Bosna sorununda son derece doğru bir tutumla bizimle ilgili olarak iyi bir politika izliyor.</p>

      <p class="paragraf-1">Ayet Arifi’nin din, politika, Bosna-Hersek için neler düşündüğünü soruyorum.</p>

      <p class="paragraf-1">Kendisi Avrupa’nın tek Teoloji Üniversitesi’ni bitirmiş. 1960’da Kosova’da doğmuş, 7-8 aydır Zagreb’de bulunuyor. Savaştan önce, 1537’de yapılmış bir Osmanlı eseri olan ünlü <span class="char-style-override-9">Gazi Hüsrev Medresesi’nde</span> de yakın döneme kadar hocalık yapmış. “<span class="char-style-override-9">Ben Kosova Türkü’yüm,</span>” diyor.</p>

      <p class="paragraf-1">— Siz öğrencilerinize din eğitimi verirken neleri göz önüne alıyordunuz?</p>

      <p class="paragraf-1">— Dini bakımdan namaz, oruç, abdest şartlarını öğretmekle yetinemeyiz. Her açıdan eğitimli bir İslâm toplumu yaratmak gerektiğini düşünüyoruz. Buralarda İslâm fondamantalizmi kurmak gibi bir anlayış var. Bu, bu yüzyılda çok yanlıştır. Avrupa’nın ortasında böyle bir şeyi düşünmekse aptallıktır. Sizden önce gelen Sayın Turgut Özal’ın ziyaretinde Belgrad Televizyonu’nun bu ziyaretle ilgili yorumunu bir dinlemiş olsaydınız.</p>

      <p class="paragraf-1">— Nasıl bir yorumdu?</p>

      <p class="paragraf-1">— “<span class="char-style-override-9">Tarihin tekrarlanmasını istiyorlar bu adamlar, yeniden Türk imparatorluğu kuracaklar,</span>” diyorlardı. Böyle bir yorum ancak kasıtlı olabilir. Çünkü tarih hiçbir zaman geriye dönmez. Gerçekçi olmalıyız. Var olmamızın içerisindeki en önemli soru, ne yapacağımızı iyi bilmemizdir. Siyasi metodolojinin nasıl olacağı? Eski Osmanlı buna doğru bir kelime bulmuştur: “<span class="char-style-override-9">Marifet.</span>” Bizim marifetimiz bu durum içindeki siyasette ne olacaktır, bunu doğru, akıllıcı bilmemiz lazım. Yanlış metotla uygun yolu bulamazsınız. Bizim yedek vatanımız yoktur. Burası <span class="char-style-override-9">Balkanlar</span>, asıl vatanımızdır. Burası kutsaldır ve burası için düşünüp çalışmalıyız.</p>
    </div>
  </div>
</body>
</html>
