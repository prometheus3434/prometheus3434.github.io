<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-26.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-26.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-27">Ayrımcılığın Batı Yönünde Neler Var?</p>

      <p class="paragicerden" xml:lang="en-US">Osmanlı idaresinde Rum reayasının ve en çok köylüsünün tâbi olduğu idare şekli esasta adildi. Rum köylüsü, din ve dil hürlüğüne sahipti. Toprak üzerindeki mülkiyet hakkı da tanınmıştı. Rum köylüsü 19. yüzyıl başlarında Batı Avrupa köylüsünden çok daha refah içinde idi.</p>

      <p class="imza">Ord. Prof. Enver Ziya Karal</p>

      <p class="bos"></p>

      <p class="paragbas">Selanik aktarması için Atina Havaalanı’na ayak basıldığında üç şey hemen beni etkiliyor.</p>

      <p class="paragraf-1">Biletlerin kontrolü, bagajların verilmesi noktalarından başlayarak her düz satha yapıştırılmış iki dildeki duyuru: “<span class="char-style-override-9">Makedonya Yunan’dır.</span>”</p>

      <p class="paragraf-1">İkincisi kış günlerinde çıkılan bu geçmiş ve yaşanılan tarih gezisindeki son durağa baharın ilk ayı biterken ulaşmak.</p>

      <p class="paragraf-1">Üçüncüsü de ülkelerarası bu uzun yolculuğun sayısız havaalanları ve karayolları, sınır geçişlerindeki önceki denetimlerde görmediğimiz bir arama tarama, didikleme ve bekletilmeyle karşılaşmak.</p>

      <p class="paragraf-1">Üstelik arkada bıraktığım o haritada büyük, sıcak bir savaş bölgesi vardı.</p>

      <p class="paragraf-1">Tarih Profesörü Kitsikis’in değerlendirmeleri buralarda pek kimseye ulaşmamış gibi.</p>

      <p class="paragraf-1">Bize hiç de iyi davranmıyorlar.</p>

      <p class="paragraf-1">Pasaportuma dipnotu mu açtırsam bundan sonra, “<span class="char-style-override-9">Asıl Elen olan Türk işte karşınızda!</span>”</p>

      <p class="paragraf-1">Selanik güzel bir yer.</p>

      <p class="paragraf-1">Kentin simgesi sayılan beyaz kule bana tanıdık geliyor. “<span class="char-style-override-9">Sinan’dır,</span>” diye düşünürken <span class="char-style-override-9">asla,</span> <span class="char-style-override-9">ne demek</span>” diyen bir dayatmayla karşılaşıyorum.</p>

      <p class="paragraf-1">Yunanistan’ın geride bıraktıklarımdan daha değişik mizansenleri olacak demek benim için.</p>

      <p class="paragraf-1">Bize çok eser kazandırılmıştır onların edebiyatından. <span class="char-style-override-9">Kazancakis, Vrettakos, Dido Sotiriy</span>u vb... ne güzel dünyalar getirirler bize Türkçede.</p>

      <p class="paragraf-1">Benim Yunanistan için oluşan düşüncelerim bu inceliklerden, bu insan sevgisinden, bu duyarlıklardan geçer.</p>

      <p class="paragraf-1">Neyse demokrasinin buradaki yüzünü de göreceğiz.</p>

      <p class="paragraf-1">Yugoslavya, Bulgaristan, Yunanistan. Üç ayrı geçmiş, üç ayrı Rumeli.</p>

      <p class="paragraf-1">Yine Çelebi’mize başvurursak, “<span class="char-style-override-9">Yaşasın seyyahlar,</span>” buradaki Osmanlı yapılarının sayısı 3.800’leri buluyor. Osmanlı’nın payitahtlarındaki mimari değerler eksiksiz olarak burada da uygulanmış. 15. yüzyıl bedestenine hemen giriyorum. İçi fazla daraltılmış, dışı ise aynen korunuyor. Yunanistan’ın 1980’lerde AET’ye kabulünden sonra Eski Eserleri Koruma Fonu’ndan aldığı ödeneklerle bazı yapılar pek ağır aksak gitse de onarıma alınmış.</p>

      <p class="paragraf-1">1913’te Yunan Krallığı’na bağlanmış Selanik. O tarihlere kadar da Türkler imar girişimlerini caymadan sürdürmüşler. Bunun çarpıcı birkaç örneğinden biri 19. yüzyıl yapımı, bir İtalyan mimarın elinden çıkma hükümet konağı tarzının en güzellerinden. 20. yüzyılda yeşilliklerle dolu bahçesinin içinde yükseltilen konak şimdi belediye konukevi olarak kullanılıyor.</p>

      <p class="paragraf-1">Kaleye çıktığımızda ora yerlileri merhabamızı biraz geç karşılıyorlar.</p>

      <p class="paragraf-1">Sonra sözden söze atlıyoruz. Kırık bir Türkçeleri var. Kimi Konya, kimi İzmir doğumlu. Aralarından biri hiç yaklaşmıyor bizden yana. Fotoğraflarını çektirmeye gönüllü olan yurttaşlarının Türklere gösterdiği dostluğu da eleştirel bakışlarıyla denetlemekten hiç geri kalmıyor.</p>

      <p class="paragraf-1">Bizimle sohbet edenler, geride kalan Türk tanışlarından sevgiyle söz ediyorlar.</p>

      <p class="paragraf-1">Burası yüzyıllarca gerçekten tam bir Osmanlı yeri olmuş.</p>

      <p class="paragraf-1">Aralarından biri,</p>

      <p class="paragraf-1">“<span class="char-style-override-9">Bey hamamına gidermiş bizimkiler, Türk hamamı gibisi yoktur,</span>” diyor. “<span class="char-style-override-9">Bizimkiler burada da Konya’da da iyi komşuluk etmişler, ben böyle duydum.</span>”</p>

      <p class="bos"></p>

      <p class="paragraf-1"><span class="char-style-override-9">Makedonya Etütler Cemiyeti Makedonya Kütüphanesi’ndeki 61 No’lu eser Selanik kentini araştırır: ‘Türk İşgali Döneminde 1430-1912 Selanik Topografisi.’</span> Kitabın yazarı <span class="char-style-override-9">Vasili Dimitriadi</span> işinin özüne ters düşecek bir yaklaşım getirmeyen her saygın araştırmacının yaptığını yaparak, gerçekten iki yan için de değerli bir eser ortaya çıkarmış. Selanik’in yüzlerce yıllık yerleşiminde oluşan sokaklar, binalar, mahalleler, kamu yapıları vb... Türkçe adlarıyla pafta pafta, ada ada taranarak titizce ortaya konmuş. Gördüklerim bu büyük çalışmadan pek çok örnek.</p>

      <p class="paragraf-1"><span class="char-style-override-9">Makedonya Etütler Cemiyeti 1983</span>’te bu kitabı yayımlar ve ardından hemen yasaklar. Bir araştırma kurumu için ne garip bir tutum!</p>

      <p class="paragraf-1">Selanik’te Atatürk evini ziyaret etmek gerçek bir göz zevkidir.</p>

      <p class="paragraf-1">Yunan hükümetinin 1937 yılında sahiplerinden alıp Türk hükümetine verdiği bu ev 1953’te müze olarak açılmış. Aya Dimitria Mahallesi’ndeki yükselen çok katlı apartmanların sevimsizliği içinde bir manolya duruluğuyla beliren evi hemen ayırdediyorsunuz.</p>

      <p class="paragraf-1">Burası 1870’lere doğru <span class="char-style-override-9">Rodoslu</span> Müderris Hacı Mehmet Vakfı’nca yaptırılmış. Tapu kayıtlarına göre “<span class="char-style-override-9">bir bâb fevkâni oda, bir divanhâne ve bir tahtessemâ ve iki bâb tahtâni, bir çeşme, bir miktar avlu.</span>”</p>

      <p class="paragraf-1">Avluda nar ağaçları var.</p>

      <p class="paragraf-1">Evin içi ışığın loşluklarla oynaştığı bir yer.</p>

      <p class="paragraf-1"><span class="char-style-override-9">Apostolu Pavli</span> Caddesi’nin üstünde olan ev, dışarısının onca gürültüsünü neyle kesip engelliyor diye düşünüyorum.</p>

      <p class="paragraf-1">Atatürk’ün annesi Zübeyde Hanım’ın Ali Rıza Efendi’nin ölümünden sonra ikinci kez evlendiği rivayet ediliyor. Hatta bunun doğruluğu bile kanıtlanabilirmiş. Öyle olsa da ne önemi var. Hem niçin saklamalı ki. Napolyon’un da Sezar’ın da anneleri vardı, oğulları olmasa onları kim tanırdı?</p>

      <p class="paragraf-1">Kadınların yaptığı evlilik sayısı neden pek ilgi çeker, hele ünlü olan hanımlar için bu büsbütün böyledir. Toplumların kadınların kişiliği, yaptıkları, yarattıkları, marifetleri değil de kocalarının ya da âşıklarının sayısını ilgi çekici bulmaları nasıl da olağan sıradan bir değerlendirme.</p>

      <p class="paragraf-1">Selanik’ten ayrılıp Batı Trakya’ya doğru yola çıkmadan bir gece önce oradaki dostlar, “<span class="char-style-override-9">Rembetiko dinler miydin?</span>” diye soruyorlar. “<span class="char-style-override-9">Hem de nasıl,</span>” diyorum.</p>

      <p class="paragraf-1">Eski Liman’a gidiyoruz, güzel bir yapıya giriyoruz. Ferah bir yer burası.</p>

      <p class="paragraf-1">Gecenin ilerleyen saatlerinde tabak kırma yerine renkli peçeteler kelebekler gibi havaya fırlatılıyor. Bildiğim şarkıları keyifle dinlerken en eski olanlardan birinin sözlerindeki değişiklik dikkatimi çekiyor. İyi Rumca bilen arkadaşıma, “Bana mı öyle geldi?” diye sorduğumda, “Yok haklısın, değiştirmişler,” diyor. “<span class="char-style-override-9">Makedonya Yunan’dır, Üsküp değildir, desinler oradakiler kendilerine Üsküp Cumhuriyeti.</span>”</p>

      <p class="paragraf-1">“<span class="char-style-override-9">Pencerenin perdesini / aç bana göster yüzünü</span>” anlamındaki ve eskiliğindeki bir şarkının içine konmuş bu sözler. Ne akıllardır bunlar diye şaşıp kalıyorum...</p>

      <p class="bos2"></p>

      <p class="paragbas">Denizi izleyerek Kavala’ya doğru yol alıyoruz...</p>

      <p class="paragraf-1">Trafik göstergelerinin arasında büyük bir pano hemen göze çarpıyor. Üstündeki açıklama İngilizce-Rumca yazılmış. Kıbrıs haritası, Rumların olduğu bölümden kanlar akıyor: “<span class="char-style-override-9">Kıbrıs’ı unutma.</span>”</p>

      <p class="paragraf-1">Kavala liman kentinin antik çağda adı <span class="char-style-override-9">Neapolis</span>’miş. 1374’te Türk yönetimine geçiyor, <span class="char-style-override-9">Selanik</span> vilayetinin <span class="char-style-override-9">Drama</span> sancağına bağlanıyor. 1913’te de Yunan idaresine geçiyor. Zengin bir bölge.</p>

      <p class="paragraf-1">İskenderiye-Mısır gezilerimde ora yerlilerinin övgüyle söz ettiği Kavalalı Mehmet Ali Paşa’nın da doğum yeri burası. 1769’da doğup 1848’de Kahire’de ölen Paşa’nın hayatı müthiş bir film olur. Serüven, ihtişam, politika, iktidar, ihanet, yetenek, cinayet, akıl üzerine yapılacak bir senaryonun gerçek kahramanıdır Paşa. Osmanlılarla çekişmiş, ama kopmamış, taktikleriyle hem kendini hem oğullarını büyük mevkilerde bulundurmuştur. Ümmi olan Paşa’nın gözüpekliği sonucu imparatorluktan edindiği unvanlar, isyancı kişiliğinin koparıp aldığı yüksek karşılıklar çok ilginçtir. Başıbozuk alayı komutanlığından, serçeşmeliğe, oradan da Mısır Hidivliği’ne gelir Mehmet Ali. 1811’de Osmanlı’ya isyan eden <span class="char-style-override-9">Kölemen beylerine</span> büyük bir ziyafet vererek o gece hepsini öldürtüp kafalarını Bâb-ı Âli’ye göndertir. Devletin devamlılığı için işlediği çeşitli cinayetlerle birlikte ileriyi gören keskin zekâsıyla gelişmelere de açıktır. Batı’dan getirttiği seçkin uzmanlar yönetiminde bir eğitim sistemi kurar Mısır’da ve toprak reformu da yapar.</p>

      <p class="paragraf-1">Kavalalı Mehmet Ali Paşa’nın kale yönündeki camii, imareti ve medresesi şimdi turizm amaçlı kullanılıyor.</p>

      <p class="paragraf-1">Kavala’daki evi ise yüksek bir yarın üzerinde Ege’ye dönük. Eve girerken dışkapı alınlığındaki yazıyı okuyorum. “<span class="char-style-override-9">Mısırlı Mehmet Ali Paşa’nın evi.</span>” İçeriyi gezdiren kadın, Paşa’nın Mısırlı, alandaki heykelin de onun olduğunu anlatıyor:</p>

      <p class="paragraf-1">“Çok severiz onu.”</p>

      <p class="paragraf-1">“Nerede doğmuş peki?”</p>

      <p class="paragraf-1">“Kavala’da.”</p>

      <p class="paragraf-1">Heykel gerçekten görkemli ve iyi bir tunç döküm. Üstünde de övgüler övgüler... Ne demişler, düşmanımın düşmanı, dostumdur. Böylece Arnavut asıllı Paşa da burda birden Mısırlı oluverir...</p>

      <p class="paragraf-1">Kavala kentinin çıkışındaki çağlık su kemerine bakarken trafik levhalarından biri önümü kesiyor. “Konstantinopolis 460 km.” Hangi Konstantin şehridir, diye anlamaya çabalarken bu kilometre sayısının son durağında ancak İstanbul’un olabileceğini ayrımsıyorum. Bizans kartalıyla taçlandırılmış bu duyuru gerçeküstü bir etki yapıyor bende. Üstelik Fatih Sultan Mehmet İstanbul’a girdiğinde, 150-200 yıldır, bizzat Bizanslılar, oraya İstanbul diyorlardı.</p>

      <p class="paragraf-1">Kavala’dan sonra yol boyunca bir beyaz arabanın bizi kaybetmeme hızıyla geldiğini görüyorum. Kuruntulu bir kişiliğim olmadığını yakınlarım bilir. Ben de bu özelliğime doğallıkla çok alışık olduğumdan, bu peş peşe gitmemizi bir rastlantı saymaya karar verdim.</p>
    </div>
  </div>
</body>
</html>
