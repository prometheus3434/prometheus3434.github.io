<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-28.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-28.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-29">Bana Kim Olduğumu Ne Olduğumu Başkaları mı Söyleyecek...</p>

      <p class="paragicerden" xml:lang="en-US">Kulları var hocasından tapılı</p>

      <p class="paragicerden" xml:lang="en-US">Surları var lâl’ü mercan yapılı</p>

      <p class="paragicerden" xml:lang="en-US">Bir şehr gördüm üç yüz altmış kapılı</p>

      <p class="paragicerden" xml:lang="en-US">Kimin açıp kimin örtmeye geldim</p>

      <p class="imza">Yunus Emre</p>

      <p class="bos"></p>

      <p class="paragbas">İskeçe’ye girerken, Gümülcine’de bizi aralıksız gözleyen sivil polislerimiz, denetim bölgelerinin sınırında dönüp gittiler.</p>

      <p class="paragraf-1">Onları klaksonla selamladık.</p>

      <p class="paragraf-1">Yeni sivil polislerimiz de hemen ardımızda belirip aynı karşılamalarını yaparak, ineceğimiz yere kadar bizimle geldiler.</p>

      <p class="paragraf-1">Bizi müftünün evine götürecek kişiyi tanımıyoruz.</p>

      <p class="paragraf-1">Genç bir adam yokuşta bekliyor.</p>

      <p class="paragraf-1">“Buyurun, hoş geldiniz,” diyor.</p>

      <p class="paragraf-1">Avlusunda asma çardağı, çiçek saksıları olan evin, pencereleri de ıtırlarla dolu.</p>

      <p class="paragraf-1">Bizi eve getiren genç, Müftü Mehmet Emin Aga, yanında saygılı diğer bir genç adam; hepsinin boyları 1.90’ın üstünde.</p>

      <p class="paragraf-1">Görür görmez kişiye güven duygusu veren bir insan müftü.</p>

      <p class="paragraf-1">Daha önceleri tanışıp, konuşup yeniden karşılaşmışsınız gibi size yüzünde kolaçan eden bir anlam taşımadan bakıyor.</p>

      <p class="paragraf-1">Oturacak yer gösteriyor.</p>

      <p class="paragraf-1">Alçakgönüllü, yalın ışıklı bir oda burası.</p>

      <p class="paragraf-1">— Konuşacağız öyle mi? Kim olduğumuzu bu kez biz yeniden anlatacağız, ne iyi... Bakın Sayın Özal’la olan resmimize. Yan yana durduğumuzda ‘Sen de çok büyükmüşsün yahu Mehmet Emin Aga’, demişti. Özal’ın Makedonya, Bulgaristan, Hırvatistan gezisi çok yerinde oldu. Buraya gelemedi ya... Oralara gitmesinin tam zamanıydı.</p>

      <p class="paragraf-1">Müftü sözlerini ağırlaştırmadan, espriler katarak sürdürüyor.</p>

      <p class="paragraf-1">Hızlı düşünen, geniş görüşlü bir din adamı olduğu belli.</p>

      <p class="paragraf-1">Çocukluğuna değiniyoruz.</p>

      <p class="paragraf-1">— 1941’e kadar Bulgar işgali içindeydik. Şahin İlkokulu’nun birinci sınıfındayken onlar idareye el koydu. Altıncı sınıftayken Bulgar öğretmenimiz “<span class="char-style-override-9">Gelecek sene Sofya’ya taşıyacağız sizi,</span>” dedi, “<span class="char-style-override-9">Ortaokulu orada okuyacaksınız. Hem de kız erkek ayrı değil, hep birlikte.</span>” Ben “<span class="char-style-override-9">Desene yaşadık,</span>” dedim. Eve dönünce haberi sevinçle babama anlattım, susmayı bilemedim. Babam Mustafa Hilmi, “<span class="char-style-override-9">Hıı, öyle mi?</span>” dedi. “<span class="char-style-override-9">Yarın hafızlığa başlayacaksın oğlum. Okula gitmek yok.</span>” Hafızlığa başladık. Bulgarlar çekilince bu defa da iç savaş başladı. Şahin kasabası iç savaşta fazla bir şey gördü diyemem. Belki de Yunan komünistlerinin giremediği tek kasaba Şahin’dir. Soydaş köylerinin yarısından fazlası Şahin’e getirilip, iskân edildi, geri kalanlar da İskeçe’ye. Geceleyin uyuyamazdık, komünistler geliyor diye. Yalnız bazı şeyler hatırlıyorum, hatırladığımda da beynime kan vuruyor, bizim orada askeri alay vardı. Yunan askerleri alaydan çıkıp dağlarda komünistlerle çatışmaya giderlerdi. Komünistleri vurduklarında da kafalarını kesip çuvallara doldurarak Şahin’in merkezine getirip ortaya atarlardı. Halk görsün diye. Çocuktuk, kesik kafalar yığınına gider bakardık. Şimdi her hatırımdan geçtiğinde, çok korkunçtu diyorum. Ne vahşiliktir bu efendim. Yunan ‘Yunan’ın düşmanı. Hem nasıl? Şimdi yine konuşuyorum ya, yüreğim yine titredi. İnsanın aklı durur. Demek ki medeniyetin, teknolojinin ilerlemesiyle insanlıkta hiçbir şey değişmiyor. Bakınız Saraybosna’ya... Bunlar insanlık için utançtır. Neyse, Şahin’de, 1950’de, duyduk ki, derin bir hoca var Gümülcine’de. İki senede ilmiyle insanı zirveye çıkarıyor. Adı Hafız Reşat. Hafız Reşat da, Türkiye’den kaçan 150’liklerden. Orada 54 senelerine kadar ders gördük. Bizdeki medrese iç savaşta cephanelik yapılmıştı. Cephanelik havaya uçurulunca da bina yandı, gitti. Halk fakir olsa da, taşı toprağı bir araya getirdi, yeni bina yaptı. Ve biz Hafız Reşat’ı İskeçe’ye davet ettik, medresenin açılışına. Fakat o İskeçe’de fazla duramadı. Politik olaylar oldu çünkü.</p>

      <p class="paragraf-1">— Neydi olanlar?</p>

      <p class="paragraf-1">— Hafız Reşat medresenin tüzüğünü hazırlıyor. Belki Yunanlıların medreseye yardımcı olmaları için tüzüğe ve o maddeyi koymuş olabilir. Diyor ki, “<span class="char-style-override-9">Medresemiz Pomaklara imam, vaiz, hatip yetiştirecektir.</span>” <span class="char-style-override-9">‘Pomak’</span> kelimesi geçiyor ya tüzükte, millet bir ayaklandı, birbirine girdi.</p>

      <p class="paragraf-1">— Pomak kelimesinden niçin o kadar rahatsız oldular? Pomak yok mu burada?</p>

      <p class="paragraf-1">— Pomak var. Biz koca adamlar üçümüz de Pomağız. Bize öyle Pomak filan diye söylendiği zaman bir oyun vardır hep. Şahin halkı medrese için bu kadar gayret sarf etti. Vali geldi açılış törenine. Çok fanatik bir valiydi. Kurdeleyi kesmeden konuşmasına başladı. <span class="char-style-override-9">‘Fiili Pomaki,’</span> dedi, yani <span class="char-style-override-9">‘Pomak Dostlarım,’</span> dedik, bu iş sakatlandı, yürümez. Halbuki ben Gümülcine’de okurken, ‘53’te, daha da garip hatta gülünç bulduğum şeyler yaşadım. Biz iki arkadaş, pazar yerinden geçiyoruz, elbette Pomakça konuşuyoruz. Yanımızdan da o zamanın milletvekili Osman Üstün geçiyor. Baktı bize. “<span class="char-style-override-9">Yahu Hocaefendiler sarıklarınızdan utanmıyor musunuz?</span>” dedi. “<span class="char-style-override-9">Pomakça konuşuyorsunuz.</span>”</p>

      <p class="paragraf-1">— Niye?</p>

      <p class="paragraf-1">— Gümülcine’nin de o sıra tutumu öyleydi. Dedim, <span class="char-style-override-9">‘Beyefendi kötü mü görüyorsunuz bizi. Biz Pomaklığımızla iftihar edenlerdeniz.’</span> İşte siz kimsiniz, nesiniz fetvalar çok, derine bakmazlar... Fakat açılışta bir Rum vali gelip de, size “<span class="char-style-override-9">Pomak</span>” dostlarım derse,” işler daha çapraşıktır, uzun düşünmeli dedik. “<span class="char-style-override-9">Hafız Reşat eşyasını yükledi, İskeçe’den kaçıyor,</span>” diye <span class="char-style-override-9">Akın</span> gazetesi yazı yazdı. O da <span class="char-style-override-9">Akın</span>’ı mahkemeye verdi. Mahkeme başladı. Bizim de şahitliğimizi alıyorlar. Sıra bana gelince çıktım. O zaman dehşetli ateşli bir genç hafızdım. “<span class="char-style-override-9">Hafız Reşat’ın siyasete alet olma iddiasına ne dersiniz?</span>” diye sordular. “<span class="char-style-override-9">Yunanlıların bizim için iddiası şudur,</span>” diyerek anlatmaya başladım: “<span class="char-style-override-9">Siz Pomaksınız, Türk değilsiniz. Sizi Türkler zorla Müslüman yapmışlar, aslınıza dönün. Size de haklarınızı verelim der Yunan hükümeti bize. Hafız Reşat’sa tüzüğe ‘Pomak’ kelimesini koyarak, bilse de bilmese de Yunan devletinin düşüncesine hizmet etmiş sayıldığından, millet ondan yüz çevirmiştir.</span>” Avukat bana yeniden sordu. “<span class="char-style-override-9">Peki bunu bir örnekle anlatabilir misin?</span>” “Geçen sene bizim Daskavuzlardan Mihal, her öğrencinin masasına bir kitap bırakıyor. Kapağında kasabamız Şahin’in fotoğrafı var. Altında da Pomakların başkenti yazılı. Sonra da Rum harfleriyle bizim tarihçemiz anlatılıyor: Pomaklar çok iyi millettir, Müslüman olduktan sonra yazık ki bu iyi hasletlerini nasıl kaybetmişler, falan... Avukat yeniden soruyor: “<span class="char-style-override-9">Peki, ne yaptınız siz?</span>” Ben gittim Hafız Reşat’a, “<span class="char-style-override-9">Bu kitaplarla eğitimi olmaz dedim. Yapılanlar bize hakarettir.</span>” Hafız Reşat dedi ki, “<span class="char-style-override-9">Bir şey yapamam, biliyorsun, durumum zor. Ama sizin yapacaklarınıza da karşı çıkmam.</span>” Ben de gittim, bütün masalardan o kitapları topladım, aşağıda kazanda süt kaynatan sütçüye, “<span class="char-style-override-9">Bunları yak da süt daha iyi kaynasın,</span>” deyip verdim kitapları. Biz hepimiz Pomağız. Kendimizi tanıtırken de böyle söyleriz. Yeter ki şovenlik yapılmasın.</p>

      <p class="paragraf-1">— Sizin kökeninizi neye bağlıyorlar ki bu kadar tepki gösteriyorsunuz, başkaları Pomak dediğinde?</p>

      <p class="paragraf-1">— Yunanlılar kendileri de bence neye bağlayacaklarını pek bilemiyor. Eski bir Larousse’da <span class="char-style-override-9">‘Bunlar Türk kökenlidir, yalnız dilleri farklıdır,’</span> diye bilgi veriliyor. <span class="char-style-override-9">‘Yunanlı Büyük İskender’in torunladır.’</span> Demek bizde Makedonyalılık da var biraz. Yunanlılar şimdi bugün öyle söylemiyorlar, işlerine gelmiyor tabii, “<span class="char-style-override-9">Makedonya Yunan’dır,</span>” diyorlar. 1927-28’de Batı Trakya’da basılmış arşivler var. Bir sürü yazı yazılmış bu konuda. Türkiye’de Harf İnkılâbı olunca buraya kaçan <span class="char-style-override-9">Şeyhülislam Mustafa Sabri</span> bir gazetede, “<span class="char-style-override-9">Ben Pomak olsam, Atatürk’ü ve Türklerin kabul ettiği bu alfabeyi kabul etmem, Bulgar alfabesini kabul ederim,</span>” diye yazmış. Bizde bir benzetme var, bilir misiniz; “Haset on çuvalmış, dokuzunu hocalar almış. Bakmışlar birisi ortada kalmış. A, unuttuk, bizim orada da hakkımız vardır,” demişler. Hafız Reşat da tutuyor, bu Pomaklık unsuru için yazı yazıyor. Biz “<span class="char-style-override-9">Ahıryan</span>”mışız. Bunun mânâsı, ya bu topraklara son gelen Türk boyuyuz ya da İslamiyeti en son kabul eden Türk boyu. Şimdi bu bütün teviller zırva şeylerdir. İnsanların inancı, derinliği çok önemli. 20. asırda yaşıyoruz. Fikir ve vicdan hürriyetinin kol gezdiği bir çağdır bu. Rahmetli Atatürk ne demiş, “Ne Mutlu Türküm Diyene,” Biz kendimizi Türk kabul ediyoruz, önemli olan da budur. Bazılarına siz Kıptisiniz diyorlar. Oysa onlar kendilerine Türk diyor. Elbet onlar da bizim için Türk’tür. Çünkü şimdi günümüzde, dünyada ben Türk’üm demek çok kolay değil, bayağı zor. Bizim içinse bu zor da olsa bir onurdur. Sonra gördünüz, burası ağır bir polis idaresindedir. Hiçbir şeyi ellerinden kaçırmak istemezler. Mümkün olsa, şimdi buraya, odaya, aramıza kadar girerler.</p>

      <p class="paragraf-1">— Siz siyasetle görülüyor ki daima çok ilgilisiniz...</p>

      <p class="paragraf-1">— Politikayı çok seviyorum, adaletli olmayı seviyorum. Çok defa soyundum bu işe. 1963’ten başlayarak 7 defa milletvekilliğine soyundum.</p>

      <p class="paragraf-1">— Hangi partiden adaylığınızı koydunuz?</p>

      <p class="paragraf-1">— Terakkiperver Partisi vardı, ilk ondan namzet oldum. Cunta geldi, partiler kapatıldı. Cuntadan sonra Merkez Birliği Partisi kuruldu. İki-üç defa da oradan girdim. Yunanca adı <span class="char-style-override-9">Enosiskendru</span>’dur partinin. 1985’te böyle olmaz deyip bağımsız aday oldum. Çünkü siyasete girecek olanların alacak reyine değil, başka şeylerine bakıyorlar. Burada siyasi işler bürosu var. Onlar diyorlar ki, “<span class="char-style-override-9">Eğer Yunan milli menfaatlerine aykırı harekette bulunmayacaksan seni büyük parti listesine koyarız, yardım da ederiz.</span>” Bunu bana da teklifler ettiler, ama, Allah beni o hususta korudu. 1985’te bağımsız bir liste kurduk. Listede ben, Doktor Hikmet Ceviroğlu, eski milletvekili Zeybek Celâl var. Kazanamadık. Çünkü İstanbul’da Batı Trakya Yardımlaşma Cemiyeti vardır. Oradaki Batı Trakyalılar buraya gelmek için can atıyorlar. “<span class="char-style-override-9">Eğer Mitçotakis iktidara gelirse, Türk-Yunan ilişkileri düzelecek, onun için onlara, Mitçotakis’e rey verin,</span>” diyorlar. Böylece Türkiye’den buraya 2.000 kişi rey atmaya geldi. Mitçotakis kazanınca da sonunda Suudi Arabistan çıkışlı müftüler tayin edildi buraya hükümet tarafından, oy atanlar da sonucu gördüler. Atina’da Suudi Arabistan’ın da bir elçisi var. Bu adam 15 seneden beri Yunanistan’da büyükelçilik yapıyor. Demek burayı o kadar çok sevmiş. 1985’te Gümülcine’ye ilk tayin edilen müftü de Suudi Arabistan çıkışlıdır. Suudlar pek çok hususta, Yunan Gizli Servisi’yle işbirliği halindedir. Müftülerin buralara nasıl yerleştirildiklerini bildiğimizden bu konuda yazılar da yazdık.</p>

      <p class="paragraf-1">— Kimlere yazdınız?</p>

      <p class="paragraf-1">— Dışişleri Bakanlığı’na, konuyla ilgili her yere yazdık. Sonuç alamadık. Size bir örnek vereyim: Atina’daki diplomatların arabaları, 5-6 sene geçmeden satılamıyor, böyle bir yasa var. Bu Suudların elçisi bir arabayı 5 milyona alıyor, üç ay sonra 15-20 milyona satıyor. Yunan hükümetinin yönetiminden kimsenin bir şey dediği yok. Bunlar danışıklı dövüştür. Hükümetin tayin ettiği müftüleri halk burada istemiyor. Biz seçimleri kazanmasak da oy çokluğumuz önemlidir. Yunanlılar, “<span class="char-style-override-9">Siz Türk kökenlisiniz, siz Pomaksınız Çingenesiniz,</span>” diye bizi üçe dörde ayırmaya çalışıyor. Milletvekili çıkaramayacağız belki. Millete vaat edecek pek bir şeyimiz de olamaz, ama sandıklara gidin, oyunuzu atın, Türk oylarının çokluğu görülsün, diyoruz. Bu ayrı parti kurma işine taraftar değilim. Çünkü bölündük. Doktor Sadık Ahmet’le bir buçuk senedir temasımız yok. Biz ona çok destek vermiştik. O hızlı hareketlerle işi değişik yöne sokmakta. Biz <span class="char-style-override-9">Batı Trakya Yürütme Komitesi</span> olarak Ankara’ya gittiğimiz zaman Dışişleri Bakanlığı’nda hepimiz derdimizi söyleyeceğiz. Sadık oraya bizden ayrı geldi. Konular açıldı. Sadık, “<span class="char-style-override-9">Hepsinin raporu vardır bende,</span>” dedi. “<span class="char-style-override-9">Raporu burada önünüzde açacağım.</span>” İlk çıkardığı <span class="char-style-override-9">Akın</span> gazetesindeki benim ‘Bayram’ mesajım. Çünkü Sadık köylere gidip, “<span class="char-style-override-9">Yürütme Komitesi kim oluyormuş, ben 30.000 reylik insanım.</span>” Ya da, “<span class="char-style-override-9">Öğretmenler Birliği kim oluyormuş? Kaç kişi var onlarda? Ben onları tanımıyorum,</span>” gibi konuşmalar yapıyordu son zamanlarda. Ben de milletin hassasiyetini göz önünde bulundurarak, mesajımda dedim ki: “<span class="char-style-override-9">Son günlerde bölgemizde bir Mariyonet çıkmış, sağda solda oyun yapıyor.</span>” Hatta ismini de yazmıştım. Biz çok <span class="char-style-override-9">‘Sadık’lar, Kazip’ler’</span> falan gördük geçirdik vb. diye. Çevremdekiler, “<span class="char-style-override-9">Bu çok ağır oluyor Emin Aga,</span>” dediler. Ben de yazıda Mariyonet demekle iktifa ettim. Sadık, gazeteyle bana döndü. “<span class="char-style-override-9">Mehmet Emin Aga mesajında bir Mariyonet’ten bahsediyorsun. Kimdir acaba bu?</span>” dedi. “<span class="char-style-override-9">Ben senin için söylüyorum.</span>” “<span class="char-style-override-9">Niçin söylüyorsun. Yani ben Yunan hafiyesi miyim?</span>” “<span class="char-style-override-9">Bak,</span>” dedim. “<span class="char-style-override-9">Sadık. Ben Yunan hafiyesisin demedim sana. Yunan Gizli Servisi’nin yapmak istediği oyunu bilmeden yapıyorsun. Batı Trakya Türklüğünü yıkmak için köy köy geziyorsun. Batı Trakya Türkünün kurduğu Azınlık Yüksek Kurulu Yürütme Komitesi’ni safdışı bırakmak istiyorsun. Bu çok yanlıştır. Eğer bu casusluk sayılırsa, yaptıklarını değerlendir, kendin karar ver.</span>”</p>

      <p class="paragraf-1">— Doktor Sadık Ahmet’in iyi niyetinden herhalde kuşku duymuyorsunuz, sanırım...</p>

      <p class="paragraf-1">— Evet, ama bizim her adımımızda çok dikkatli olmamız gerekiyor. Burada büyük oyunlar dönmektedir. Şimdi size yine bir örnek vereyim: <span class="char-style-override-9">Batı Trakya Danışma Derneği</span> bence karışıktır. Oradaki bazı kişiler iki tane arkadaşa ne diyor benim için, biliyor musunuz? “<span class="char-style-override-9">Yunanlılar, iki üç tane daha vuramadılar mı ki Aga’ya, mücadeleyi bitirsinler.</span>” Karışık dolaplardır bunlar, Yunanlılar, onların yandaşlarının oyunları çoktur, ikiyüzlüdürler. <span class="char-style-override-9">Avrupa İnsan Hakları Komitesi’nde</span> bu konuda her yapılanın belgeleri vardır. Ben <span class="char-style-override-9">Hikmet Çetin</span>’e çok defa gıpta ettim. Güzel girişimleri oldu bizim için. Avrupa Konseyi’nde, Türkiye’de demokrasi yoktur diyorlar. Yunanistan’da var mı acaba? Hikmet Çetin, <span class="char-style-override-9">Avrupa Konseyi’nde</span> Batılıların yüzüne karşı, “<span class="char-style-override-9">Siz çifte standart uyguluyorsunuz,</span>” dedi. “<span class="char-style-override-9">Bosna-Hersek’te akan kanlar, orada olanlar, bir Müslüman trajedisi olduğundan anlıyorum ki duygusuz kalıyorsunuz,</span>” dedi. “<span class="char-style-override-9">Tarih sizi suçlayacaktır.</span>”</p>

      <p class="paragraf-1">Müftü Mehmet Emin Aga sözlerini bitirdiğinde izin istiyoruz. Uğurlu hayırlı, kolay yolculuklar diliyor.</p>

      <p class="bos"></p>

      <p class="paragraf-1">İskeçe’den Kavala’ya doğru yine iki araba gidiyoruz.</p>

      <p class="paragraf-1">Kavala kenti biterken sivil polisler ayrılıyor arkamızdan.</p>

      <p class="paragraf-1">Yüzyılın başında Edirne’ye bağlı Dedeağaç Sancağı’ndaki caminin şaibeli yangını tartışılıyor şimdi burada, her yanda. Bir de Atina Havaalanı’nda uçaktan indirilen, bir Alman, iki Türk gencinin ellerindeki pankartları alanda açıp, ‘Makedonya’ya özgürlük’ yazısıyla gösteri yaptıkları söyleniyor. Oysa sonradan Atina’da kaldığım günlerde öğrendiğime göre gerçek hiç de böyle değil. Defterlerine aldıkları notlardan birisiymiş bu çocukların. Gümrükten geçip uçağa girdiklerinde, indirip üstlerini aramışlar, yazıyı bulup okumuşlar, tutuklayıp yargılamışlar. Dört yıl Yunanistan’a girmemek koşuluyla onları sınırdışına çıkarmışlar.</p>

      <p class="paragraf-1">Atina, temiz, güzel, bakımlı.</p>

      <p class="paragraf-1">AET’ye katıldığından beri Yunanistan’ın hayat standardı yükselmiş.</p>

      <p class="paragraf-1">Günlük politik dedikoduların başını Andreas’la (Papandreu) Liani ve özel horoskopçuları çekiyor.</p>

      <p class="paragraf-1">Andreas’ın tedavisi sırasında, hastanede yan yana üç oda ayrılmış. İkisi âşık eşler için, biri de yıldız ve burçlar falcısına. Onun yorumları alınarak tüm politik kararlara ışık tutuluyormuş.</p>

      <p class="paragraf-1">Çok şaşmamalı.</p>

      <p class="paragraf-1">Bizde de bu iş son yıllarda telefonlu, görüntülü, yazılı olarak aldı başını gidiyor...</p>

      <p class="paragraf-1">Mitçotakis’le Kültür Bakanlığı’na atadığı kızı için konuşulanlar, ‘su’ üstüne. Mayıs sonu bu yıl Atina’da su sıkıntısının büyüyeceği söyleniyor. Mitçotakis’le kızı da yüzme havuzlarına tonlarca su çektirip ödemelerini de sudan ucuza getiriyorlarmış.</p>

      <p class="paragraf-1">Su artık dünyada hiç ucuz değil. Atinalılara bu konuda hak veriyorum. Bir kent için susuzluğun ne demek olduğunu ben çok iyi bilen bir İstanbulluyum.</p>

      <p class="paragraf-1">Pire’ye giderken ünlü Omonya Alanı’na uğruyorum.</p>

      <p class="paragraf-1">Tanış olduğum bir satıcı kalabalığı var karşımda; bohçacı kadınlar. Onlara, “<span class="char-style-override-9">Yok istemem, turist değilim,</span>” diyorum.</p>

      <p class="paragraf-1">“<span class="char-style-override-9">Türksün hanımım sen, anladım,</span>” diyor biri.</p>

      <p class="paragraf-1">“<span class="char-style-override-9">Biz de Türküz, Çingene değiliz ha, bilesin.</span>”</p>

      <p class="paragraf-1">“<span class="char-style-override-9">Elbette, elbette, öyle olsun,</span>” yanıtını veriyorum.</p>

      <p class="paragraf-1">Benim böylesi <span class="char-style-override-9">‘iddialara’</span> karşı diretici iddialarım yoktur pek.</p>

      <p class="paragraf-1">Yunanistan Parlamentosu’ndaki aklı başında bir parlamenter; “<span class="char-style-override-9">Biz sizler Yunan asıllı Müslümanlarsınız, diyerek azınlıklara, iyi bir politik yaklaşım getirmedik sanıyorum. Şimdi hepsi ‘Türküz’ diye tutturdular,</span>” diyor.</p>

      <p class="paragraf-1">Dedim ya, benim hiç böyle alçak bakışlı yüksek politik takanaklarım yoktur.</p>

      <p class="paragraf-1">Atina’da merak ettiğim <span class="char-style-override-9">Mustafa Ağa Medresesi’nden</span> (1720) giriş kapısıyla, bir iki öğrenci hücresi kalmış.</p>

      <p class="paragraf-1">Pire’de olağanüstü güzel bir gün.</p>

      <p class="paragraf-1">Denizin üstü ışık topaklarıyla dolu. Türkiyeli Rumlardan birinin lokantasında onunla konuşuyorum. Dimitri İpsaro (<span class="char-style-override-9">İmroz</span>) Gökçeada doğumlu.</p>

      <p class="paragraf-1">Lokantası çok kalabalık.</p>

      <p class="paragraf-1">Masa boşalsın diye ayakta sıraya girip bekleyenler var.</p>

      <p class="paragraf-1">Yemekler, mezeler enfes. Servis onca kalabalığa yenik düşmeden baştan savmalık olmadan tıkır tıkır işliyor.</p>

      <p class="paragraf-1">Otuza yakın lokantanın önünde denize açılan noktalar var, oraya da masalar koymuşlar</p>

      <p class="paragraf-1">Bir tek <span class="char-style-override-9">‘Zorba-1’</span>in sahile inme yeri kapalı. Bu hemen göze çarpıyor.</p>

      <p class="paragraf-1">1976’da gelmiş Dimitri İpsaro Yunanistan’a. 12 yıldır burayı işletiyormuş. O zamandan bu yana dışişleri, içişleri, valilik, belediye, her yere başvurarak Zorba 1’in önündeki sahile doğal iniş hakkının verilmesini istemiş, ama alamamış.</p>

      <p class="paragraf-1">“<span class="char-style-override-9">Niçin?</span>” dediğimde, bütün yüzüyle gülüyor.</p>

      <p class="paragraf-1">— Bilmeyecek yan yok. Ben Türk vatandaşıyım, ölene kadar da öyle kalacağım. Avukatım dedi ki, “<span class="char-style-override-9">Bak Mösyö Dimitri sen esnafsın, her yerde işin var, buraya da geldin yerleştin. Rumsun da... Geç artık kendi ülkenin vatandaşlığına.</span>” Oğlum Yorgo 4 yaşındadır. Onu da Türk vatandaşı yaptım. 20 yaşına gelir, isterse vatandaşlığını değiştirir, o zaman hakkım yok karışmam. Bak içeride, gör istersen. General Doğan Güreş’in söylediklerini hem Rumca, hem Türkçe astırmışım. Ne demiş o Pire’ye geldiğinde: “<span class="char-style-override-9">Siz gelin Boğaz’da birlikte rakı içelim, biz gelelim Paşa Limanı’nda uzo içelim.</span>” Karıma vasiyetimdir. Ölürsem, ayırdığım bir para var; onunla beni Türkiye’ye Gökçeada’ya götürüp gömecek. Bu da bilinsin, böyle yazın.</p>

      <p class="paragraf-1">Dimitri 1955’te adasından İstanbul’a çalışmak için geçmiş. 1959’da Sivas ve Erzurum’da askerliğini yapmış. Ardından <span class="char-style-override-9">Markiz’</span>de çalışmaya başlamış.</p>

      <p class="paragraf-1">— 13 yıl orada kimlere servis yapmadım ki... Markiz bir pastaneden daha çok fazla bir şeydi. Bilenler gelirdi. <span class="char-style-override-9">Demirel</span>’e, <span class="char-style-override-9">Ecevit</span>’e, <span class="char-style-override-9">Mehmet Ali Aybar’</span>a, <span class="char-style-override-9">Profesör Ragıp Sarıca</span>’ya servis etmiş insanım. Bütün o pasajın sahibi bir Ermeni madamdı. Benim patronum oranın hepsini almak istedi. Anlaştılar. Sonra 50.000 lira fazla vermiş diyerek kadın da tutup yedek parçacı <span class="char-style-override-9">Osman Güzel</span> adlı kişiye sattı orayı. Oysa deseydi patronum o parayı da verecekti. O işe yüreğim yanmıştır. ‘75’te adaya döndüm. Ailem apar topar beni evlendirdiler. Geç evlendim ben. Düğünü çok iyi yapayım, dedim. Yaşı başı aldık, bari anlı şanlı bir düğün olsun. Fakat o sıra sıkıyönetim var, izin almak kolay değil. Muhtarıma söyledim, “<span class="char-style-override-9">Katiyen olmaz,</span>” dedi. “Y<span class="char-style-override-9">asaktır. Hem içki, hem çalgı olmaz. Sakince bir düğün yap, olsun bitsin. Gece 11’de de bitirin.</span>” Eh o emir kulu deyip, kalktım İstanbul’a gittim, valiyi görmeye. Kapıdakiler aman filan dedi, nasıl olur, tınmadım bekledim, sonra vali bey beni içeri aldı, dinledi. Daktilosuna emir yazdırdı. “<span class="char-style-override-9">Bunu ilgili kimselere götür, düğününü de gönlünce yap,</span>” dedi. Karakola kâğıdı veriyorum, nasıl halletmişim diye başçavuşum bozuldu. Valimizle hanımı, jandarma konutanıyla hanımı, inanın bana davetimi kabul edip, düğünüme gelip büyük şeref verdiler. Coştuk, koştuk, oynadık, söyledik, sabah üçe kadar, Valimizin sayesinde. Düğünümüzü yaptık. O düğün bugün bile adaya hatıra kaldı. Hem Vali Bey, hem komutan hayattaysa Allah onların işlerini rast getirsin, vefat ettilerse, gani gani rahmet olsun. Bize burada yaban gözüyle bakarlar. Atinalıların bize karşı nesi var, anlamıyorum. Biz gelmeseydik, bunların doğru dürüst yemekten bile haberleri yoktu. Bir pirzola, bir salata, bir de balık tava bilirlerdi. Adalara gidersen eğer orada ayrım yapmazlar, Giritliler filan. Atinalılar sinirlidir, acayiptir.</p>

      <p class="paragraf-1">Bu hoş İstanbul Rumundan ayrılırken artık Pire’de akşam oluyor. O bana Roma’da yapılan Efes-Sato Aris maçını gördüm mü, diye soruyor.</p>

      <p class="paragraf-1">Aris’in hem maçı kazanıp, hem de öfkeyle Efes takımındaki oyunculara saldırmalarını konuşuyoruz.</p>

      <p class="paragraf-1">“<span class="char-style-override-9">Deli mi ne bunlar. Çirkin şeylerdir bu işler. Halkları birbirine düşman etmemeli,</span>” diye binlerce yıllık bir dileği hatırlatıyor Dimitri İpsaro. “<span class="char-style-override-9">Biz de istemezdik hiç buralara gelmeyi. Vatan gibisi var mı?</span>” diye ekliyor düşüncelerini.</p>

      <p class="paragraf-1">1950’lerin sonlarındaki İstanbul’u kaplayan bir histeriyi bana anımsatmak istiyor kanısındayım.</p>

      <p class="paragraf-1">Yüzyıl biterken, Batı burjuva demokrasilerinin tüm kurumları, sendikalar, partiler tükenme içinde. Bunun en tipik örneği de, burjuva devriminin ilk gerçekleştiği Fransa’da görülüyor.</p>

      <p class="paragraf-1">Çokuluslu şirketlerin kâr paylarını artırma amaçları arasız yer kazanıyor bütün coğrafyalarda. Medyaların orta sınıf bir dünya görüşünü başarıyla pompalamaları sonucunda, insanlık ailesinin durumu üçüncü bin yıla girerken pek iç açıcı değil.</p>

      <p class="paragraf-1">Fanatik düşünceliler bu ortamda bitpazarlarını ortaya dökerler. Bu bin kez yanlışlığı ispatlanmış fikirleri tezgâhlamaya başlarlar. Savaşların körüklenmesi de başka türlü olamaz çünkü.</p>

      <p class="paragraf-1">İşte ben Rumeli’yi ilk kez gezerken karamsarlığa düşebileceğim bir zaman parçası içinde oldum. Yine de çok iyi biliyorum ki, savaş hayata alternatif olamaz. Bunu bilmek sevindiriyor beni, insanoğlunun ileriye doğru yürüyüşü, arasıra kösteklense de kesilmeyecektir diyorum.</p>

      <p class="paragraf-1">Bir Tuna türküsü düşünüyorum.</p>

      <p class="paragraf-1">Rumeli türküleri hep yiğitlikten söz etmez ya. Onların içinde, barışın benzersiz yüzünü anlatanlara da rastlarız. Bağbozumlarının, sepetlerden taşan ballı yemişlerin, genç kızların güzelliğinden, dizlerinin bağı çözülen delikanlıların sevdalarının tarihlendiği doyumsuzluğu anlatılan düğünler, bayramlar da vardır.</p>

      <p class="bos"></p>

      <p class="paragraf-1"><span class="char-style-override-9">Kalk gelin hanım yürü</span></p>

      <p class="paragraf-1"><span class="char-style-override-9">Üzümler olduğunda</span></p>

      <p class="paragraf-1"><span class="char-style-override-9">Görümlük armağanı</span></p>

      <p class="paragraf-1"><span class="char-style-override-9">Altınların boynunda</span></p>

      <p class="paragraf-1"><span class="char-style-override-9">Kalk gelin hanım yürü</span></p>

      <p class="paragraf-1"><span class="char-style-override-9">Hamarat gelinsin sen</span></p>

      <p class="paragraf-1"><span class="char-style-override-9">Işısın altınların</span></p>

      <p class="paragraf-1"><span class="char-style-override-9">Avluyu süpürürken</span></p>

      <p class="bos"></p>

      <p class="paragraf-1 para-style-override-10"><span class="char-style-override-9">Şubat-Mayıs 1993, Bosna-Hersek</span></p>

      <p class="paragraf-1 para-style-override-10"><span class="char-style-override-9">Yugoslavya-Bulgaristan-Yunanistan</span></p>
    </div>
  </div>
</body>
</html>
