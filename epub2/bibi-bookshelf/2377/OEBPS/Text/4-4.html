<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-4.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-5">Tefeyyüz Okulu</p>

      <p class="paragicerden" xml:lang="en-US">Kardeşlik ve birliğinizi kendi gözbebekleriniz gibi koruyun.</p>

      <p class="imza">Tito</p>

      <p class="bos"></p>

      <p class="paragbas">Tefeyyüz Okulu, güzel bir bina.</p>

      <p class="paragraf-1">Geniş bir ön girişi var.</p>

      <p class="paragraf-1">İçeriden müziği Brahms’ın olan bir şarkı taşıyor dışarı, çocuk sesleri...</p>

      <p class="paragraf-1">Kapısında bir resmimi çektirmek istiyorum.</p>

      <p class="paragraf-1">Ramazan’a çabucak poz veriyorum.</p>

      <p class="paragraf-1">Öğrenciliğimdeki, sevdiğim müzik öğretmenimi hatırlamış olacağım. Sıramda otururken, gökyüzünün yükseldiğini ayrımsadığımda, tatilin yaklaştığını düşünürdüm. Tek dertlendiğim şeyse müzik ve resim derslerinin gelecek yıla kadar olmayacağıydı.</p>

      <p class="paragraf-1">Çocuklar, şarkıyı hiç hatasız söylüyorlar.</p>

      <p class="paragraf-1">Alâeddin Tahir Bey yine öncülük ediyor bize, kapıyı açıyor. Giriyoruz.</p>

      <p class="paragraf-1">Yüksek tavanlı, geçenekleri ferah, merdiven basamakları adımlara uygun hesaplanmış yapının. Okulun tiyatro, folklor salonu çalışma bölümü, deney laboratuvarı, öğretmenler odası, beden eğitimi için açık ve kapalı salonları var.</p>

      <p class="paragraf-1">Alâeddin Bey, Tefeyyüz’ün ilk binasının depremde yıkıldığını, ardından bu yeni okulun inşaatına girildiğini açıklıyor. “<span class="char-style-override-9">Türkçe eğitimin yanında Makedonca da öğretilir,</span>” diyor.</p>

      <p class="paragraf-1">Tiyatro salonunda duruyoruz.</p>

      <p class="paragraf-1">Sahnenin üstünde, Tito’nun çocuklarla yüz yüze yapılmış bir resmi var. ‘<span class="char-style-override-9">Kardeşlik ve birliğinizi kendi gözbebekleriniz gibi koruyun.</span>’ yazısı, resmin altında hemen seçiliyor. Okulun müdürü,</p>

      <p class="paragraf-1">“... <span class="char-style-override-9">Ne rastlantı sizin için</span>,” diyor. “<span class="char-style-override-9">Bugün Makedonya Eğitim Bakanlığı’ndan, çok nazik bir açıklama aldık. Martın ilk haftasından başlayarak, Tito’nun fotoğraflarının, Birleşik Yugoslavya için söyleyip yazdıklarının duvarlardan indirilmesi isteniyor.</span>”</p>

      <p class="paragraf-1">Kısa bir zaman içinde dinlediklerimi, değerlendiriyorum. Josef Boris Tito’nun şimdi yakın bir anı olduğunu, fakat tarihteki doğru yerini de hızla aldığını düşünüyorum.</p>

      <p class="paragraf-1">Müdür, şarkı söylenen sınıfın kapısını açıyor.</p>

      <p class="paragraf-1">Çocuklar, bizleri selamlamak için ayağa fırlıyorlar. Renklerle, ışıklarla dolu yüzler var karşımda.</p>

      <p class="paragraf-1">Müzik hocası, genç bir adam, piyanosunun başından doğruluyor.</p>

      <p class="paragraf-1">— Kutlarım, diyorum. Çok güzel söylüyorlardı öğrencileriniz, şarkıyı. Sizi tanıyabilir miyiz?</p>

      <p class="paragraf-1">— 1965’te Üsküp’te doğdum. Yine Üsküp’te Yüksek Pedagoji Akademisi’nin Müzik Bölümü’nü bitirdim. 5-6 yıldır, Tefeyyüz’de müzik hocasıyım.</p>

      <p class="paragraf-1">— Öğrencilerinizin hepsi, müzik yazısı okuyor. Yani solfej biliyorlar.</p>

      <p class="paragraf-1">— Solfej bilmeyen bir öğrenci grubundan, iyi bir koro yapamazsınız. Korom 80 kişidir. Üç sesli söyleyebilirler. Dünya bestecilerini, bizim şarkı ve türkülerimizi... Türkiye’den de notalar getirtiyoruz. Beşinciler henüz başlıyorlar, solfeje. Beşinci ve sekizinci sınıflardan kuruludur, koromuz. Piyanomuz var. Sistemlerimiz var. Küçük bir müzik kütüphanemiz, plaklarımız var.</p>

      <p class="paragraf-1">— Günümüzdeki Yugoslavya’da neler oluyor, dersiniz?</p>

      <p class="paragraf-1">— Bilmiyorum, biz sanatçılar çok çok siyasetle uğraşmıyoruz. Siyasetle yüklü değilim. Sanatta, müzikte büyük farklılıklar yoktur. Fakat konularımızı işlerken, şimdiki rejimde daha serbestiz. Tabii, plana koyduktan sonra.</p>

      <p class="paragraf-1">— Müziğe nasıl müdahale edebiliyorlardı?</p>

      <p class="paragraf-1">— Direkt olarak değil, notalara da değil. Sözlere, konulara. Şimdi serbesttir. Daha rahatız. Beşlerden, sekizlere kadar müzik dersi verdiğimiz öğrencilere, konuları serbestçe seçebiliyoruz.</p>

      <p class="paragraf-1">— Gelir düzeyinizde bir düşme oldu mu?</p>

      <p class="paragraf-1">— Öğretmenlik, hümaniter bir iştir. Karşılığı da doğru değerlendirilmemiştir. Ekonomiyi toparlayamadık. Siyaset düzeldi, ya. Biraz zaman geçecek ekonominin düzelmesine. Biz ayda 100 Mark alıyoruz. Onlar, bizim 8 maaşımızı alıyorlar bir ayda.</p>

      <p class="paragraf-1">— Kimler?</p>

      <p class="paragraf-1">— Türkiye’deki öğretmenler...</p>

      <p class="paragraf-1">Müdürle birlikte, çocukları müzik dersinde bırakıp ayrılıyoruz.</p>

      <p class="paragraf-1">Müdür öğretmenler odasından geçirerek kendi odasına alıyor bizi.</p>

      <p class="paragraf-1">Her yer çok temiz, bakımlı.</p>

      <p class="paragraf-1">“<span class="char-style-override-9">Şimdi de din hocamızla tanıştırayım sizi,</span>” diyor, müdür. “<span class="char-style-override-9">Onun dersi bitti, öteki öğretmenler de derslerinin sonunda sizle konuşmak için burda toplanacaklar.</span>”</p>

      <p class="paragraf-1">Hafız Raşit Halit, resmi çekilirken hemen dini serpuşunu giyiyor. Güleryüzle selamlıyor, bizleri.</p>

      <p class="paragraf-1">— Siz sorun, ben cevap veririm.</p>

      <p class="paragraf-1">— Eğitiminiz, aileniz, doğduğunuz yer. Siz serbestçe anlatabilirsiniz bunları.</p>

      <p class="paragraf-1">— Üsküp doğumluyum. Anamız, babamız eski Osmanlı döneminden. Türk asıllı. Babamın ismi Kâni Halit. İlköğrenimimi Tefeyyüz Okulu’nda yaptım. Değişen bir dönemdi. Fazla dine meyilliydim. Cenab-ı Hak babama öyle bir sevgi, dine karşı öyle bir saygı vermişti ki, ille de çocuğunu okutmak, ona din tahsili göstermek istiyordu. Bana en iyi Müslüman’a gerekli bütün hareketleri, duyguları öğretti. Bana öyle bir iştah geldi ki, din için. O, gizli olanı, harflerde saklananı anlamak için, büyük bir iştiyak duydum. İlk hocam, Hafız Sadullah Efendi. Ondan <span class="char-style-override-9">Kur’an-ı Azim-i Şanı</span> hıfzeyledim. <span class="char-style-override-9">Kur’an-ı Azim-i Şanı</span> hıfzeyledikten sonra, içimde daha büyük bir aşk, daha büyük bir şevk, daha büyük bir ciddiyet geldi. Ve Cenab-ı Hak, acaba nefsimize, bizlere neleri hitap ediyor? O bilgileri tahsil etmek burda mümkün olmadığı için Cenab-ı Hak Hazretleri bana Arabistan’a gitmeyi nasip buyurdu.</p>

      <p class="paragraf-1">— Nereye?</p>

      <p class="paragraf-1">— Üsküp’ten Hafız İdris Efendi ile –Hafız Sadullah Efendi’nin oğlu olduğu için– onunla beraber Şam’a gittik. Şam’da Arapçayı bilmediğimiz için ilk senelerde biraz zorluk çektik.</p>

      <p class="paragraf-1">— Hangi yılda gittiniz?</p>

      <p class="paragraf-1">— İlk gidişimiz 1964’teydi. Çünkü bildiğiniz gibi, Üsküp’te 1963 senesinde büyük bir felâket, deprem oldu. Büyük felâketlere karşı, sabırlı cesaretli bulunmamız için, Cenab-ı Hakkın ayet-i kerimelerinde deniyor ki: <span class="char-style-override-9">‘Müslümanların daima sabırla beraber olmaları lazımdır.’</span> Atalarımız bu kadar diş sıktıktan sonra, hemen bir sene zarfında bizleri Arabistan’a gönderdi.</p>

      <p class="paragraf-1">— Yani, önce Şam’a gittiniz...</p>

      <p class="paragraf-1">— Şam’a gittik. Orada Arapçayı öğrenmeye medreselere girdik. Fakat öğrenim hayatı, öğretim çok sıkıntılı bir dönemde olduğu için, fazla zahmet çektik.</p>

      <p class="paragraf-1">— Hangi zorluklar vardı, sizin için?</p>

      <p class="paragraf-1">— Hem ilmî bakımdan, hem de oranın şartları bizim memleketimizin şartlarına hiç uymadığı için, gelenekler, âdetler, büyük ayrımlar olduğu için...</p>

      <p class="paragraf-1">— Gelenek farkı var diyorsunuz, nasıl bir fark?</p>

      <p class="paragraf-1">— Büyük bir fark her hususta. Yani orası da bir Müslüman memleketi; fakat, insanların gelenek, görenek ve asayiş hareketleri bize ters düştüğü için acayip geldi.</p>

      <p class="paragraf-1">— İtaatkâr mı değillerdi?</p>

      <p class="paragraf-1">— Onların hayata bakışları değişikti.</p>

      <p class="paragraf-1">— Hayata sizden farklı bakıyorlardı demek... nasıldı, bu bakış?</p>

      <p class="paragraf-1">— Biraz farklı. Bize de bir yabancı gibi bakmadılar: Şimdi söze her şeyi geçirmek olmaz. Sonra da 6 sene medresede tahsil gördük. Büyük bir diplomaya sahip olduktan sonra, bizde ilim iştiyak daha da arttı. Daha ileri gidelim, dedik. Oradan Bağdat’a gittik. Bağdat’ta liseye girdik. Lise 1970-71 yıllarında oldu.</p>

      <p class="paragraf-1">— Ne lisesi bu?</p>

      <p class="paragraf-1">— Arap lisanları ve Osmanlı lisanları. Bağdat’ta hem Arap, hem de Osmanlı hurufatını öğrendim. Yani burada bilmediğim şeyleri orada öğrendim. Öyle ki bugün her elime geçmiş olan Osmanlı yazısını kolayca okuyorum. Adeta Türkçe okur gibi okuyorum. İşte bu büyük zenginliği bana, Allah nasip etti. Ondan sonra, liseyi bitirdik, sonra mecbur olduk ki fakülteyi bitirelim, fakülteyi de bitirdik. Bağdat’ta bitirdim. 1979 senesinde İmam Azam Fakültesi, Şeriat ve Hukuk Bölümü’nü. Tahsilimizi bitirdikten sonra, memleketimize döndük.</p>

      <p class="paragraf-1">— Hangi yıl?</p>

      <p class="paragraf-1">— 1979 senesinde. Ve oradan bugüne kadar imamlık, hatiplik ve vaizlik vazifesi yapıyorum.</p>

      <p class="paragraf-1">— Müslüman olarak cemaatinize, nasıl insanlar olmalarını vaaz ediyorsunuz?</p>

      <p class="paragraf-1">— Benim bir mesajım var. Okunsun. Sabırla ilgili, mühimdir. Cenab-ı Hak bir ayet-i kelimesinde, diyor ki, ‘<span class="char-style-override-9">Li külli bunyanin esas ve esasil İslâmül sabr.</span>’ Her bir binanın temelinin sağlam oturtulması için, görkemli, çok dayanıklı bir şekilde olması lazımsa, onu yapanın tahammülle, sabra ihtiyacı vardır. Çünkü, ‘<span class="char-style-override-9">Esas ül sabr el İslâm</span>’. Dini İslâm’ın temeli, sabır, metanet ve tahammüllülüktür. Bunu anlamak için, eğer tarihi biraz açacak olursak, Peygamber Efendimizin ne şekilde sabır ve tahammül gösterdiğini ve bilhassa Eyüb Aleyhüsselâm’ın olaylara ne kadar sabır ve cesaret gösterdiğini, aşikâr olarak görmek mümkündür. Bu dünyada bizi imtihana çektiğini, uyguladığını anlayarak, Cenab-ı Hakka hamdüsena etmek gerek.</p>

      <p class="paragraf-1">— Ben sözünüzü keseceğim, Müslüman cemaate, şu anda Yugoslavya’da yaşanan şeyler için ne gibi öğütler verebilirsiniz?</p>

      <p class="paragraf-1">— Sabır... Çünkü Cenab-ı Hak diyor ki, bahusus insanlara öyle büyük felâketler gelebilir ki, bugün Bosna-Hersek’te olan katliam, insanlık dışı. Burada da beklemek lazım. Çünkü, cenk yapmak bugün insanının sadece iman kuvvetliliğiyle olmuyor. Mal kuvvetliliği, silah tedarik etmek ve İslâm’ın helâke düşmemesi için her türlü girişimi önceden hazırlamak lazım. Çünkü, savaşa hazırlıksız giren bir insanın akıbeti ne olur? Yenilir. Herkes biliyor tabii...</p>

      <p class="paragraf-1">Hafız Raşit, öğle namazı için ayrılırken odaya diğer öğretmenler geliyor...</p>

      <p class="paragraf-1">Canlı, güzel kadınlar grubu. Konuşmaya başlıyoruz.</p>

      <p class="paragraf-1">— Adım Zerrin, soyadım Abbas. Üsküplüyüm. Üsküp Felsefe Üniversitesi’nin Pedagoji ve Psikoloji Bölümü’nden mezun oldum. Ben bu görevle, ilk olarak öğretime giren, ilk Türk pedagoguyum. Benden sonra tabii, yetişenler oldu. Mesleğimi seviyorum. Öğrencilerimi, okulumu çok seviyorum. Tito döneminde genç kızdım ben. Eğitim ve öğrenim için umutlarla doluydum. Kendi açımdan, resmen Tito dönemini arıyorum.</p>

      <p class="paragraf-1">— Niçin, öğrenebilir miyim?</p>

      <p class="paragraf-1">— Çünkü, o dönemde çok rahat bir hayat sürdük. Ve rahat yaşadık. Yani, şimdi bazı şoven düşünceler var, Tito’yu suçluyorlar; ama ben geçmişi hiç de öyle görmüyorum. Tabii her yönetimin bir hatası olur. Belki Mareşal Tito’nun bazı hataları oldu, ama ben onun zamanında, 8 yıl burada Türkçe okudum. Ondan sonra liseyi Makedonca, üniversiteyi Makedonca okudum ve inanın o dönemde, benim okuduğum dönemde 1970 ile ‘78 arasında hiç ayrım yoktu. Hepimiz aynıydık. İnanın, bir ayrım yoktu. Öğretmenler gayet iyi davranıyorlardı, Türk olmama rağmen... Hem zaten ne demek ki Türk, Makedon...</p>

      <p class="paragraf-1">— Ve iyi bir eğitim aldım, diyorsunuz. Eğitim parasızdı, öyle mi?</p>

      <p class="paragraf-1">— Babam Makedonya’da Diyanet İşleri Başkanı’ydı. Annem ev hanımıydı. Mali durumumuz kötü değildi, ama herkes parasız eğitim yapabilirdi.</p>

      <p class="paragraf-1">— Peki, babanız Diyanet İşleri’ndeki görevine o yıllarda devam ediyor muydu?</p>

      <p class="paragraf-1">— Evet, çalışıyordu. Babam da 1980’de rahmetli oldu, Tito ile aynı yılda. Kalpten öldü; ama devamlı yaptı işini.</p>

      <p class="paragraf-1">— Onun bu dini görevini engellemiyorlar mıydı?</p>

      <p class="paragraf-1">— Yok...</p>

      <p class="paragraf-1">Kapı açılıyor. İçeri bir öğretmen hanım daha giriyor. Elimizi sıkıyor. Arkadaşları yer gösteriyor.</p>

      <p class="paragraf-1">— Siz de bir konuşma yapacaksınz, Hüsniye Abla buyurun... Nasılsınız?</p>

      <p class="paragraf-1">Hüsniye öğretmenle selamlaşıp tanışıyoruz. Ben, yine Zerrin öğretmene dönüyorum. Hüsniye öğretmen dinlemeyi seçiyor gibi.</p>

      <p class="paragraf-1">— Tito Yugoslavyası’nda yasak değil miydi, diyanet ve din işleri?</p>

      <p class="paragraf-1">— Yok, yasak değildi. Ne gibisi yasaktı, şimdi size söyleyeyim. Mesela, okulda din dersleri yasak edilmişti.</p>

      <p class="paragraf-1">— Babanızın cemaatiyle ilişkileri sürüyordu.</p>

      <p class="paragraf-1">— Evet. İşte, sosyalist partide olanlara camiye gitmek yasaktı; ama, partide kayıtlı olmayanlar her zaman camiye de gitti. Bayramını da tuttu, orucunu da tuttu. Yani Makedonya bölgemizde kimseler ne orucumuza, ne bayramımıza, ne de dinimize karıştı. Benim eğitim gördüğüm dönemlerde, Tito’nun döneminde “<span class="char-style-override-9">Neden oruç tutuyorsun?</span>” ya da “<span class="char-style-override-9">Neden camiye gidiyorsun?</span>” diye sorulmadı, bana. Tabii ben partide kayıtlı değildim. Ben Tito’nun döneminden memnunum. Yani o dönemdeki eğitimden.</p>

      <p class="paragraf-1">— Bir kadın olarak da, daha mı özgürdünüz?</p>

      <p class="paragraf-1">— Evet, özgürdük, şimdi de özgürüz. Biraz evvel arkadaşla da konuştuk, ya. Yaşama standardımız düştü.</p>

      <p class="paragraf-1">— Bu bölünmenin, Türklere gelecekte neler getireceğini düşünüyorsunuz?</p>

      <p class="paragraf-1">— Bizim korkumuz harptendir. Yani, Saraybosna’da olanlar bize de olmasın, şimdilik, tek korkumuz, o.</p>

      <p class="paragraf-1">— Benim adım, İsmiye. Şaban soyadım. 1960 yılından beri öğretmenlik görevinde bulunuyorum. Çalıştığım dönemde yalnız ilkokul, 8 yıllık Türk okulu vardı. Ondan sonra Makedonca eğitimime devam ettim. Makedonca öğretmen okulunu ve Yüksek Pedagoji Akademisi’ni Makedonca dilinde bütünledim. O dönemde Türkçe öğretmen okulu yoktu; fakat birkaç yıl sonra hemen Türkçe sınıfları Makedonca öğretmen okulunun çerçevesinde Türkçe sınıfları açıldı. Ben, az önce dediğim gibi, 1960’larda eğitime başladım. Ve sonra da Yüksek Pedagoji Akademisi’nde Türkçe sınıflar açıldı, 1976’larda. Hâlâ o dönemden beri, o sınıflar çalışıyor.</p>

      <p class="paragraf-1">— O dönemde sizi tedirgin eden şeyler var mıydı?</p>

      <p class="paragraf-1">— Bakın, şimdi, biz o yıllarda doğduk, o dönemde yaşadık ve o dönemin bütün kanunlarına alıştık. Bazı şeyleri de emir olarak kabul ederdik. Başkası düşünürdü, biz yapardık. Bize hazır eğitim programları, bildiri gibi gelirdi ya da emir gelirdi. Ya da yönetmelik tarafından konuların böyle böyle yapılacağı söylenirdi ve biz de bunu normal kabul ederdik.</p>

      <p class="paragraf-1">— Yani eğitim programları merkezden gelirdi...</p>

      <p class="paragraf-1">— Tabii, eğitim pogramları belli bir grup tarafından hazırlanıyordu. Ki, burada genellikle de daima bir Türk üyesinin de olmasına dikkat edilirdi. Mesela Türkçe derslerinde kesinlikle Türk olması şarttı; fakat, matematik, fen, tarih, coğrafya derslerinde ve genel derslerde çeviri yapılırdı. Makedon ve Türk sınıflarında aynı plan ve program okunurdu. Yalnız Türkçe, Arnavutça, Makedonca derslerinde özel dil programları yapılırdı.</p>

      <p class="paragraf-1">— Bu demokrasiye geçişi nasıl buluyorsunuz eğitim açısından?</p>

      <p class="paragraf-1">— Daha alışamıyoruz. Ben alışamıyorum, yani yeni döneme; çünkü, bu bize çok yeni bir şey. Ben bu dönemi, tatile gittiğimde gördüm; Yunanistan’da, Türkiye’de biraz tanıdm. Ama biz öyle yaşayamadık. Şimdi de bir toz duman içinde dolaşıyoruz, ortada. Belli başlı anlatılacak, hemen hiçbir şey yok, daha bir büyük kanunsuzluk var. Bir şeyler değiştirilmeye uğraşılıyor, bir şeyler programdan atılıyor; Tito dönemine ait olan bütün Marksizm dönemi, sosyalizme ait onunla bağlı olan bütün tarihler, olaylar atılıyor, tarih derslerinden. Türkçe derslerinde Tito’yla ilgili okuma parçaları, şiirler, o döneme ait olan okuma parçaları kitaplardan çıkartılıyor. Bu işler bir, bir buçuk yıldır böyle. Henüz her şey yerine oturmadı.</p>

      <p class="paragraf-1">— Böyle değerlendiriyorsunuz.</p>

      <p class="paragraf-1">— Evet... Eskiler atılıyor, yenileri alınacak. Bu yeni bir şeyler ne olacak, daha bilinmiyor. Edebiyata belki fazla yer verilecek. Eskiden de edebiyat vardı, ama parçaların çoğu sosyalizme ait, partizanlık dönemine aitti.</p>

      <p class="paragraf-1">— Türk edebiyatında örnekler nelerdi kitaplarda?</p>

      <p class="paragraf-1">— Tabii, ben 1’den, 4’e kadarki sınıflar için konuşacağım; çünkü, ben o sınıflarda çalışıyordum. Fazıl Hüsnü Dağlarca’nın şiirleri, yazıları, ondan sonra Nasrettinoğlu’ndan vardı... Nâzım Hikmet’in şiirleri var, Ziya Gökalp’ten var. Ve dünya yazarlarından alınıyordu çoğu.</p>

      <p class="paragraf-1">— O dönemi, azınlıklara bir baskı dönemi olarak düşünüyor musunuz?</p>

      <p class="paragraf-1">— Öyle düşünemiyorum: Aslında biz, hem bir öğretmendik, hem bir kadındık, çok hür yaşardık, Tito’nun döneminde. Yani ağlaşamayız o geçmiş için. Hatta belki daha serbesttik. Türk kadınlarını düşünün, geceleri bir kayınvalide gelinleriyle, rahatça düğüne gidebilir, gezmeye gidebilir, yolda onlara kimse ne bir söz söyler, ne de polisler bir kontrol yapardı. Şimdi o dönemimiz kalktı. Halbuki şimdi, milliyetçi partiler ortaya çıkınca biz kimden korunacağımızı, kimden korunmayacağımızı bilemiyoruz... İşte bu tehlike, yeni ortaya çıktı; çünkü, dedim ya toz duman içinde dolanıyoruz. Ben diyorum ki, Tito döneminden söz ederken, vay ne kötüydü diye, ağlaşamayız.</p>

      <p class="paragraf-1">Çaylarımız geliyor. Bazıları oruçlu.</p>

      <p class="paragraf-1">Öğretmenlerin çayları güzel demlenmiş.</p>

      <p class="paragraf-1">— Lütfen kendinizi tanıtır mısınız?</p>

      <p class="paragraf-1">— Muazzez... Ömeragiç... Üsküplüyüm. İlkokulumu Tefeyyüz’de bütünledim. Sonra öğretmen okuluna yazıldım. 1961-1962 yıllarındaydı. Türkçe eğitimim başlamıştı. Tefeyyüz İlkokulu’na öğretmenlik görevine seçildim. Burada o zamandan beri yüksek sınıflara ders verdim; kadro noksanlığı yüzünden, yani ortadaki öğrencilere biyoloji dersi veriyordum. Bu, 11 yıl sürdü. İşte arkadaşlarımız da burada, benim o zaman öğrencilerimdi. 11 yıldan sonra, küçüklere döndüm. Yani ilkokul 1’den, 4’e kadar sınıflar bölümüne geçtim. Arada Yüksek Pedagoji Okulu’na gittim. Orayı bitirdim.</p>

      <p class="paragraf-1">Biraz önce, bir sınıfta çocukların geometri çalışmalarına baktım. Harika bir geometri çalışmasıydı.</p>

      <p class="paragraf-1">— İyi. O iyi. Yönetmenimize söyleseniz, çünkü bazan noksanlık var, diyor, tenkit ediyor. Kolay beğenmez müdürümüz. İyi ki, güzel tepki göstermişsiniz yani, yoksa vay bize. Bir kadın, bir öğretmen olarak Tito döneminde yetiştim. Bu sistemde çok kazandık, diyebilirim. Ben, öğrenciliğimde, ayrımı hissetmedim. Ne bileyim okurken her çeşit arkadaşlarla karşılaştık. Herkes kendi anadilinde öğrenim görüyordu. Sonra böyle olmuş diye, işte gazetelerden, televizyondan, kitaplardan okuyoruz. Bir kere şimdi olan bu değişme nedir, nasıldır, bizi de şaşırttı. Ama, bu yeni dönemde dedikleri demokrasiyi pek göremiyorum. Tito Yugoslavyası’nda, çok daha demokratik bir hayatta yaşıyorduk, bu benim fikrim. Bizler için her kapı, her tarafta açıktı. Yani, arkadaşımın dediği gibi, sahiden serbesttik. Saat 12’de bile, çıksak sokağa, gece yarısında da çıksak sokağa, bir kadın olarak, sokakta rahatça yürüyorduk. Şimdi, teröre, herhangi bir şeye rastlanabilir.</p>

      <p class="paragraf-1">— Şimdi sizin adınızı, soyadınızı öğrenebilir miyim?</p>

      <p class="paragraf-1">— Adım Cemile Ali, Üsküp doğumluyum. İlkokulumu, bu okulda bütünledim. 1980 yılında, burada çalışmaya da başladım. Burada çalışan öğretmenlerin çoğu, bir zamanlar benim öğretmenlerimdi. Müdür Bey, benim sınıf öğretmenimdi. 5’ten, 8’e kadar okudum. Sonra, Yüksek Pedagoji Akademisi’ni de bitirdim. Her şeyi devlet karşılıyordu. Burada öğretmen olarak çalışmaktayım. Öğrenciyken, değişik ulusların çocuklarıyla bir aradaydık. Ben ‘Tito zamanı’, öyle diyoruz, o döneme o dönemden memnundum. Şimdi ise bu dönemde, ayrım var. Bizim, işte arkadaşım da bilir; Makedon arkadaşlarımız da vardı, onlarla çok iyi geçiniyorduk. Öyle bir küçümseme gibi şeyler, onların tarafında bize karşı yoktu. Hatta çok da saygıları vardı, diyebilirim.</p>

      <p class="paragraf-1">— Siz de buyrun. Tefeyyüz Okulu’nun, bu güzel okulun öğretmenleriyle de tanışmak, ayrıca güzel. Lütfen kendinizi tanıtır mısınız?</p>

      <p class="paragraf-1">— Ben de, Hanım Kaya Şermin. O dönemden, Tito döneminden çok memnunum. İşte, bütün öğretmen arkadaşlarımın dediği gibi, ben de hür ve serbest yaşadım. Makedonlarla kardeşçe büyüdük. Hâlâ bazıları vardır. Çok yakın aile dostlarıyız, gidip geliyoruz. Ekonomik durumumuz daha iyiydi.</p>

      <p class="paragraf-1">Öğretmenler arasında, karşılıklı konuşmalar...</p>

      <p class="paragraf-1">— Yaklaşsanıza lütfen. Size de soruyorum...</p>

      <p class="paragraf-1">— Şimdi artık parası olan okuyabilecek. Eğitim görecek, parası olmayan... Evet, ailenin parası varsa çocuk okur, artık... Yoksa yok...</p>

      <p class="paragraf-1">— Adım Selvet Emin. Biz de o yıllarda, ilk nesil olarak tabii, Türk lisesine yazıldığımızdan çok mesuttuk. Aynı zamanda şu anda bir arada bulunduğumuz, bizim Müdür Bey, bizim Profesör, Türkçe dersinde profesörümdü. Lisede bize ders vermiştir. Ben, yani öğrenciyken, sosyalizm döneminde edebiyat seksiyonları kuruluyordu. Ben isteyerek, okulda edebiyat grubuna gidiyordum. Tito hakkında şiirler yazmıştım. Yani Tito adını andığımız zaman, tabii kuralıyla, her zaman ileri olan, aydınlık olan şeyler gelirdi aklıma. Fakat, maalesef gördüğünüz gibi, işittiğiniz gibi şu anda durumlar karmakarışık... Kapitalizme sosyalizmden geçiş, zor bir dönemdir. Benim düşünceme göre de çok tehlikeli geçiştir, bu. Bu, kardeşlik birliğini öğrencilerimize aşılayamamışız demek biz öğretmenler olarak. Aksine büyük milliyetçilik çıktı karşımıza. Bu kanunsuzluk dönemini atlatacağız; çünkü, şimdiye kadar öyle büyük kavgalar olmadı bu milletler arasında. Belki ara sıra gençler kavga yapıyor, kahvelerde birbirlerine saldırıyorlar, ama o da örnek olarak çok az. O ümitle yaşıyorum ben, inşallah, düşmanlık olmayacak.</p>

      <p class="paragraf-1">Öğretmenlerini gülümseyerek dinleyen Müdür Bey’e soruyorum birden.</p>

      <p class="paragraf-1">— Peki, siz ne dersiniz, Hasan Bey, hem pek çok öğrenci yetiştirmiş biri, hem de bu okulun müdürü olarak?</p>

      <p class="paragraf-1">— Şimdi bu halkı uyandırmak, uyarmak lazım.</p>

      <p class="paragraf-1">Kim uyandıracak, kim uyaracak? diye konuşuyor Hasan Bey. Sorularını çok uzakta bir yere soruyor gibi yüzünün anlamı.</p>

      <p class="paragraf-1">— Parti var, diyorsunuz. Makedonya Türk Demokrasi Partisi.</p>

      <p class="paragraf-1">— Parti var, evet. Parti yapmalı, birlik yapmalı, radyo yapmalı, televizyon yapmalı. Ama yazık olur, düşmanlıkları körükleyip hepimiz göç edersek. Belki şahsen, Türkiye’ye gitmekle, Türkiye’de bir şey kazanabiliriz. Ama o artık, en son şey olsun. Bütün geleceklerini komünizme bağlamış bazı kişiler, şimdi birdenbire çok büyük Türk oldular, şimdi sıkıca Türklüğe sarıldılar. Göç başlamadan önce sayımız daha çoktu. Sonra ardından hepsi dağıldı. O yıllar ne güzel şeyler yaşadık, biz kardeşlik birliğinde olduğumuz için, eğitimde başarı gösterdiğimiz için bize madalyon, teşekkür falan gönderdi. Tito’nun takdirnamesi odamdadır.</p>

      <p class="paragraf-1">— O takdirnameleri gösterir misiniz?</p>

      <p class="paragraf-1">— Peki... Gösteririm. Şimdi okulumuzun kısa tarihini söyleyeyim. 1949’da ya da 1948’de biz bu okula girdik; çünkü yapılması çok uzun sürdü. İlk yapılan okulu anlatıyorum. Çok güzel bir okuldu. Şimdiki, şu bugün beğendiğiniz okuldan daha güzeldi. Deprem olduğunda, yıkılmadı pek okul, birkaç duvar patladı, o zaman devlet karar aldı, ‘okulların hepsi yıkılacak, yeniden yapılacak,’ diye. Sonra 15 yıl bir barakada çalıştık. O barakadan sonra bu binaya geçtik. Eskiden televizyon da buradaydı. Bizim bahçe içinde, televizyon binası buradaydı. Bakın size, 23 Nisan’da Ankara’ya gelecek grubu göstereceğim.</p>

      <p class="paragraf-1">— Folklor grubunuz da var?</p>

      <p class="paragraf-1">— Okulumuz geçen yıl Makedonya’da üst üste satrançta üçüncü oldu. Pinpon takımımız finallere girdi.</p>

      <p class="paragraf-1">— Öğrenciler kendi seçimleriyle mi dallara ayrılıyor?</p>

      <p class="paragraf-1">— Evet, kızlarımız basketbolda, Üsküp’te birinci oldu ve finallere kaldı. Futbolda hem Makedonya birincisi, hem Yugoslavya birincisi olduk.</p>

      <p class="paragraf-1">— Açıkça görülüyor, çocuklarınız iyi bir eğitim içindeler. Şimdi de eğitime aynı önem veriliyor mu?</p>

      <p class="paragraf-1">— Şu anda eski metot sürmekte. Birleşik Yugoslavya’da eğitime çok para akıtmışlardır. Çok önem vermişlerdir. Köylere gitseniz orada da güzel okullar var, Slovenya’da da, Hırvatistan’da da falan... Spora da para çok akıtılmıştır. Bu kadar çok eğitimle, sonuçta bu kadar nasıl hayvanlaştık, bu kadar nasıl kafasız olduk, bilmiyorum. Ama ben yine de bu eğitim sonunda Yugoslavya’yı kurtaracaktır, diyorum.</p>
    </div>
  </div>
</body>
</html>
