<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-22.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-22.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-23">Silistre’ye Yeniden Dönenler</p>

      <p class="paragicerden" xml:lang="en-US">Bilmez insan kadrini âlemde insân olmayan</p>

      <p class="paragicerden" xml:lang="en-US">Anlamaz hal-i perişanı perişân olmayan</p>

      <p class="imza">Ziya Paşa</p>

      <p class="bos"></p>

      <p class="paragbas">İlk merhabalaştığımız aile, evlerine yeniden yerleşme uğraşısında.</p>

      <p class="paragraf-1">“<span class="char-style-override-9">Görüyorsunuz,</span>” diyor evin hanımı, “<span class="char-style-override-9">her şeyi satıp gitmiştik Türkiye’ye. Şimdi bir somyaydı, bir yataktı, şuydu buydu diye buluşturuyoruz.</span>”</p>

      <p class="paragraf-1">Onlara ad değiştirme olayını sormak istediğimde, utanarak sorumun yanıtını geçiştirmeye çalışıyorlar.</p>

      <p class="paragraf-1">Bu insanları aşağılamaya uğraşanların bu konuda başarılı olduklarını burda da yeniden görüyorum.</p>

      <p class="paragraf-1">Kerime güzel gözlerinde birden beliren hüzünle;</p>

      <p class="paragraf-1">— Biz koca-ana-baba olmuş insanlar bu rezilliğe hayır diyemedik.</p>

      <p class="paragraf-1">— Lütfen anlatın sizin utanacağınız bir şey yok. Dünyanın her yerinde bunu yapanlar, yapacak olanlar utansın.</p>

      <p class="paragraf-1">— Polisler, siviller geldi kapımıza. Mevzuu söylediler, bir kitap uzattılar. “<span class="char-style-override-9">Bulgaristan’dasınız, Müslüman olabilirsiniz, dininizi değil adlarınızı değiştireceğiz. Bulgar olacaksınız bundan sonra. Bulgaristan’da tek bir millet olacak artık,</span>” dediler. Ben kukla fabrikasında çalışırdım. Ne güzel kuklalar yapardık, bilseniz. Bütün arkadaşlar bir arada... Geçimimiz de iyiydi... Kuklaların kostümleri benim elimden çıkardı, onları giydirirdim. “<span class="char-style-override-9">Adın ne,</span>” diye sordular. “<span class="char-style-override-9">Kerime,</span>” dedim. “<span class="char-style-override-9">O zaman buradan K harfine bak,</span>” dediler. Bir kitap uzattılar. K harfine bakacağım ki, bulduğum yeni Bulgar adıma alışayım. Adımı Krimena yaptılar. Kızım adı Sevdan’dı, onu da <span class="char-style-override-9">Sevdanvina</span> koydular. Türkiye’de doğma oğlumun adını da ben Mesut koydum. İnsanları Bulgarlar iyice huylandırdılar. Biraz eşya aldık, kalan arkada kaldı. Türkiye’de beyimin ablası vardır, Ulaş Köyü’nde. 78’de göçmenliğe çıkmış, 10 ay onlarda kaldık. Sonra kaynanam ve beyimin ablası geri döndüler Bulgaristan’a.</p>

      <p class="paragraf-1">— Niçin?</p>

      <p class="paragraf-1">— Kimisi iş bulamadı, kimisine de orası çok zor geldi. Hiçbir şeye bakmadan buradan çıkıp gidenler vardı, onlar daha da çabuk döndüler. Türkiye’de yeniden hayata başlamak herkese zor geldi. Şimdi durum başka. Adımıza, Türkçe konuşmamıza filan bir şey demiyorlar. Ama işsiziz. Üç yaşına kadar oğluma çocuk parası ödediler. Oğlum şimdi üç yaşını bitirdi. Artık çocuk parası alamayız.</p>

      <p class="paragraf-1">— Burada kiracı mısınız?</p>

      <p class="paragraf-1">— Hayır, almış ödemiştik. Sonra sattık, Türkiye’ye gittik. Dönünce yeniden hakkımız için dava açıp evimizi geri aldık.</p>

      <p class="paragraf-1">— <span class="char-style-override-9">Hak ve Özgürlükler Partisi</span> için ne düşünüyorsunuz? 24 Türk milletvekiliniz var Bulgar Parlamentosu’nda.</p>

      <p class="paragraf-1">— Belki çok daha sonra bir şey yapabilirler.</p>

      <p class="paragraf-1">Odaya iki genç kadın giriyor. ‘<span class="char-style-override-9">Ad değiştirme</span>’ konusundaki açıklama isteksizliği ve aynı çekingenlik onlarda da hemen görülüyor.</p>

      <p class="paragraf-1">Pembegül Mehmedoğlu ve Hilmiye Ahmed, ikisi de Silistre doğumlu. Yüksekeğitim yapmadıkları için, “<span class="char-style-override-9">Kör gibi cahil kaldık,</span>” diyorlar. İşler açıkken fabrikada damacana şişeleri üretiminde çalışmışlar. “<span class="char-style-override-9">O zaman yaşama şartları daha iyiydi. Şimdi işsiziz ve bu çok zor.</span>”</p>

      <p class="paragraf-1">— Siz Türkiye’ye gitmek istediniz mi?</p>

      <p class="paragraf-1">— İstedik, ama vazgeçtik.</p>

      <p class="paragraf-1">Sonunda adların değişmesine geliyorum.</p>

      <p class="paragraf-1">Pembegül ismine en yakıştırdıkları <span class="char-style-override-9">Petranka</span> oldu. Şimdi ben kendi adıma yeniden döndüm.</p>

      <p class="paragraf-1">— Benim Hilmiye adımı da <span class="char-style-override-9">İlyana</span> yaptılar. Deli bunlar. O zaman bana kim İlyana diye seslense alınmazdım hiç üstüme.</p>

      <p class="paragraf-1">Bu ad değiştirme eyleminin insanın doğumuyla başlayan kişisel tarihine nasıl bir darbe vurduğunu, konuştukça daha iyi anlıyorum.</p>

      <p class="paragraf-1">Gece sanat okulunu bitirmiş, montörlük öğrenmiş, sonra fabrikada işe başlamış olan Perihan 29 yaşında ve iki oğlu var. Kocasından ayrılmış, bir daha evlenmeye de hiç niyeti yok.</p>

      <p class="paragraf-1">— Perihan adına kitaptaki P harflerinde çok uygun bir şey bulamayınca adımı <span class="char-style-override-9">Viktorya</span> yaptılar. Onlardan kurtuluş yoktu. Karakola çağrılıyorduk. Türkçe adlı kimliklerimizi alıyorlardı kimliksiz ne yapabilirsiniz ki... Şimdi en büyük derdim işsizlik. Sosyalden işsizlik yardımı alıyordum, ayda 800 Leva... Bu, günümüzde çok az bir paradır. Fiyatlarsa hep yükseliyor.</p>

      <p class="paragraf-1">— Bulgaristan’daki bu yenilenmeyi nasıl buluyorsunuz?</p>

      <p class="paragraf-1">— Daha önceleri Bulgarlaştırma başlamadan yaşamamız, günümüz, her şey iyiydi. İşimiz vardı. Bulgar’mış, Türk’müş diye kimse kimseyle uğraşmazdı. Demokrasiyi anlamaya uğraşmaktayız. Bize sanırım artık kötü zamanlar kaldı. Annem, babam gençliklerinde güzel, mutlu günler geçirmişler, güzel yıllar yaşamışlar...</p>

      <p class="paragraf-1">Erkeklerle konuşmalarda, onların ad değiştirmeye karşı tutumları adamakıllı öfkeli.</p>

      <p class="paragraf-1">— Adımı da soyadımı da değiştirdiler. <span class="char-style-override-9">Emilyan Enef</span> yaptılar. Benim adım Emin’dir. 1986’da nüfus kâğıtlarımızı alıverdiler elimizden. Ortalıkta gezerken, Türkçe de konuşup söyleyemezdin o günler, ceza keserlerdi hemen. Şimdi işsiziz. Fabrikaların çoğu kapandı. Kolay değil... Ne var ne yok tersyüz oldu. Topraklar yeniden paylaştırılıyor. Kadastrolar yok, onlar yeniden yapılıyor. İşe gitmeyeli ben iki sene var. Size burada açlık bile var diyebilirim, hiç yalan olmaz.</p>

      <p class="paragraf-1">Hayrettin Film, kendine takılmış Bulgarca adı kesinlikle söylemiyor.</p>

      <p class="paragraf-1">— Sovyetler Birliği dağıldı. Burada da öyle her şey dağıldı, değişti. Bizi toplayıp götürüyorlardı, kimliklerimizi alıyorlardı, dayak bile yediğimiz oldu ve öyle zorlayarak, dayatarak vurarak adlarımızı değiştiriyorlardı.</p>

      <p class="paragraf-1">İsmet Ali Osman, Silistreli. Bulgar okulunda okumuş. 7 yıl ağır araç şoförlüğü yapmış. 1982’de Bulgar ordusundaki askerliğini de bitirmiş.</p>

      <p class="paragraf-1">— Nasıl geçti askerliğin?</p>

      <p class="paragraf-1">— Sofya’da yaptım. Bir fark gözetmiyorlardı kimseye o zaman. Çünkü o ordu bizim ordumuz da sayılıyordu. Çingenesi de vardı. Makedonu da vardı, Pomağı da vardı... Zorlamaya sonra kalktılar. Ben hayır, adımı değiştirmem dediğimde, beni kurşunlamaya davrandılar. Sen bundan sonra <span class="char-style-override-9">Sevdali Jelef Avramov</span>’sun dediler. Üç ad koyuyorlar ki, İsmet Ali Osman’a denk olsun diye. Kolay alışayım diye. Tiyatro gibi bir şeyler yapıyorlardı. Çağırıyorlardı bizi... Bir masanın arkasında sırayla, sivili, polisi oturmuş. “<span class="char-style-override-9">Haydi,</span>” diyorlardı, “<span class="char-style-override-9">yeni kimliğini yapacağız şimdi senin...</span>” Bizim adımız da değişti, sonra dayanamayıp Türkiye’ye göç ettik, çoluk çoluk... Orada da zordu, yapamadık. Şimdi ortadayız.</p>

      <p class="paragraf-1">— Eviniz yok mu?</p>

      <p class="paragraf-1">— Var, ama işsiziz.</p>

      <p class="paragraf-1">Gülizar Halil Ahmed ad değiştirme konusunda konuşmaya istekli.</p>

      <p class="paragraf-1">— Niye anlatmayalım doğru olanı. Onlar kötülük ettiler. Aldılar beni bir iki polis, dört sivil, götürdüler. “<span class="char-style-override-9">Biliyorsun ismini değiştireceğiz,</span>” dediler. Dedim ki, “<span class="char-style-override-9">Kocama soracağım önce.”</span> “<span class="char-style-override-9">Oldu gecikmeyin ama,</span>” dediler. Biz kocamla karar alıp bir sene ortadan kaybolduk. Bir sene sonra bizi mahkemeden buldular, dava ettiler. Bulgaristan kanunlarına karşı çıkmışız. Dava oldu, ceza yaptılar... Sonra istedikleri oldu, adlarımızı gene değiştirdiler... Benim Adım <span class="char-style-override-9">Gizza</span> oldu, kocamınkini de <span class="char-style-override-9">Alipi,</span> adı Halil ya... Kocam onlarla öyle bir çekişti ki, sonunda böyle bir isim buldular ona. Şimdi bu yeni sistemde demokraside herkes ismini geri aldı. Türkçe konuşmaktan da çekinmeyiz. Ama işsizlik var. Ben eskiden sekreterdim. O kombinant da kapandı.</p>

      <p class="paragraf-1">Herkes, hep bu ayrımcılık, ad değiştirme zorlamasını anlatırken, öyle şeylerin şimdi artık hiç olmadığını, ama işsizliğin kendilerini çok çaresiz bıraktığını, işsizlik parasının da enflasyon baskısı altındaki ülkede hiç yetmediğini sık sık yinelediler.</p>

      <p class="paragraf-1"><span class="char-style-override-9">Silistre</span>’nin <span class="char-style-override-9">Yuri Gagarin</span> bölgesinden çok farklı olan, bir gecekondu yerleşimi sayılacak semtine gidiyoruz.</p>

      <p class="paragraf-1">Kar duvarları evler boyunca yükseliyor burada.</p>

      <p class="paragraf-1">Odaların içi yapma çiçek, Sibel Can posterleriyle süslü. Konuşmacılardan biri, adını vermeden, sorularımı yanıtlayacağını söylüyor. “<span class="char-style-override-9">Peki öyle olsun...</span>”</p>

      <p class="paragraf-1">— Ad değiştirilirken paraları olanlar kaçtılar, gittiler. Biz gidemedik. Beş gün turist olarak Türkiye’ye gittik, gördük, döndük. Anladık, bizi orası da kurtarmaz, kurtaramayacak. Biz olmaz, yaşayamayız orada.</p>

      <p class="paragraf-1">— Niye yaşayamazsınız?</p>

      <p class="paragraf-1">— Kira ödeyeceğiz. Burası bizim evimiz. Kocam, söyleyeyim ki orada 1991’de beş milyon aldı. İki milyon yiyecek yapsak, kira da versek, çocuklar ne okur, ne eder, belli değil. Dışarılarda çeşmeler yok, su içilsin. Mikropluymuş çeşme sularınız. Üç bin, beş bin on bin lira verip su içeceksin günde. Bir dostum, karısıyla, oğluyla gitti, döndü. Yok kolay yaşanamayacak bilesiniz ahbaplar Türkiye’de, dedi. Bacanağı Çorlu’da montörlük yapmaktaymış. Beş milyon aylık alırmış, ama hiç mi hiç yetmezmiş. Komünist Parti dönemi başlarda çok iyiydi. Jivkov delirmeseydi, sonraları gene de iyi olurdu. Şimdi demokrasi var, ama yaman bir işsizlik de var. Bak bu delikanlı anlatacak sana başına neler gelmiş İstanbul’da... Sen İstanbullu musun? Eh öyleyse anlatsın...</p>

      <p class="paragraf-1">Bir delikanlı gülümseyerek, “<span class="char-style-override-9">Ben İstanbul’a çok gidip geldim,</span>” diyor. “<span class="char-style-override-9">Ufak işler yaparım çünkü.</span>”</p>

      <p class="paragraf-1">— Öyle mi, haydi anlat dinleyelim bakalım.</p>

      <p class="paragraf-1">— Balkan Pazarı’nı bilirsin. İki ay önce oraya gittim, mal almaya, Laleli’de. Birkaç mal alıp burada satarım. Otel Elif’te iki sarhoş beni soymaya kalktılar. Bereket versin, ayakta duramazlardı da, itip düşürüp onları otelden kaçtım. Aldım başımı gittim. İsterdim Ümit Besen’in gazinosuna gidip onun şarkılarını dinlemek. Dinleyemedim. O Laleli’de doğru dürüst namuslu adama gün kalmamıştır gezip yürümeye. İlle de haydut olacaksın...</p>

      <p class="paragraf-1">Bizi dostlukla uğurlayıp, “<span class="char-style-override-9">Bugün pazarımız kuruldu, gidip görün,</span>” diye sesleniyorlar arkamızdan.</p>

      <p class="paragraf-1">Silistre semtlerini bize gezdiren Yaşar’la pazar yerini dolaşıyoruz. Aynı değişmez görüntüler... Üniformasıyla bir müzikal kahramanı şıklığında gezen birini gösteriyorum.</p>

      <p class="paragraf-1">“<span class="char-style-override-9">Bu subay mı Yaşar?</span>”</p>

      <p class="paragraf-1">“<span class="char-style-override-9">Yok polis komiseri,</span>” diyor.</p>

      <p class="paragraf-1">Pazarın çamurunu, malların yoksul tekdüzeliğini doğrusu bu gösterişli komiserin varlığı renklendiriyor.</p>

      <p class="paragraf-1">Bıkmaz gezginimiz <span class="char-style-override-9">Evliya Çelebi</span> ise, <span class="char-style-override-9">Silistre</span>’deki <span class="char-style-override-9">Kurşunlu Camisi</span>’ni coşkuyla övmekte. Caminin Çelebi’den sonra, değişmelere uğramış olacağını tahmin ediyorum. Yapımı 1758... Barok özellikler gösteriyor. Cami pazarın canlılığına karşın sakin, sönük duruyor.</p>

      <p class="paragraf-1"><span class="char-style-override-9">Silistre’</span>de başka Osmanlı eseri kalmamış sanırım.</p>

      <p class="paragraf-1">Bir şeyler yemek için girdiğimiz yerde, Müzeyyen Hanım’la karşılaşıyoruz.</p>

      <p class="paragraf-1">Sosyalist-gerçekçi yontu estetiğinde yapılı, uzun boylu bir kadın var karşımda. Gösterişli, güçlü, bastığı yerden ses getirebilecek denli sağlıklı görünüşüyle hemen dikkati çekiyor. Güzel de bir kadın. Yeni dönemin girişimcilerinden biriyle işletilmekte olan bu küçük lokantanın yöneticisi. Arı, gerçek bir İstanbul Türkçesiyle konuşuyor.</p>

      <p class="paragraf-1">— Komünist Partisi’nin ilk dönemlerinde bilinizki bizler ayrımcılık hiç yaşamadık. Ağır vinç operatörüydüm ben. İşimden çok memnundum. Babam hem krallığı hem <span class="char-style-override-9">Dimitrov</span>’u yaşamıştı. <span class="char-style-override-9">Dimitrov</span>’u hep iyilikle anardı. Jivkov son yıllarda birden tam bir faşist kesildi. Biz 70’lerde kocamın işi gereği, üç-dört yıl Sibirya’da olduk. Sibirya’da üniversite var, fabrikalar var... Orası Rus romanlarında okuduğumuz sürgün yeri değil artık. Güzel zamanlar yaşadım Sibirya’da. Bir-iki yıldır demokrasiye geçtik, rejim değişti, işler kapandı. Mecburlar bunu yapmaya, çünkü serbest pazar ekonomisini getirmek lazımdır. Ben şimdi Türkçemi iyice geliştirmek için edebiyat okuyorum. Yaşar Kemal’in <span class="char-style-override-9">Yer Demir Gök Bakır</span>’ını, Reşat Nuri’yi, Halide Edib’i filan. Ekonomik açıdan yeniden bağımsız kalmak için çalışmalıyım. Türkçe tercümanlık yapıyorum. Buraya şimdi iş için çok sayıda Türk işadamı geliyor.</p>

      <p class="paragraf-1">Hem kendine, hem çevresine umut veren bir kadın bu.</p>

      <p class="paragraf-1">Silistre’den dönüyoruz.</p>

      <p class="paragraf-1">Tuna kıyısının en büyük ticaret ve kültür kenti sayılan Rusçuk yine sisler altında. <span class="char-style-override-9">Barok, Rönesans, Empire</span> mimarinin güzel örneklerine sahip olan tarihinde, Osmanlı’dan kalanlar burada giderek azalmakta. Karların aylar içinde oluşturduğu kirli beyaz duvarlarsa, bu eski yapılara dokunaklı, yalnız bir görünüm veriyor.</p>

      <p class="paragraf-1">Nehir aynı ağır sis tabakasıyla kaplanmış. Bu aklıkta ara ara kanal mavnalarının koyuluğu bir hayal gibi belirip kayboluyor.</p>

      <p class="paragraf-1">Nazım Hikmet’in “<span class="char-style-override-9">Tuna’nın suyu olaydın</span> / <span class="char-style-override-9">Kara ormandan geleydin</span> / <span class="char-style-override-9">Karadeniz’e döküleydin,</span>” dizelerindeki gibi, Tuna sizi Avrupa’nın en uç noktalarından alıp Karadeniz’e, Marmara’ya, oradan daha da ötelere götürür.</p>

      <p class="paragraf-1">Tuna bizler için hep etkileyici bir sözcüktür, tıpkı Rumeli, Balkan gibi...</p>
    </div>
  </div>
</body>
</html>
