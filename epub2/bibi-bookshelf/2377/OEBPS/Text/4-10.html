<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-10.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-10.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-11">O Yıllar, Doğrusu Budur, Her Şey Aydınlık, Açıktı...</p>

      <p class="paragicerden" xml:lang="en-US">Dolandım geldim ben Rum ile Şam’ı</p>

      <p class="paragicerden" xml:lang="en-US">Sevdiğim yüzünün nuru kalmamış</p>

      <p class="paragicerden" xml:lang="en-US">Uğrun uğrun aşinalık ederken</p>

      <p class="paragicerden" xml:lang="en-US">Şimdi söyleyecek dilin kalmamış</p>

      <p class="imza">Karacaoğlan</p>

      <p class="bos"></p>

      <p class="paragbas">İlk durağımız Konçi Köyü... Topolvitsa yöresinde... Kocabaşlı köpekler çeviriyor bizi...</p>

      <p class="paragraf-1">Renklerle dolu giyimiyle, sağlıklı görüntüsüyle yanımızdan geçen bir kadına köyün okulunu soruyoruz. Gösteriyor... Okulda ders var.</p>

      <p class="paragraf-1">Genç güzel bir kadın öğretmen, bizi sevinçle karşılayıp sınıfa alıyor... Çocuklar isteğimiz üzerine ‘<span class="char-style-override-9">Şardağından kalkan kazlar / Ak topuklu beyaz kızlar</span>’ türküsünü söylüyorlar.</p>

      <p class="paragraf-1">Öğretmenin adı Emine Talip... Birden dörde kadar aynı sınıfta okuyan öğrencilerini tanıtıyor. Ders arasında, dinlenme odasına geçiyoruz. Okulun emektar öğretmeni Suat Hasan Bey de katılıyor bize, ardından Makedonca öğretmeni hanım da geliyor. Emine öğretmen konuşmaya başladı.</p>

      <p class="paragraf-1">— Adım Emine Talip. ‘59 doğumluyum. Öğretmenlikte 12 yıldır çalışırım. 6 yıllık öğretmenim burada. Çalışmamdan memnunum.</p>

      <p class="paragraf-1">— Makedonya Cumhuriyeti Hükümeti kitaplarınızdaki konulara karışır mı?</p>

      <p class="paragraf-1">— Yok. Belli bir program içindedir hepsi zaten. Bunun dışında karışmazlar. Hem Türk hem Makedon yazarları okuruz. Yeni bir geçişteyiz. Zor bir durum yaşanıyor. Çok genç olsam da, Tito zamanını güzelliklerle hatırlıyorum. ‘69’da 10 yaşındaydım. Hatırlanmaz mı? Çocuk, ihtiyar, genç onu herkes severdi. O yıllar, doğrusu budur, her şey aydınlık, açıktı...</p>

      <p class="paragraf-1">— Niçin?</p>

      <p class="paragraf-1">— Çünkü Tito milliyet ayırmazdı. Herkes birdi onun için. Şimdi heveslenirler Tito’yu unutmaya. Bence göreceksiniz Tito bizde her zaman kalacak. Türk ailelerine gelince; onlar da demeyecek ki, diyemez ki Tito bize kötülük yapmıştır. Tito ‘80’de vefat etmişti, annem ağladı çocuk gibi. Şimdi elimiz daha darlaştı. Para yetmiyor. Bugün maaşımızın karşılığı 100 Alman Markı eder. Hem pahalılık var, hem para az. Eskiden 600 Alman Markı alırdık, pahalılık da hiç yoktu. Ama yine de inanasın ki işimi, öğrencilerimi severim. 45 öğrencimiz var. Dördüncü sınıfı bitirdikten sonra ortaokula seyrek devam ederler.</p>

      <p class="paragraf-1">— Ortaokul nerede?</p>

      <p class="paragraf-1">— Radoviç’te... Otobüs var. Öğrencileri parasız getirip götürür. Bizim öğretmenleri de parasız getirir, götürür, belediye öder.</p>

      <p class="paragraf-1">Makedon öğretmenle de kısaca konuşuyoruz.</p>

      <p class="paragraf-1">Burada Türk meslektaşlarıyla çalışmaktan memnun olduğunu söylüyor. Ekonomik kriz onu da çok tedirgin ediyor. Fiyatların her gün arttığını, böyle bir şeyi daha önceleri hiç bilmediklerini, hiç alışık olmadıklarını belirtiyor.</p>

      <p class="paragraf-1">Suat Hasan öğretmen hemen tanışıklık duygusu veren bir kişiliğe sahip... Kadın öğretmen arkadaşları onunla ‘<span class="char-style-override-9">dalga</span>’ geçme havasında sevgiyle şakalaşıyorlar... “<span class="char-style-override-9">Konuş haydi bakalım,</span>” diye.</p>

      <p class="paragraf-1">— Üsküp’ten geldim buraya. Bu bölge bana ilk zaman basit geldi. Ta Osmanlı’dan kalma Yörük köyleridir buralar. Konya’dan sürüp gelmiş taa bu Yörükler Osmanlı’yla. Ben 25 yıldır burada çalışıyorum. Buradakiler okumaya pek meraklı değil. Üsküp köylerindeki çocuklarsa çok fazla meraklıdır. Burada çiftçilik ağır olduğundan son yıllarda gençler köyü bıraktı. Danimarka’ya, İsviçre’ye, Almanya’ya gittiler. Tütüncülükle uğraşmasınlar diye... Tütüncülük zor iş. Köyün muhtarı Ali Ağa ile uğraştık, didindik, konuştuk, gitmesinler diye söyledik. Köy boşalıyor, sonunda kimse kalmayacak. Yaban ülkelere para var diye gittiler. Ben müracaat ettim bu mesele için Üsküp’e. Türk Demokratik Partisi’nden geldiler. Onlar da gençlerimizle konuştular, “<span class="char-style-override-9">Sakın gitmeyin yerlerinizi, buraları boşaltmayın,</span>” dediler. “<span class="char-style-override-9">Bakın Türk köyleri boşalıyor.</span>” Daha önce Radoviç’te bir toplantıda ise aralarında konuşup kim isterse gitsin, para kazansın demiş köyün bazı büyükleri. O delikanlılar 30.000 Mark, 50.000 Mark kazandılar mı kâti dönmezler artık buraya. Fakat bizim bu yeni zamanda hiç önemimiz de kalmadı öğrenciler için. Delikanlılar bize diyorlar ki, sen doktormuşsun, öğretmenmişsin, sen şu gün 100 Mark için bir ay çalışıyorsun ya. Benim babam Almanya’da ayda 2000 Mark alıyor. Bizi de çağırıyorlar dışarıdan, gelin haydi siz de para kazanın diyorlar. Biz de bu köyün küçüklerini öğretmensiz bırakırsak... Olmaz öyle şey. Bazı öğretmenler de çıkıp gittiler paraya doğru. Makedonya’daki Türk öğretmen kadrosu hep azalıyor, hep zayıflıyor. Türkçe ders de verilemiyor o zaman. Baskı filan yok... Yok Makedonlar köylere Türkçe öğretmeni yollamıyorlarmış. Sade sözdür bu inanın. Makedonlar Türkçe öğretmeni yapamaz ya kendilerinden. Benim düşünceme göre Tito zamanında herkes daha çok doğru yerindeydi. Onun bir yüksekliği vardı. Tüm çeşitten, dilden, dinden milleti toplayıp sıkıca tutuyordu. Ayrım olmasın diye bakıyordu. Biri çıkıp ötekine Türk’sün sen desin de görsün gününü. Hadi mahkemeye... Şimdi Makedonya Slovenya’dan, Hırvatistan’dan, Bosna-Hersek’ten ayrıldı.</p>

      <p class="paragraf-1">Öğretmenlerin yüzünü hüzün gölgeliyor.</p>

      <p class="paragraf-1">— Türkiye tanıdı mı Makedonya’yı.</p>

      <p class="paragraf-1">Yeniden konuşmaya giriyor Hasan Bey.</p>

      <p class="paragraf-1">— Yunanistan bizi kabul etmiyor devlet olarak. Onların hususi acayip bir isim programları var. Derler ki bize adınızı değiştirin. Bizimkiler de bin yıllık adlarını şimdi mi değiştirecek. Bizim başımızda zaten çok karışıklıklar var: Sırbistan artık Yugoslavya’da din ayrımı, millet ayrımı yapıyor. Sırplar Yugoslavya’da birinciye gelecek millet olarak diye. Kalanlar işte hepimiz onlara hizmet edecek. Sırpların bu çok eski rüyalarıdır. Tito 1980’de öldükten sonra ‘90’a kadar her şey karıştı. Bunu başlatan Sırplardı. Slovenya ayrımcılık olmaz dedi. Öyleyse biz ayrılırız. 45 yıl zarfında Makedonya’nın, Slovenya’nın, Hırvatistan’ın malını ve silahlarını aldı Sırplar. Şimdi onun için güçlüler... Şimdi Makedonlar, Boşnaklar Türkiye’den çok yardım beklerler. Türkiye ise çok dağıldı. Rusya’daki Türklere mi, Makedonya’ya mı?.. Üstelik yardım ettiler, ediyorlar. Göreceksiniz Sırbistan yakında baskı yapacaktır Kosova’ya... Zaten çemberindedir Kosova onların. Kosova’dan, Makedonya’dan çıkıp Yunanistan’la birleşecekler... Hesapları bu... Ortodoks ittifakı. Biz yolu kestik. Cumhurbaşkanı Turgut Özal çok iyi yaptı bu bölgeye gelmekle. İki eski Türk düşmanı Sırplar ve Yunanlar, Kosova Savaşı’nın intikamı peşinde. Böylece kıyametin ikincisi Kosova’da olacak. Din savaşlarının ikincisi, Ortodoks haçı için... Onun için Tito, her zaman dini devlet içine sokmayın, dedi. Boşnak, Arnavut, Bulgar, Türk, Macar, İtalyan, Hırvat, Sırp, Yunan, Rus, Lalalar, buranın Lazlarıdır Lalalar. Rumlar onlara denir bizde, Yunan’da da Egelilere denir ya, Boşnak, Pomak bunca millet için ben saydım 25 ayrı millet yaşar bu topraklarda herkesin dini kendinedir deyip dini kullandırmadı. Demek ki geleceği iyi görüyormuş, iyi biliyormuş. Böyle yerlerde birlikte yaşamayı bilmeli. Osmanlı 600 yıl bunu burada başarmış. Herkesi yönetmiş. 45-50 yıl da <span class="char-style-override-9">Tito.</span> Şimdi perişanlığımız ortada, yüreğimiz karardı, daraldı.</p>

      <p class="paragraf-1">Yörük köyünün muhtarı Ali Ağa’yı görmeden olmaz. Köyün içine doğru çıkıyoruz.</p>

      <p class="paragraf-1">Çağlık bir çınarın yükseldiği köy meydanına arka olan dağ benzeri yamaç hemen dikkat çekiyor. Gri, metal, ıslak görüntüsüyle bir yapay eklenti gibi kaplıyor orayı. Bir bilim-kurgu filmi için üretilmiş dağ büyüklüğünde kurgulanmış bir azman çıkıntı sanki.</p>

      <p class="paragraf-1">Hayretle bakıyorum.</p>

      <p class="paragraf-1">Bir yanılsama mı acaba?</p>

      <p class="paragraf-1">Çevremdekiler şaşkınlığımı sezerek,</p>

      <p class="paragraf-1">“<span class="char-style-override-9">Bakır ve altın maden ocaklarının arka yüzüdür orası,</span>” diyorlar.</p>

      <p class="paragraf-1">Maden atıkları yıllar, yıllar içinde bu garip doğa dışı uru oluşturmuş, oluşturmaya da devam ediyor.</p>

      <p class="paragraf-1">“<span class="char-style-override-9">Bizi zehirliyor bu maden,</span>” diyerek açıklıyor köyün gençleri.</p>

      <p class="paragraf-1">Yanımıza yaklaşmıyorlar. Bakışlarındaki pek yorumlayamadığım anlama öfke demek onları tanımamış olduğumdan aklıma gelmiyor.</p>

      <p class="paragraf-1">Gençler grubunun yaşları 18-25 arası. Yaptıklarımızı uzaktan izlemeyi caymadan sürdürüyorlar.</p>

      <p class="paragraf-1">Ali Ağa bütün köylüleri gibi yerel giyimleriyle karşımızda.</p>

      <p class="paragraf-1">Biraz sonra muhtarlığın ihtiyar heyeti de toplanıyor çınarın yanında.</p>

      <p class="paragraf-1">Arkadan yüzyılın başındaki Rus edebiyatının mujik kahramanlarına benzer posbıyıklarıyla Vlademar beliriyor. Kendisinin papaz değil bir öngörücü olduğunu söylüyor bana, “<span class="char-style-override-9">Bütün dinler kutsaldır,</span>” diye de açıklıyor.</p>

      <p class="paragraf-1">— Nasıl bir şey bu sizin öngörücülüğünüz?</p>

      <p class="paragraf-1">— Müslüman, Hıristiyan, bütün dertli olanlar için Tanrı’ya yakarıyorum. Bir de çocuğu olmayanlar gelir bize. Topolvitsa’dan daha uzaklardan gelirler. Dua eder oruç tutarım çocuklar için. Şu güne kadar üç yüz taneden fazla çocuk geldi dünyaya. Size resimlerini gösteririm.</p>

      <p class="paragraf-1">Bunu inançlı bir sevinçle söylüyor ki!..</p>

      <p class="paragraf-1">Ali Ağa, madenle ilgili sorularımı, ocakların yetmişlerde çalışmaya başladığını, böylece ilk yıllar iş olanakları da açıldığından çevrede bu girişimden ötürü sevinildiğini, yıllar geçtikten sonra çevre için bu madenin de zararlı olduğunun anlaşıldığını söyleyerek yanıtlıyor.</p>

      <p class="paragraf-1">— Şimdi bu son değişmeden bizde işsizlik çoğaldı. Gençlerimiz iş bulsalar bu kadar öfke yapmazlar. İş olmayınca madene de, yaşlılara da kızıyorlar. Güya ben izin vermişim madenin işletilmesine. Otoprostluk işte, diyor.</p>

      <p class="paragraf-1">— Ne demek otoprost?</p>

      <p class="paragraf-1">— Cahillik... Bunlar, çok cahil bu çocuklar, hep nasyonalistlik yaparlar. Benim dememle maden ocağı mı açılır? O bir hükümet programıdır. Din adamı Vlademar’a da düşman bakarlar. Niçin bilmem. Yıllardır birlikte yaşadık burda. Biz ne dersek hoşluk gösterir. Evine gideceğiz göreceksin. Karısı, oğlu, gelini, torunu bizcileyin yaşayıp giderler. Çocukları olsun diye insanların, oruca kalıp dua eder. Çocuk doğup yaşını aldığında fotoğrafını getirirler... Nâcizlik vermemeli bu adama. Bizim gençler Bosna’da olanlara öfkelidir. Biz de mi Sırp olalım, asalım keselim? Hiç yaşamadılar, kurtuluşta ne oldu bu topraklarda düşünmezler bilmezler... Çıkmışız dağlara, Almanlara karşı partizanlık yapmışız. Faşistleri defledik. Dağlarda, yollarda adları çınlar partizanlarımızın. Her yana Hıristiyan da, Müslüman da adları yazıldı; “şerefliydiler, kahramandılar,” diye. Şimdi zordayız, zamanlar değişti. Bize asi çıkarlar; ‘<span class="char-style-override-9">Siz ihtiyarlar komünistsiniz, Titocusunuz, biz nasyonalist Hitlerci olacağız, sizin çağınız geçti; şimdi gençler geliyor...</span>’ Cahil bunlar. Rumeli, Balkanlar rahat yüzünü iki kere gördü. Bir Osmanlılar’da, bir de Mareşal Tito zamanında. Sırplar Kosova’dadırlar, beklerler; orayı da ateşe verecekler. Ben Tito ile savaştım. Birlikten yanaydı hep. Şimdi Makedonlara düşmandırlar, bizim Cumhurbaşkanımız Makedon’dur. Cumhurbaşkanı Özal buraya geldiğinde, oturup konuştular, bence iyi kararlar aldılar. Gençleri inandıramayız. ‘Bu Kiri var ya, bu Kiri,’ diyorlar, Cumhurbaşkanımızın Kiri Gregoyev’in ilk adıdır, ‘<span class="char-style-override-9">Türk dostu değildir, öyle görünüyor, aldırmayın bu adama,</span>’ diyor gençler.</p>

      <p class="paragraf-1">Ali Ağa ile Vlademar Ağa’nın evine gidiyoruz.</p>

      <p class="paragraf-1">Onur verdiğimizi söylüyorlar.</p>

      <p class="paragraf-1">Çocuk resimleri çıkıyor ortaya, yüzlerce... Makedon, Türk, Hırvat, Arnavut, Boşnak adları iç içe bu fotoğraflarda.</p>

      <p class="paragraf-1">Dışarı çıktığımızda gençler uzak izlemelerini yine sürdürüyor.</p>

      <p class="paragraf-1">Yanlarına gidiyorum.</p>

      <p class="paragraf-1">“<span class="char-style-override-9">Ne o, siz konuşmak istemiyorsunuz galiba?</span>”</p>

      <p class="paragraf-1">“<span class="char-style-override-9">Konuşacağız, isteriz. Siz niye gittiniz o gâvurun evine? İhtiyar götürdü değil mi?</span>”</p>

      <p class="paragraf-1">“<span class="char-style-override-9">Yo... biz istedik, onlar da doğrusu çok sevindiler.</span>”</p>

      <p class="paragraf-1">“<span class="char-style-override-9">Bosna-Hersek’te neler oluyor, bilmez misin?</span>”</p>

      <p class="paragraf-1">“<span class="char-style-override-9">Biliyorum. Bosna-Hersek’e de gideceğim, niyetim o. Yoksa sen de bir Bosna-Hersek de burda yapalım mı diyorsun?</span>”</p>

      <p class="paragraf-1">Gençlerin hepsi bir ağızdan,</p>

      <p class="paragraf-1">— Silahımız olsa yaparız, diyorlar çok da iyi yaparız. Biz zaten geçen yıl Almanya’daydık. Oradaki Türk kardeşlerimizle tanışıp kamplarına gittik. Karete filan öğrendik. Türklüğün yüceliğini, Kızılelma’yı okuduk. Şimdi bana biri çıkarıp beş on bin Mark verse, sahici Türk olan bir adam verse, Türk olmayanı hemen vururum.</p>

      <p class="paragraf-1"><span class="char-style-override-9">— İnanamam. Sen daha yirmi yaşındasın, katil olmayı nasıl düşünürsün?</span></p>

      <p class="paragraf-1"><span class="char-style-override-9">— Başkanımız söylerse, bu katil olmak değildir.</span></p>

      <p class="paragraf-1">İnanamadan bakıyorum onlara. Gençler benim şaşkınlığımı kendilerine hayranlık sanarak,</p>

      <p class="paragraf-1">— <span class="char-style-override-9">Biz gerçek Türkleriz,</span> diye açıklıyorlar.</p>

      <p class="paragraf-1"><span class="char-style-override-9">— Yörüğüz çünkü, Osmanlı’yla çıkıp gelmişiz Makedonya’ya. Osmanlı bile değiliz, ama biz saf, katışıksız Türküz. Artık saf Türklerle çalışacağız.</span></p>

      <p class="paragraf-1"><span class="char-style-override-9">— Peki Ali Ağa da saf Türk değil mi?</span></p>

      <p class="paragraf-1"><span class="char-style-override-9">— O Titocu. Tito ile partizanlarla dağa çıkmış, Birleşik Yugoslavya yapacaklarmış. Bak şu maden ocaklarına, nasıl zehirler her yanı! Ali Ağa vermiştir izin orası açılsın diye.</span></p>

      <p class="paragraf-1">Şaşkınlığım giderek artıyor.</p>

      <p class="paragraf-1"><span class="char-style-override-9">— Ali Ağa cumhurbaşkanı ya da başbakan değil ki, burada muhtar. İş verseydiler çalışır mıydınız madende?</span></p>

      <p class="paragraf-1"><span class="char-style-override-9">— Çalışırdık elbette, hem de çabucak girer çalışırdık.</span></p>

      <p class="paragraf-1">Bu çelişki ve aymazlık hüzünle karışık bir acıma duygusu veriyor bana.</p>

      <p class="paragraf-1">Ben gençlere allahaısmarladık derken, onlar yine, dışarılara gideceklerini, para kazanacaklarını, Türklüğü yükseltmek için de saf Türk kanının gerektiğini söylüyorlar.</p>

      <p class="paragraf-1">Köyden ayrılıken genç kızlardan biri,</p>

      <p class="paragraf-1">“<span class="char-style-override-9">Ben Emel Sayın’ı çok beğenirim, yaz da o okusun,</span>” diyor.</p>
    </div>
  </div>
</body>
</html>
