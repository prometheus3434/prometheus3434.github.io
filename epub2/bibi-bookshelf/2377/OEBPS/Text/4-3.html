<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-3.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-3.html" xml:lang="tr-TR">
    <div class="Basic-Text-Frame-1">
      <p class="split"></p>

      <p class="anabaslik" id="toc_marker-4"><span class="char-style-override-10">Birlik</span> Gazetesinde Çok Yakın Geçmişin Ele Alınması...</p>

      <p class="paragicerden" xml:lang="en-US">Bir milletin aydınlarına, fikir adamlarına o milletin “seçkinleri” adı verilir. Seçkinler, yüksek bir eğitim ve öğretim görmüş olmakla, halktan ayrılmış olanlardır. İşte, halka doğru gitmesi lazım gelenler bunlardır.</p>

      <p class="imza">Ziya Gökalp</p>

      <p class="bos"></p>

      <p class="paragbas">Avni Abdullah Bey, Türk edebiyatçılarını anıyor, onların çoğunun Tito yönetimi sırasında, her yıl yapılan şiir ve edebiyat günlerine geldiklerini anlatıyor; Fazıl Hüsnü Dağlarca gibi ünlü adları sıralıyor.</p>

      <p class="paragraf-1">Söz bir ucu savaşta olan Yugoslavya birliğinden açılırken, geçmişi, geleceği nasıl değerlendirdiklerine gidiyor,</p>

      <p class="paragraf-1">Sorularımı yanıtlıyorlar...</p>

      <p class="paragraf-1">Tito’nun büyük bir denge politikası sürdürdüğünü, altı bölgenin birbirleriyle dayanışma içinde olmasını öngören üretim planları yaptırdığını anlatıyordu oradakiler.</p>

      <p class="paragraf-1">Örnek istediğimde, araba endüstrisinde, bir arabayı oluşturacak her unsurun Yugoslavya’nın ayrı bölgelerindeki fabrikalarda üretildiğini söylüyorlar. Böylece Tito’nun bölgelerarası iletişim ve gereksinmeyi, bir anlamda sembolik bir mânâ da taşıyan bu yöntemle yürüttüğünü söylüyorlar. Fakat bugün, bu kuruluşlar işlemez hale gelmiş. Üretimin durduğunu, ekonominin neredeyse sıfırlandığını belirtiyorlar.</p>

      <p class="paragraf-1">Sovyetler’in dağılmasıyla birlikte, Avrupa’nın Yugoslavya’ya bakışındaki değişme çok apaçıktır, diyorlar. Çok yakın bir zaman önce ‘<span class="char-style-override-9">Bağımsızlar</span>’ içinde etkin yerini almış bu ülkenin, Avrupalıların ‘<span class="char-style-override-9">Sosyalizmin Amerikası</span>’ diye değerlendirdikleri Yugoslavya’nın girdiği bu açmazda Avrupa’nın destekleyici bir tutumda olmadığını söylüyorlar. Çoğulcu demokrasiye geçiş değerlendirmesinde, sözü <span class="char-style-override-9">Birlik</span> gazetesinin dış politika yazarı Remzi Bey alıyor:</p>

      <p class="paragraf-1">— Remzi Bey, sizin özellikle bugünlerde dış politikaya yaklaşımınız çok önemli. Bulgaristan-Yunanistan ve Türkiye’deki Türkler sorununu nasıl görüyorsunuz?</p>

      <p class="paragraf-1">— Komünizm çöktü, diye bir fikir dolaşıyor. Ben katılmıyorum, buna. Bir şeyin çökmesi için, önce yaşaması lazım. Komünizm yoktu. Nasıl ki dünyada gerçek bir İslâm ülkesi yoktur; felsefesi yaşar. O yüzden katılmıyorum, bu fikirlere. İkinci konu ise, Yugoslavya’daki sistem. Komünizm mi, sosyalizm mi ne diyeceğiz? Dört ayrı yönetim sistemiyle arasında dağlar kadar fark var. Sovyetler’deki uygulama. Bulgaristan’daki... Kapitalizm ve Tito sistemi. Azınlıkların, Türklerin durumu, bunu da Bulgaristan’daki Türklerle asla kıyaslayamayız. Kendiniz gidip gördüyseniz kıyaslamayı yaparsınız, size anlatmaya gerek kalmaz.</p>

      <p class="paragraf-1">— Gitmedim, bundan sonra gideceğim...</p>

      <p class="paragraf-1">— Mesela, Türkiye’de bile 48 sene aralıksız çıkan bir gazete çok seyrek buluruz. Bizim gazetemiz, <span class="char-style-override-9">Birlik</span> onlardan biri. 48 yıllık bir gazetemiz var. Şimdi şartlar kısıtlı. Evet, Türk toplumu olarak, burada bazı zorluklarımız olduysa da, genelde bu 40 yılın içinde, Yugoslav devletinin çeşitli kademelerine giren Türk aydınları, Türk milletinin otantik çıkarları için savaşmış değillerdir. Ancak koltuklarını, kendi çıkarlarına kullanmalarıyla göreve gelmiş. Yoksa toplum olarak tenkit de etsek bize bazı imkânlar verilmiştir. Biz, bunları nasıl değerlendirdik, asıl buna bakalım. Fikrime göre değerlendiremedik, hâlâ da değerlendiremiyoruz.</p>

      <p class="paragraf-1">— Sizleri konuyu doğru değerlendirmenizde, ne engelledi?</p>

      <p class="paragraf-1">— İlginç bir deyim vardır, ‘Papadan daha da büyük Katolik olunur,’ diye. İşte biz de onu yapıyoruz. Çok partili bir sistem var bizim mecliste. Ne yazık ki milletvekili çıkaran parti, şoven, milliyetçi... Şimdi, biz sert yazı yazamayız bu partiye karşı. Neden? Çünkü başımızdakiler, ‘<span class="char-style-override-9">Aman onlar iktidara gelirse ne olur, bizi karşı saymasınlar</span>’ gibisinden geçiniyorlar. Biz, Makedonlardan daha fazla düşünüyoruz, Makedonlar hakkımızda ne diyecekmiş. Bu gibi düşünceler, maalesef bütün enstitülerde, gazetemiz olsun, tiyatromuz olsun, radyomuz, televizyonumuzda var.</p>

      <p class="paragraf-1">— Yani siz otosansürü kendiniz yapıyorsunuz...</p>

      <p class="paragraf-1">— Doğru, otosansürü biz yapıyoruz, mesele de o...</p>

      <p class="paragraf-1">— Peki, nasıl bu noktaya gelindi, resmi sansür olmadığı halde...</p>

      <p class="paragraf-1">— 1948’de temizlik hareketleri yapıldı, partide. Tito, Stalin’e hayır demişti. Her şeye yeniden başlandı. Yollar, fabrikalar, okullar, altyapının güçlendirilmesi 50’lerden sonra ele alındı ve yapıldı. Aydınlar da bu dönemde yetişti. Daha önce eski savaşta, 47’den 48’e kadar kaktüsün göbeğini yer gibi, olaylar Türk aydınlarını imha etti. Ondan sonra yeni baştan yetiştiler. 45’te yeni bir rejim kuruluyor, ülkede. Sosyalist toplum, kamulaştırma. Türklerin zenginleriyle, yalnız Türkler değil, Makedon’un, Arnavut’un zengini, toprağı fazla olanlar, hoşlanmadı bu işten. İşte bu kamulaştırma davasından, bu süreci anlayamadıklarından, biz Türk olduğumuzdan elimizden alıyorlar bunları, diye düşündüler. O yıllarda kitle halinde bir göç başladı. 50’de, 51’de... Aslında sınırı 1912’den almalı. Osmanlı’nın çekilişi ile Türklerin fakirleşme dönemi de başlıyor. Şimdi bulunduğumuz yerde de aşırı dincilikle, aşırı milliyetçilik çıktı, karşımıza. Azınlıklar yapsın, ekstrem uç şeyler, diye, böylece daha kolay kovulurlar, diye bırakıyorlar. Dinin ve şovenizmin her çeşidi bizi burdan çabuk sürer...</p>

      <p class="paragraf-1">Avni Abdullah da düşüncelerini açıklıyor:</p>

      <p class="paragraf-1">— Yaşam yalnız dinle oluşmuyor. Ekonomik alanları var, siyasi alanları var, kültür sanat alanları var. Mesela entelektüel bazı insanlar vardır, dinsizdirler. Hatta dinsiz olduklarını söylerler, olabilir. Kimileri de dinsizdir, fakat topluma faydalı olarak geçmiştir, hayatları. Şimdi onları itelim mi kenara? Hakkı dine mi verelim ve Allah’la kul arasındadır o hesap... biz hoşgörüden yanayız, ben o hoşgörüden yanayım. Yarın ben çok mutaassıp, çok dindar bir parti başkanını saygılayacağım. Liberal görüşlü olduğundan saygılayacağım, başkanımızdır. Erdoğan Saraç, Makedonya Türk Demokratik Partisi Genel Başkanı’dır. Bence eski başbakandan daha da mutaassıptır. Milli açıdan bir mutabakata varmak için, dinsiz bir insan, parti başkanlığına seçilirse onu da sayacağım.</p>

      <p class="paragraf-1">— Bu saygınızın özünü ne oluşturacak?</p>

      <p class="paragraf-1">— Şu bakımdan; amacımız belli. Farklı renklerde, farklı dinlerde insanı, bir yerde toplayabilmektir. Mesut Bey başka anlamda, Hasan Bey başka anlamda, Nihat Bey başka anlamda düşünebilir... Demokrasinin kuralları... çoğunluğun kabul ettiğini kabul etmek saymaktır. Ben buna inandığım için, bu konuda imtihanımı veriyorum, onun için kabul ediyorum. Bir ayet-i kerime ‘<span class="char-style-override-9">Lekum dinikum veliye din</span>’ Kâfirun Suresi’nin son ayeti; ‘<span class="char-style-override-9">Senin dinin sana, benim dinim bana, senin inancın sana, benim inancım bana.</span>’ Yalnız, bugün bir bayan bir soru sordu, bana. “<span class="char-style-override-9">Nasıl düşünüyorsunuz, bu konuda?</span>” dedi. Ben kendimi Müslüman sayıyorum. Belki siz haksız olarak göreceksiniz beni, dedim. İlk önce milliyeti benzeyenlere yardım edeceğim. Aynı kültürde yetişen, aynı dilde konuşan, aynı dinde olan; ikincisi, kendi işlerim düzelirse o zaman sevgili muhterem Müslüman kardeşlerimin yardımına koşacağım. Şu anda en fakir ülkelerden Sudan’ı görüyorum, Somali’yi görüyorum. Beni şu anda çok meşgul ediyor, Yunanistan ve Türkleri... Din konusunu biraz genişletelim. Çünkü ben dini başka açıdan da alıyorum, mesela. Din bir kültürdür, mimaridir, resimdir. Bizim camilerimiz, mimari özellikleriyle mirastır bize. Aslında şu anda Türkiye’de bir akım var. Sizler de sanıyorum, bilirsiniz. “<span class="char-style-override-9">Ben İslâmım,</span>” diyor adam. “<span class="char-style-override-9">Önce Müslümanım, sonra Türküm,</span>” bu bin yıldır tartışıldı. Antiparantez onu da belirteyim, bir Atatürk milliyetçiliği, bir Türk milliyetçiliği var. Ben bu iki kavramın arasında hangisine gideceğimi saptamış değilim; Atatürk milliyetçisi miyim? Eğer tarihe bakarsam, köküm Osmanlı-Türk. Atatürk yeni bir çığır açtı, yani bambaşka bir Türkiye yarattı, olumsuz şartlar içinde.</p>

      <p class="paragraf-1">— Türkiye’deki durumla buradaki, aynı mıdır sizce?</p>

      <p class="paragraf-1">— Dinlerde tenkide açık olmalıyız. Bir Volter olayı var, Fransa’da. Volter sürekli olarak rahiplerle gırgır geçmiştir. Sonunda bir kitabını şöyle bitirir. ‘<span class="char-style-override-9">Pencereden baktığında yalnız Tanrı’yı gören körlerdir.</span>’ Şöyle düşünün: Bazı şeyler var ki bizi engelliyor, din de engelliyor yani... Mesela ben, kalkıp dini kesime karşı bir tavır da koymak istemiyorum. Aksine, zamanın Türk aydını camisine sahip çıkmalıdır. Bu ciddi bir konudur. Gelişmelerinizi, ilerlemelerinizi, Makedonya’daki Türk azınlığın atılımlarını kesmiyorsa buna kimse karışamaz, ama tersi kötü. Yapılacak olan ilerlemelerden, gelişmelerden alıkoyuyor mu? Koymuyorsa o zaman din bir tabu mu? Geri kalmış toplumda din etkisi çok büyüktür, hele doğuda. Türkiye’nin doğusu sizin bile tahmin edemeyeceğiniz şekilde din baskısı altındadır. Bugün Kürt örgütlerinin çoğu dinidir. PKK lideri Apo, neden birden dine yöneldi? Yakalayacağı zayıf damarı gördü, halkta, biliyor. Dini kullanıp onları elde edecek. Din orada, şimdi bir alettir. Gelelim batıya, hele Amerika’ya. Amerika’nın tarihinden ne olacak... Fazla, fazla üç yüzyıllıktır. İngilizi, Fransızı şurdan burdan bir yığın insan göç etmiş. Bu insanların da belirli bir tarihi geçmişi yok. Dinse dağınıktır. Siz, insanları mecliste dinî olarak yemin ettirirseniz Türkiye’nin vay haline! Kapitalizmi gelişmiş bir Amerika ile Türkiye’yi din konusunda bir tutamazsınız. Sen bu laik devlet sistemini parçalayıp da, yerine din min koyarsan, Türkiye’nin işi biter. Bunu size, açıkça söyleyeyim.</p>

      <p class="paragraf-1">— Siz fikir çeşitliliğinden yanasınız öyle mi?</p>

      <p class="paragraf-1">Bu kez Hasan Bey’e yöneltiyorum sorumu. <span class="char-style-override-9">Birlik</span> gazetesinin yazıişleri sorumlularından Hasan Bey.</p>

      <p class="paragraf-1">— Bizim de dileğimiz bu çoğulcu yapı. Burada Makedonya Türkleri arasında daha hür, daha saygın bir şekilde gerçekleşebilir. Ama Türkiye sanırım, başka bağlantıları kurarak bir İslâmî harekete hazırlanmak istiyor. Ama, fanatik bir yapıya girdiğiniz zaman, fanatizm, her şeyin de yok olmasıdır. Dünyanın artık böyle totaliter bir sisteme tahammülü kalmadığını, insanların özel isteklerine gem vurulamayacağını öğrenmeliyiz. Mesela Rousseau, devletin oluş biçimlerini yansıtıyor. İşte insanlar, bir kargaşa içindeyken, kendilerini koruyabilmek için devleti oluşturdular. Kendilerini korumak için böyle bir süje yarattılar gibi. Çünkü, “<span class="char-style-override-9">İnsan insanın kurdudur,</span>” diyor birisi; ama komünizm, sonuçta devlet sistemini ortadan kaldırmak istiyor. “<span class="char-style-override-9">Ben, sana güveneceğim, ben şuraya parayı bırakacağım, sen almayacaksın; herkese gerektiği kadar alınacak...</span>” Böyle bir şey hayalci bir şey. Onun yıkılacağını baştan gösteriyor. Komünizm hem devlete, hem dine karşıdır.</p>

      <p class="paragraf-1">— Yalnız toplumlarda hayatı kolaylaştırıcı bir yanı mı var, dinin?</p>

      <p class="paragraf-1">Konuyu bu kez Avni Abdullah ele alıyor.</p>

      <p class="paragraf-1">— İnanan insan, daha kolay yaşar. Hep mantığı mı aramalıyız... Hep akıllıyı mı aramalıyız... Hep akıllı sözler, akıllı kitaplar... Biraz saçmasapan kitaplar çıkaralım, saçmasapan sözler söyleyelim. Özgürce konuşalım. Kızmadan. Küsmeden. Yani karşı karşıya geldiğimiz gibi, çeşitli konuşmalardan sonra farklı olarak çıkalım, buradan. O, önemli bir zenginliktir. İnsanların insanlarla, insanların devletle olan ilişkilerini, eğer din konusu biraz bile olsun derim, çekiyorsa geriye, engelliyorsa; burada biraz durup düşünmeli, derim... Müslümanlık ve Türklük konusunda kendi görüşümü burada açıkladım. Burada belli bir kısmının Müslümanlığı önde tuttuğu belli, çok az bir aydın kesim kısmı Türklüğü, önde tutar.</p>

      <p class="paragraf-1">— Aydın kesim mi?</p>

      <p class="paragraf-1">— Aydın kesimin bir bölümü Türklüğü önde tutmuştur. Burada bu çok değişik dinlerin ve değişik toplulukların bulunduğu bir ortamda, Makedonya’da, belki de Türkler milli bakımdan korunmalarını, dini mensubiyetlerini vurgulamakta önemli bir faktör olarak dile getirmişlerdir. Ben kesinlikle ona inanıyorum. Sordunuzdu, şeriat, totaliter değildir.</p>

      <p class="paragraf-1">— Neden?</p>

      <p class="paragraf-1">— Çünkü, şeriatın kaynağı İslâm çok daha hoşgörülüdür. Mesela, totaliter sistemde hoşgörünün olduğuna inanmıyorum. Kesin kalıplar içerisindedir, her şey. Şimdi ben, biraz önce vermiş olduğum bir ayet-i kerime ile anlatmaya çalıştım. Milli olarak da, dini olarak da ‘<span class="char-style-override-9">Senin dinin sana, benim dinim bana, benim milletim bana, senin milletin sana,</span>’ denmiş. Böyleyse bu fanatik bir dincilik olamaz. Zaten herhangi bir konuda fanatiklik olursa, o aşırıcılık anlamına geliyor ve o temelden uzaklaşma, esaslardan uzaklaşma anlamına da geliyor. Avni Engüllü Bey gibi konuyu incelemiş değilim; çünkü, bize yansımamıştır o konu, İran tipi Müslümanlığa, yanaşım henüz bana gelmiş, değildir. Mesela, burada halk arasında, dar bir kesimde, dar bir çevrede böyle bir şeylerin mevcut olduğunu görebilirsiniz, hissedebilirsiniz. Ama, o topluma, şu zamandaki Müslüman cemaate mal edilememiştir, etkisini yapabilecek aşamada da değildir. Yani kapalı bir çerçeve içerisindedir.</p>

      <p class="paragraf-1">Odadaki öteki gazetecilere dönerek genel bir soru yöneltiyorum:</p>

      <p class="paragraf-1">— Sizler ne dersiniz? Fetva, karşı çıkmayı hoş görebilir mi? İslâm’da fetva verilince yorumu olabilir mi?</p>

      <p class="paragraf-1">Yanıtlar üst üste geliyor...</p>

      <p class="paragraf-1">— <span class="char-style-override-9">Kur’an</span>’da bir ayetin açıklıkla vermediği bir anlama, ulemaların fetvası yorum getiriyor. Bu da gerçekte bir kanunun değil de, bir ilkenin yorumu anlamına da geliyor ve bizim arzuladığımız ya da Mesut Bey’in arzuladığı değişkenlik oradadır, İslâm’da.</p>

      <p class="paragraf-1">Avni Abdullah kişisel değerlendirmesini altını çizerek yapıyor.</p>

      <p class="paragraf-1">— Mesela, fetvayı kabul etmeyebilirim. Bana tamamen sahip olamaz. Ben, bireysel varlığım. Bir yerde kendime ait özgürlüğüm vardır. Yani fetva bile beni bağlayamaz.</p>

      <p class="paragraf-1">Tam liberal bir insanım, diye mi düşünüyorsunuz, bunu.</p>

      <p class="paragraf-1">— Şöyle diyeyim. Fetva var; ama Ankara tarafından bu kabul edilmiyor. Anadolu Kurtuluş Savaşı’nda Atatürk’ün arkadaşlarının savaşı yapılıyor. Şeyhülislâmın fetvası var ve o da Ankara’yı kabul etmiyor. Şeyhülislâm, Kurtuluş Savaşı’nı kabul etmiyor. Olacak şey mi? Sonunda hepsi insandır. Tanrı kuludur, müftü de, ulema dediğimiz de... Kim diyebilir ki, ulema imam, yüzde yüz doğrudur, diye...</p>

      <p class="paragraf-1">— Siz bu durumda kararlarınızı vermekte serbestsiniz...</p>

      <p class="paragraf-1">— Müslümanlık konusunda son kararı elbette ben veririm.</p>

      <p class="paragraf-1">Aralarından biri karışıyor söze.</p>

      <p class="paragraf-1">— Sen Müslümanlığı kabul etmedin ki, babandan hediye olarak kaldı. Basında çalışan arkadaşlar bilmiyor bunu. Acarlar köyünde iki kardeş var. Bu köyde kim varsa, Türkiye’ye gittiler, sadece iki kardeş kaldı. Tabii, yoksulluk zorundan. Bunların aileleri Makedon oldu ve kardeşlerden biri de din değiştirdi, kiliseye gitti. Biz, şimdi gidiyoruz, oraya. Uzaktan akrabamdırlar. Basında çalışan dostlarım, bunu bilmiyorlar, götürebilirim, istenirse yarın onları, Acarlar’a. Görsünler, domuzu da tutuyor, yiyor. Bu bana çok acayip geliyor. Türküm, beni kimse Türklüğümden caydıramaz. Mücadele ederim. Fakat, şimdi ne yapılacak. Mademki, bu eserleri ecdadımız bize bırakmış. Biz çekile çekile, eserlerin çoğuna Arnavutlar sahip çıktı. Ele aldı. Vakıfları ele aldı. Arasız çalışıyorlar. Bir sürü şeyi de alabilirler. Ben yalnız, Murat Paşa Camii’nde Türkçe bir vaaz dinleyebildim. Gerisi Arapça. Niye peki? Burda en kısada, bir neticeye varılmalıdır. Ekonomiyi düzeltmek gerekir. Yoksulluk berbattır. Âdemoğluna din bile değiştirtir. Acarlar köyünden anlattığım iki kardeşten, birinin adı Osman’dı. Birininse adı, artık Mefail oldu. Birisinin kızı da Adriana oldu. Belgrad’da bir Sırp’la evlendi.</p>

      <p class="paragraf-1">— Bizde görüyorsunuz Makedon kadınla evlenen erkeğe bile yanlış gözle bakılır. Yanlış şeyler... diyor Avni Abdullah.</p>

      <p class="paragraf-1"><span class="char-style-override-9">Birlik</span> gazetesi 48 yıllık yayın ömrünün, en az tiraj yaptığı yıllarını yaşıyor. Şimdi, 1500-1600 baskı yapıyorlarmış. Bunu da şöyle yorumluyorlar: “Gençler pek okumuyor, onlar zaten, bizi de pek dinlemiyorlar.”</p>

      <p class="paragraf-1">— Sizi şimdi, neredeyse buradakilerin, hatta Üsküp’tekilerin, hepimizin okuduğu Tefeyyüz’e götürecek Alâeddin Tahir Bey.</p>

      <p class="paragraf-1">“Allahaısmarladık,” diyerek <span class="char-style-override-9">Birlik</span> gazetesinden ayrılıyoruz.</p>
    </div>
  </div>
</body>
</html>
