<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos154607" class="calibre_2"><span class="calibre5"><span class="bold">3</span></span></p><p class="calibre_2"><span class="bold">OLAYLARIN ÇALKANTISINDA SOG UKKANLILIGINIZI YİTİRMEYİN</span></p><p class="calibre_2"><span class="bold">Karşı-Denge Stratejisi</span></p><p class="calibre_2"><span class="italic">Çarpışmanın ateşinde kişi aklı dengesini kaybetmeye eğilimlidir. Beklenmedik engeller, kuşkular ve müttefiklerinizden gelen eleştiriler gibi birçok şey aynı anda karşınıza çıkabilir. Korku, depresyon ya da hayal kırıklığı gibi duygularla karşılık verme tehlikesi vardır. Koşullar ne olursa olsun soğukkanlılığınızı, zihinsel güçlerinizi korumanız çok önemlidir. Duygusallığın çekimine bilinçli olarak karşı koymalı, nasıl bir darbe alırsanız alın, kararlı, özgüvenli ve saldırgan davranmalısınız. Düşman olabilme ihtimalini unutmayın. Kendinizi savaş meydanının kaosundan uzak tutmayı öğrenin. Bırakın başkaları paniğe kapılsın; soğukkanlılığınız sizi onların etkisinden uzak tutacak ve yolunuzdan sapmanızı engelleyecektir.</span></p><p class="calibre_2"><span class="calibre1"><span class="bold">AŞIRI SALDIRGAN TAKTİK</span></span></p><p class="calibre_2">Koramiral Lord Horatio Nelson (1758-1805) her şeyi yaşamıştı. Sağ gözünü Calvi Kuşatması’nda, sağ kolunu Tenerife Çarpışması’nda yitirmişti. 1797’de İspanyolları Cape St. Vincent Savaşı’nda yenmiş, ertesi yıl donanmasını Nil Çarpışması’nda yenerek Napoleon’un Mısır seferini bozguna uğratmıştı. Ne var ki yaşadığı dertlerin ya da zaferlerin hiçbiri 1901 Şubat’ında Danimarka’ya savaş açma hazırlığı yaparken Britanya Donanması’ndaki kendi meslektaşlarıyla yaşayacağı sorunlar için onu ha-zırlamamıştı.</p><p class="calibre_2"><span class="italic"><span class="bold">Soğukkanlı olmanın savaşta çok önemli bir rolü vardır, çünkü savaş beklenmeyenlerin dünyasıdır, beklenmeyenlerle başa çıkma kapasitesinin yükseltilmesinden başka bir şey değildir. Zeki bir konuşmada soğukkanlığa hayran olduğumuz gibi tehlike karşısında hızlı düşünmeye de hayranlık</span></span></p><p class="calibre_2"><span class="italic"><span class="bold">duyarız... "Soğukkanlılık" tanımı zekânın yardım sağlama hızı ve doğruluğunu gösterir.</span></span></p><p class="calibre_2"><span class="italic"><span class="bold">SAVAŞ ÜZERİNE,</span></span> CARL VON CLAUSEWITZ, 1780-1831</p><p class="calibre_2">İngiltere’nin en parlak savaş kahramanı Nelson’ın donanmaya komuta etmesi beklenirdi. Ne var ki deniz kuvvetleri komutanlığı Sir Hyde Parker’ı seçip Nelson’ı komutan yardımcılığına getirmişti. Bu savaş son derece hassastı; söz dinlemeyen Danimarkalıları askeri malzemelerin Fransa’ya gönderilmemesi konusundaki İngiliz ambargosuna uymaya zorlamak gerekiyordu. Heyecanlı Nelson her an soğukkanlılığını yitirebilirdi. Üstelik Napoleon’dan nefret ettiğinden, Danimarkalılara karşı fazla ileri giderse, diplomatik bir fiyasko oluşabilirdi. Sir Hyde daha yaşlı, daha istikrarlı, sakin yaradılışlı, üstlendiği görevi yapıp fazlasına bulaşmayacak bir adamdı.</p><p class="calibre_2">Nelson gururunu içine atıp görevi kabul etti, ama bazı dertlerle karşılaşacağından emindi. Zamanın çok önemli olduğunu biliyordu, donanma ne kadar hızlı ilerlerse, Danimarkalıların savunma hazırlığı yapma fırsatı o kadar azalırdı. Gemiler yola çıkmaya hazırdı, ama Parker’ın sloganı "Her şey düzenli olmalı" biçimindeydi. Acele etmek yapısında yoktu. Nelson onun kaygısızlığından nefret ediyor, harekete geçmek için yanıp tutuşuyordu; istihbarat raporlarını gözden geçirdi, haritaları inceledi ve Danimarkalılarla savaşmak için ayrıntılı bir plan yaptı. Parker’a fırsatı kaçırmaması için zorlayan bir mektup yazdı. Parker aldırış etmedi.</p><p class="calibre_2"><span class="italic"><span class="bold">İnsanların canı, açık biryaradan çok düşüncelerinden akıp gider.</span></span></p><p class="calibre_2">THOMAS HARDY, 1840-1928</p><p class="calibre_2">En sonunda 11 Mart’ta Britanya Donanması yelken açtı. Ne var ki doğruca Kopenhag’a gidecek yerde Parker limanın kuzeyinde demir attı ve subaylarını toplantıya çağırdı. İstihbarat raporlarının Danimarkalıların Kopenhag için ayrıntılı savunma hazırlıkları yaptıklarını bildirdiğini açıkladı. Limanda demirli gemiler vardı, kuzeyinde ve güneydeki kaleler bulunuyordu, hareketli toplar Britanya gemilerini yok edebilirdi. Korkunç kayıplar vermeden bu topçularla nasıl başa çıkılacaktı? Ayrıca Kopenhag çevresini iyi bilen kaptanlar suların tehlikeli olduğunu, bazı sığlıkların bulunduğunu ve oynak rüzgârların estiğini bildirmişlerdi. Topçu bombardımanı altında bu tehlikeli sularda manevra yapmak sinir bozucu olacaktı. Bunca tehlikeyi göze almaktansa, belki de Danimarkalıların limandan çıkmalarını bekleyip açık denizde çarpışmak daha iyi olurdu.</p><p class="calibre_2">Nelson kendine hâkim olabilmek için epey mücadele etti. Sonunda sükûnetini yitirdi ve kesik kolunun bedeninde kalan parçasını sallayarak odada dolaşıp konuşmaya başladı. Hiçbir savaşın bekleyerek kazanılma-dığını söyledi. Danimarka savunma hatlarının "savaş konusunda çocukça davrananlar için" korkutucu gibi göründüğünü ekledi, ama haftalar öncesinden kendisi bir strateji tasarlamıştı: Parker ile yedek kuvvetler kentin kuzey tarafında beklerken Nelson daha kolay olan güney yönünden saldıracaktı. Hızlı hareket etme yeteneğiyle Danimarka topçularını ele geçirecekti. Haritaları incelemişti sığlık alanlar tehdit oluşturmuyordu. Rüzgara gelince, saldırı hareketi bu konuda kaygılanmaktan daha önemliydi.</p><p class="calibre_2">Nelson’ın konuşması Parker’ın subaylarını canlandırdı. Şimdiye dek gördükleri en başarılı komutandı ve özgüveni bulaşıcıydı. Sir Hyde bile etkilendi ve planı kabul edildi.</p><p class="calibre_2">Ertesi sabah Nelson’ın filosu Kopenhag’a yaklaştı ve çarpışma başladı. Kısa mesafeden Britanya Donanması’na ate§ eden Danimarka topları ağır hasar gördü. Nelson HMS <span class="italic"><span class="bold">Elephant</span></span> adlı amiral gemisinin güvertesinde dolaşıyor, sürekli adamlarım teşvik ediyordu. Heyecan ve coşkudan adeta kendinden geçmişti. Ana direkten seken bir gülle neredeyse ona isabet ediyordu. "Sıcak savaştayız ve belki bugün hepimizin son günü olabilir," dedi bir albaya, yakındaki patlamayla biraz sarsılarak. "Ama şunu bilin, başka bir yerde olmayı asla istemezdim."</p><p class="calibre_2">Parker kuzeyde konuşlandığı yerden savaşı izliyordu. Nelson’ın planını kabul ettiğine şimdi pişmandı: savaşın tüm sorumluluğu onun üzerindeydi ve burada alacağı bir yenilgi meslek yaşamını mahvedebilirdi. Dört saat süren karşılıklı bombardımandan sonra yeterince gördüğüne karar verdi: filo ağır darbe almış ve hiçbir avantaj kazanamamıştı. Nelson asla nerede duracağını bilemezdi. Parker savaştan çekilmenin işareti olan 39 numaralı bayrağın direğe çekilmesine karar verdi. Bayrağı ilk gören gemi İşareti kabul edecek ve kendisinden sonrakilere aktaracaktı. İşaret kabul edildikten sonra geri çekilmekten başka yapacak bir şey kalmıyordu. Çarpışma bitmişti.</p><p class="calibre_2"><span class="italic"><span class="bold">Elephant</span></span>’ın güvertesinde bir yüzbaşı, Nelson’a işaret bayrağından söz etti. Koramiral aldırmadı. Danimarka savunma hatlarını vurmaya devam etti ve epey sonra bir subayını çağırdı. "On altı numara hâlâ asılı mı?" On altı numara Nelson’ın kendi çektiği bayraktı ve "Düşmanla daha yakın temasa geçin" anlamına geliyordu. Subay bayrağın çekili olduğunu bildirdi. "Sakın direkten indirmeyin," dedi Nelson. Birkaç dakika sonra Parker’ın çekilme İşareti bayrağı rüzgârda dalgalanırken Nelson amiral gemisi komutanına döndü. "Biliyorsun Foley, benim bir tek gözüm var... yani bazen kör olma hakkına sahibim." Dürbününü kör gözüne dayayıp baktı. "Böyle bir işaret bayrağı görmüyorum." .</p><p class="calibre_2">Parker ile Nelson arasında kalmış olan filo komutanları sonunda Nelson’ın tarafını seçti. Meslek yaşamlarını onunla birlikte tehlikeye atabilirlerdi. Ve kısa bir süre sonra Danimarka savunması çatlak vermeye başladı, limandaki gemilerin bir kısmı teslim oldu, topların ateşi yavaşladı. Parker’ın geri çekilme bayrağını asmasından bir saat sonra Danimarkalılar teslim oldu.</p><p class="calibre_2">Ertesi gün Parker formalite gereği kazandığı zaferden dolayı Nel-son’ı kutladı. Komutası altındaki subayın itaatsizliğinden söz etmedi. Kendi cesaretsizlik örneği de dahil olmak üzere olayın tümünün sessizce unutulacağını umuyordu.</p><p class="calibre_2"><span class="italic"><span class="bold">Yani Grant tek başınaydı; en güvendiği astları planlarını değiştirmesi için yalvarıyordu, aşırı cesaretinden şaşkınlığa uğrayan üstleri işe karışmak için çabalıyorlardı. Tanınmış subaylar veyüksek mevkilerdeki siviller, daha önce eşi benzeri görülmediği gibi umutsuz gibi görünen savaşı şimdiden lanetliyorlardı. Eğer Grant başarısız olursa, ülke, hükümet ve generallerle uzlaşmaya gitmek zorunda kalacaktı. Grant bunları biliyor, içinde bulunduğu tehlikeyi değerlendiriyor, ama dostlarının yalvarışlarına olduğu kadar hırs ve hatta vatanseverlik kaygılarına karşı bile yıkılmazlık sergiliyordu. Kişiliğine duyduğu güven hiç sarsılmıyor ve adeta onu kesintisiz bir kadercilik duygusuna sürüklüyordu. Tersine çevrilmeyecek bir karar verdikten sonra asla değiştirmiyor ve hatta kuşkuya kapılmıyor, kendisine ve planlarına sadık kalıyordu. Ne var ki, bu kesin ve belirgin inanç kibir ve hevesten olabildiğince uzaktı; yalnızca inandıklarına güç katan bilinç ya da inançtı. Kendine güvenden gelen bu güç de başkalarında ona karşı güven duygusu uyandırıyordu.</span></span></p><p class="calibre_2"><span class="italic"><span class="bold">MILITARY HISTORY OF ULYSSES S. GRANT,</span></span></p><p class="calibre_2">ADAM BADEAU, 1868</p><p class="calibre_2"><span class="calibre3"><span class="bold">Yorum</span></span></p><p class="calibre_2">Deniz kuwetleri komutanlığı kaderini Sir Hyde’ın ellerine bırakırken klasik bir askeri hata yapıp son derece temkinli ve metodik bir adamdan bir savaş açmasını istemişti. Bu tip adamlar barış dönemlerinde sakin ve hatta güçlü görünürler ama özdenetimleri genellikle zayıflıklarını gizler: her şeyi uzun uzun düşünmelerinin nedeni bir hata yapıp kendilerini ve meslek yaşamlarını tehlikeye atmamaktır. Bir savaş sınavından geçmedikçe bu durum ortaya çıkmaz: birdenbire karar veremedikleri görülür. Her yerde sorunlar, en ufak bir engelde yenilgiyi görürler. Geride kalmalarının nedeni sabır değil korkudur. Çoğunlukla kararsızlık içinde geçirdikleri süre felaketleri olur.</p><p class="calibre_2">Lord Nelson ise tam ters ilkelerle hareket ediyordu. Sıska bedenli, narin yapılı bir adam olarak fiziksel zayıflığını ateşli bir kararlılıkla telafi ediyordu. Çevresindeki herkesden daha kararlı olmak için kendini zorluyordu. Savaşa girdiği anda saldırgan dürtüleri ortaya çıkıyordu. Diğer amiraller kayıpları, rüzgarı, düşmanın düzenindeki değişiklikleri kaygıyla düşünürken Nelson yaptığı plana odaklanıyordu. Herhangi bir savaş öncesinde hiç kimse onun gibi strateji oluşturmuyor ya da düşmanını onun kadar derinlemesine incelemiyordu. (Bu bilgi Nelson’ın düşmanın ne zaman yıkılacağını hissetmesine yardımcı oluyordu.) Ama bir kez çarpışma başlayınca, kararsızlık ve temkinlilik uçup gidiyordu.</p><p class="calibre_2">Soğukkanlılık, zihinsel zayıflığın, savaşın ateşinde duygulara kapılıp perspektifimizi yitirmenin bir cins karşı-dengesidir. En büyük zayıflığımız cesaretimizi yitirmek, kendimizden kuşku duymak, gereksiz temkinliliğe kapılmaktır. Daha dikkatli olmaya gereksinimimiz yoktur; dikkatli olmak çatışmaya ve hata yapmaya duyduğumuz korkunun bir maskesidir. Temelinde özgüvenimizi arttırıp kararlılığımızı iki katına çıkarmaya gereksinimimiz vardır. Bu durum bir karşı-denge görevi üstlenecektir.</p><p class="calibre_2">Karmaşa ve sıkıntı dakikalarında daha kararlı olmak için kendinizi zorlamalısınız. Temkinliliği ve ataleti aşabilmek için saldırgan enerjinizi ortaya çıkarmalısınız. Yapacağınız herhangi bir hatayı daha enerjik bir hareketle düzeltebilirsiniz. Dikkatli davranma alışkanlığınızı hazırlık saatleri için saklayın, ama bir kez çarpışma başlayınca, beyninizdeki kuşkulardan sıyrılın. Her engelde ürkenlere, geri çekilme çağrısı yapanlara aldırış etmeyin. Saldırganlık duygusundan keyif alın. İvme sizi taşıyıp götürecektir.</p><p class="calibre_2"><span class="italic"><span class="bold">Bir zamanlar Hakamadare adında hırsızların "generali" diye bilinen bir adam yaşarmış. Sağlam bir aklı ve güçlü bir yapısı varmış. Çok hızlı olduğu gibi, düşünme ve planlama açısından da çok bilgeymiş. Onunla kıyaslanabilecek başka hiç kimseyokmuş. Dikkat etmedikleri zaman insanların eşyalarını çalmayı meslek edinmiş. Bir keresinde biryılın onuncu ayında giysilere gereksinimi olduğunu düşünmüş. Bulabileceği yerlere gidip dolaşmaya başlamış. Gece yarısına doğru insanlar uykuya dalıp etraf sessizleştiğinde, solgun bir ay ışığında üzerinde bir sürü giysiyle dolaşan bir adam görmüş. Pantolon eteğini iple bağlamış, bir avcı kıyafetiyle bedenini örtmüş olan adam hiç de acelesiyokmuş gibi tek başına flüt çalarak yürüyormuş. İşte bana giysilerini verecek olan adam karşıma çıktı, diye düşünmüş Hakamadare. Normal şartlarda neşe içinde adama doğru koşup onu döver ve giysilerini alırmış. Ama bu kez her nedense adamdan biraz ürkmüş ve birkaç yüz metre onu izlemiş. Adam, biri beni izliyor düşüncesine hiç kapılmamış. Tam tersine daha da büyük bir dinginlikle flütünü çalmaya devam etmiş.</span></span></p><p class="calibre_2"><span class="italic"><span class="bold">Şu adamı bir denemelisin demiş Hakamadare kendi kendine ve ayaklarını olabildiğince hızla yere vurarak adamın yanına koşmuş. Ne var ki, adam hiç de tedirgin olmuş gibi görünmüyormuş. Flütünü çalmaya ara vermeden dönüp ona bir bakmış. Adamın üzerine atlamak olası değilmiş.</span></span></p><p class="calibre_2"><span class="italic"><span class="bold">'    Hakamadare hemen koşarak onun yanından uzaklaşmış.</span></span></p><p class="calibre_2"><span class="italic"><span class="bold">Birkaç kez daha aynı şeyi denemiş, ama hiç oralı olmamış. Hakamadare sıradışı biriyle karşılaştığını fark etmiş. Yaklaşık bir kilometre kadar yürüdükten sonra daha fazla devam edemeyeceğini düşünmüş ve kılıcını çekip adama yaklaşmış. Bu kez adam flüt çalmayı bırakmış ve ona dönüp, "Ne yapmaya çalışıyorsun sen?" diye sormuş. Hakamadare tek başına yürürken bir tanrı ya da şeytan kendisine saldırmak için yaklaşsa bundan daha fazla korkuya kapılamazmış. Anlaşılmaz bir biçimde cesaretini yitirmiş. Ölümcül bir korkuya yenik düşüp ellerinin ve dizlerinin üstüne</span></span></p><p class="calibre_2"><span class="italic"><span class="bold">çökmüş.</span></span></p><p class="calibre_2"><span class="italic"><span class="bold">"Neyapıyorsun sen?" diye tekrarlamış adam. Hakamadare istese bile oradan kaçamazmış. "Senin giysilerini çalmaya çalışıyorum," demiş.</span></span></p><p class="calibre_2"><span class="italic"><span class="bold">"Benim adım Hakamadare."</span></span></p><p class="calibre_2"><span class="italic"><span class="bold">"Evet bu adı taşıyan birinin varlığını duymuştum. Tehlikeli, sıradışı biri olduğunu söylemişlerdi," demiş adam ve Hakamadare'ye dönmüş. "Haydi gel benimle," diyerek tekrar flütünü çalmaya başlamış. Sıradan olmayan bir adamla başa çıkmaya çalıştığını düşünerek dehşete kapılan Hakamadare, sanki ruhuna bir iblis ya da bir tanrı girmiş gibi şaşkınlık içinde adamın peşine takılmış. Sonunda adam büyük bir bahçe kapısının ardındaki büyük bir eve gelmiş. Verandada durup ayakkabılarını çıkarıp içeri girmiş. Hakamadare, adamın bu evin sahibi olduğunu düşünürken adam geri gelip onu yanına çağırmış. Ona kalın pamuklu kumaştan yapılma bir giysi vermiş ve, "Gelecekte yine böyle bir şeye ihtiyacın olursa gelip bana söylemen yeter. Eğer niyetini anlamayan birine saldırırsan, canın yanabilir," demiş. Hakamadare sonradan bu evin Settsu Fujiwara no Yasumasa’nın valisine ait olduğunu algılamış. Daha sonra tutuklandığında Hakamadare’nin, "Olağanüstü garip, ürkütücü bir adamdı!" dediği söylenir. Yasumasa, Munetada’nın oğluydu. Ailenin diğer fertleri gibi savaşçı değildi ama yine de bir savaşçı kadar güçlüydü. Akıllıydı, elleri çabuk hareket ederdi ve inanılmaz bir gücü vardı. Düşünme ve tasarlama konusunda çok başarılıydı. Hatta imparatorluk sarayı onu bir savaşçı gibi işe alırken hiçbir şekilde tereddüt etmemişti. Sonuç olarak tüm dünya ondan</span></span></p><p class="calibre_2"><span class="italic"><span class="bold">korkar ve çekinirdi.</span></span></p><p class="calibre_2"><span class="italic"><span class="bold">LEGENDS OF THE SAMURAY,</span></span> HIROAKI SATO, 1995</p><p class="calibre_2"><span class="italic"><span class="bold">Duyular aklın üzerinde sistematik düşüncelerden daha canlı bir izlenim bırakır... Harekâtı planlayan ve şimdi uygulanmasını izleyen kişi bile daha önce verdiği kararlara olan güvenini yitirebilir... Savaşın sahneyi ürkütücü hayaletlerin acemice boyanmış bir dekoruyla gizleme yöntemi vardır. Bunlar ortadan kaldırılıp ufuk açıkça görülür hale gelince, gelişmeler kişinin daha önceki inançlarını onaylayacaktır... planlama ile uygulama arasındaki en büyük uçurumlardan biri budur.</span></span></p><p class="calibre_2">Cari von Clausewitz, <span class="italic"><span class="bold">Savaş Üzerine</span></span> (1780-1831)</p><p class="calibre_2"><span class="calibre1"><span class="bold">UMURSAMAZ-BUDA TAKTİĞİ</span></span></p><p class="calibre_2">Alfred Hitchcock’u bir film setinde izlemek ilk görenler için büyük bir sürpriz olurdu. Yönetmenlerin çoğu kurulmuş bir enerji yumağı gibidir, çalışanlara bağırırlar, emirler yağdırırlar, ama Hitchcock bazı zamanlar koltuğunda uyuklayarak ya da en azından gözleri yarı kapalı otururdu. 1951 yılında <span class="italic"><span class="bold">Strangers on a Train</span></span> (Trendeki Yabancı) adlı filmin setinde yönetmenin öfkeli ya da sıkıntılı olduğunu düşündüğü için aktör Farley Granger, bir terslik olup olmadığını sorunca Hitchcock uykulu bir sesle, "Oh çok sıkıldım," diye cevap vermişti. Çalışanların şikâyetleri ya da bir aktörün öfke krizleri gibi şeyler onu telaşlandırmazdı; koltuğunda yer değiştirir, esner ve sorunu görmezden gelirdi. "Hitchcock. .. bizi yönetir gibi görünmüyordu, " demişti aktrist Margaret Lockwood. "Yüzünde, gizemli bir gülümsemeyle uyuklayan bir Buda gibiydi."</p><p class="calibre_2">Böylesine stresli bir işi yapan birinin nasıl bu kadar sakin ve umursamaz davrandığını Hitchcock’un meslektaşlarının bile anlaması çok zordu. Bazıları bu davranışın karakter yapısının bir parçası, doğuştan soğukkanlı olduğunu düşünüyordu. Bazıları ise bir hile, bir oyun olduğuna inanıyordu. Gerçeği sezebilenler çok azdı: film çekimi başlamadan önce Hitchcock ayrıntılar üzerinde öylesine yoğun bir hazırlık yapıyordu ki, hiçbir terslik olamazdı. Her şey denetimi altındaydı; sinirleri bozuk bir yıldız, paniğe kapılmış bir sanat yönetmeni, her işe burnunu sokan bir yapımcı, onun planlarına karışamaz ya da altüst edemezdi. Hazırlıklarının tamamlandığını düşünüp artık yaslanıp uyuyabilirdi.</p><p class="calibre_2">Hitchcock’un hazırlık süreci bazen bir romandan aldığı ya da kendi fikrinden oluşturduğu bir öykünün ilk cümlesiyle başlardı. Adeta kafasının içinde bir kamera varmış gibi filmi gözlerinin önünde canlandırırdı. Ardından bu işin şimdiye dek yaptıklarından çok farklı olduğunu hemen algılayan bir senaryo yazarıyla konuşurdu. Yönetmenin yarı pişmiş fikrini alıp bir senaryo haline getirmek yerine, yazarın yapacağı iş Hitchcock’un aklındaki düşü olduğu gibi kâğıda dökmekti. Yanı sıra karakterleri canlandıracak ve elbette diyalogları ekleyecekti. 1958 yılında <span class="italic"><span class="bold">Vertigo</span></span> (Ölüm Korkusu) filminin ilk senaryo toplantısında Hitchcock, yazar Samuel Taylor ile görüşmesi sırasında bazı sahneleri öylesine canlı, öylesine yoğun betimlemişti ki, neredeyse bu deneyimi yaşamış ya da düşlemiş izlenimini vermişti. Vizyonun neredeyse tamamlanmış olması yaratıcı çatışmaları önceden sona erdirmişti. Senaryoyu kendisi yazdığı halde, Hitch-cock’un bir yaratımı olduğunu Taylor hemen algılamıştı.</p><p class="calibre_2">Senaryo bitince Hitchcock bu kez son derece ayrıntılı bir çekim senaryosu biçimine getirirdi. Kamera konumları, ışıklandırma, set ölçüleri ayrıntılı notlar olarak yazılırdı. Yönetmenlerin çoğu bazı sahneleri birkaç farklı açıdan çekip daha sonra film editörüne bazı seçenekler sunarlar ama Hitchcock asla bunu yapmazdı: daha çekim senaryosunu hazırlarken, film neredeyse tümüyle bitmiş bir hale gelirdi. Ne istediğini kesin olarak bilir ve bunu yazıya dökerdi. Bir yapımcı ya da bir aktör bir sahneyi değiştirmek ya da bir şeyler katmak istediğinde Hitchcock dışarıya karşı çok sevimli görünür, dinliyormuş gibi davranır ama asla ödün vermezdi.</p><p class="calibre_2">Hiçbir şey şansa bırakılmazdı. <span class="italic"><span class="bold">Rear Window</span></span> (Arka Pencere) gibi bir filmin oldukça karmaşık çekim setlerinin hazırlanmasında Hitchcock, sahne tasarımcısına, ayrıntılı çizimler, yerleşim planları ve inanılmaz ayrıntılarla dolu aksesuvar listeleri verirdi. Set inşaatının her unsurunu denetlerdi. Özellikle kadın başrol oyuncularının giysilerine ilgi gösterirdi: Hitchcock’un aralarında <span class="italic"><span class="bold">Dial M for Murder</span></span> (Cinayet Var, 1954) adlı filminin de bulunduğu birçok yapıtında kostümcü olarak çalışan Edith Head, "Her rengin, her stilin bir nedeni vardı ve Hitchcock her konuda son derece kararlıydı. Grace Kelly’yi bir sahnede açık yeşil, bir başkasında beyaz şifon, başka bir sahnede altın sarısı giysiler içinde görmek istemişti. Aslında bir düşünü stüdyoda gerçekleştiriyordu," demişti. <span class="italic"><span class="bold">Vertigo</span></span> filminde kendisini renksiz göstereceğine inandığından Kim Novak gri bir elbiseyi giymeyi reddettiği zaman Hitchcock, ona San Fransisco’nun sisleri arasından ortaya çıkıveren gizemli bir kadın gibi görmek istediğini söylemişti. Kim Novak bu tanıma nasıl itiraz edebilirdi? Gri elbiseyi giymişti.</p><p class="calibre_2">Aktörler Hitchcock ile çalışmayı garip ama keyifli bulurlardı. Hollywo-od’un en iyileri -Joseph Cotton, Grace Kelly, Cary Grant, Ingrid Bergmanen kolay çalışılan yönetmen olduğunu söylemişlerdi. Soğukkanlılığı bulaşıcıydı, filmleri öylesine ayrıntılı tasarlanmıştı, ki herhangi bir sahneyi bir aktörün performansına dayalı olmadan rahatça oynayabiliyorlardı. Her şey saat gibi işliyordu. James Stewart’ın <span class="italic"><span class="bold">The Man U1ıo Kıew Too Much</span></span> (Tehlikeli Adam, 1956) filminin kadrosuna söylediği gibi, "Burada bir ustanın elinde-yiz. Ona yaslanabilirsiniz. Size söylediklerini yapın, her şey kusursuz olacaktır."</p><p class="calibre_2">Hitchcock film setinde uyur gibi görünüp sakin davranırken, çalışanlar ve oynayanlar işin yalnızca ufak parçalarını görüyorlardı. Her şeyin onun vizyonuna nasıl uyumlu olduğunu bilmiyorlardı. Taylor <span class="italic"><span class="bold">Vertigo’yu </span></span>ilk kez izlediğinde başka birinin düşünü görür gibi olmuştu. Film aylar önce Hitchcock’un kendisine anlattığı vizyonun bir kopyasıydı.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Hitchcock ilk olarak 1925 yılında <span class="italic"><span class="bold">The Pleasure Garden</span></span> adlı bir sessiz film yönetmişti. Çalışmalar akla gelebilecek her yönde aksamıştı. Hitchcock düzensizlikten, kaostan, beklenmedik olaylardan, paniğe kapılan ekip üyelerinden nefret eder, denetimi kaybedince çok üzülürdü. Bu nedenle film yapımcılığını bir askeri harekât olarak görmeye karar verdi.</p><p class="calibre_2">Yaratmak istediğini yapımcıların, aktörlerin ve çalışanların berbat etmesine izin vermeyecekti. Bir film çekmek için gerekli olan tasarım, ışıklandırma, kamera ve mercek tekniği, montaj, seslendirme gibi tüm konularda kendini eğitti ve çekimlerin her aşamasını yönetti. Planlama ile uygulama arasına hiçbir gölge düşemezdi.</p><p class="calibre_2">Hitchcock’un yaptığı gibi daha önceden denetimi yerleştirmek soğukkanlılık gibi görülmeyebilir, ama temelinde bu niteliği zirveye taşıyor-dur. Bir savaşa ya da Hitchcock’un durumunda bir film çekimine sakin ve hazır olarak başlamak anlamına gelir. Bazı engeller ortaya çıkabilir, ama siz bunları daha önceden tahmin edip alternatiflerini düşündüğünüzden, karşılık vermeye hazır olursunuz. Meslektaşlarınız sizi kuşkular, kaygılı sorular, aptal fikirler yağmuruna tutunca dinliyor gibi gözükürsünüz, ama aslında göz ardı edersiniz, çünkü zaten bunları önceden düşünmüş olursunuz. Ayrıca rahat duruşunuz diğerlerine de bulaşacağı için onları idare etmeniz kolaylaşır.</p><p class="calibre_2">Bir sürü insanın size sorular sorduğu ya da neler yapmanız gerektiğini söylediği çarpışma dakikalarında yüz yüze kaldıklarınızın sizi bunaltması çok kolaydır. Sayısız önemli konu size baskı yaparken planlarınızı ve hedeflerinizi gözden kaçırabilir; birdenbire ağaçlar yüzünden ormanı göremediğinizi fark edebilirsiniz. Unutmayın ki, soğukkanlılık kendinizi bunlardan uzak tutabilme, savaş meydanının tümünü ve tabloyu tüm açıklığıyla görebilme yeteneğidir. Bütün büyük komutanlar bu niteliğe sahiptir. Kendinizi zihinsel olarak uzak tutabilmek için ön hazırlık yapmanız, ayrıntıları önceden hesaplamanız gerekir. Bırakın insanlar Budavari umursamazlığınızın gizemli bir kaynaktan geldiğini düşünsünler. Sizi ne kadar az anlarlarsa, o kadar iyi olur.</p><p class="calibre_2"><span class="italic"><span class="bold">Tanrı aşkına kendini topla ve her şeye bu kadar karamsar bakma: geriye doğru atılacak ilk adım ordu üzerinde kötü bir izlenim bırakır, İkincisi tehlikelidir ve üçüncüsü ise ölümcül olur.</span></span></p><p class="calibre_2"><span class="italic"><span class="bold">Büyük Frederick (1712-86) bir generale yazdığı bir mektuptan.</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Biz insanlar kendimizi mantıklı canlılar olarak görmek isteriz. Bizi hayvanlardan ayıran niteliğin düşünme ve yargılama yeteneği olduğunu varsayarız. Bu fikirler gerçeğin yalnızca bir kısmıdır: gülmek, ağlamak, çok çeşitli duygulara kapılmak kapasitesi de bizi hayvanlardan ayıran unsurlardır. Aslında bizler mantıklı olduğu kadar duygusal yaratıklarız ve her ne kadar davranışlarımızı mantık ve düşünceyle yönettiğimize inansak da, çoğunlukla davranışlarımızı o an kapıldığımız duygular yönetir.</p><p class="calibre_2">Mantıklı olduğumuz görüntüsü, günlük sıradan olayları sakin ve kontrollü karşıladığımız için ortaya çıkar. Kendimize özgü rutinleri izlerken aklımız oldukça güçlü gibi görünür. Ama herhangi bir ters durumla karşılaştığımız zaman mantıklı duruşumuz ortadan kaybolur ve baskıya karşı korku, sabırsızlık, akıl karışıklığı gibi tepkiler gösteririz. Böyle olgular bizim duygusal canlılar olduğumuzu gösterir: bilinen bir düşman ya da tahmin edilemeyen bir tanıdık tarafından saldırıya uğradığımız zaman verdiğimiz tepki öfke, üzüntü, ihanet duygularının etkisi altında gelişmiştir. Ancak büyük bir çaba göstererek bu durumları atlatıp mantıklı bir karşılık veririz ve mantıklı oluşumuz bir sonraki saldırıya kadar sürebilir.</p><p class="calibre_2">Unutmayın ki, aklınız duygularınızdan daha zayıftır. Ama bu zayıflığı ancak zor durumlarda daha doğrusu en çok güçlü olmamız gereken durumlarda fark ederiz. Savaşın sıcaklığıyla başa çıkabilmeniz için size gereken gücü veren bilgi ya da zekâ değildir. Aklınızı güçlendiren, duygularınızı daha fazla kontrol etmenizi sağlayan içsel disiplininiz ve katılığınızdır.</p><p class="calibre_2">Hiç kimse size bu beceriyi öğretemez; bu konuda kitaplar okuyarak hiçbir şey öğrenemezsiniz. Her tür disiplin gibi ancak deneyim, alıştırma ve hatta biraz acı çekerek edinebilirsiniz. Soğukkanlılığınızı geliştirmenin ilk adımı bunu bir gereklilik olarak görmektir... büyük bir çaba göstermeyi göze alacak kadar istemiş olmanız şarttır. Büyük İskender, Ulysses S. Grant, Winston Churchill gibi tarihte soğukkanlılıklarıyla öne çıkan kişiler sıkıntılı dönemlerde deneme yanılma yoluyla bunu edinmişlerdir. Üstlendikleri sorumluluk nedeniyle ya bu niteliği geliştirecekler ya da bata-cak:lardı. Gerçi belki bu kişiler olağanüstü bir bireysel güçle donanmışlardı ama bu niteliği soğukkanlılığa dönüştürmek için epey çaba göstermeleri gerekmişti.</p><p class="calibre_2">Aşağıdaki fikirler onların deneyimlerine ve güçlükle kazandıkları zaferlere dayanıyor. Bu fikirleri aklınızı güçlendirmenin yolları, alıştırmaları, duyguların çok güçlü çekimine karşı bir karşı-denge olarak düşünün.</p><p class="calibre_2"><span class="italic"><span class="bold">Bir başkomutanın birincil niteliği, her şeyi olduğu gibi gören, asla heyecana kapılmayan, iyi ya da kötü haberlerle şaşkınlığa düşmeyen, sarhoş olmayan sakin bir kafaya sahip olmaktır. Gün boyunca ardışık olarak aldığı duyular sınıflandırılmalı, hak ettikleri değere göre doğru yerlere yerleştirilmelidir, çünkü sağduyu ve mantık her biri üzerinde eşit derecede düşünülen birçok duyunun kıyaslamasının sonucunda ortaya çıkar. Ruhsal ve fiziksel yapılarına dayanarak her şeyin zihinsel tablosunu oluşturabilen insanlar vardır: mantıkları ne kadar yüceltilmiş olsa da iradeleri, cesaretleri ve sahip oldukları diğer iyi niteliklere karşın doğa onları ordulara komuta etmek ya da savaşların büyük harekâtlarını yönetmek üzere donatmamıştır.</span></span></p><p class="calibre_2"><span class="calibre3"><span class="bold">NAPOLEON BONAPARTE (1769-1821)</span></span></p><p class="calibre_2">Kendinizi çatışmalara açık tutun. George S. Patton, Amerika’nın en tanınmış askeri ailelerinden birine mensuptu, ataları arasında Amerikan Bağımsızlık Savaşı’nda ve İç Savaş’ta savaşıp ölen generaller ve albaylar vardı. Onların kahramanlık öyküleriyle büyütüldüğünden Patton da meslek olarak subaylığı seçmişti. Aynı zamanda son derece duyarlı bir gençti ve çok derin bir korkusu vardı: herhangi bir çarpışmada korkuya kapılıp ailesinin adını lekelemekten korkuyordu.</p><p class="calibre_2">Patton ilk gerçek çarpışma deneyimini 1918 yılında, yirmi iki yaşında Birinci Dünya Savaşı sırasında Müttefiklerin Argonne saldırısında yaşadı. Bir tank bölüğüne komuta ediyordu. Çarpışmanın bir noktasında Patton bazı Amerikalı piyadeleri stratejik önemi olan bir kasabaya bakan bir tepeye konuşlandırmayı başardı, ama Alman ateşi askerleri sığınmaya zorladı. Kapana kısıldıklarını kısa sürede fark ettiler: geri çekildikleri takdirde tepenin iki yanında ateşin altında kalacaklardı; ilerledikleri zaman ise doğruca Alman makineli tüfek bölüğünün üzerine düşeceklerdi. Eğer öleceksek, ilerleyerek ölmek daha iyidir, diye düşündü Pattan ama askerlere komuta edeceği anda şiddetli bir korkuya kapıldı. Tüm bedeni titriyordu, bacakları tutmuyordu. Kökleri derine inen korkusunun bir kanıtı olarak tüm cesaretini kaybetmiş gibiydi.</p><p class="calibre_2">Aynı anda Alman toplarının ardındaki bulutlara bakarken Pattan bir vizyon gördü: görkemli asker ataları üniformaları içinde kaşlarını çatmış ona bakıyorlardı. Sanki onu kendi yanlarına, ölü savaş kahramanlarının arasına davet ediyorlardı. Aynı zamanda bu adamların görüntüsü genç Patton’ı sakinleştiren bir etki yarattı: kendisini takip edecek gönüllüleri çağırırken, "Bir başka Patton’ın daha ölme zamanı geldi!" diye haykırdı. Bacakları tekrar güçlendi, dimdik durdu ve Alman ateşine doğru saldırdı. Birkaç saniye içinde bacağından yaralanarak yere yıkıldı, ama çarpışmadan sağ olarak kurtuldu.</p><p class="calibre_2">Bu dakikadan sonra, hatta general olduktan sonra bile Patton sık sık ateş hatlarını ziyaret etti, kendini gereksizce tehlikelerle karşı karşıya bıraktı. Defalarca kendini sınavdan geçirdi. Atalarının görüntüsü değişmeyen bir dürtü, onuruna bir meydan okuma olarak kaldı. Her seferinde korkusuyla yüzleşmesi kolaylaştı. Birlikte çarpıştığı diğer generaller ve kendi askerleri hiç kimsenin Pattan kadar soğukkanlı olmayacağına inanıyorlardı. Gücünün ne kadarının büyük bir iradeden kaynaklandığını bilmiyorlardı.</p><p class="calibre_2">Patton’ın öyküsü bize iki ders verir. Birincisi, korkularınızla yüzleşmek, yüzeye çıkmalarını sağlamak, onları göz ardı etmekten ya da bastırmaya çalışmaktan daha iyidir. Korku soğukkanlılığın en yıkıcı duygusudur ve bilinmeyenle beslendiğinden hayal gücümüzün çılgınlaşmasına izin verir. Korkuyla yüzleşmeniz gereken koşullara karşı kendinizi bilinçli olarak açık tutarsanız, bu duygunuz size tanıdık gelmeye başlar ve kaygılarınız azalır. Kökleri derine inen bir korkuyu yenmek ise size özgüven ve soğukkanlılık kazandırır. Kendinizi ne kadar zorlu çatışmalardan geçirirseniz, aklınız o kadar fazla çarpışma sınavı yaşamış olacaktır.</p><p class="calibre_2">İkinci ders ise Patton’ın deneyiminin onur ve vakar duygusunun ne denli motive edici bir güç olduğunu göstermesidir. Korkuya yenik düşünce, soğukkanlılığınızı kaybedince, yalnızca kendinizi ve özimgenizi lekelemekle kalmayıp grubunuzu, ailenizi, çevrenizi de lekelemiş olursunuz. Toplum ruhunu aşağıya çekersiniz. En küçük bir grubun lideri olmak bile size motivasyon sağlar: insanlar sizi izliyor, yargılıyor, size güveniyor. Soğukkanlılığınızı kaybetmek kendi benliğinizle yaşamanızı güçleştirir.</p><p class="calibre_2"><span class="italic"><span class="bold">Hiç aslan görmemiş bir tilki varmış. Ama bir gün bu büyük canavarlardan biriyle yüz yüze kalmış. Bu ilk karşılaşmada öylesine korkmuş ki, korkudan öleceğini hissetmiş. Bir kez daha aslanla karşılaştığında yine korkmuş ama korkusu ilk seferki kadar fazla değilmiş. Üçüncü kez karşılaştığında yanına gidip sohbet edecek cesareti toplamış.</span></span></p><p class="calibre_2"><span class="italic"><span class="bold">FABLLAR EZOP,</span></span> MÖ VI. YY.</p><p class="calibre_2">Kendinize güvenin. Başkalarına bağımlı olma duygusu kadar kötü bir şey yoktur. Bağımlılık zihinsel dengenizi altüst eden ihanet, hayal kırıklığı, hüsran gibi birçok duyguya karşı kırılgan olmanıza yol açar.</p><p class="calibre_2">Amerikan İç Savaşı’nın ilk yıllarında, daha sonradan Kuzey ordularının başkomutanlığına getirilecek olan General Ulysses S. Grant otoritesini kaybetmekte olduğu duygusuna kapılmıştı. Astları ilerlemekte oldukları bölge hakkında yanlış bilgiler veriyorlar, kurmayları verdiği emirleri uygulamakta başarısız kalıyor, generalleri yaptığı planları eleştiriyorlar-mış. Grant karakter yapısı olarak kolayca duygularına kapılmayan bir insandı, ama askerleri üzerindeki denetiminin azalması özdenetimini yitirmesine de yol açınca, kendini içkiye vermişti.</p><p class="calibre_2">Grant 1862-63 yılındaki Vicksburg çarpışmasına kadar dersini almıştı. Bölgeyi dolaşıp bilgileri ilk elden ediniyor, istihbarat raporlarını kendisi inceliyordu. Emirlerinin uygulanmasının üzerinde ısrarla durarak astlarının saygısızca davranmalarını zorlaştırıyordu. Ve bir kez karara varınca generallerinin kuşkularına aldırış etmeyip kendi görüşlerine güveniyordu. İşlerin yürümesi için kendine güvenmeyi öğrenmişti. Umarsızlık duygusu kaybolurken soğukkanlılığını yıkmaya yönelik diğer duygularda ortadan kalkmıştı.</p><p class="calibre_2">Kendinize güven duymak çok önemlidir. Başkalarına ve özellikle sözde uzmanlara daha az bağımlı olabilmek için becerilerinizin sayısını büyütmeniz gerekir. Ayrıca verdiğiniz kararlara güven duymasını da öğrenmelisiniz. Unutmayın ki, başkalarının yeteneklerini her zaman olduğundan fazla büyütürüz -ne de olsa onlar ne yaptıklarını biliyormuş gibi gözükmek için çaba gösterirler- ve kendi yeteneklerimizi küçümseriz. Bunu telafi etmek için kendinize başkalarına olduğundan daha fazla güvenmeniz gerekir.</p><p class="calibre_2">Kendinize güvenmenin önemsiz ayrıntıları yüklenmek anlamına gelmediğini de unutmamak gerekir. Başkalarına bırakabileceğiniz ufak tefek konularla, sizin dikkat ve ilginizi isteyen daha önemli konuları ayırmasını öğrenmelisiniz.</p><p class="calibre_2"><span class="italic"><span class="bold">Eskilerin deyimiyle kişi kararını yedi kez soluk alıncaya kadar vermelidir. Lord Takanobu, "Eğer farkları gözetmek uzun sürerse, bozulabilir," demişti.</span></span></p><p class="calibre_2"><span class="italic"><span class="bold">Lord Naoshige, "İşler keyifle yürütülürse, onda yedisi kötü sonuçlanır. Bir savaşçı işini çabuk yapan kişidir," demişti. Aklınız oraya buraya gidip gelirken, uzun düşünmenin hiçbir sonucu olmayacaktır. Yoğun, canlı, gecikmeye kapılmayan bir ruhla kişi kararlarını yedi kez soluk alıncaya dek verebilir. Konu kararlı olmak ve diğer tarafa geçmek için engeli aşmak ruhuna sahip olmaktır.</span></span></p><p class="calibre_2"><span class="italic"><span class="bold">HAGAKURE: THE BOOK OF THE SAMURAY,</span></span> YAMAM OTO TSUNETOMO, 1659-1720</p><p class="calibre_2">Aptallara tahammül edin. Marlborough Dükü John Churchill tarihin en başarılı generallerinden biridir. Taktik ve strateji dâhisi olmanın yanı sıra inanılmaz bir soğukkanlılığa sahipti. On sekizinci yüzyılın ilk yarısında Fransa’nın yenilmez ordusuna karşı İngiliz, Flaman ve Alman birliklerinden oluşan gücün sık sık liderliğini yapmıştı. Birlikte çalıştığı generaller ürkek, kararsız ve dargörüşlü insanlardı. Dükün cesur planları karşısında korkuyorlar, her yerde tehlike görüyorlar, en küçük bir engelde cesaretleri kırılıyor ve kendi ülkelerinin çıkarlarını ittifakı yitirme pahasına desteklemeye çalışıyorlardı. Vizyonları, sabırları yoktu: onlar aptaldı.</p><p class="calibre_2"><span class="italic"><span class="bold">İç Savaş’ın en ünlü olaylarından birinde Afrika kıyısında gemiden inen Caesar sendeledi ve yüz üstü yere düştü. Doğaçlama yeteneğini hemen çalıştırıp kollarını iki yana açtı ve toprağı fethediyormuş gibi kucakladı.</span></span></p><p class="calibre_2"><span class="italic"><span class="bold">Hızlı düşünüp çare bularak başarısızlığın korkunç bir işaretini başarının</span></span></p><p class="calibre_2"><span class="italic"><span class="bold">müjdesine çevirdi.</span></span></p><p class="calibre_2"><span class="italic"><span class="bold">CICERO: THE LIFE AND TIMES OF ROME’S GREATEST </span></span>POLITICIAN, ANTHONY EVERITT, 2001</p><p class="calibre_2">Deneyimli ve başarılı bir saray adamı olan dük, hiçbir zaman meslektaşlarıyla kendisini karşılaştırmadı, fikirlerini zorla onlara kabul ettirmedi. Tam tersine onlara çocuk gibi davranıp kendi planlarından uzak tutarken korkularıyla yaşamaya yönlendirdi. Ara sıra önemsiz bir önerilerini gerçekleştirerek ya da hayal ettikleri bir tehlike konusunda kaygılanı-yormuş gibi davranarak onlara bir yem attı. Ama asla öfkelenmedi ya da hayal kırıklığına uğramadı; böyle bir durum kendi soğukkanlılığını yıkar, çarpışmaya komuta etme yeteneğinin altını oyardı. Sabırlı ve neşeli davranmak için kendini zorladı. Aptallara nasıl güler yüzle tahammül etmesi gerektiğini biliyordu.</p><p class="calibre_2">Unutmayın ki, her yerde olamazsınız ya da herkesle savaşamazsınız. Zamanınız ve enerjiniz sınırlıdır ve bunları korumasını öğrenmeniz gerekir. Dünya bir an önce sonuca ulaşmak için sabırsızlanan, esen rüzgârla birlikte değişen, burnundan ötesini göremeyen aptallarla doludur. Kararsız patronlar, atak meslektaşlar, histerik astlar biçiminde onlarla her yerde karşılaşabilirsiniz. Aptallarla birlikte iş yaparken sakın onlarla savaşmayın. Onları zihinsel dengenizi etkileyecek kadar önemli olmayan çocukları ya da evcil hayvanları düşündüğünüz gibi düşünün. Kendinizi duygusal olarak onlardan uzaklaştırın. Aptallıklarına içinizden gülerken zararsız fikirlerine hoşgörü gösterin. Aptalların karşısında neşeli olabilmek önemli bir yetenektir.</p><p class="calibre_2"><span class="italic"><span class="bold">Olağanüstü stres ve şiddetli duyguların ortaya çıktığı durumlarda kişinin aklını sağlam tutabilmesinden söz ediyoruz... Ama özdenetim olarak bilinen, en büyük stresler altında sakin olmayı başarma becerisinin kişinin karakter yapısına gömülü olduğunu varsaymak herhalde gerçeğe daha yakın olacaktır. Temelinde o da güçlü karakterleri yıkmadan tutkulu duyguları dengelemeye yarar ve işte bu denge zekânın baskınlığını garanti eder. Karşı-ağırlık derken insanlık onuru, en soylu gurur, en derin gereksinimden söz ediyoruz: her zaman mantıklı davranma dürtüsü. Bu nedenle sağlam bir karakterin en güçlü duygularla bile dengesinin bozulmayacağını öne</span></span></p><p class="calibre_2"><span class="italic"><span class="bold">sürüyoruz.</span></span></p><p class="calibre_2"><span class="italic"><span class="bold">SAVAŞ ÜZERİNE,</span></span> CARL VON CLAUSEWITZ, 1780-1831</p><p class="calibre_2">Basit işler üzerinde yoğunlaşarak panik duygusundan uzaklaşın. On</p><p class="calibre_2">sekizinci yüzyıl Japon soylularından Lord Yamanouchi bir gün çay töreni ustasından bir süre kalacağı Edo kentine (daha sonra Tokyo) kendisiyle birlikte gelmesini istedi. Oradaki saray mensuplarına kendi uşağının çay töreni ritüellerindeki yeteneğini göstermek istiyordu. Çay ustası çay seremonisi konusunda her şeyi biliyordu, ama hepsi o kadardı; son derece barışçıl bir adamdı. Yine de sahip olduğu yüksek konumu nedeniyle bir samuray gibi giyindi.</p><p class="calibre_2">Bir gün büyük kentte dolaşırken karşılaştığı bir samuray kendisini düelloya davet etti. Bu daveti reddetmek hem kendi ailesini hem de Lord</p><p class="calibre_2">Yamanouchi’yi lekelemek olacaktı. Sonucu kesin ölüm olmasına karşın düelloyu kabul etmek zorundaydı. Düellonun ertesi güne bırakılmasını isteyerek kabul etti. Samuray de onun bu ricasını kabul etti.</p><p class="calibre_2">Çay ustası panik içinde en yakın eskrim okuluna koştu. Eğer ölecekse, en azından onurlu bir şekilde ölmeyi öğrenmek istiyordu. Gerçi eskrim hocasını görebilmek için bir tanıtma mektubu gerekliydi, ama çay ustası öylesine ısrarlıydı ve dehşete kapıldığı öylesine açıktı ki, görüşmesine izin verildi. Eskrim hocası hikâyesini dinledi.</p><p class="calibre_2">Kılıç ustası yakınlık gösterdi: zavallı yabancıya ölme sanatını öğretecekti, ama biraz çay içmek istiyordu. Çay ustası sakin bir tavırla, konsantrasyonunu hiç kaybetmeden çay törenini sergiledi. Sonunda kılıç ustası heyecanla bağırdı. "Senin ölüm sanatını öğrenmene hiç gerek yok! Şu andaki soğukkanlılığın herhangi bir samuray ile karşılaşman için yeterlidir. Rakibin karşına çıkınca, bir konuğuna çay ikram etmek üzere olduğunu hayal et. Paltonu çıkar, dikkatle katla ve çay servisi yaparken yaptığın gibi yelpazeni üzerine yerleştir." Bunları tamamladıktan sonra çay ustası kılıcını da aynı uyanık ruhla havaya kaldıracak ve ölmeye hazır olacaktı.</p><p class="calibre_2">Çay ustası hocasının söylediklerini yapmayı kabul etti. Ertesi gün samuray ile buluştuklarında ünlü kılıç ustası paltosunu çıkaran rakibinin yüzündeki sakin ve gururlu ifadeyi kaçırmadı. Belki de bu acemi görünüşlü çay ustası aynı zamanda yetenekli bir kılıç ustasıdır, diye düşündü. Bir gün önceki davranışı için özür dileyerek derin bir reveransla selam verdi ve aceleyle uzaklaşıp gitti.</p><p class="calibre_2">Koşullar bizi ürkütünce, hayal gücümüz çalışmaya başlar ve aklımızı bitmek bilmeyen kaygılarla doldurur. Hayal gücünüzü denetlemenizi söylemek elbette bunu yapmaktan kolaydır. Sakinleşmenin ve denetimi ele almanın en iyi yolu, başarılı olduğunuz sakinleştirici bir eylemi ya da rutin bir işi yapmaktır. Aklınız bir soruna takıldığında doğal olarak sahip olduğunuz dinginliği yeniden yaratmaya çalışıyorsunuz. Belirli bir noktaya odaklandığı zaman aklınızda kaygılara ya da fazla çalışan hayal gücünün etkilerine yer kalmayacaktır. Zihinsel dengenizi yeniden kurunca, karşınızdaki sorunla yüzleşebilirsiniz. Herhangi bir korkunun ilk belirtisinde bu tekniği, alışkanlık biçimini alıncaya kadar yineleyin. Gergin durumlarda hayal gücünüzü denetleyebilmek çok önemli bir beceridir.</p><p class="calibre_2"><span class="italic"><span class="bold">Ne tip askerlerle savaşacağının, bu askerler savaştığı sürece, önemli olmadığını şimdi algılamasına kimse karşı çıkmadı. Çok daha önemli bir sorun vardı. Ranzasında yatmış bunu düşünüyordu. Bir çarpışmadan kaçmayacağını kendine matematiksel olarak kanıtlamaya çalışıyordu... Aklında ufaktan bir panik-korku oluşmaya başladı. Hayal gücü çatışmaya doğru ilerlerken çok korkunç olasılıklar gördü. Geleceğin kötülüklerinin baş gösterdiğini gördü, ama kendisini bunların tam ortasında sağlam dururken görmeyi başaramadı. Kırık-kanatlı zaferin vizyonlarını gözlerinin önünde canlandırdı, ama yakın gelecekteki çalkantının gölgesinde bunların olanaksız resimler olduğundan kuşkulandı. Yatağından fırlayıp sinirle volta atmaya başladı. "Güzel Tanrım, neyim var benim?" dedi yüksek sesle. Bu krizde kendi yaşam kurallarının işe yaramadığını hissetti. Kendi hakkında öğrendiklerinin hiç yararı olmuyordu. Bilinmeyen bir nicelikti adeta. İlk gençliğinde olduğu gibi yine bir deneme yapma zorunluluğunda olduğunu görüyordu. Kendi hakkındaki tüm bilgileri toplamalıydı ve eğer hiç tanımadığı bu nitelikleri onu rezil edecekse tetikte durmaktan hiç vaı.geçmemeliydi. "Güzel Tanrım," diye yineledi umutsuzlukla... Günlerce bitmeyen hesaplar yaptı, ama hepsi doyuruculuktan inanılmaz derecede uzaktı... Hiçbir şeyi yerine oturtamadığını fark etti. Kendini kanıtlamanın tek yolunun ateşe atlamak ve mecazi olarak bacaklarının hünerlerini ve hatalarını keşfetmesine izin vermek olduğuna karar verdi.. Bir türlü sakin duramadığını itiraf etti ve zihnindeki bir kâğıt kalemle bir yanıt bulmaya çalıştı. Tıpkı çeşitli maddelere gereksinim duyan bir kimyager gibi yanıtı bulabilmek için ateşe, kana ve tehlikeye gereksinimi vardı. Böylece karşısına çıkacak bir fırsatı sabırsızlıkla bekledi.</span></span></p><p class="calibre_2"><span class="italic"><span class="bold">CESARET MADALYASI,</span></span> STEPHEN CRANE, 1871-1900</p><p class="calibre_2">Kendinizi yıldırmaktan uzaklaşın. Ürkütülmek her zaman için soğukkanlılığınızı tehdit eder. Üstelik başa çıkılması zor bir duygudur.</p><p class="calibre_2">İkinci Dünya Savaşı sırasında besteci Dmitry Shostakovich ve birkaç meslektaşı yeni bir milli marş bestelemeleri konusunda görüşmek için Rusya lideri Joseph Stalin tarafından toplantıya çağrılmışlardı. Stalin ile karşılaşmak korkutucuydu; yanlış atılan bir tek adım sizi karanlık çıkmaz sokaklara götürebilirdi. Nefessiz kaldığınızı hissedene dek gözlerini ayırmadan size bakardı. Stalin ile toplantıların çoğunda olduğu gibi bu kez de işler yolunda gitmedi; Stalin marşın kötü bir aranjmanı nedeniyle bestecilerden birini eleştirmeye başladı. Korkuya kapılan besteci iş verdiği aranjörün görevini iyi yapmadığını itiraf etti. Besteci birkaç mezar birden kazıyordu: zavallı aranjör cezalandırılabilirdi. Üstelik kendisine iş verdiği için besteci de bu hatanın bedelini ödeyebilirdi. Aralarında Shostako-vich’in de bulunduğu diğer besteciler ne olacaktı? Korkunun kokusunu alınca Stalin acımasız davranırdı.</p><p class="calibre_2">Shostakovich yeterince dinlediğine kadar verdi: verilen talimatları yerine getiren aranjörü suçlamak saçmalıktır, dedi ve konuyu hiç fark ettirmeden değiştirdi... orkestrasyonu bestecinin kendisi mi yapmalıydı? Acaba Stalin bu konuda ne düşünüyordu? Her zaman uzmanlığını kanıtlamaya hazır olan Stalin yemi yuttu. Tehlikeli dakikalar geçmişti.</p><p class="calibre_2">Shostakovich soğukkanlılığını çeşitli yollarla korumuştu. Öncelikle Stalin’in kendisini korkutmasına izin vermeyip onu olduğu gibi yani kısa boylu, şişman, çirkin, hayal gücünden yoksun bir adam olarak görmeye kendini zorlamıştı. Diktatörün özgüven eksikliğinin belirtisi olan delici bakışları yalnızca bir hileydi. İkinci olarak Shostakovich dürüst, sıradan bir konuşmayla Stalin’e cevap vermişti. Davranışları ve ses tonundan korkmadığı anlaşılıyordu. Stalin korkuyla beslenirdi. Eğer saldırgan ya da yüzsüz olmaksızın korkunuzu sergilemezseniz, çoğunlukla üstünüze gelmezdi.</p><p class="calibre_2">Korkusuz kalabilmenin anahtarı işin gerçeğine yani karşınızdaki kişinin yalnızca bir ölümlü olduğuna, sizden farklı olmadığına kendinizi inandırmaktır. Efsane yerine adamın kendisini görün. Onu güvensizlik duygusuyla dolup taştığı çocukluk günlerinde hayal edin. Karşınızdaki kişiyi olması gerektiği ölçülere indirgemek zihinsel dengenizi korumaya yardımcı olacaktır.</p><p class="calibre_2">Parmakucu hissinizi geliştirin. Soğukkanlılık yalnızca zor koşullar altında aklınızın yardıma koşmasına değil bunun ne kadar kısa sürede gerçekleştiğine de bağlıdır. En doğru hareketi bulabilmek için ertesi güne kadar beklemenin hiçbir yararı olmaz. Bu noktada "hız" koşullara süratle tepki göstermek ve yıldırım hızıyla karar vermek demektir. Genelinde bir cins önsezi olarak tanımlanan bu güce Almanlar <span class="italic"><span class="bold">"Fingerspitzengefühl"</span></span> (parmakucu hissi) adını verirler. İkinci Dünya Savaşı’nda Kuzey Afrika’daki Alman tank birliklerine komuta eden Emin Rommel’in parmakucu hissi oldukça fazlaydı. Müttefiklerin ne zaman ne yönden saldırıya geçeceklerini hissedebilirdi. İlerleme yönünü seçerken düşmanın zayıf noktası hakkında gizemli bir duyguya kapılırdı; bir çarpışmanın henüz başlangıcında düşmanın stratejisini, daha ortaya çıkmadan, önseziyle algılayabilirdi.</p><p class="calibre_2">Rommel’in adamları generalin savaş konusunda bir dâhi olduğunu ve birçoğundan çok daha hızlı düşünebildiğine inanıyorlardı. Ama Rommel hızını geliştirmek, savaş duygusunu sağlamlaştırmak için birçok şey yapıyordu. Öncelikle düşman hakkında sahip olduğu silahlardan generalin psikolojik huylarına kadar tüm ayrıntıları öğreniyordu. İkinci olarak malzemelerden olabildiğince fazla yararlanmak için tank teknolojisinde uzmanlaşmıştı. Üçüncü özelliği ise Kuzey Afrika çölünün haritalarını ezberlemekle kalmayıp büyük tehlikeleri göze alarak kuş bakışı görebilmek için üzerinden uçakla geçmişti. Son olarak da adamlarıyla ilişkisini kişi-leştiriyordu. Onların moral durumunu fark ediyor, tam olarak onlardan neler bekleyebileceğini biliyordu.</p><p class="calibre_2">Rommel yalnızca adamlarını, tanklarını, bölgeyi ve düşmanı incelemekle yetinmeyip adeta bedenlerine giriyor, onları canlandıran, heyecanlandıran tüm unsurları algılıyordu. Bunca şeyi duyumsadıktan sonra çarpışma sırasında durumu bilinçli olarak düşünmesini gerektirmeyen bir ruh durumuna ulaşıyordu. Olup biten her şeyi kanında, parmakuçlarında hissedebiliyordu. <span class="italic"><span class="bold">Fingerspitzengefühl</span></span> duygusuna sahipti.</p><p class="calibre_2">Rommel’inkine benzeyen bir akla sahip olsanız da olmasanız da, daha hızlı karşılık vermenize ve tüm hayvanların sahip olduğu içgüdüsel duyguyu ortaya çıkarmanıza yardım edecek bazı şeyler yapabilirsiniz. Bölgeyi derinlemesine tanımak bilgiyi düşmanınızdan daha çabuk işlemenizi sağlayarak çok önemli bir avantaj sağlar. İnsanların ve malzemelerin ruhuna erişmek onlara dışardan bakmak yerine düşüncenizle içlerine girmenize yardım edip aklınızın daha farklı, daha içgüdüsel ve bilinçaltından çalışmasını sağlar. Parmakucu duygunuza güvenerek aklınızın yıldırım hızıyla karar vermesini alışkanlık biçimine getirin. Aklınız bir cins zihinsel yıldırım harekâtı hızıyla ilerleyecek, rakipleriniz daha kendilerine neyin çarptığını anlamadan siz geçip gideceksiniz.</p><p class="calibre_2">Son olarak soğukkanlılığı yalnızca zorlu durumlarda gerekli olan, istendiğinde açıp kapatılan bir nitelik olarak düşünmeyin. Günlük koşullarda kullanmayı alışkanlık haline getirin. Özgüven, korkusuzluk ve kendine güvenmek savaş zamanlarında olduğu kadar barış zamanında da önemlidir. Franklin Delano Roosevelt, Büyük Kriz ve İkinci Dünya Savaşı gibi kriz dönemlerinde sergilediği baskı altındaki zihinsel sertlik ve zarafetini ailesiyle, hükümetle ve kendi çocuk felci izlerini taşıyan bedeniyle kurduğu günlük ilişkilerde de sergilerdi. Savaş oyununda ne kadar iyi olursanız, savaşçı aklınız gündelik yaşamınızda size o kadar yararlı olacaktır. Bir krizle karşılaştığınızda aklınız daha önceden sakinleşmiş ve hazırlığını yapmış olacaktır. Soğukkanlılık bir alışkanlık biçimini alınca asla sizi terk etmeyecektir.</p><p class="calibre_2"><span class="italic"><span class="bold">Merkezi olan kişi hem sakin hem önyargısızdır. Neyin önemli, neyin önemsiz olduğunu bilir. Gerçekleri dinginlikle ve tarafsızlıkla karşılarken orantı duygusunu yitirmez.</span></span> Hara no aru hito <span class="italic"><span class="bold">(merkezi olan adam) yaşama sükunetli bakar, sakindir, her şey için hazırdır... Hiçbir şey onu altüst etmez. Birdenbire yangın çıksa ve insanlar karmaşa içinde bağırıp çağırmaya başlasa o, derhal sessizce en doğru işi yapar, rüzgârın yönünü saptar, en önemli şeyleri kurtarır, su getirir ve acil durumun gerektirdiği biçimde hiç duraksamadan davranır.</span></span> Hara no nai hito <span class="italic"><span class="bold">ise bunun tam tersidir.</span></span> Hara no nai hito <span class="italic"><span class="bold">tanımı sakin kararlar vermeyen kişiler içindir. Kökleşmiş bir huy olması gereken ölçülülükten uzaktır. Bu nedenle rastgele, öznel, keyfi ve kaprisli yanıtlar verir. Önemli ile önemsiz, gerekli, ile gereksiz arasında ayrım yapamaz. Verdiği kararlar gerçekler yerine geçici koşullara, ruhsal durum, kapris, "sinir” gibi öznel temellere dayanır.</span></span> Hara no nai hito <span class="italic"><span class="bold">kolayca irkilir, sinirlidir, ama bunun nedeni özellikle duyarlı olması değil, merkezden uzaklaşmasını önleyecek, olaylarla gerçekçi bir şekilde başa çıkmasını sağlayacak içsel eksene sahip olmamasıdır...</span></span> Hara <span class="italic"><span class="bold">(merkez, göbek) yalnızca doğuştan küçüktür. Sürekli kendini eğitim ve disiplinin sonucu, sorumlu, bireysel gelişmenin meyvesidir. Japonlar</span></span> Hara no dekita hito <span class="italic"><span class="bold">tanımından söz ederken merkezini tamamlamış, kendisi olmuş, olgunlaşmış birinden söz ederler. Eğer bu gelişme yaşanmazsa bu kez</span></span> Hara no dekita inai hito <span class="italic"><span class="bold">yani gelişmemiş, olgunlaşmamış, psikolojik açıdan çok toy kalmış birinden söz etmiş oluruz. Japonlar ayrıca</span></span> Hara no dekita inai hito wa hito no ue ni tatsu koto ga dekinai <span class="italic"><span class="bold">de derler: göbeğini henüz tamamlamamış olan kişi diğerlerinden daha yukarıda duramaz (liderlik için uygun değildir).</span></span></p><p class="calibre_2"><span class="italic"><span class="bold">H^U: THE VITAL CENTRE.</span></span></p><p class="calibre_2">KARLFRIED GRAF VON DURCKHEIM, 1962</p><p class="calibre_2">Simge:</p><p class="calibre_2">Rüzgâr. Çevrenizi</p><p class="calibre_2">saran beklenmedik olaylar,</p><p class="calibre_2">kuşkular ve eleştiriler açık denizdeki</p><p class="calibre_2">şiddetli bir rüzgâra benzer. Pusulanın her</p><p class="calibre_2">yönünden gelebilir ve bundan kaçmak için gidebileceğiniz</p><p class="calibre_2">bir yer yoktur ne zaman ve nereden geleceğini de tahmin etmenin yolu</p><p class="calibre_2">yoktur. Her rüzgârda yön değiştirmek sizi denizin ortasına</p><p class="calibre_2">atacaktır. İyi kaptanlar denetleyemedikleri şeyler</p><p class="calibre_2">konusunda kaygılanmakla zaman kaybetmezler.</p><p class="calibre_2">Kendilerine, ellerinin beceri ve sarsılmaz-lığına, planladıkları rotaya ne olursa olsun limana ulaşmaya odaklanırlar.</p><p class="calibre_2">Otorite: Cesaretin büyük bir kısmı aynı şeyi daha önce yapmış olmaktan kaynaklanır. -Ralph <span class="italic"><span class="bold">Waldo Emerson (1803-82)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Soğukkanlılığınızı yitirmek asla iyi değildir, ama bu gibi dakikaları gelecekte tehdit altında kaldığınızda nasıl davranacağınızı saptamak için kullanabilirsiniz. Kendinizi savaşın tam ortasına atmanın ve nasıl davrandığınızı izlemenin bir yolunu bulmalısınız. Zayıflıklarınızı belirleyin ve nasıl telafi edebileceğinizi düşünün. Asla soğukkanlılıklarını yitirmeyen kişiler aslında tehlike altındadırlar: bir gün bir sürprizle karşılaşırlar ve düşüşleri çok sert olur. Julius Caesar’dan Patton’a kadar tüm büyük generaller belirli bir noktada soğukkanlılıklarını yitirmişler ve geri kazandıklarında çok daha güçlü olmuşlardır. Dengenizi ne kadar fazla yitirirseniz, kendinizi düzeltmek için ne yapacağınızı o kadar iyi öğrenirsiniz.</p><p class="calibre_2">Çok önemli koşullar altında soğukkanlılığınızı kaybetmek istemezsiniz, ama düşmanlarınızın kaybetmesini sağlamak akıllıca bir yöntemdir. Sizin dengenizi bozan neyse, onların üzerine yoğunlaşın. Daha hazır olmadan harekete geçmeye zorlayın. Onları şaşırtın... hiç beklenmedik bir anda harekete geçme zorunluluğu kadar kişiyi kararsız bırakan bir şey yoktur. Zayıf noktalarını, hangi nedenlerle duygusallaştıklarını keşfedin ve iki kat fazlasını verin. Onları ne kadar fazla duygusallaştırırsanız, yoldan o kadar uzaklaştırırsınız.</p><p class="calibre_2"><span class="italic"><span class="bold">4</span></span></p><p class="calibre_2"><span class="bold">ZORUNLULUK VE UMARSIZLIK DUYGUSU YARATIN</span></p><p class="calibre_2"><span class="bold">Ölüm Tarlası Stratejisi</span></p><p class="calibre_2"><span class="italic">Siz kendinizin en kötü düşmanısınız. Şimdiki zamanla ilgilenmek yerine gelecek düşleri kurarak çok değerli zamanı boşa harcıyorsunuz. Hiçbir şey size acil gibi görünmediğinden, yaptıklarınızla gerekenin yarısı kadar ilgileniyorsunuz. Bunu değiştirmenin tek yolu harekete geçmek ve dışarıdan gelen baskıdır. Zaman ya da kaynak yitirmenin çok pahalıya patlayacağı durumlara kendinizi sokun... eğer kaybetmeyi göze alamazsanız, kaybetmezsiniz. Geçmişle bağlarınızı koparın; yalnızca zeka ve enerjinize güvenerek geçebileceğiniz bilinmeyen topraklara adım atın. Kendinizi, sırtınızı duvara dayayıp sağ kalmak için deliler gibi savaşacağınız "ölüm tarlasına" yerleştirin.</span></p><p class="calibre_2"><span class="calibre1"><span class="bold">GERİ DÖNÜŞSÜZ TAKTİK</span></span></p><p class="calibre_2">1504 yılında on dokuz yaşındaki Hernán Cortés adlı hırslı bir İspanyol genci hukuk eğitimini bırakıp ülkesinin Yeni Dünya’daki sömürgelerine doğru yola çıktı. Önce Santo Domingo Adası’na (günümüzde Haiti ve Dominik Cumhuriyeti’nin bulunduğu ada) ardından Küba’ya uğradı ve adına Meksika denilen batıdaki ülkeyi duydu. Altın zengini olan imparatorluğu Tenochtitlán adlı başkentten Aztekler yönetiyordu. Bu andan itibaren Cortés’in aklında tek bir fikir vardı: bir gün Meksika topraklarını fethedecek ve yerleşecekti.</p><p class="calibre_2">On yıl boyunca Cortés ağır ağır terfi etti ve sonunda Küba’daki İspanyol valinin sekreterliğine ve ardından kralın adadaki hazinedarlığına kadar yükseldi. Ona kalırsa yalnızca zaman dolduruyordu. İspanya’nın, Meksika’ya birçoğunun geri dönemediği başka adamları göndermesini sabırla bekledi.</p><p class="calibre_2">1518 yılında Küba valisi Diego de Velázquez, daha önceki kâşiflere ne olduğunu öğrenmek, altınları bulmak ve ülkeyi fethetmenin alt yapısını hazırlamak üzere yola çıkacak seferin liderliğine Cortés’i getirdi. Aslında bu toprakları Velázquez kendi fethetmek istediğinden bu sefer için denetim altında tutabileceği birini seçmişti, ama bir süre sonra Cortés hakkında kuşkuya kapıldı... genç adam belki gereğinden fazla zekiydi. Valinin kendisi hakkında bazı kuşkuları olduğu haberi kulağına gelince, Velázquez’e kuşkularını geliştirme fırsatı vermemek için Cortés gece yansı on gemiyle Küba’dan gizlice ayrıldı. Vali ile daha sonra görüşebilirdi.</p><p class="calibre_2">Gemiler 1519 Mart’ında Meksika’nın doğu kıyısına yanaştı. Birkaç ay içinde Cortés planını uygulamaya başladı, Veracruz kentinin temelini attı, Azteklerden nefret eden yerel kabilelerle dostluk kurdu, başkenti 250 mil batıda olan Aztek imparatoru ile ilk bağlantıyı sağladı. Aıa bir sorun vardı: Küba’dan birlikte yola çıktığı 500 askerin arasında Velázqu-ez’in casus olarak yerleştirdiği, Cortés verilen yetkileri aştığı takdirde başına dert açacak bir avuç dolusu adam vardı. Velázquez’e sadık olanlar</p><p class="calibre_2">Cortes’i topladığı altınları hatalı yönetmekle suçladılar ve Meksika’yı fethetme fikri ortaya çıkınca deli olduğu dedikodusunu yaydılar. Gerçekten korkunç savaşçılar olan ve ele geçirdikleri esirlerinin etini yiyip derilerini ödül olarak sırtlarına giyen yarım milyon Aztekliye karşı 500 kişiyle savaş yapmak isteyen birinin deli olduğu düşünülebilirdi. Mantıklı bir adam elindeki altınlarla Küba’ya döner ve orduyu toplayıp tekrar gelirdi. Hastalıkların kol gezdiği, bir insan için yaşam koşullarının iyi olmadığı, karşılarındaki asker sayısının yüksek olduğu bu korkutucu ülkede kalmanın bir anlamı var mıydı? Çiftliklerinin, eşlerinin iyi bir yaşamın kendilerini beklediği Küba’ya doğru niçin yelken açmıyorlardı?</p><p class="calibre_2"><span class="italic"><span class="bold">Cortes’in on gemisi de karaya oturmuştu. Küba, mavi denizin ötesinde, çiftlikleri, inekleri, uysal kızılderilileriyle hâlâ oradaydı; ama Küba'ya giden yol artık tembelce kabaran, tehlike ve çabalardan uzak güneşli mavi dalgalardan oluşmuyordu; yol şimdi Moteçuçuma ’nın hileyle, güçle ya da her iki yolu deneyerek ele geçirilecek sarayından; esir aldıklarını yiyip derilerini ödül olarak sırtlarına giyen kızılderililerle dolu bir denizden geçiyordu. Liderlerinin bir tek el hareketiyle beş yüz adam önemli anılarının akışını, ruhlarını anavatanla birleştiren umutlarını kaybetmişti. Bir tek el hareketiyle sırtları çürümüş, yaşama duygusunu kaybetmişlerdi. Bundan böyle onlar için yaşam daha ileride, ufukta dev gibiyükselen, her türlü geçişe izin vermez gibi görünen tepelerin ardında yatıyordu.</span></span></p><p class="calibre_2"><span class="italic"><span class="bold">Artık onların tek hedefi birbiriyle savaşan kabilelerin ötesindeki gizemli ve</span></span></p><p class="calibre_2"><span class="italic"><span class="bold">güçlü Meksika idi.</span></span></p><p class="calibre_2"><span class="italic"><span class="bold">HERNAN CORTES: CONQUEROR OF MEXICO,</span></span> SALVADOR DE MADARIAGA, 1942</p><p class="calibre_2">Cortes başına dert olabilecek adamlarla, bir kısmına rüşvet verip gözünü diğerlerinden ayırmadan başa çıkmaya çalıştı. Bu arada geri kalanlar arasında yeterli yakınlığı sağlayıp homurdananların zarar veremeyeceği bir ilişki kurdu. Her şey 30 Temmuz akşamına kadar iyi gitti. O gece bir İspanyol gemici Cortes’i uyandırıp merhamet dilenerek bir gemi çalıp Küba’ya dönmek ve Cortes’in Meksika’yı kendi adına fethetme planlarını Velazquez’e anlatma komplosuna katılmış olduğunu itiraf etti.</p><p class="calibre_2">Cortes bu olayın yolculuğun çok önemli bir anı olduğunu hissetti. Bu komployu kolayca bastırabilirdi, ama daha sonra başka komplolar da kurulacaktı. Adamları belalıydı ve hepsinin aklında altınlar, Küba, aileleri, daha doğrusu Azteklerle savaşmamak için ne gerekiyorsa o düşünceler vardı. Böylesine bölünmüş ve güvenilmez adamlarla bir imparatorluğu fethedemezdi ama karşısındaki büyük görev için adamlarını gerekli enerji ve odaklanmayla nasıl dolduracaktı? Ayrıntılı bir şekilde düşünüp çok acele harekete geçmeye karar verdi. Önce kaptanlara tüm gemilere delikler açmaları ve kurtlar tahtaları kemirdiklerinden denize açılamayacaklarını bildirmeleri için rüşvet verdi.</p><p class="calibre_2">Gemilerin durumuna çok üzülmüş gibi davranıp kurtarılabilecek eşyaların sahile indirilmesini ve gemilerin batırılmasını emretti. Kaptanlar emri yerine getirdi, ama yeterince delik açılmadığından yalnızca beş gemi battı. Tahtakurtları inanılır bir öykü olduğundan askerler beş geminin batışını sükûnetle karşıladılar. Ama birkaç gün sonra bir tek gemi su yüzünde bırakılıp diğerleri batırılınca her şeyi Cortes’in ayarlamış olduğu anlaşıldı. Toplantı çağrısında bulunduğunda askerler başkaldırıp cinayet işleyecek havadaydı.</p><p class="calibre_2"><span class="italic"><span class="bold">Hiç kaçınılmaz ölüm hakkında meditasyon her gün yapılmalıdır. Her gün bedeni ve aklı huzurluyken kişi oklar, mızraklar, tüfeklerle parçalanmayı, büyük dalgalarla denize sürüklenmeyi, ateşin ortasına düşmeyi, yıldınm çarpmasını, korkunç bir depremle sarsılarak ölmeyi, üç yüz metrelik uçurumdan aşağıya düşmeyi, hastalıktan ölmeyi ya da efendisinin ölümü halinde kendini öldürmeyi düşünmelidir. Ve her gün kişi hiç ara vermeden kendini ölmüş olarak düşünmelidir.</span></span></p><p class="calibre_2"><span class="italic"><span class="bold">HAGAKURE: THE BOOK OF THE SAMURA!,</span></span> YAMAMOTO TSUNETOMO, 1659-1720</p><p class="calibre_2">Hile yapmanın zamanı değildi. Cortes, adamlarına hitap etti: bu felaketten kendisi sorumluydu; gemilerin batırılmasını emrettiğini itiraf etti ve artık geri dönüşü olmadığını söyledi. Onu asabilirlerdi, ama çevreleri düşman kızılderililer tarafından sarılmıştı, gemileri yoktu ve lidersiz kalınca perişen olacaklardı. Tek seçenekleri onun ardından Tenochtitlan’a yürümekti. Aztekleri fethetip Meksika’nın hâkimi olunca Küba’ya geri dönebilirlerdi. Tenochtitlan’a ulaşmak için inanılmaz bir şiddetle savaşmaları gerekiyordu. Birlik olmaları şarttı; herhangi bir bölücülük yenilgiye ve korkunç ölümlere yol açardı. Durumları umarsızdı, ama adamlar buna karşılık umarsızca çarpışırlarsa onları zafere götüreceğini garanti ediyorlardı. Asker sayısı az olduğundan hepsinin payına düşen şeref ve ganimetler o kadar fazla olacaktı. Bunu istemeyen korkaklar geride kalan tek gemiye binip evlerine gidebilirlerdi.</p><p class="calibre_2"><span class="italic"><span class="bold">Savaşın öyle biryanı vardır ve içinize öyle işler ki artık ölümün düşman olduğunu unutursunuz, yalnızca bitmesini istemediğiniz bir oyunun başka bir katılımcısı olduğunu düşünürsünüz.</span></span></p><p class="calibre_2"><span class="italic"><span class="bold">PHANTOM OVER ViETNAM,</span></span> JOHN TROTTI, USMC, 1984</p><p class="calibre_2">Kimse bu öneriyi kabul etmeyince sonuncu gemi de karaya oturtuldu. Cortes ordusunu Veracruz kentinden ve sahilden uzak tuttu. Tüm dikkatini Aztek imparatorluğunun kalbi olan Tenochtitlan üzerinde yoğunlaştırdı. Homurdanmalar, kendi çıkarlarını düşünmeler, açgözlülükler yok olmuştu. İçinde bulundukları tehlikeyi algılayan askerler acımasızca çarpışıyorlardı. İspanyol gemilerinin batırılmasından iki yıl sonra kızılderili dostlarının yardımıyla Cortes’in ordusu Tenochtitlan kentini kuşattı ve Aztek imparatorluğunu fethetti.</p><p class="calibre_2"><span class="italic"><span class="bold">"Böyle bir gösteri için zamanınyok, sersem," dedi sert bir sesle. "Şu anda her ne yapıyorsan bu dünyadaki son hareketin olabilir. Belki de son çarpışman olacaktır. Bir dakika daha yaşayacağının garantisini sana verecek hiçbir güç yok</span></span>..." <span class="italic"><span class="bold">"...Hareketlerin gücü vardır," dedi. "Özellikle kişi bu hareketlerin son çarpışmasını olduğunu biliyorsa. Kişinin bu dünyadaki son çarpışmasını yaşadığını bilerek davranmasının verdiği garip bir mutluluk vardır. Yaşamını tekrar düşünmeni ve hareketlerini bu ışığın altına getirmeni öneriyorum... Pişmanlık, üzüntü ya da kaygıya kapılmadan dikkatini kendinle kendi ölümün arasındaki bağlantı üzerinde yoğunlaştır. Fazla zamanın olmadığı gerçeği üzerine yoğunlaş ve hareketlerinin buna göre akmasına izin ver. Her hareketin bu dünyadaki son çarpışmanmış gibi olsun. Ancak bu koşullar altında hareketlerin gerekli güce sahip olacaktır. Aksi takdirde yaşadığın sürece hareketlerin korkak bir adamın hareketleri</span></span></p><p class="calibre_2"><span class="italic"><span class="bold">olacaktır."</span></span></p><p class="calibre_2"><span class="italic"><span class="bold">"Korkak bir adam olmak bu kadar kötü müdür?"</span></span></p><p class="calibre_2"><span class="italic"><span class="bold">"Hayır. Eğer ölümsüz olacaksan kötü değildir, ama eğer öleceksen korkaklık için zamanın yoktur, çünkü korkaklık yalnızca düşüncelerinde var olan bir şeye sarılmana yol açar. Her şey sakinken seni de sakinleştirir ama korkutucu, gizemli dünya herkesi olduğu gibi seni de yutmak için ağzını açınca, emin olduğun yolların hiç de güvenli olmadığını görürsün. Korkaklık, bizlerin insan olarak payımıza düşeni incelememizi ve kendi çıkarımız için kullanmamızı önler."</span></span></p><p class="calibre_2"><span class="italic"><span class="bold">JOURNEY TO    THE LESSONS OF DONJUAN,</span></span> CARLOS</p><p class="calibre_2">CASTANEDA, 1972</p><p class="calibre_2"><span class="calibre1"><span class="bold">Yorum</span></span></p><p class="calibre_2">Komplonun kurulduğu gece Cortes’in çok hızlı düşünmesi gerekiyordu. Karşısındaki sorunun temelinde ne yatıyordu? Velâzquez’in casusları, düşman Aztekler ya da inanılmaz engeller değildi. Sorunun temeli kendi adamları ve limandaki gemilerdi. Askerlerin yürekleri ve akılları bölünmüştü. Aileleri, altın sahibi olma düşleri, gelecek planları gibi yanlış konuları düşünüyorlardı. Akıllarının bir köşesinde hep bir kaçış yolu vardı: eğer bu fetih girişimi kötüye giderse, eve dönebilirlerdi. Limandaki gemiler yalnızca taşıt aracı değildi; Küba buradan ayrılma özgürlüğü, yedek kuwet çağırma olasılığı gibi birçok seçeneği simgeliyordu.</p><p class="calibre_2">Askerler için bu gemiler işler kötü gidince yaslanabilecekleri bir koltuk değneği gibiydi. Cortes sorunun temelini saptayınca çözümü kolaylaştı: gemileri yok etmek. Adamlarını umarsız bir duruma sokunca, büyük bir şiddetle çarpışmalarını sağlayabilirdi.</p><p class="calibre_2">Zorunluluk duygusu, içinde bulunulan zamanla aradaki güçlü bağlantıdan ortaya çıkar. Kurtarılmayı düşlemek ya da daha iyi bir geleceği umut etmek yerine karşınızdaki sorunla yüzleşmek zorunda kalırsınız. Başarısız olursanız, ölürsünüz. Yüz yüze kaldıkları sorunla yakından ilgilenen kişiler ürkütücüdür, çünkü büyük bir şiddetle odaklandıklarından olduklarından daha güçlüymüş gibi görünürler. Zorunluluk duygusu güçlerini katlar ve onlara hız kazandırır. Beş yüz asker yerine Cortes birdenbire ardında daha büyük bir ordunun varlığını hissetmişti.</p><p class="calibre_2">Tıpkı Cortes gibi siz de sorunun temeline inmelisiniz. Önemli olan çevrenizdekiler değil sizin dünyaya baktığınız ruh halinizdir. Aklınızın bir köşesinde bir kaçış yolu, bir koltuk değneği, işler kötü giderse yaslanabileceğiniz bir şey bulundurursunuz. Belki çıkış yolunuzu satın alabilecek zengin bir akrabanız; belki ufukta beliren büyük bir fırsat, belki gözünüzün önünde uzanan sınırsız zaman görüntüleri, belki başarısız olursanız tekrar döneceğiniz bildik bir iş ya da bildik bir ilişki. Cortes’in askerleri gemileri adeta bir sigorta gibi görmüşlerdi ve siz de belki bunu bir lutuf gibi görüyorsunuz, ama aslında bu bir lanettir. Sizi bölünmeye sürükler. Başka seçenekleriniz olduğunu varsayınca, yapmanız gereken işe dört elle sarılmazsınız ve böylece istediğinizi elde edemezsiniz. Bazen gemilerinizi karaya oturtmanız, yakmanız ve kendinize yalnızca başarılı olmak ya da yıkılmak seçeneğini bırakmanız gerekir. Gemilerinizi yakmanız olabildiğince gerçekçi olmalıdır... güvenlik ağından kurtulun. Hedefinize ulaşmak için bazen biraz umarsız olmanız gerekir.</p><p class="calibre_2"><span class="italic"><span class="bold">Orduların eski komutanları gerekliliğin çok güçlü etkisini ve umarsız •■cesaretin askerlerini nasıl teşvik ettiğini bildiklerinden adamlarına böyle bir baskı uygulamak için hiçbir şeyden kaçınmazlardı.</span></span></p><p class="calibre_2"><span class="italic"><span class="bold">Niccold Machiavelli (1469-1527)</span></span></p><p class="calibre_2">ÖLÜM ENSENİZDE TAKTİĞİ</p><p class="calibre_2">1845 yılında henüz yirmi dört yaşında olan Fyodor Dostoyevsky ilk romanı <span class="italic"><span class="bold">İnsancıklar</span></span> ile Rus edebiyat dünyasını sarsmıştı. Bir anda St. Pe--tersburg sosyetesinin gözdesi haline geldi, ama erken yakaladığı şöhret ona içi boş gibi geliyordu. Sol kanat politikanın kıyısına yanaştı, çeşitli sosyalist ve radikal grupların toplantılarına katılmaya başladı. Bu grupların biri karizmatik Mikhail Petrashevsky’nin çevresinde toplanmıştı.</p><p class="calibre_2">Üç yıl sonra 1848’de tüm Avrupa’da devrim yaşandı. Batı’da olup bitenden esinlenen Petrashevsky’nin grubu gibi diğer radikal Rus grupları benzer bir devrimden söz etmeye başladılar. Ama Çar I. Nicholas’ın casusları çoktan bu gruplara sızmıştı ve Petrashevky’nin evinde köylüleri isyana teşvik etmek de dahil olmak üzere çok çeşitli çılgınca konuşmaların raporları hazırlanıyordu. Dostoyevsky de serflerin özgürlüğünden yanaydı ve 23 Nisan 1849 tarihinde Petrashevsky’nin grubundan yirmi kişiyle birlikte tutuklandı.</p><p class="calibre_2">Sekiz ay hapishanede çürüdükten sonra tutuklular soğuk bir sabah uyandırılıp haklarındaki cezaların açıklanacağı söylendi. İşledikleri suçun cezası genellikle birkaç aylık sürgün olduğundan, çektikleri sıkıntının sona ereceğine inanıyorlardı.</p><p class="calibre_2">Arabalara doldurulup St. Petersburg’un buzlu sokaklarına çıkarıldılar. Semyonovsky Meydam’nda arabalardan inince bir papaz onları karşıladı. Papazın ardından sıraya dizilmiş askerler ve onların arkasında da seyirciler görünüyordu. Meydanın ortasında siyah bir bezle örtülmüş idam sehpasına doğru götürüldüler. Sehpanın önünde üç direk ve yan tarafında tabutların yüklendiği açık arabalar vardı.</p><p class="calibre_2">Dostoyevsky gözlerine inanamadı. "Bizi asmaları mümkün değil," diye fısıldadı yanında duran adama. İki sıra halinde idam sehpasına doğru ilerlerken. İnanılmaz derecede soğuk bir gündü ve mahkûmların üzerinde tutuklandıkları nisan ayındaki ince giysiler vardı. Davul sesleri duyuldu. Bir subay öne çıkıp cezalarını okudu. "Tutukluların tümü ulusal düzeni bozmaya kalkışmakla suçlanmaktadır ve bu nedenle idam mangasının önünde kurşuna dizileceklerdir." Tutukluların adeta dili tutulmuştu.</p><p class="calibre_2"><span class="italic"><span class="bold">Lord Naoshige dedi ki; "Samurayların Yolu umarsızlıktır. Böyle bir insanı on kişi ya da daha fazlası bile öldüremez. Sağduyu büyük başarılara ulaşamaz. Yalnızca çıldırın ve umarsızlaşın."</span></span></p><p class="calibre_2"><span class="italic"><span class="bold">HAGAKURE: THE BOOK OF THE SAMURAI,</span></span> YAMAMOTO TSUNETOMO, 1659-1720</p><p class="calibre_2">Subay teker teker cezaları okumayı sürdürürken Dostoyevsky’nin gözleri yakındaki bir kilisenin altın kaplı kulesinden yansıyan güneş ışığına takılmıştı. Bir bulut geçerken ışığın parlaklığı bir anda yok oldu ve Dostoyevsky de hızlı ve sonsuza dek karanlığa geçiş yapacağı düşüncesine kapıldı. Ardından başka bir fikir ortaya çıkıverdi: eğer <span class="italic"><span class="bold">ölmezsem,</span></span> eğer <span class="italic"><span class="bold">öldürülmezsem,</span></span> yaşamım sonsuz gibi görünecek bir yüzyılın her saniyesi kadar uzun olacak. Olup biten her şeyi dikkate alacağım ve yaşamımın bir tek saniyesini bile boşa harcamayacağım.</p><p class="calibre_2">Tutuklulara kapüşonlu gömlekler dağıtıldı. Papaz son dualarını yapıp günah çıkartmalarını dinlemek için yaklaştı. Birbirlerine veda ettiler. İlk olarak kurşuna dizilecek üç kişi direklere bağlandı ve kapüşonlar yüzlerine örtüldü. Dostoyevsky ikinci grubun içinde bekliyordu. Askerler tüfeklerini kaldırdı, nişan aldı ve birdenbire dörtnala koşan atların çektiği bir araba meydana girdi. Elinde zarfla bir adam indi. Son saniyede çar idam cezalarını iptal etmişti.</p><p class="calibre_2">O sabah daha sonra Dostoyevsky’ye yeni verilen ceza açıklandı: dört yıl Sibirya’da ağır çalışma ve ardından orduya katılma. Pek etkilenmeden</p><p class="calibre_2">lll</p><p class="calibre_2">aynı gün erkek kardeşine yazdı. "Geçmişe bakınca, hata yaparak tembellik ederek boşa harcadığım zamanı düşünüyorum... ve yüreğim kanıyor. Yaşam bir armağandır... her dakikası sonsuz bir mutluluk olabilirdi! Keşke bunu bilebilseydim! Artık yaşamım değişti; ben yeniden doğdum."</p><p class="calibre_2">Birkaç gün sonra Dostoyevsky’nin ellerine ve ayaklarına hapis cezası süresince taşıyacağı beş kiloluk prangalar vuruldu ve Sibirya’ya gönderildi. Dört yıl boyunca en kötü hapishane koşullarına dayandı. Yazı yazma ayrıcalığı tanınmadığından romanları zihnine yazıp ezberledi. 1857 yılında cezasının orduda geçireceği bölümünü tamamlarken romanını yayınlamasına izin verildi. Daha önceleri bir sayfa yazmak için kendine işkence ederken düşüncelere dalarken şimdi durmaksızın yazıyordu. Arkadaşları onu St. Petersburg sokaklarında romanın konusuna ve karakterlerine dalmış bazı diyalogları kendi kendine mırıldanarak dolaşırken görmeye başladılar. Yeni sloganı, "En kısa zamanda en fazla şeyi yapmaya çalışmak" biçimindeydi.</p><p class="calibre_2">Bazıları Dostoyevsky’nin hapiste geçirdiği zamana acıyordu ve bu duygu onu öfkelendiriyordu. Bu deneyimi yaşadığına memnundu ve hiç pişmanlık duymuyordu. 1849 Aralık ayında o gece yaşamını boşa harcamış olduğunu düşünmüştü. 188l’deki ölümüne dek inanılmaz bir hızla sanki her biri sonuncusuymuş gibi birbiri ardına <span class="italic"><span class="bold">Suç ve Ceza, Ecinniler, Karamazov Kardeşler</span></span> gibi romanları yayınladı.</p><p class="calibre_2"><span class="italic"><span class="bold">Disiplinli eğitimden geçmiş bir adamın sağ kalma umut ve arzusundan sıyrıldığı, tek hedefinin düşmanını yok etmek olduğu ve bir kez kılıcını çektikten sonra ne kendisi için af dilenecek ne de düşmanını bağışlayacak, korkunç bir rakip olacağı elbette çok uzun zamandır biliniyor. Bu açıdan mesleği olmamasına karşın koşulların zorlamasıyla umarsız bir seçim yapmak zorunda kalan sıradan bir adam da yetenekli bir kılıç ustasının karşısında tehlikeli bir rakip olabilir. Herkesin bildiği bir olayda bir kılıç öğretmeninden ancak ölümle cezalandırılabilecek bir suç işlemiş olan uşağını teslim etmesi istenmiştir. Bu öğretmen bizim "umarsızlık" dediğimiz bu koşulun gücünü sınamak için ölüme mahkûm adamı düelloya davet eder. Verilen cezanın asla değişmeyeceğini bilen uşağın yitirecek hiçbir şeyi kalmamıştır ve yapılan düello yetenekli bir kılıç öğretmeninin bile, stratejisinin sınırlarını zorlayan (hatta ötesine) geçen, hiçbir kararsızlığı ya da aklını çelen başka düşüncesi olmayan birinin karşısında kendini büyük bir tehlike içinde bulabileceğini göstermiştir. Uşak doğrusu cin çarpmış biri gibi dövüşmüş ve efendisini neredeyse sırtı duvara gelecek kadar geri gitmeye zorlamıştı. Sonunda öğretmen son bir çabayla onu yenerken efendinin kendi umarsızlığı cesaret, yetenek ve kararlılığının en üst düzeyini</span></span></p><p class="calibre_2"><span class="italic"><span class="bold">bir araya getirmişti.</span></span></p><p class="calibre_2"><span class="italic"><span class="bold">SECRETS OF THE SAMURA!,</span></span> OSCAR RATTI VE ADELE WESTBROOK, 1973</p><p class="calibre_2"><span class="calibre1"><span class="bold">Yorum</span></span></p><p class="calibre_2">Çar Nicholas tutuklandıkları zaman Petrashevksy’nin çevresindeki radikalleri ağır işe mahkûm etmeye karar vermişti. Ama onlara daha haşin bir ders vermek için papazın varlığı, tabutlar, son anda gelen bağışlama gibi en ince ayrıntısına kadar düşünülmüş bir ölüm cezası sahnesi hazırlamıştı. Bu dersin onları alçaltacağını düşünmüştü. Gerçekten de tu-tukluların bir kısmı o günü yaşadıktan sonra çıldırmıştı. Ama Dostovey-sky’nin üzerindeki etkisi farklı olmuştu: yıllardır boşa dolaşma, yolunu kaybetme zamanını nasıl harcayacağını bilememe duygularıyla yaşamaktaydı. Son derece duyarlı bir kişi olduğundan o gün kendi ölümünü kemiklerinin içinde hissetmişti. Ve "bağışlanmayı" yeniden doğmak olarak görmüştü.</p><p class="calibre_2">Bu etki kalıcı oldu. Yaşamı boyunca Dostoveysky’yi bilinçli olarak o günü defalarca anımsadı ve bir dakikayı bile boşa harcamamak için verdiği sözü unutmadı. Ya da kendini çok rahat ve huzurlu bulduğu zamanlar bir kumarhaneye gidip tüm parasını oyun oynayarak harcıyordu. Yoksulluk ve borç ona göre bir cins ölüm simgesiydi ve yaşamının olası hiçliğine itiyordu. Her iki şekilde de yazı yazmak zorunda olduğunu hissediyordu, ama diğer yazarlar için bu mesleğin keyfini oluşturan toplantılardan, konuşmalardan ve diğer eğlencelerinden çok farklı davranıyordu. Dostoyevsky adeta ölüm kalım savaşı veriyormuş gibi yazarken şiddetli bir umarsızlık ve ciddiyet duygusuna kapılıyordu.</p><p class="calibre_2">Ölümün ne olduğunu anlamamız olanaksızdır: öylesine büyük ve ürkütücü olduğundan bunu düşünmemek için elimizden geleni yaparız. Toplum ölümü görünmez kılmak, birkaç adım ötede tutmak üzere düzenlenmiştir. Bu mesafe belki rahatımız için gereklidir, ama kötü bir bedeli vardır: sınırsız zaman ve günlük yaşam hakkında ciddiyetsizlik yanılsaması yaşarız. Hepimiz karşımızdaki tek gerçekten daima kaçarız.</p><p class="calibre_2">Yaşamınızda bir savaşçı olarak bu dinamiği tersine çevirmek zorundasınız: ölümü kaçılacak değil, kucaklanacak bir düşünce biçimine getirin. Günleriniz sayılıdır. Günlerinizi yarı uyanık ve isteksiz mi geçireceksiniz yoksa bir zorunluluk duygusuyla mı yaşayacaksınız? Bir çarın yarattığı zalim sahnelere gerek yoktur; ölüm bunlar olmadan da sizi bulacaktır. Kaçmanın hiçbir yolu olmadığından ölümün sizi baskıya aldığını, çıkar yol bırakmadığını düşünün. Ölümü ensenizde hissetmek tüm hareketlerinizi daha kesin ve güçlü yapacaktır. Belki de zarları son kez atıyorsunuz: bir işe yarasın.</p><p class="calibre_2"><span class="italic"><span class="bold">Birgün öleceğimizi bildiğimiz halde başkalarının bizden önce öleceklerini ve en son bizim gideceğimizi düşünürüz. Ölüm çok uzaklarda gibi görünür. Sığ bir düşünme biçimi değil mi? Hiç değeri yoktur ama yalnızca bir düşün içindeki bir şakadır... Ne var ki ölüm her an kişinin kapısındadır, kişi yeterli gayreti göstermeli ve acele hareket etmelidir.</span></span></p><p class="calibre_2">Hagakure: The Book ofThe Samurai, <span class="italic"><span class="bold">Yamamoto Tsunetomo (1659-1720)</span></span></p><div class="mbp_pagebreak" id="calibre_pb_2"></div>
</body></html>
