<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos805364" class="calibre_2"><span class="calibre5"><span class="bold">16</span></span></p><p class="calibre_2"><span class="bold">EN FAZLA ACI VEREN NOKTAYA VURUN</span></p><p class="calibre_2"><span class="bold">Ağırlık Merkezi Stratejisi</span></p><p class="calibre_2"><span class="italic">Herkesin dayandığı bir güç kaynağı vardır. Rakiplerinize bakarken, yüzeyin altındaki bu güç kaynağını, tüm yapıyı bir arada tutan ağırlık merkezini arayın. Bu merkez o kişinin serveti, popülerliği, bulunduğu kilit pozisyon, kazanma stratejisi olabilir. Bu noktaya vurmak kişiye aşırı derecede acı verecektir. Karşı tarafın enjazla neye değer verdiğini ue koruduğunu keşfedin: işte vuracağınız nokta burasıdır.</span></p><p class="calibre_2"><span class="calibre1"><span class="bold">ÇÖKÜŞ SÜTUNLARI</span></span></p><p class="calibre_2">MÖ 210 yılında genç Publius Scipio (daha sonraları Scipio Africa-nus) adlı bir Romalı general, Ebro Nehri’ni geçip tüm yarımadayı ele geçirme tehdidini yapan güçlü Kartacalıları nehrin öteki tarafında tutmak gibi basit bir görevle kuzeybatı İspanya’ya gönderilmi§ti. Bir komutan olarak ilk görevini üstlenen Scipio nehre bakıp stratejisini planlarken garip bir duygu karı§ımına kapılmıştı.</p><p class="calibre_2">Sekiz yıl önce ünlü Kartacalı Komutan Hannibal bu nehri geçip kuzeye doğru ilerlemi§ti. Galya bölgesine ulaşıp Romalıları §aşkına çevirdikten sonra Alp Dağları’nı a§arak İtalya’ya girmi§ti. O tarihte henüz on sekiz ya§ındaki Scipio, İtalya topraklarında Hannibal’a kar§ı yapılan ilk sava§ta general rütbesini ta§ıyan babasıyla birlikte çarpı§mı§tı. Kuzey Afrikalı komutanın savaş meydanı yeteneklerini kendi gözleriyle görmüştü: Hannibal küçük ordusuna parlak manevralar yaptırmış, üstün güce sahip süvarilerinden azami ölçüde yararlanmış, bitmek bilmeyen yaratıcılığıyla Romalıları şaşırtmayı, art arda yenilgilere uğratmayı başarmış ve MÖ 216 yılında Cannae Çarpışması’nda Roma lejyonlarını yok etmişti. Hannibal ile zekâ savaşına girmenin yararsız olduğunu Scipio biliyordu. Daha o zamandan Roma kötü kaderine boyun eğmiş gibiydi.</p><p class="calibre_2"><span class="italic"><span class="bold">İnsanlar sürekli soluk almak veyaşamını sürdürmek için gırtlağına dayanır. Boğazı sıkılınca, beş duyu organı duyarlılığını yitirir ve normal işlevini sürdüremez. Duyarlılığını yitirip felç olan kollarını ve bacaklarını gerginleştiremez. Yani adamın sağ kalma şansı çok düşüktür. Öyleyse</span></span></p><p class="calibre_2"><span class="italic"><span class="bold">düşman bayrakları görünmeye, savaş davullarının sesi duyulmaya başlayınca, öncelikle sırtının ve boğazının pozisyonunu saptamamız gerekir.</span></span></p><p class="calibre_2"><span class="italic"><span class="bold">Ardından düşmana önden saldırıp boğazını sıkabiliriz.</span></span></p><p class="calibre_2"><span class="italic"><span class="bold">Düşmanı ezmek için kusursuz bir stratejidir.</span></span></p><p class="calibre_2"><span class="italic"><span class="bold">THE WILES OF WAR: 36MILITARY STRATEGIES FROM ANCIENT CHINA,</span></span> ÇEVİRİ SUN HAICHEN, 1991</p><p class="calibre_2">Scipio ayrıca Cannae Çarpışmasından sonra kendisini fazlasıyla etkileyen iki olayı anımsıyordu. Birincisi Fabius adlı bir Romalı generalin Hannibal’i olduğu yerde tutacak bir strateji geliştirmesiydi. Lejyonlarını tepelere konuşlandırıp doğrudan çarpışmadan kaçan Fabius, şimdiki Tunus’ta bulunan evlerinden çok uzakta savaşan Kartacalıları bezdirmek için vur-kaç baskınları düzenlemişti. Bu harekât düşmanı durdurmak için işe yaramıştı ama Scipio bunca zaman çarpıştıkları halde düşmanın hâlâ kapının eşiğinde olmasının Romalıları da yorgun düşürdüğünü fark etmişti. Ayrıca bu plan Hannibal’i ciddi bir yenilgiye uğratmadığından temelinde hatalı sayılırdı.</p><p class="calibre_2">İkinci olay ise Hannibal’in işgalinin ikinci yılında Kartacalıları bulundukları yerlerden püskürtmeye çalışması için Scipio’nun babasının İspan-ya’ya gönderilmesiydi. Kartaca’nın yıllardır İspanya’da kolonileri vardı ve İspanyol madenlerinden büyük bir servet kazanmaktaydılar. Ayrıca İspan-ya’yı askerlerin eğitimi ve Roma ile yapacakları savaş için bir üs olarak kullanıyorlardı. Scipio’nun babası MÖ 211 yılındaki yenilgisine ve ölümüne dek İspanyol yarımadasında altı yıl boyunca Kartacalılarla savaştı.</p><p class="calibre_2">Ebro Nehri’nin diğer yakasından gelen raporları incelerken Scipio’nun aklında bir plan şekillenmeye başladı. Tek bir gözü kara manevrayla babasının bir yıl önceki ölümünün intikamını alabilir, Fabius’dan daha iyi olduğuna inandığı stratejisinin etkisini kanıtlayabilir ve yalnızca Hannibal’in değil, Kartaca’nın yıkılmasını sağlayacak olaylar zincirini harekete geçirebilirdi. Bulunduğu yerin güney sahilinde Kartacalıların İs-panya’daki başkenti olan Yeni Kartaca (günümüzde Cartagena) kenti vardı. İnanılmaz servetlerini, ordunun malzemelerini ve isyan çıktığı takdirde fidye almak amacıyla kullanmak için çeşitli İspanyol kabilelerden aldıkları rehineleri bu kentte saklıyorlardı. Sayıca Romalıların iki katı olan Kartaca orduları İspanyol kabilelerini daha fazla baskı altına almak için ülkenin çeşitli bölgelerine dağılmıştı ve hepsi Yeni Kartaca kentinden birkaç günlük mesafedeydi. Komutanların güç ve para konusunda kendi aralarında münakaşa ettiklerini de Scipio duymuştu. Yeni Kartaca kenti ise yalnızca 1000 askerle korunmaktaydı.</p><p class="calibre_2">Ebro kıyısında konuşlanma emrine karşı gelerek Scipio gemiyle güneye indi ve Yeni Kartaca üzerine cesur bir akın düzenledi. Surlarla çevrili kent girilmez olarak düşünülüyordu ama saldırıyı kuzeydeki lagünün sularının çekilmesine denk getirince askerler kolayca duvarları tırmandılar ve kenti ele geçirdiler. Bir tek hareketle Scipio olayların gidişini değiştirmişti. Şimdi Romalılar İspanya’nın merkezinde konuşlanmışlar, Karta-calıların para ve malzemelerine sahip olmuşlardı. Üstelik Kartacalıların rehin aldıkları kişileri kullanarak kabileler arasında bir isyan başlatabilirlerdi. Birkaç yıl boyunca Scipio bu konumdan olabildiğince yararlandı ve İspanya’yı yavaş yavaş Roma yönetimi altına soktu.</p><p class="calibre_2"><span class="italic"><span class="bold">Üçüncü başkumandan Iemitsu kılıç karşılaşmalarından hoşlanırdı. Bir gün kılıç ustalarının yeteneklerini sergilemeleri için karşılaşma düzenlerken izleyici kalabalığı arasında Suwa Bunkuro adlı usta bir biniciyi fark etti ve yarışmaya katılmasını söyledi. Bunkuro at üstünde yarışmak istediğini ve böyle bir konumda herkesi kolayca yenebileceğini söyledi. Iemitsu kılıç</span></span></p><p class="calibre_2"><span class="italic"><span class="bold">ustalarını Bunkuro ’nun yeğlediği biçimde dövüşmek için ikna etti. Bunkuro’nun övündüğü kadar yetenekli olduğu ortaya çıktı. Oynak bir at üzerinde kılıç sallamak çoğu ustanın alışık olduğu bir dövüş biçimi değildi ve Bunkuro karşısına çıkmaya cesaret edenlerin tümünü yendi. Biraz sinirlenen Iemitsu sonunda Munenori'ye bu dövüşü denemesini söyledi. Gerçi bu yarışmada Munenori yalnızca izleyici olarak bulunuyordu ama derhal bir ata atladı. Rakibine yaklaşırken bir anda atını durdurdu ve Bunkuro’nun atının burnuna tahta kılıcıyla vurdu. Bunkuro’nun atı şaha kalktı ve ünlü binici dengesini bulmaya çabalarken Munenori bir darbeyle onu attan aşağıya indirdi.</span></span></p><p class="calibre_2"><span class="italic"><span class="bold">THE SWORD AND THE MIND,</span></span> ÇEVİRİ HIROAKI SATO, 1985</p><p class="calibre_2">MÖ 205 yılında Scipio bir kahraman olarak Roma’ya döndü ama Hannibal hâlâ İtalya’nın iç bölgeleri için bir tehlike oluşturmayı sürdürüyordu.</p><p class="calibre_2">Şimdi Scipio doğruca Kartaca’nın üzerine yürüyerek savaşı Afrika'ya taşımak istiyordu. Hannibal’i İtalya’dan uzaklaştırmanın ve Kartaca tehlikesini ortadan kaldırmanın tek yolu buydu. Ne var ki Roma stratejisinden halen sorumlu olan Komutan Fabius ve diğerleri Roma’dan, Hannibal’den bu kadar uzakta bir savaş açmanın yararını anlayamamışlardı. Scipio’nun itibarı yüksek olduğundan sonunda Roma Senatosu ona bu sefer için komuta edeceği küçük, düşük nitelikli bir ordu vermeyi kabul etti.</p><p class="calibre_2">Savını kabul ettirmek için mücadele ederek zaman yitirmeyen Scipio derhal Kartaca’nın komşusu olan Massili ülkesinin kralı Masinissa ile ittifak kurdu. MÖ 204 yılında Afrika’ya doğru yelken açtı ve Kartaca’dan pek uzak sayılmayan Utica’da karaya çıktı. Başlangıçta şaşkınlığa düşen Kartacalılar harekete geçti ve Scipio’nun askerlerini kentin yakınındaki bir yarımadada durdurmayı başardılar. Durum hiç de iyi görünmüyordu. Scipio bir yolunu bulup önünü kesen düşman ordusunu yarıp geçebilirse düşman ülkenin kalbine ulaşacak ve durumun denetimini ele alabilecekti ama şimdilik bu hedef olanaksız gibi görünüyordu; Kartaca Ordusu’nun oluşturduğu sık saflı kordonu yarmayı umut etmek bile zordu. Kapana kısıldığı yerde kalırsa, malzemeleri bir süre sonra sonra tükenecek ve teslim olmak zorunda kalacaktı. Scipio barış pazarlığına girişti ve pazarlık sürecini Kartaca Ordusu’nu incelemek için kullandı.</p><p class="calibre_2">Scipio’nun elçileri, düşmanın biri kendi askerleri diğeri en büyük müttefiki Numidyalılar için iki kampı bulunduğunu ve saz kulübelerden oluşan Numidya kampının oldukça düzensiz olduğunu bildirdiler. Daha düzenli olan Kartaca kampı da aynı kolaylıkla yanan malzemelerden inşa edilmişti. Birkaç hafta boyunca Scipio önce pazarlığı kesip ardından tekrar başlatıp kararsız gibi görünerek Kartacalıların aklını karıştırdı. Ardından bir gece Numidya kampına baskın düzenledi ve ateşe verdi. Alevler bir anda yayılınca paniğe kapılan Afrikalı askerler dörtbir yana kaçıştılar. Gürültüye uyanan Kartacalılar müttefiklerinin yardımına koşmak için kendi kamplarının kapılarını açınca, kargaşadan yararlanan Romalılar bu kampa da girip ateşe verdiler. Düşmanlar bu gece savaşında ordularının yarısını yitirdi ve geri kalanı Kartaca ile Numidya’ya geri çekilmeyi başardı.</p><p class="calibre_2">Kartaca’nın içlerine giden yol birdenbire Scipio için açılıverdi. Kentleri birbiri ardına ele geçirerek Hannibal’ın İtalya’da ilerlediği kadar iler -lemeyi başardı. Ardından Kartaca surlarından görülen Tunus limanına asker yığdı. Şimdi paniğe kapılma sırası kendilerine gelen Kartacalılar en ünlü komutanları olan Hannibal’i geri çağırdılar. On altı yıl boyunca Ro-ma’nın kapısının önünde savaşmış olan Hannibal sonunda MÖ 202 yılında İtalya’yı terk etmek zorunda kaldı.</p><p class="calibre_2">Ordusunu Kartaca’nın güneyine konuşlandıran Hannibal, Scipio ile savaş planları yaptı. Bu arada Romalı general, Kartaca’nın en verimli toprakları, ekonomik merkezi olan Bagradas Vadisi’ne çekilmişti ve ani baskınlar düzenleyerek görebildiği her şeyi yakıp yıkıyordu. Hannibal ise yedek malzemelerine kolayca ulaşabileceği, daha korumalı olan Kartaca yakınında savaşmak istiyordu. Ne var ki, ülkesinin en zengin bölgesini yitirmemek için Scipio’yu kovalamak zorundaydı. Ama Scipio sürekli geri çekiliyor ve kendisine sağlam bir pozisyon edindiği Zama kentine kadar Hannibal’i çekmeden savaşmaya yanaşmıyordu. Sonunda Hannibal su kaynağı bulunmayan bir yerde kamp kurmaya zorlandı ve iki ordu karşılaştı. Scipio’yu kovalamaktan yorgun düşen ve Masinissa’nın askerlerince süvarileri etkisizleştirilen Kartaca Ordusu yenilgiye uğradı ve geri çekileceği bir sığınağı olmadığından Hannibal teslim olmak zorunda kaldı. Kartaca derhal barış istedi ve Scipio ile Senato’nun ileri sürdüğü ağır koşulları kabul ederek Roma’nın bir müvekkil-devleti biçimine geldi. Ro-ma’yı tehdit eden ve Akdeniz’de bir güç oluşturan Kartaca sonsuza dek yok edilmişti.</p><p class="calibre_2"><span class="italic"><span class="bold">Herakles, doğruca Miken’e dönmedi. Önce Poseidon ile Tabiat Ana’nm oğlu olan Kral Antaeus’un ülkesi Libya'yı geçti. Kralın tüm yabancılarla yorgun düşene dek güreşmek ve yenilenleri öldürmek gibi bir huyu vardı; yalnızca güçlü ve yetenekli bir sporcu değildi, ne zaman toprağa dokunsa tekrar güç kazanıyordu. Kurbanlarının kafataslarıyla Poseidon tapınağının çatısını oluşturuyordu. Herakles mi bu barbarca uygulamayı sonlandırmaya kararlıydı yoksa Antaeus mu ona meydan okumuştu bilinmiyordu. Ne var ki,yüksek bir çıkıntının altındaki bir mağarada yaşayan, aslan etiyle beslenen ve müthiş gücünü daha da arttırmak için çıplak toprak üzerinde uyuyan dev yapılı Antaeus hiç de yabana atılacak bir rakip değildi. Devi tlünyaya getirdikten sonra doğurganlığı sona ermeyen Tabiat Ana</span></span>, <span class="italic"><span class="bold">bir Libya mağarasında Antaeus’a hamile kalmıştı ve diğer canavar çocukları Typhon, Tityus ve Briareus’a oranla Antaeus’la övünmek için daha fazla neden bulabiliyordu. Antaeus’un onlarla Phlegra Yaylası’nda mücadele etmesi Olimpos Dağı ’nda yaşayanların hoşuna gitmeyecekti. Güreşe hazırlık olarak rakipler aslan postundan giysilerini çıkardılar. Herakles, Olimpos modasına uyumlu olarak bedenini yağlarken, Antaeus yalnızca ayak tabanlarının yere basmasının yeterli olmayacağını düşünerek kollarına ve bacaklarına sıcak kum döktü. Gücünü idareli kullanmayı ve rakibini yormayı planlayan Herakles, rakibini boylu boyunca yere attığında Tabiat Ana’nın canlandırmasıyla Antaeus’un kaslarının şiştiğini, sağlıklı bir rengin bedenine yayıldığını görerek şaşkına döndü. Rakipler tekrar karşılaştı ve bu kez Antaeus yere atılmayı beklemeden kendiliğinden toprağa uzandı ve rakibinin ne yapmak istediğini algılayan Herakles, onu havaya kaldırıp kaburga kemiklerini kırdı ve Tabiat Ana’nın iniltilerine karşın ölene dek havada tuttu.</span></span></p><p class="calibre_2"><span class="italic"><span class="bold">THE GREEK MYTHS,</span></span> CİLT 2, ROBERT GRAVES, 1955 Yorum</p><p class="calibre_2">Genelinde orta yetenekli bir generali üstün yetenekli bir generalden ayıran özellik strateji ya da manevradan çok vizyondur; aynı soruna her ikisi ayrı açıdan bakar. Geleneklerin kıskacından sıyrılmış olan üstün yetenekli general doğal olarak doğru stratejiyi bulur.</p><p class="calibre_2">Hannibal’in stratejik dehası Romalıların gözünü kamaştırmıştı. Öylesine korkuyorlardı ki, ona karşı ancak erteleme ve çarpışmaktan kaçınma stratejilerini uygulayabiliyorlardı. Scipio Africanus farklı bakmayı başardı. Her seferinde düşman ordusuna ya da komutanına bakmak yerine kritik kırılganlığını oluşturan destek sütununa baktı. Askeri gücün ordunun kendisinde değil, para, malzeme, halkın iyi niyeti, müttefikler gibi onu oluşturan desteklerde bulunduğunu biliyordu. Bu sütunları buldu ve parça parça yere yıktı.</p><p class="calibre_2">Scipio’nun ilk adımı Hannibal’in ağırlık merkezinin İtalya değil, İspanya olduğunu görmekti. İspanya’nın içindeki anahtar ise Yeni Kartaca idi. Çeşitli Roma ordularını kovalamak yerine Yeni Kartaca’yı ele geçirdi ve savaşın yönünü değiştirdi. Ve böylece ana askeri karargâhından ve malzeme kaynağından yoksun kalan Hannibal öteki destek üssüne, yani Kartaca’nın zenginliğine ve kaynaklarına yaslanmak zorundaydı. Bu nedenle Scipio savaşı Afrika’ya taşıdı. Utica’da kapana kısılınca, bu durumda düşmanın güç kaynaklarını inceledi ve orduların kendisinden çok konuşlandıkları yerler olduğunu fark etti. Karşılıklı bir çarpışmada asker yitirmeden orduları bulundukları yerlerden uzaklaştırabilirse Kartaca’nın yumuşak karnı açığa çıkacaktı. Kamp yerlerini yakarak orduları yer değiştirmeye zorladı. Çoğu generali bir mıknatıs gibi çekecek pırıltılı bir ödül gibi görünen Kartaca kentine doğrudan yürümek yerine ülkeyi en fazla zora koşacak nokta olan zenginliğinin kaynağı, en verimli tarım bölgesine ağır bir darbe indirdi. Sonunda da Hannibal’i kovalamak yerine destek ve malzeme kaynaklarından uzak kalacağı, ülkenin tam ortasındaki bir noktaya çekti. Artık Kartacalıların dengesini öyle bozmuştu ki, Za-ma'daki yenilgi kesinlqmişti.</p><p class="calibre_2">Güç aldatıcıdır. Eğer düşmanı bir boksör gibi hayal edersek, yumruklarının üzerine odaklanırız. Ama bir boksör yumruklarından çok bacaklarına güvenir; bacak kasları zayıf düşünce, dengesini yitirir, rakibinden kaçamaz, bitkin düşürücü yumruklaşmalara maruz kalır, nakavt olana dek yumruklarının gücü gittikçe azalır. Rakiplerinize bakarken, yumrukları aklınızı çelmesin. Savaşta ya da yaşamda karşılıklı yumruklaşmaya girişmek aptallığın ve savurganlığın zirvesidir. Güç, denge ve desteğe dayalıdır; yani düşmanınızı neyin ayakta tuttuğuna bakın ve ona bu desteği veren unsurun aynı zamanda düşmesini de sağlayabileceğini unutmayın. Tıpkı bir ordu gibi bir insan da gücünü para, popülerlik, becerikli manevralar, oluşturduğu belirli bir avantaj gibi üç ya da dört kaynaktan aynı anda elde eder. Bunlardan birini yıkarsanız, geri kalanına daha fazla yaslanır ve bunları yıktığınız zaman da devrilir. Bir boksörün bacaklarını zayıf düşürürseniz, sendeleyecektir; sendelediği zaman acımasız davranmalısınız. Hiçbir güç, bacakları olmadan ayakta duramaz.</p><p class="calibre_2"><span class="italic"><span class="bold">Bir okun ucundaki tüyler çıkarıldığında batıcı ucu yerinde durduğu halde, derine batması zorlaşır.</span></span></p><p class="calibre_2"><span class="italic"><span class="bold">Ming hanedanlığı strateji uzmanı Chieh Hsüan (MS 17 YY. başları)</span></span></p><p class="calibre_2"><span class="italic"><span class="bold">Düşmanları kendilerini kuşatınca hiçbir kaçış yolu bulamayan, cesareti kırılan İsrail halkı Tanrı ’ya yalvardı. Asur Ordusu, piyadeleri, süvarileri, iki tekerlekli arabalarıyla Bethulia’daki insanların tüm su kaynakları tükenene dek kenti otuz dört gün kuşattı... Çocuklar, kadınlar ve genç erkekler susuzluktan sokaklarda baygın düştüler. Halkın kenti savunacak gücü kalmamıştı... Judith İsrail halkının Tanrı ’sına günlerce yere diz çöküp dua ettikten sonra ayağa kalkıp hizmetçisini çağırdı. Şabat’ta ve tatil günlerinde yaşadığı eve gitti. Sırtındaki çuvaldan yapılma dul giysilerini çıkardı, yıkandı ve tüm vücuduna pahalı kremler sürdü. Saçlarını tarayıp başına bir taç taktı. Kocası Manasseh ’in sağlığındayken giydiği en süslü giysilerini giydi. Ayağına sandaletlerini geçirdi. Ayak bileklerine lıalhallarını, kollarına bileziklerini, parmaklarına yüzüklerini, kulaklarına küpelerini taktı. Öylesine süslendi ki onu gören erkeklerin gözleri kamaştı... Dosdoğru vadideki geçite yürüdü; Asıırlu devriyeler onun yolunu kesip durdurdular. "Sen kimsin ve nereye gidiyorsun?" diye sordular. "Ben İbranilerin kızıyım. Onlardan kaçıyorum. Çünkü pek yakında sizler topraklarımızı istila edince onlar sizi yok edecekler. Ben ordu komutanınız</span></span></p><p class="calibre_2"><span class="italic"><span class="bold">Halofernes’e gerçek raporu vermeye gidiyorum. Ona bir tek askerin esir düşmeden ya da ölmeden ülkeyi fethedebileceği yolu göstermeye gidiyorum," diye yanıt verdi. Adamlar onun söylediklerini dinleyip güzel yüzüne bakınca -çünkü güzelliği onların gözlerini kamaştırmıştı- "Hemen onun çadırına git ve onun karşısına çıkınca hiç çekinmeden bize söylediklerini tekrarla. Sana çok iyi davranacaktır," dediler. Judith’in anlattıkları Halofernes ile tüm adamlarının çok hoşuna gitti ve hepsi onun zekâsına hayran oldular. "Bu dünyada onun kadar güzel, akıllı ve bilgece konuşan başka bir kadın yoktur!" dediler... Dördüncü gün Halofernes kölelerine bir ziyafet verdi ama subaylarını davet etmedi. Tüm özel işlerini yürüten hadım Bagoas’ı çağırdı. "Şimdi git ve himayendeki Yahudi kadını gelip bize katılması için ikna et. Bizimle birlikte yiyip içsin."Böylece Bagoas, Halofernes’in huzurundan çekildi ve Judith ’in yanına gidip daveti iletti. Judith, "Ben kimim ki efendimin isteğini reddedeyim ? Tabii onun arzuları benim için emirdir. Ömrümün sonuna kadar onun isteklerini seve seve yerine getiririm!" dedi. Ve yerinden kalkıp süslenmeye başladı. Judith huzura çıkınca Halofernes’in yüreği hopladı. Ve ona sahip olma arzusu baskın çıktı; çünkü onu gördüğü günden beri baştan çıkarmayı düşünüyordu.</span></span></p><p class="calibre_2"><span class="italic"><span class="bold">Halofernes, ona, "Haydi iç ve bizimle eğlen," dedi. "Sizinle birlikte kadeh kaldırırım efendim, çünkü bugün ömrümün en güzel günü," dedi... Bu sözler Halofernes’in çok hoşuna gitti. Ve her zamankinden fazla şarap içti.</span></span></p><p class="calibre_2"><span class="italic"><span class="bold">Doğduğu günden beri böylesine içki içmemişti. Akşam olunca köleleri telaşla huzurdan çekildiler. Bagoas çadırın kapısını dışardan kapattı ve tüm hizmetkârları efendisinin yanından uzaklaştırdı. Herkes gidip yattı... Böylece Judith, Halofernes ile çadırda yalnız kaldı. Yatağa uzanan Halofernes sarhoş olup sızmıştı. Judith, Halofernes’in yatağının başucuna gitti, duvara asılı kılıcını aldı. Yatağa yaklaştı. Halofernes’in saçlarına yapıştı... Ve tüm gücüyle iki kez adamın boynuna vurup, Halofernes’in başını vücudundan ayırdı. Sonra adamın gövdesini yataktan itip yere yuvarladı. Bir dakika sonra çadırdan dışarı çıkıp Halofernes’in kesik başını hizmetçisine verdi. Hizmetçi de kesik başı yiyecek torbasına koydu... Bagoas efendisinin yatak odasına gidince onun yataktan düşüp ölmüş olduğunu gördü. Ayrıca kesik başı da kaybolmuştu. Bagoas avaz avaza bağırarak ağlayıp sızlanmaya başladı... Sonra Judith’in kaldığı çadıra gitti, kadını orada bulamayınca dışarı fırladı ve bağırmaya başladı.</span></span></p><p class="calibre_2"><span class="italic"><span class="bold">"Köleler kalkın oyuna geldik! Yahudi kadın Nebukadnezar sarayının adını kirletti! Halofernes’in ölüsü yerde yatıyor, başı da kesilmiş ve kayıp!" Asur Ordusu ’nun komutanları bu haberi duyunca herkes üstünü başını yolmaya başladı. Yas havası tüm kampı sardı... Çadırlardaki adamlar olup biteni duyunca şaşırdılar. Korkuyla titrediler ve birbirlerini beklemeden çeşitli yönlere doğru koşarak kaçmaya başladılar. Sonra İsrailli erkekler ve askerler onların üstlerine saldırdılar... Ve böylece İsrailliler düşmanı önlerine katıp vura kıra onları Choba'ya kadar sürdüler.</span></span></p><p class="calibre_2">JUDITH, 7:19-15:7</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Savaşta cesetler, malzemeler, araç gereç gibi çatışmanın fiziksel unsurları üzerinde odaklanmak doğaldır. Aydın bir strateji uzmanı bile önce düşmanın ordusuna, ateş gücüne, hareketliliğine, yedeklerine bakar. Savaş, içsel dünyaya ait, duygusal bir olay, bir fiziksel tehlike arenasıdır ve bu düzeyin üstüne çıkıp farklı sorular sormak zordur: Düşman ordusunu hareketlendiren nedir? Ona canlılık ve dayanıklılık kazandıran nedir? Hareketlerine kim rehberlik ediyor? Gücünün görünmeyen kaynağı nedir?</p><p class="calibre_2">Çoğu kişi savaşı, insan yaşamının diğer dünyalarından bağlantısız, bağımsız bir hareket olarak görmekte zorlanır. Aslında savaş, bir güç biçimidir. Carl von Clausewitz buna "başka yollardan politika" adını vermişti ve tüm güç biçimleri aynı temel yapıları paylaşır.</p><p class="calibre_2">Gücün en çok görünen yönü dışarı yansıyan kısmı, tanıkların gördüğü ve hissettiğidir. Bir ordunun boyutları, silahları, disiplin durumu, saldırgan manevraları vardır; bireylerin pozisyon ve etkilerini sergilemelerinin çeşitli yolları bulunur. Zorlayıcı bir cephe sunmak, korkutucu, güçlü ve kararlı görünmek, zaten gücün yapısında vardır. Ama bu dışarı yansıyan sunum genelinde abartılmıştır ve hatta aldatıcıdır, çünkü güç, zayıflıklarını göstermeye cesaret edemez. Bu gösterinin altında gücün dayanağı ya da "ağırlık merkezi" yatar. Cari von Clausewitz, kendisine ait olan bu tanımı, "her şeyin dayandığı, tüm gücün ve hareketin merkezi" olarak genişletmişti. Tıpkı merkezi sinir sistemi gibi, burası da bütünü yönetir.</p><p class="calibre_2">Ağırlık merkezine saldırmak, yok etmek savaşın en önemli stratejisidir, çünkü ağırlık merkezi olmayınca, tüm yapı çöker. Tıpkı Hannibal’in İtalya’daki yenilmez ordusu gibi düşmanın ünlü generalleri ve güçlü orduları olabilir ama ağırlık merkezi olmadan bu ordular hareket edemez, güç ya da bütünlüğe sahip olamaz. Merkeze indirilen bir darbenin mahvedici etkileri düşmanın dengesini bozarak paniğe neden olur. Geleneklerine bağlı generaller düşman ordusunun fiziksel unsurlarına bakıp zayıflıkları üzerinde odaklanırken, üstün stratejistler bunların ötesine, destek sistemine bakarlar. Düşmanın ağırlık merkezi herhangi bir darbenin en fazla acı vereceği, en kırılgan noktadır. Bir çatışmayı kesin ve ekonomik biçimde sonlandırmak için bu noktayı vurmak en iyi yoldur.</p><p class="calibre_2">İşin anahtarı ağırlık merkezlerini saptayacak biçimde düşmanın gücünü incelemektir. Bu merkezleri ararken, ürkütücü ya da göz kamaştırıcı dış görünümden yanlış etkilenmemek, dış görünümünü onu harekete geçiren unsur olarak hatalı algılamamak çok önemlidir. Güç kaynağını bulabilmek için katmanları teker teker sıyırmak amacıyla birkaç adım atmanız gerekecektir. Hannibal’in öncelikle İspanya’ya dayandığını, ardından İspanya’nın Kartaca’ya dayandığını ve Kartaca’nın parasal zenginliklerinden güç kazandığını algılamış olan Scipio’yu unutmayın. Tıpkı Sci-pio’nun yaptığı gibi Kartaca’nın servetine darbe indirince, tüm yapı çökecektir.</p><p class="calibre_2">Bir grubun ağırlık merkezini bulmak için yapısını ve içinde hareket ettiği kültürü anlamanız gerekir. Eğer düşmanlarınız farklı bireylerse, onların psikolojilerini, harekete geçiren unsurları, düşünce ve öncelik yapılarını çözmeniz gerekir.</p><p class="calibre_2">Vietnam Savaşı’nda ABD’ni yenecek stratejiyi kurarken General Vo Nguyen Giap, Amerikan demokrasisinin gerçek ağırlık merkezinin halkın siyasi desteği olduğunu saptamıştı. Orduya İkinci Dünya Savaşı’ndaki gibi bir destek sağlandığında bu ülke herhangi bir savaşı en etkili bir biçimde sürdürebilirdi. Böyle bir destek olmayınca da, çabalar boşa gidecekti. 1968 yılındaki Tet Saldırısı’yla Giap, Amerikan halkının savaşa verdiği desteğin altını oymuştu. Amerikan kültürünü anlaması doğru hedeflere nişan almasını sağlamıştı.</p><p class="calibre_2">Düşman ne kadar fazla merkezleşmişse, liderine ya da yönetim kadrosuna indirilecek bir darbe, o kadar yıkıcı olur. Aztek İmparatoru Moctezu-ma’yı ele geçiren Hernán Cortés, bir avuç askerle Meksika’ya sahip olmayı başarmıştı. Her şey Moctezuma’nın çevresinde döndüğünden, imparator olmayınca Aztek toplumu çöküvermişti. 1812 yılında Rusya’yı istila eden Napoleon başkent Moskova’yı ele geçirince Rusları teslim olmaya zorlayacağını varsaymıştı. Ne var ki, bu otoriter ülkenin gerçek ağırlık merkezi savaşın sürmesinde kararlı olan çar idi. Moskova’yı yitirmek çarın kararlılığını biraz daha arttırdı.</p><p class="calibre_2">Merkezden ayrılmış olan bir düşmanın birbirinden ayrı ağırlık merkezleri vardır. Bu durumda işin anahtarı merkezlerin arasındaki iletişimi keserek organizasyonu çökertmektir. İkinci Dünya Savaşı’nda General Douglas MacArthur Pasifik Okyanusu’ndaki savaşta bunu başarıyla uygulamıştı; adaların bir kısmıyla ilgilenmeyip yalnızca en önemlilerini ele geçirince Japonlar çok geniş bir alana yayılmak zorunda kalmışlar ve bir-birleriyle iletişim kurmaları olanaksızlaşmıştı. Her zaman için düşmanın iletişim hatlarını bozmak stratejik açıdan doğru bir adımdır; eğer bölümler bütünle iletişim kuramazlarsa, kaos yaşarlar.</p><p class="calibre_2">Düşmanınızın ağırlık merkezi bazen şöhretinin, aldatma kapasitesinin, tahmin edilemezliğinin dayandığı bir nitelik, kavram ya da yetenek gibi soyut bir unsur olabilir. Eğer bu gibi güçleri sevimsiz ya da kullanılmaz duruma getirirseniz çok önemli kırılganlık noktaları oluştururlar. Günümüzde İran’ın bulunduğu bölgede yaşamış olan İskitleri hiç kimse nasıl yenebileceğini çözememişti. Büyük İskender bu kabilenin ağırlık merkezinin at sırtındaki hareketliliği ve son derece akıcı, neredeyse karmakarışık savaşma tarzı olduğunu fark etmişti. Bu güç kaynağını ortadan kaldırmak için düşmanı, süvarilerin kolayca hareket edemeyeceği, karmaşık taktiklerini kullanamayacakları kapalı bir alana çekmeyi planlamış ve kolayca yenilgiye uğratmıştı.</p><p class="calibre_2">Düşmanın ağırlık merkezini bulmak için geleneksel biçimde düşünme alışkanlığınızdan sıyrılmanız ve karşı tarafın merkezinin sizinkiyle aynı olduğunu varsaymaktan vazgeçmeniz gerekir. 1940 yılında Amerika’ya gelen Salvador Dali bir ressam olarak ülkeyi fethedip servet kazanmak için çok zekice bir hesap yapmıştı. Avrupa’nın sanat dünyasında bir ressamın "ciddi" bir sanatçı olarak eleştirmenlerin gözüne girmesi gerekiyordu. Amerika’da ise böyle bir ün herhangi bir ressamın belirli bir çevrede sıkışıp kalmasına yol açıyordu. Gerçek ağırlık merkezi Amerikan medya-sıydı. Gazetelere kur yaparak Amerikan halkına ulaşabilecek ve Amerikan halkı da onu bir yıldız konumuna getirecekti.</p><p class="calibre_2">1920’lerin sonu ile 1930’ların başında Çin’de Komünistlerle Milliyetçiler arasında yaşanan iç savaşta, tıpkı Bolşeviklerin Rusya’da yapmış oldukları gibi Komünistler de kentleri ele geçirmeye odaklanmışlardı. Katı fikirli Çin Komünist Partisi’nde dışarıdan bir kişi olan Mao Tse-tung ülkeye farklı bir açıdan bakınış ve Çin’in gerçek ağırlık merkezinin köylü nüfusu olduğunu görmüştü. Onları kendi tarafına çektiği takdirde, devrimin başarıya ulaşacağına inanmıştı. Tek bir sezgisel düşünce Komünistlerin başarısına yol açmıştı. Ağırlık merkezini saptamak işte bu kadar önemlidir.</p><p class="calibre_2">Genelinde güç kaynaklarımızı gözlerden uzak tutarız ve çoğu kişinin ağırlık merkezi olarak düşündüğü şey aslında bir dış görünümdür. Bazen düşmanlar sıkı bir şekilde koruyarak ağırlık merkezlerini belli ederler. İç Savaşı Georgia eyaletine getiren General William Tecumseh Sherman,</p><p class="calibre_2">Güney’in özellikle endüstriyel ağırlık merkezi olan Atlanta kenti ve çevresini korumayı amaçladığını fark etmişti. Siz de Sherman gibi düşmanın en fazla değer verdiği noktayı vurun ya da düşmanın güçlerini kendini savunmak için bu noktadan ayırmasını sağlayın.</p><p class="calibre_2">Herhangi bir grubun içinde güç ve etki, doğal olarak perdenin arkasındaki bir avuç dolusu insanın çevresinde dönüyordur. Bu cins güç gün ışığına çıkmadığı sürece işe yarar. İpleri elinde tutan bu kişileri saptadığınız zaman, her şey sona erer. Büyük Kriz döneminde başkan olan Franklin Roosevelt’in karşısına her yönden o kadar çok sorun çıkmıştı ki, enerjisini nereye yönelteceğine karar vermesi zorlaşmıştı. Sonunda reformlarını uygulamanın anahtarının Kongre’yi kendi tarafına çekmek olduğunu fark etti. Kongre üyeleri arasında gerçek güce sahip alan belirli liderler bulunuyordu. Bu kişileri baştan çıkarmak için tüm çekiciliğini kullandı. Başarısının sırlarından biri buydu.</p><p class="calibre_2">Bir grubu yöneten şey, komuta ve denetim merkezi, bilgiyi alan, önemli kararları veren beyindir. Bu beynin işleyişini bozmak düşman ordusunun tümünde İşlev bozukluğuna yol açar. Büyük İskender her çarpışma öncesinde düşmanın organizasyon biçimini inceler, komuta yapısını elinden geldiğince saptar ve bu yapıya saldırıp ya izole eder ya da beynin bedenle iletişim kurmasını olanaksız biçime getirirdi.</p><p class="calibre_2">Boks gibi fiziksel bir sporda en büyük rakibi olan Joe Frazier’i yenmek için Muhammed Ali her bireyin ağırlık merkezi olan beynini hedef almıştı. Her maç öncesinde Ali, onu kızdırır beyaz toplum medyasının siyahları aşağılama aracı olan Tom Amca tanımıyla hitap ederdi. Maç sırasında da öfkelendirmeyi sürdürüp Frazier ile ringde acımasızca dalga geçerdi. Muhammed Ali takıntısı nedeniyle Frazier öfkeye kapılmadan onu düşünemez olmuştu. Frazier’in beynini denetlemek, bedenini denetlemenin anahtarıydı.</p><p class="calibre_2">İnsanlarla sürdüreceğiniz herhangi bir etkileşimde onların kuvveti, güç kaynağı, onlara destek sağlayan unsur üzerinde odaklanmaya kendinizi alıştırın. Bu bilgiye sahip olmak size birçok stratejik seçenek sağlayacak, çeşitli saldırı açıları sunacak, güç merkezine doğrudan bir saldırı yerine açıkça ya da gizlice kaynağın altını oyma olanağı verecektir. Sahip olduğu gücü kullanamamanın yarattığı panikten daha büyüğünü zaten rakibinizde yaratamazsınız.</p><p class="calibre_2">Simge: Duvar. Rakipleriniz kendilerini yabancılardan ve davetsiz konuklardan koruyan bir duvarın arkasında durmaktadırlar. Kafanızı bu duvara çarpmayın ya da kuşatmaya kalkışmayın; duvarı taşıyan ve sağlamlaştıran dayanak noktalarını bulun.</p><p class="calibre_2">Duvarın altını kazın ve kendiliğinden çökene kadar temellerini oyun.</p><p class="calibre_2">Otorite: Birincil ilke düşman gucunun unsurlarının en az sayıdaki kaynaklara ve daha da iyisi tek kaynağa kadar saptanmasıdır.</p><p class="calibre_2">Bu kaynaklara yapılacak saldırılar en az sayıdaki harekete indirgenmelidir... Sürekli olarak karşı tarafın güç merkezini aramak, kazanmak için meydan okumak, gerçekten düşmanı yenilgiye uğratacaktır. <span class="italic"><span class="bold">-Cari von Clausewitz,</span></span> Savaş Üzerine <span class="italic"><span class="bold">(1780-1831)</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Her canlı varlığın bir ağırlık merkezi vardır. Tek merkezi olmayan bir grubun bile birbiriyle iletişim kurması gerekir ve saldırılara karşı çok kırılgan olan bu iletişim ağına dayanır. Bu ilkenin tersine çevrilmiş biçimi yoktur.</p><p class="calibre_2"><span class="calibre5"><span class="bold">17</span></span></p><p class="calibre_2"><span class="bold">ONLARI PARÇALAYARAK YENİN</span></p><p class="calibre_2"><span class="bold">Böl ve Fethet Stratejisi</span></p><p class="calibre_2"><span class="italic">Düşmanlarınıza bakınca görünümlerinden ürkmeyin. Bütünü oluşturan kısımlarına bakın. Kısımları ayırarak, içeriden bölünme tohumları atarak, en korkutucu </span>düşmanı <span class="italic">bile zayıflatıp çökertebilirsiniz. İçsel çatışmalar yaratmak için saldırı düzenlerken onların akıllarının üzerinde çalışın. Kişileri bir grup biçimine getiren ya da grupları birbirine bağlayan eklemleri ve bağlantıları arayın. Bölünmek zayıflıktır ve herhangi bir yapının en zayıf noktaları bağlantı yerleridir. Sorunlar ya da düşmanlarla yüz yüze kalınca, büyük sorunu küçük, kolayca yenebileceğiniz kısımlara ayırın.</span></p><p class="calibre_2"><span class="calibre1"><span class="bold">MERKEZ POZİSYONU</span></span></p><p class="calibre_2">MÖ 490 yılında ağustosun başında Atina halkı büyük bir Pers filosu -nun kentin otuz beş kilometre kuzeyinde, Marathon Ovası’nın sahiline yanaştığı haberini almıştı. Bir felaket havası derhal kente yayıldı. Tüm Atinalılar, Perslerin kenti fethetmek, genç demokrasiyi yıkmak, eski despot yönetici Hippias’ı yeniden başa geçirmek ve halkın çoğunu köle yapmak gibi amaçlarını gayet iyi biliyordu. Sekiz yıl önce Pers İmparatorlu-ğu’nun kralı Darius’a karşı Küçük Asya’daki Yunan kentlerinin ayaklanmasını desteklemek üzere Atina gemiler göndermişti. Birkaç çarpışmanın ardından bu işin umutsuz olduğunu fark eden Atinalılar geri dönmüşlerdi ama Sardis kentinin yakılmasına karışmak gibi bağışlanmaz bir harekette bulunduklarından Darius intikam almak istiyordu.</p><p class="calibre_2">Atinalıların geleceği umarsız gibi görünüyordu. 80.000 askeri yüzlerce gemiyle taşınan Pers Ordusu çok büyüktü, dünyanın en iyi süvarilerine ve okçularına sahipti. Buna karşılık Atina’nın ancak 10.000 piyadesi vardı. Destek istemek için Sparta’ya bir koşucu gönderdiler ama ay festivalini kutlamakta olan Spartalılar için bu kutsal dönemde savaşmak yasaktı. Olabildiğince erken, herhalde bir hafta içinde asker gönderebileceklerdi ama belki de çok geç olacaktı. Bu arada genelinde zengin ailelere mensup, Perslere sempati duyan bazı Atinalılar demokrasiden hoşlanmayıp Hippias’ın geri dönmesini özlemişler ve bölücülük tohumları atıp kenti içten içe yok etmeye çalışıyorlardı. Sonuçta Atinalılar yalnızca Perslerle savaşmak zorunda kalmayacaklardı, aynı zamanda kendi aralarında gruplara bölünmüşlerdi.</p><p class="calibre_2">Demokratik Atina’nın liderleri hepsi birbirinden daha kötü gibi görünen seçenekleri görüşmek için toplandılar. Çoğunluk kentin çevresinde bir savunma kordonu oluşturmak için ordunun büyük bölümünün dışarı çıkartılması tezini savunuyordu. Çok iyi bildikleri topraklarda savaşmak için Perslerin gelmesini bekleyebilirlerdi. Ne var ki, Pers Ordusu kenti denizden ve karadan ablukaya alıp boğacak kadar büyüktü. Yalnızca Mil-tiades adlı lider farklı bir öneri getirdi: Atina Ordusu’nun tümü derhal Marathon’a doğru yürümeli ve Atina yolunun sahilde geçtiği dar geçidi tutmalıydı. Perslerin karadan ilerlemesini bu yöntemle durdurmak kenti denizden gelecek bir saldırıya karşı korumasız bırakmak olurdu. Ama Miltiades geçidi tutmanın kuşatmayı önlemenin tek yolu olduğunu iddia ediyordu. Atina’nın en deneyimli askeri olan Miltiades, Küçük Asya’da Perslerle savaşmış olduğundan diğer liderler bu planı kabul ettiler.</p><p class="calibre_2">Birkaç gün sonra 10.000 Atinalı piyade kuzeye doğru yürüyüşe geçerken ağır beden zırhlarını köleler, yiyeceklerini ise eşekler taşıyordu. Marathon Ovası’na bakan geçide ulaşınca yürekleri daraldı: uçsuz bucaksız arazi göz alabildiğince uzanan çadırlar, atlar ve Pers İmparatorluğu’nun dörtbir yanından gelmiş askerlerle dolmuştu. Gemiler de sahili doldurmuştu.</p><p class="calibre_2">Birkaç gün boyunca iki taraf da harekete geçmedi. Atinalıların bulundukları konumu elde tutmaktan başka seçenekleri yoktu; süvari birlikleri olmadan, asker sayısınca kendilerinden çok üstün olan bir orduyla Marathon’da nasıl çarpışabilirlerdi? Eğer yeterince zaman kazanabilirlerse belki Sparta’dan yedek kuvvetler yetişebilirdi. Ama Persler ne bekliyordu?</p><p class="calibre_2">12 Ağustos’ta şafak sökerken Persler için çalışıyormuş gibi görünen bazı Yunan casusları, Atina tarafına geçip çok şaşırtıcı bir haber verdiler: karanlıktan yararlanan Pers gemileri Atina yakınındaki Phaleron Körfe-zi’ne doğru yola çıkınış ve Marathon Ovası’nda yaklaşık 15.000 asker bırakıp süvarilerin büyük bir kısmını götürmüşlerdi. Atina’yı denizden ele geçirecekler, ardından kuzeye doğru yürüyüp Atina Ordusu’nu Marathon geçidinde iki taraftan büyük güçlerle sıkıştıracaklardı.</p><p class="calibre_2">Atina Ordusu’nun on bir komutanından yalnızca Miltiades sakin ve hatta rahatlamış gibi görünüyordu: aradığı fırsat karşısına çıkmıştı. Güneş doğarken Marathon’daki Perslere ani bir saldırı yapmayı önerdi. Bazı komutanlar bu fikre karşı çıktı: düşnıan ordusunun piyade, süvari ve okçu sayısı oldukça yüksekti. Yakında gelecek olan Spartalıları beklemek d:ıha doğru olurdu. Ama Miltiades Perslerin güçlerini böldüklerinde ısrar ediyordu. Daha önce de onlarla savaşmıştı ve Yunan piyadelerinin disiplin ve moral açısından Perslerden daha üstün olduğunu biliyordu. Ma-rathon’da kalan Pers askerlerinin sayısı Yunanlılardan pek fazla sayılmazdı; onlarla savaşıp yenme olasılığı vardı.</p><p class="calibre_2">Bu arada iyi bir rüzgâra rastgelseler bile Pers gemilerinin sahili dönüp Phaleron Körfezi’ne varmaları on, on iki saat sürecekti. Üstelik askerleri ve atları gemilerden indirmek için de zaman harcayacaklardı. Eğer Atinalılar Marathon’da Persleri acele bir yenilgiye uğratabilirlerse, kente geri dönüp savunacak zamanı bulabilirlerdi. Eğer beklemeyi seçerlere belki Sparta güçleri hiç gelmeyecek, Persler onları kuşatacak ve Atina’nın içindeki Pers sempatizanları kente ihanet edip kapıları barbarlara açacaklardı. Ya şimdi ya da bir daha asla. Altıya karşı beş oyla komutanlar güneş doğarken saldırmaya karar verdiler.</p><p class="calibre_2">Sabah saat altıda Atinalılar saldırıya geçti. Perslerin tarafından oklar yağmur gibi yağıyordu ama düşmana öylesine hızlı yaklaşmışlardı ki, artık göğüs göğüse çarpışmaları gerekiyordu ve Miltiades’in öngördüğü gibi yakın dövüşte Atinalılar daha üstündü. Persleri ovanın kuzeyindeki bataklığa doğru sürdüler ve binlercesi boğuldu. Sular kanla kırmızıya boyandı. Saat dokuzda en fazla iki yüz asker yitirmiş olan Atinalılar ovanın denetimini ele geçirmişlerdi.</p><p class="calibre_2">Gerçi duygusal açıdan bitkin düşmüşlerdi ama Persleri durdurmak için Atina’ya kadar otuz beş kilometrelik yolu aşmak için yalnızca yedi saatleri vardı. Dinlenecek zaman yoktu. Ağır zırhlarına karşın bacaklarının bedenlerini taşıyabildiği hızda koşarlarken yalnızca ailelerini ve ' kent halkını bekleyen tehlikeyi düşünüyorlardı. Öğleden sonra saat dörtte aralarındaki en hızlı koşucular Phaleron Körfezi’ne bakan noktaya ulaştılar. Atinalıların varışından birkaç dakika sonra körfeze giren Pers gemileri üstü başı kan ve toz içinde binlerce Atinalı askerin savaşmak için omuz omuza beklediklerini gördü.</p><p class="calibre_2">Pcrsler demir atıp birkaç saat beklediler ve ardından denize açılıp yurtlarına döndüler. Atina kurtulmuştu.</p><p class="calibre_2"><span class="italic"><span class="bold">Ne var ki bazen Fransızların karşısına bir değil, ikiya da daha fazla sayıda birbirine destek olabilecek mesafede bir dizi düşman ordusu çıkıyordu. Böylesine zorlu durumlarda Napoleon "merkez pozisyonu stratejisi" adını verdiği farklı bir manevra sistemi uyguluyordu. Çooğu zaman bu koşullar altında Fransızlar rakiplerinin birleşmiş güçleri karşısında sayıca az kaldıklarını bilmelerine karşın düşman güçlerinin herhangi bir kısmına karşı daha üstün sayıda çıkabiliyorlardı. Bu sistem sözünü ettiğimiz ikinci unsurdan olabildiğince yararlanmak üzerine kurulmuştu. "Komutanlık sanatı düşmanın tüm gücü karşısında sayıca az olduğunuz zaman savaş meydanında ona karşı üstün bulunmaktır." Kısacası Napoleon düşman ordularının bir bölümünü izole ediyor, onu yenebilecek ve hatta yok edebilecek kadar büyük bir güçle karşısına çıkıyor, ardından tüm gücüyle ikinci bölüme saldırıyordu. Yani tek bir öldürücü darbe yerine dağılmış düşmanlara karşı bir dizi daha küçük darbe planlıyor ve onları kısım kısım yeniyordu. Bunu nasılyapıyordu? Bir kez daha Napoleon saldırılarının sıralaması denklemini ortaya çıkarıyor. Öncelikle imparator, karşısındaki güçler hakkındaki tüm bilgileri ele geçirdiği gazetelerden, ordudan firar edenlerden ve en önemlisi kendi öncü süvari devriyelerinin getirdiği haberlerden toparlıyordu. Verileri elde edince düşmanlarının bilinen yerlerini harita üzerinde işaretliyor ve orduların sınırlarının birbiriyle örtüştüğü noktaları saptıyordu. Düşmanın stratejik konumlarının "eklemlerini" ya da "menteşelerini" oluşturan bu noktalar saldırı altında çok kırılgandı. Napoleon ilk yıldırım saldırısı için bir nokta seçiyor ve tüm gücünü kullanmadan uygulamaya geçiyordu. Süvarilerin oluşturduğu perdenin arasından Fransız Ordusu bu merkez noktayı savunan bir avuç tlüşman birliği üzerine tıpkı biryıldırım gibi iniveriyordu. Her seferinde ilk saldırı başarılı oluyordu. Napoleon derhal ordusunu yeni ele geçirilen noktada yoğunlaştırıyordu. "Merkez pozisyonu" ustası olduğundan kendi ordusunu, şaşkınlığa uğratan darbe sonucunda ait oldukları ordulardan farklı yerlere kaçmış olan birliklerin arasına yerleştiriyordu. Böylece düşman "dış hatlar” üzerinde hareket etmek, yani bir kanattan diğerine ulaşmak için daha fazla mesafe kat etmek zorunda kalıyordu. Buna karşılık daha iyi konuşlanan Fransız Ordusu her iki taraftaki düşmana ulaşmak için daha az mesafe aşıyordu.</span></span></p><p class="calibre_2"><span class="italic"><span class="bold">THE CAMPAIGNS OF NAPOLEON,</span></span> DAVID G. CHANDLER, 1966</p><p class="calibre_2"><span class="calibre3"><span class="bold">Yorum</span></span></p><p class="calibre_2">Marathon’daki zafer ve Atina’ya ulaşma yarışı belki de Atina tarihinde savaşın sonucunu belirleyen dakikalarıydı. Eğer askerler zamanında yetişemeseydi Persler kenti ele geçirecek, ardından tüm Yunanistan’ı alacak ve o tarihte onlara karşı koyacak başka bir güç olmadığından Akdeniz’in tümüne yayılacaklardı. Tarih geri dönülmez bir biçimde değişmiş olacaktı.</p><p class="calibre_2">Miltiades’in son derece sağlam ve zaman sınırı olmayan ilkelere dayanan planı işe yaramıştı. Daha güçlü bir düşman size saldırıp ilerleme becerinizi tehdit eder ve inisiyatifi ele geçirirse, güçlerini bölmeye ve daha küçük olan güçleri teker teker yenmeye çalışmalısınız.</p><p class="calibre_2">Miltiades’in başarısının anahtarı savaşı Marathon’da kabul etme ön-sezisiydi. Atina’ya giden yolun geçidini tutarak daha güneyde bir dış sınır yerine merkez pozisyonuna konuşlanmıştı. Ordunun tümü geçidi tutarken Persler geçebilmek için çok kayıp vereceklerinden Sparta destek kuvvetleri gelmeden önce kendi güçlerini ikiye bölmeye karar verdiler. Bir kez bölününce ve süvarilerin sayısı azalınca, avantajlarını, savaşa hükmedebilecekleri merkez pozisyonunu yitirdiler.</p><p class="calibre_2">Atinalılar için Marathon’da karşılarına çıkan en küçük güçle çarpışmak çok önemliydi. Bunu gerçekleştirip merkez pozisyonunu elde edince, işgal güçleri sahili dolaşmak zorunda kalırken onlar en kısa yoldan Atina’ya ulaşabilirlerdi. Düşman güçlerinden önce Phaleron Körfezi’ne ulaşıp düşmanın güvenli bir biçimde karaya çıkmasını önlediler. Gerçi</p><p class="calibre_2">Pcrsler Marathon’a geri dönebilirlerdi ama kuzeydeki Atinah askerlerin kanlar içinde gelmiş olması oradaki çarpışmayı kendi güçlerinin yitirdiğini gösterdiğinden moralleri bozulmuştu. Tek seçenekleri geri çekilmekti.</p><p class="calibre_2">Yaşamınızda sizi yok etmeye çalışan bir düşman ya da bir anda üstünüze geliveren alışılması olanaksız gibi görünen bir sorun dizisi gibi güçlü düşmanlar karşınıza çıkabilir. Böyle koşullar altında ürkmek doğaldır ama bu duygu sizi hareketsizliğe itebildiği gibi bir çözümün oluşmasını hoş yere beklemeye de itebilir. Daha büyük gücün bir bütün olarak üstünüze gelmesine izin vermek savaş yasalarına göre sizin şansınızı azaltır; hareket halindeki büyük ve güçlü ordu kontrol edilemezse karşı konulmaz bir ivme kazanır. Bir anda kendinizi altedilmiş buluverirsiniz. En akıllıca yol bir risk almak, düşman yaklaşmadan karşılamak ve bölünmeye zorlayarak ya da kandırarak bu ivmeyi köreltmektir. Düşmanı bölmenin en iyi yolu ise tam merkezi işgal etmektir.</p><p class="calibre_2">Savaşı ya da çatışmayı bir satranç tahtası üzerindeymiş gibi düşünün. Tahtanın ortası tıpkı Marathon gibi gerçek bir mekân ya da bir grubun içindeki güç manivelaları, kritik bir müttefikin desteği, fırtınanın gözünde sorun yaratan bir kişi gibi daha gizli ve psikolojik bir merkez olabilir. Satranç tahtasının tam ortasını ele geçirirseniz, düşmanınız kısımlara ayrılacak ve sizi değişik yönlerden vurmaya gayret edecektir. Küçülmüş olan hu kısımlarla daha kolay başa çıkabilirsiniz; teker teker yenilgiye uğratabilir ya da bir kez daha bölünmeye zorlayabilirsiniz. Büyük bir bütün bir kez bölününce, hiçbir şey kalmayacak kadar minik parçalara ayrılmaya eğilimli olacaktır.</p><p class="calibre_2"><span class="italic"><span class="bold">Ordunuz düşmanla karşılaşınca ve düşman daha güçlü gibi görününce, düşmana belirli bir noktadan saldırmaya çalışın. Belirli bir noktayı çökertmeyi başarırsanız, o noktayı bırakın ve bir sonrakine geçin.</span></span></p><p class="calibre_2"><span class="italic"><span class="bold">Dönemeçli biryolda ilerler gibi noktaları teker tekeryok edin.</span></span></p><p class="calibre_2"><span class="italic"><span class="bold">Miyamoto Musashi (1584-1645)</span></span></p><p class="calibre_2"><span class="calibre1"><span class="bold">EKLEMLERE SALDIRMAK</span></span></p><p class="calibre_2">Koloni döneminde Boston’da yaşayan genç Samuel Adams’ın (17221803) bir düşü vardı: Amerikan kolonilerinin bir gün İngiltere’den bağımsızlığını kazanıp İngiliz düşünür John Locke’un yazılarına dayanan bir hükümet kurmaları gerektiğine inanıyordu. Locke’un düşüncesine göre bir hükümet vatandaşlarının iradesini yansıtmalıydı; bunu yapmayan hükümetler ise var olma hakkını yitirirdi. Adams babasından miras kalan bira fabrikasıyla ilgilenmediğinden neredeyse iflas etmek üzereydi ama iş yaşamını umursamadan Locke ve bağımsızlık gereksinimi üzerine sürekli yazı yazıyordu. Gerçi makaleleri yayınlanacak kadar iyi bir yazardı ama fikirlerini ciddiye alanların sayısı oldukça azdı; dünyayla bağlantısını kesmiş durmadan konuşan biri gibi görülüyordu. Gözlerindeki tutkulu pırıltı insanların onu kafadan sakat gibi algılamasına neden oluyordu. Esas sorun İngiltere ile Amerika arasındaki bağların çok güçlü olmasıydı; kolonilerin bazı sıkıntıları vardı ama bağımsızlık haykırışlarını gerektirecek bir neden yoktu. Kendi kendine yarattığı misyon umutsuz gibi görünmeye başladığından Adams depresyon dönemleri yaşamaya başladı.</p><p class="calibre_2">İngilizlerin kolonilerden para toplamaya gereksinimi vardı ve 1765 yılında Damga Kanunu adıyla bir yasa çıkardılar. Herhangi bir belgeyi yasallaştırmak için Amerika’daki işletmeler İngiliz tahtının çıkardığı bir pulu satın alıp yapıştırmak zorundaydı. Koloniciler İngiltere’ye ödedikleri vergilerden bezmeye başladığından Damga Kanunu’nu da gizli bir vergi olarak gördüler ve kırsal kesimde hoşnutsuzluk sesleri yükseldi. Çoğunluk için önemli bir konu değildi ama Adams, Damga Kanunu’nu yaşamı boyunca beklediği fırsat olarak gördü. Saldırabileceği somut bir hedef bulup kolonilerdeki tüm gazetelere bu yasaya karşı çıkan makaleler yağdırdı. Kolonilere danışmadan İngiltere’nin yeni bir vergi koyduğunu yazdı. Ve bu durumun despotluğa giden ilk adım olarak temsil edilmeden vergilendirme olduğunu unutulmaz sözlerle ifade etti.</p><p class="calibre_2"><span class="italic"><span class="bold">Acemi bir satranç oyuncusu tahtanın merkezini kontrol altına almanın iyi bir fikir olduğunu kısa sürede öğrenir. Bu farkındalık satranç tahtasından çok uzaklardaki ortamlarda yepyeni gizlilikler altında tekrar tekrar ortaya çıkacaktır. Her durumda tahtanın merkezine denk gelen noktayı aramak ya da merkezin rolünün kanatlara doğru kaçtığını görmek ya da tek bir tahta ve tek bir topografi olmadığını fark etmek önemlidir...</span></span></p><p class="calibre_2"><span class="calibre3"><span class="italic"><span class="bold">CLAUSEWITZ ONSTRATEGY,</span></span></span><span class="calibre3"><span class="bold"> TIHA VON GHYZY, BOLKO VON OETINGER, CHRISTOPHER BASSFORD, 2001</span></span></p><p class="calibre_2">Bu makaleler öylesine iyi yazılmıştı ve Damga Kanunu’nu öylesine büyük bir cüretle eleştiriyordu ki, insanlar Damga Kanunu’na yeni bir gözle haktılar ve gördüklerinden hoşlanmadılar. Adams daha önceleri makale yazmaktan ileri gitmemişti ama şimdi hoşnutsuzluk ateşini yakmıştı ve biraz daha harekete geçerek körüklemesi gerektiğini anladı. Yıllardır saat imalatçıları gibi kibar sosyete tarafından ayak takımı olarak görülen işçi sınıfıyla yakın ilişkiler kurmuştu ve şimdi onları Özgürlüğün Oğulları adını verdiği bir organizasyonda bir araya getirdi. Boston sokaklarında Adams’ın ortaya attığı "Özgürlük, mülk var, pul yok!" sloganıyla yürümeye başladılar. Damga Kanunu’nu destekiemiş olan siyasetçilerin kuklalarını yaktılar. Adarns’ın bu yasaya karşı ileri sürdüğü savları içeren ilanlar dağıttılar. Gelecekteki pul dağıtıcılarını şimdiden korkutmak amacıyla ayaklandılar ve hatta bu bürolardan birini yaktılar. Hareketler ne kadar dramatik olursa Adams o kadar fazla ün kazanıyor ve kazandığı ünü yasaya karşı yazdığı yazılara yansıtıyordu.</p><p class="calibre_2">İvme kazanan Adams adeta durmak bilmiyordu. Yasanın geçerlilik kazanacağı gün eyalet çapında i§ bırakma eylemi düzenledi; dükkânlar kepenklerini indirdi, mahkeme salonları boş kaldı. Massachusetts’de hiç-hir i§ yapılamadığından bir tek pul bile satın alınmayacaktı. Boykot inanılmaz derecede başarılı oldu.</p><p class="calibre_2">Adams’ın makaleleri, gösterileri ve boykotu İngiltere’ye yansıyınca kolonicilere sempati duyup Damga Kanunu’na karşı çıkan parlamento üyeleri ortaya çıktı. Sonunda Kral III. George’a bıkkınlık geldi, 1766 Ni-san’ında yasa geri çekildi. Amerikalılar ilk güç gösterisinin başarısını neşeyle kutladılar. Ne var ki, uğradıkları yenilgiye üzülen İngilizler ertesi yıl Townshend Sistemi adıyla bilinen bir dizi dolaylı vergi çıkardılar.</p><p class="calibre_2">Anlaşılan düşmanı küçümsemişlerdi: Adams derhal savaş ilan etti. Damga Kanunu’nda olduğu gibi İngilizlerin gizlemeye çalıştığı yasalar hakkında sayısız makale yazıp yine öfke ateşini körükledi. Özgürlüğün Oğulları adlı grupla düzenlediği gösteriler eskiye oranla daha korkutucu ve şiddetli olunca huzuru korumak için İngilizler Boston’a asker göndermek zorunda kaldı. Başından beri Adams’ın hedefi buydu; gerginliği iyice arttırmıştı. Özgürlüğün Oğulları ile aralarındaki çatışmalar İngiliz askerlerinin sinirlerini gerince bir gün kalabalığın üzerine ateş edip birçok kişiyi öldürdüler. Bu olaya Boston Katliamı adını veren Adams haberi bir anda tüm kolonilere yaydı.</p><p class="calibre_2">Boston halkı öfkeyle köpürürken Adams başka bir boykot daha düzenledi: hiçbir Massachusetts vatandaşı, hatta bir fahişe bile İngiliz askerlerine hiçbir şey satmayacaktı. Hiçbir kimse onlara ev kiralamayacaktı. Askerlere sokaklarda ve meyhanelerde yüz verilmeyecek, hatta göz teması bile kurulmayacaktı. Bu davranışlar İngiliz askerlerinin moralini kötü biçimde etkiledi. Kendilerini dışlanmış ve düşman yerine konmuş gibi görerek birçoğu ordudan firar etmeye ve eve gönderilmenin yollarını aramaya başladı.</p><p class="calibre_2"><span class="italic"><span class="bold">Kendine karşı bölünen tüm krallıklar boşa gider ve bölünmüş biryuva başarısız olur. Eğer şeytan da kendine karşı bölünmüş ise, onun krallığı nasıl sürebilir?</span></span></p><p class="calibre_2">LUKE 11:14</p><p class="calibre_2">Massachusetts’deki sorunların haberi kuzeye ve güneye yayıldıkça her taraftaki koloniciler İngilizlerin Boston’daki güç kullanımından, gizli vergilerinden, tepeden bakan davranışlarından söz etmeye başladılar.</p><p class="calibre_2">1773 yılında parlamento, Doğu Hindistan Şirketi’nin ekonomik sorunlarını çözmek amacıyla kolonilerde çay satışının tekelini bu şirkete veriyormuş gibi görünen Çay Yasası’nı çıkardı. Yasa, hatta bir nomimal vergiyi de beraberinde getiriyordu ama aracı olarak iş yapan koloni ithalatçıları aradan çıkacağından, çayın fiyatı ucuzlayacaktı. Ne var ki Çay Yasası aldatıcı ve akıl karıştırıcıydı; Adams bu olguyu, acıya son vermek için kesin bir darbe indirilecek bir hedef olarak gördü. Bu yasa çay ithal eden birçok koloniciyi yok ederken aynı zamanda gizli bir vergi içeriyordu, yani yine temsil edilmeden vergi salınmıştı. Daha ucuz çay karşılığında İngiliz-ler demokrasiyle dalga geçiyorlardı. Her zamankinden daha ateşli bir dille yazdığı makalelerle Adams, Damga Kanunu’ndan Boston Katliamı’na kadar tüm eski yaraları tekrar açtı.</p><p class="calibre_2">Yılın sonunda Doğu Hindistan Şirketi’nin çay yüklü gemileri Boston limanına girerken Adams ülke çapında bir çay boykotu düzenledi. Hiçbir liman işçisi kargoyu indirmeyecek, hiçbir antrepo malı kabul etmeyecekti. Aralık ayının ortalarında bir akşam Adams, Çay Yasası hakkında bir toplantıda konuşma yaptıktan sonra Özgürlüğün Oğulları adlı grubun üyeleri bedenlerini Mohawk Kızılderilileri gibi savaş boyalarıyla boyayıp savaş çığlıklarıyla limana doluştular, çay gemilerine çıktılar ve sandıkları açıp çayları denize döktüler. Her şey büyük bir eğlence biçiminde yaşandı.</p><p class="calibre_2">Daha sonraları Boston Çay Partisi adıyla tanınacak bu kışkırtıcı davranış dönüm noktası oldu. Yapılanlara hoşgörü göstermeyen İngilizler Boston limanını kapattı ve Massachusetts’de sıkıyönetim ilan etti. Artık tüm kuşkular silinmişti: Adams tarafından köşeye sıkıştırılan İngilizler tıpkı onun öngördüğü gibi despotça davranmaya başlamışlardı. Massac-husetts’deki askerlerin varlığı tahmin edileceği gibi hiç de sevindirici olmadı ve birkaç ay içinde şiddet olayları başgösterdi: 1775 Nisan’ında İngiliz askerleri Lexington’da Massachusetts milislerine ateş açtı. "Dünyada yankılanan mermi sesi" Adams’ın yoktan var etmek için çabaladığı savaşı n ilk kıvılcımı oldu.</p><p class="calibre_2"><span class="calibre3"><span class="bold">Yorum</span></span></p><p class="calibre_2">1765 öncesinde Adams kolonicilerin davanın haklılığına inanmaları için mantıklı savların yeterli olduğu inancına dayanarak çabalamıştı. Ama yıllar boyu başarısızlıklar arttıkça, tıpkı çocukların ebeveynlerine karşı hissettikleri gibi kolonicilerin de İngiltere’ye derin bir duygusal bağ taşıdıkları gerçeğiyle yüzlcşmişti. İngiltere’nin sağladığı koruma ve tehdit edici unsurlar taşıyan bir çevrede yaşarken aidiyet duygusuna sahip olmanın yanında özgürlük pek büyük bir anlam taşımıyordu. Adams bunu fark edince hedeflerini yeniden belirledi: bağımsızlıktan ve John Locke’un fikirlerinden söz etmek yerine, kolonicilerin İngiltere ile bağlarını koparmak için çabalamaya başladı. Adeta çocukların ebeveynlerine güvenmemelerini sağlar gibi, kolonicilerin İngiltere’yi koruyucu olarak değil, kâr amacıyla onları sömüren despot bir yönetici olarak görmelerini sağladı. İngiltere ile bağlar gevşeyince Adams’ın bağımsızlık fikirleri yankılanmaya başladı. Artık koloniciler kimliklerini bulmak için İngiltere Ana’ya değil, kendilerine bakıyorlardı.</p><p class="calibre_2">Damga Kanunu kampanyasıyla Adams fikirleriyle gerçekler arasındaki köprüyü kuran stratejiyi keşfetti. Artık yazıları öfke duygusunu uyandırmaya yönelikti. Son derece tiyatral olarak düzenlediği gösteriler gelecekteki devrimin anahtar unsurları olan orta ve alt sınıflar arasında öfke yaratmayı amaçlıyordu. Adams’ın bir yenilik olarak uyguladığı boykot İngilizleri kızdırıp düşüncesizce bir adım atmalarını sağladı. Şiddete yatkın tepkileri kolonicilerin göreceli barışçıl yöntemleriyle kıyaslanınca büyük bir tezat oluşturdu ve Adams’ın söylediği gibi despot oldukları ortaya çıktı. Ayrıca Adams İngilizlerin arasında da huzursuzluk yaratarak aradaki bağları her taraftan gevşetiyordu. Damga Kanunu ve Çay Yasası aslında pek önemli değildi ama Adams bunları stratejik olarak kullanıp öfke dalgalarına ve iki tarafın birbirinden uzaklaşmasına yol açtı.</p><p class="calibre_2">Unutmayın ki mantıksal savlar bir kulaktan girip diğerinden çıkar. Hiç kimse değişmez; siz yalnızca değişmiş olanlara vaaz verirsiniz. İnsanların dikkatini çekme ve etkileme savaşında önceleri onların geçmişle bağlarını koparmalı ve değişime karşı durma görüşlerini değiştirmelisiniz. Bu bağların genelinde mantıksal değil, duygusal olduklarını kabul etmelisiniz. İnsanların duygularına hitap ederek geçmişi zorba, sıkıcı, çirkin, ahlakdışı olarak farklı bir ışıkta görmelerini sağlayabilirsiniz. Bundan sonra yeni fikirlerinizi aşılayacak, insanların görüş açısını değiştirecek, özçıkarlarına yeni bir algılamayla yanıt vermelerini sağlayacak, yeni bir dava, yeni bir bağ için tohumlar atacak yere sahip olabilirsiniz. İnsanları kendi tarafınıza çekmek için öncelikle geçmişlerinden uzaklaştırmanız gerekir. Hedeflerinizi seçerken, onları eskiye nelerin bağladığına, yeniliklere karşı direnişlerinin kaynağına dikkat edin.</p><p class="calibre_2">Bağlantı noktası herhangi bir yapının en zayıf noktasıdır. Bağlantıyı kırınca insanları içsel olarak böler, öneri ve değişimlere karşı kırılgan duruma getirirsiniz. Onları fethetmek için akıllarını bölmeniz şarttır.</p><p class="calibre_2"><span class="italic"><span class="bold">Düşmanınızı desteği bulunmadığına inandırın... kopartın, kesin, döndürün, binlerce yoldan adamlarının tecrit edildiklerine inanmalarını sağlayın. Müfrezelerini, bataryalarını, alaylarını ve bölüklerini aynı biçimde tecrit edin ki zafer sizin olsun.</span></span></p><p class="calibre_2"><span class="italic"><span class="bold">Albay Ardant du Picq (1821-1870)</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Binlerce yıl önce ilkel atalarımız büyük zayıflık ve kırılganlık duygularına kapılmaya yatkındılar. Erken dünyanın düşmanca çevresinde sağ kalmak için hayvanların hızı, dişleri, pençeleri, kış soğuklarına karşı kürk-lcri ve korunmanın, gücün diğer avantajları vardı. Bunların hiçbirine sahip olmayan insanlar herhalde kendilerini korkunç derecede korumasız ve yalnız hissetmişlerdi. Bu zayıflığı telafi etmenin tek yolu gruplar oluşturmaktı.</p><p class="calibre_2">Grup ya da kabileler hem etobur hayvanlara karşı korunma hem de avlanırken yardım sağlıyordu. Bir grupta sizin arkanızı kollayacak kadar çok sayıda insan bulunuyordu. Grup ne kadar kalabalık olursa üyelerinin en büyük insan icadı olan işbölümü kavramını geliştirmesine o kadar fazla olanak tanıyordu. Üstelik grubun farklı üyeleri sağ kalmak gereksinimleriyle her an ilgilenmek zorunda kalmadıklarından zaman ve enerjilerini daha üst düzeydeki görevler için harcayabiliyorlardı. Bu farklı roller genelinde karşılıklı olarak desteklendiğinden insanoğlunun gücünde büyük bir artış ortaya çıkıyordu.</p><p class="calibre_2"><span class="italic"><span class="bold">UÇ OKUZ VE AS</span></span></p><p class="calibre_2"><span class="italic"><span class="bold">Her zaman birlikte otlanan üç öküz vardı. Aslanın gözü onların üzerindeydi ve onları yemek istiyordu ama hep birlikte dolaştıklarından içlerinden birini yalnız olarak yakalayamıyordu. Sonunda iftiralar atarak onları birbirinden uzaklaştırdı ve yalnız başlarına kalınca teker teker üçünü de mideye indirdi.</span></span></p><p class="calibre_2"><span class="italic"><span class="bold">FABLLAR,</span></span> EZOP, MÖ VI. YY.</p><p class="calibre_2">Yüzyıllar geçerken gruplar daha da büyüyüp karmaşıklaştı. Kasabalarda, yerleşim yerlerinde yaşamasını öğrenen insanlar her an tehlike tehdidi altında olma duygusundan uzaklaştılar. Başkalarıyla birlikte yaşamak daha belirsiz olan psikolojik korunmayı da sağladı. Zamanla başlangıçta kabileler oluşturmalarına yol açan korkuyu unutmaya başladılar. Ama bir grupta -orduda- ilk korku her zaman güçlü olarak kaldı.</p><p class="calibre_2">Antik dönemlerin standart savaş biçimi göğüs göğüse çarpışmaktı ve bu konumda bireyler her an her yönden gelecek ölüme açık oluyorlardı. Komutanlar askerlerini sık saflar biçiminde yerleştirmeyi çok erken öğrendiler. İki yanındakilerin geriye çekilip kendisini düşmana açık durumda bırakmayacağına inanan bir asker karşısındaki düşmanla daha özgüvenli olarak çarpışabiliyordu. Romalılar bu stratejiyi geliştirip en genç ve acemi askerleri en öne, en deneyimlileri en arkaya ve geri kalanını da iki grubun arasına yerleştirdiler. Böylece paniğe kapılmaya yatkın olan acemiler daha dayanıklı ve cesur olanların arasında kalınca güven duygusunu hissettiler. Roma lejyonlarından daha fazla beraberlik ve güven duygusuyla çarpışmaya giren başka bir ordu yoktu.</p><p class="calibre_2">Antik dönemin savaş yöntemlerini inceleyen on dokuzuncu yüzyıl askeri yazarı Albay Ardant du Picq, örneğin Hannibal’in Romalıları yendiği Cannae ve Julius Cacsar’m Pompeius’u yenilgiye uğrattığı Pharsalos gibi en tanınmış çarpışmalarda bir gariplik fark etti: iki tarafın kayıpları orantısızdı; zaferi kazanan taraf birkaç yüz kayıp verirken yenilenin kayıpları binleri buluyordu. Ardant du Picq’e göre bunun nedeni sonunda galip gelen ordunun bazı manevralarla karşı tarafı şaşırtmasında ve sık safları birbirinden ayırmasında yatıyordu. Sıraların bozulduğunu görünce dayanışma ve destek duygusunu yitiren askerler yalnız kaldıklarını düşünüp paniğe kapılıyor, silahlarını bırakıp kaçıyorlardı. Sırtını düşmana dönen bir asker ise en kolay hedef oluyordu. Binlerce asker bu durumda öldürülüyordu. Öyleyse bu büyük zaferlerin temeli psikolojiye dayanıyordu. Cannae Çarpışması’nda Hannibal’in asker sayısı oldukça azdı ama Romalıların kendilerini kırılgan ve yalnız hissetmelerine yol açarak duygusal tepki gösterip karmakarışık bir biçimde geri çekilmelerini sağlamış ve kolay hedefleri yok etmişti.</p><p class="calibre_2">Bu olgu zamana bağımlı değildir: çevresindekilerin desteğini yitirdiği duygusuna kapılan bir asker dayanılmaz bir ilkel korkuya kapılır. Ölümle tek başına yüz yüze kalacağından korkar. Birçok askeri lider bu korkuyu stratejiye çevirmiştir. Cengiz Han bu işin ustasıydı: Moğol süvarilerinin hareket yeteneğini kullanarak düşmanlarının iletişimlerini kesiyor, orduları küçük bölümlere ayırıyor ve kendilerini yalnız, korumasız bırakıldıklarını hissetmelerine neden oluyordu. Yüreklerine korku salmak için bilinçli olarak çaba gösteriyordu. Napoleon ve Mao Tse-tung’un gerillaları gibi başkaları da böl-ve-yalnızlaştır stratejisini çok etkili olacak biçimde kullanmışlardı.</p><p class="calibre_2">Doğal yapımız fazla değişmedi. En uygar kişilerin benliklerinin derinliklerinde yalnız kalmak, destek alamamak ve tehlikeye açık olmak korkusu yatar. Günümüzde insanlar birbirinden uzaklaşmıştır ve toplum bütünlüğü eskiye oranla azalmıştır. Bu nedenle bir gruba ait olma, güçlü müttefik ağına sahip olma, her taraftan desteklendiğini ve korunduğunu hissetme gereksinimimiz artmıştır. Bu duygu elimizden alınınca kırılganlığımızın getirdiği ilkel korkuya geri döneriz. Böl-ve-fethet stratejisi hiç bugünkü kadar etkili olmamıştı: insanları bağlı oldukları gruplardan ayırıp kendilerini dışlanmış, yalnızlaştırılmış, korumasız bırakılmış duygusuna iterseniz, inanılmaz derecede zayıf düşürürsünüz. Kapıldıkları zayıflık duygusu da size ister baştan çıkarmak ister panik yaratıp gerilemelerini sağlamak amacıyla onları köşeye sıkıştırabilmeniz için büyük bir manevra gücü sağlar.</p><p class="calibre_2"><span class="italic"><span class="bold">Roosevelt bir tek kişiye tümüyle bağlanmaktan hoşlanmazdı. İlgi ye hareketin odağı olmaktan keyif alırdı ye sistem onu hareketin yansıdığı ana hatların odak noktası haline getirirdi... Roosevelt’in yönteminin ana nedeni ise Amerikan siyaset sisteminin merkezkaç güçlerinin karşısında icra kolunu denetleme çabasıydı. Bir kurumda bir güç merkezi yaratıp başka bir kurumda karşı güç merkezi yaratarak tüm görevlilerin Beyaz Saray desteğine daha fazla bağımlı olmasını sağlamıştı; Başkan bir bakıma hepsinin en gerekli müttefiki ve ortağı oluyordu. Bürokrasinin kendini olduğundan büyük gösterme eğilimini azaltmış ve kendisine karşı gruplaşma çabalarını önlemişti. Başka bir deyişle şu eski böl ve fethet yöntemini kendi amaçları için uyguluyordu... Kullandığı teknik, birbiriyle örtüşen işlev dağıtımı yapan Joseph Stalin ’in tekniğine yakından benziyordu. Yöntemlerini inceleyen bir öğrencisi,"herhangi bir emir-komuta zincirinin devletin diğer bürokrasi dallarına danışmadan karar vermesini önlemek ve böylelikle sorunların en üst düzeyde açığa çıkarılmasını sağlamak'" olarak açıklamıştı. Tıpkı Stalin gibi Roosevelt de çok farklı amaçlar için güç sahibi olmayı birincil konu olarak kabul eden bir siyasi</span></span></p><p class="calibre_2"><span class="italic"><span class="bold">yöneticiydi.</span></span></p><p class="calibre_2"><span class="italic"><span class="bold">ROOSEVELT: THE LIONAND THE FOX,</span></span></p><p class="calibre_2">JAMES MACGREGOR BURNS, 1956</p><p class="calibre_2">1960’larda Mao Tse-tung’un en sadık ve güvenilir taraftarlarından biri Savunma Bakanı Lin Biao idi. Hiç kimse Mao’ya Lin kadar fazla övgü yağdırmıyordu. Ne var ki, 1970 yılında Mao bu övgülerin aslında Lin’in amacını gizlemeye yönelik olduğunu fark etti: Lin onun ardılı olma planları yapıyordu. Üstelik savunma bakanı olarak Lin’in asker arasında müttefikler edinmiş olması, onu özellikle tehlikeli bir rakip konumuna getiriyordu.</p><p class="calibre_2">Mao büyük bir gizlilik içinde çalışmaya başladı. Halkın karşısına çıkınca, ardılı olacağını düşünüyormuş gibi Lin’e elinden gelen desteği verdi. Bu davranış entrikacı bakanın doğal kuşkularını yatıştırdı. Aynı zamanda da Lin’in ordu içindeki en önemli destekçilerine saldırıp rütbelerini indirdi. Sorunların çoğunda sola kayan fikirlere sahip olan radikal Lin’e bazı aşırı fikirlerini ordunun yeniden yapılandırılmasında kullanmasını önerirken bu fikirlerin hiç de hoşa gitmeyeceğini biliyordu. Ordunun üst rütbelileri arasından Lin’e destek verenlerin sayısı azalmaya başladı.</p><p class="calibre_2">Sonunda Lin, Mao’nun ne yaptığını algıladı ama çok geç kalmıştı. Güç tabanını yitirmişti. Hüsrana ve korkuya kapılarak bir hükümet darbesi planladı ve bu umarsız davranışı onu doğruca Mao’nun avucuna itti. 1971 yılında Lin, nedeni kuşkulu bir uçak kazasında yaşamını yitirdi.</p><p class="calibre_2">Mao’nun da fark ettiği gibi siyasi çevrelerde insanlar yeteneklerinden çok, bağlantılarına güvenirler. Böyle bir dünyada meslek yaşamı kötüye giden biriyle tanışıklığını sürdürmek isteyeceklerin sayısı oldukça düşüktür. Ayrıca kendini yalnızlaştırmış bir kişi genelinde aşırı tepki gösterip umarsız bir adım atacak ve böylece biraz daha yalnızlaşacaktır. İşte bu nedenle Mao, Lin’in bağlantılarını yitirmekte olduğu izlenimini yarattı. Eğer doğrudan Lin’e saldırsaydı, çirkin bir kavgada boğulurdu. Savunma bakanını güç tabanından ayırmak ve bu süreçte inişe geçmiş gibi göstermek çok daha etkili olmuştu.</p><p class="calibre_2">Düşmanlarınıza doğrudan saldırı düzenlemeden önce, aralarında olabildiğince fazla bölünmeler yaratıp zayıflatmak her zaman akıllıca bir adım olacaktır. İyi bir bölünme noktası, lider ile ister asker ister sivil halkın arasını açmaktır. Halktan gelen desteği yitirince liderlerin işlevleri kötüye gider. Yani rakibinizi otoriter ya da ulaşılamaz biri gibi gösterebilirsiniz. Ya da Cumhuriyetçi Başkan Richard Nixon'ın 1972’de yaptığı gibi davranabilirsiniz. Geleneksel olarak Demokratlara oy veren mavi yakalılara kur yaparak Demokratların tabanını bölmüştü. (Cumhuriyetçiler o günden bu yana bunu tekrarlıyorlar.) Unutmayın ki düşmanınız herhangi bir noktadan bölünmeye başlayınca, oluşan açıklık ivme kazanacaktır. Bir kez bölünme daha fazla bölünmeye yol açar.</p><p class="calibre_2">MÖ 338 yılında Romalılar en zorlu düşmanları olan, yayılmalarını önlemek için diğer İtalyan kentlerinin oluşturduğu, Latin Birliği’ni yenilgiye uğratmışlardı. Bu zaferin ardından genişleyen bölgeyi nasıl yönetebilecekleri sorunu ortaya çıktı. Eğer birliğin liderini ezerlerse, bir güç boşluğu oluşacak ve biraz ileriden daha büyük bir tehlike başgösterebilecek-ti. Eğer birliğin kentlerini yutarlarsa, Roma’nın gücü ve itibarını sulandırmak zorunda kalacaklar, koruyup kollamaları gereken çok büyük bir bölgeye sahip olacaklardı.</p><p class="calibre_2">Romalılar buldukları çözüme daha sonraları <span class="italic"><span class="bold">divide et impera</span></span> (böl ve yönet) adını verdiler ve bu yöntemle imparatorluğu genişlettiler. Temelinde birliği dağıttılar ama bölümlerin tümüne eşit davranmadılar. Oluşturdukları sistemde bazı kentleri tümüyle Roma topraklarına kattılar ve halklarına Roma vatandaşlarının tüm ayrıcalıklarını tanıdılar; diğerlerinin ise topraklarının çoğuna el koydular ve karşılığında neredeyse tam bir bağımsızlık verdiler. Bir kısmını ise dağıtıp Roma vatandaşlarını yerleştirdiler. Merkez pozisyonunu koruyan Roma’ya meydan okuyabilecek güçte bir tek kent bile kalmadı. (Özdeyişte olduğu gibi, tüm yollar Ro-ma’ya çıkar.)</p><p class="calibre_2">Bu sistemin anahtarı bağımsız bir kentin Roma’ya yeterince sadık olursa ya da Roma adına yeterince iyi savaşırsa, imparatorluğa katılma fırsatını elde etmesinde yatıyordu. Bağımsız kentler başkalarıyla ittifak kurmak yerine Roma’nın yakınlığını kazanmanın kendi çıkarları açısından daha iyi olacağını görmüşlerdi. Roma onlara büyük bir güç, zenginlik ve koruma sunarken, Roma’dan uzaklaşmak tehlike oluşturuyordu. Bir zamanlar Latin Birliği’nin mağrur üyeleri olan kentler artık Roma’nın ilgisi için birbiriyle rekabet içine girmişti.</p><p class="calibre_2">Herhangi bir grubu yönetirken böl ve yönet çok güçlü bir stratejidir. Bir organizasyon olmadığı takdirde insanların ilkel bir arzu olan kalabalıklaşarak güç kazanmak isteğiyle doğal olarak karşılıklı özçıkarlara dayalı daha küçük gruplar oluşturduğu ilkesine dayanmaktadır. Bu alt gruplar denetim altına alınmadığı zaman organizasyonun bütününü tehdit eden güç merkezleri meydana getirirler. Partilerin ve hiziplerin oluşumu bir liderin en büyük korkusudur, çünkü zamanla bu hizipler büyük grubun çıkarları yerine kendi çıkarlarını sağlama almaya çalışacaklardır. Çözüm yolu yönetmek için bölmektir. Bunu yapabilmek için önce kendinizi güç merkezi olarak konumlandırmanız gerekir; bireyler sizin takdirinizi almak için rekabet etmeleri gerektiğini bilmeliler. Grubun içinde başka bir güç tabanı oluştur-maktansa lideri memnun etmenin avantajı daha yüksek olmalıdır.</p><p class="calibre_2"><span class="italic"><span class="bold">"Benim dünyaya barış sağlamak için mi geldiğimi düşünüyorsunuz; ben barış değil, bir kılıç getirdim. Bir oğlanı babasına bir kızı annesine, bir gelini kayınvalidesine karşı çıkartmak için geldim; bir erkeğin düşmanları onun evinde yaşayanlar olacaktır. Annesini ya da babasını beni sevdiğinden daha fazla seven biri bana layık değildir; kızını ya da oğlunu beni sevdiğinden çok seven biri bana layık değildir; haçını alıp benim peşimden gelmeyen bana layık değildir</span></span>."</p><p class="calibre_2"><span class="calibre3"><span class="bold">MATTHEW 10:34</span></span></p><p class="calibre_2">Kraliçe I. Elizabeth tahta çıktığında İngiltere bölünmüş bir ülkeydi. Feodalizmin kalıntıları rekabet içinde birçok güç merkezi oluşturmuştu ve hatta saray bile hiziplerle doluydu. Elizabeth’in çözüm yolu bilinçli olarak bir aileyi diğerine karşı kışkırtarak soyluları zayıflatmak oldu. Aynı zamanda kendisini her şeyin çevresinde döndüğü, İngiltere’nin simgesi biçimine getirerek tam merkezde konuşlandı. Sarayda da kendisinden başka hiçbir bireyin üstünlük elde etmesine izin vermedi. Birinci Robert Dudley ile Essex Earl’ünün kraliçenin gözdeleri olduğuna inandıklarını fark edince derhal yanından uzaklaştırdı.</p><p class="calibre_2">Bir gözde bulundurmak anlaşılabilir ama tehlikeli bir eğilimdir. Yıldızlarınızı dönüşüme sokmanız, ara sıra birinin kaymasını sağlamanız daha iyidir. Farklı görüşlere sahip kişileri bir araya getirin ve üstün çıkmak için mücadele etmeye yönlendirin. Bunu demokrasinin sağlıklı bir biçimi olarak haklı gösterebilirsiniz ve sizin altınızdakiler mücadele ederken siz yönetmeyi sürdürürsünüz.</p><p class="calibre_2">Film yönetmeni Alfred Hitchcock her yandan düşmanlarla sarılmıştı. Yazarlar, set tasarımcıları, aktörler, yapımcılar, pazarlamacılar kendi egolarının filmin kalitesinin önüne geçmesine her an izin veriyorlardı. Yazarlar edebiyat yeteneklerini sergilemek, aktörler yıldızlara benzemek, yapımcılar ve pazarlamacılar ticari değeri olan bir film ortaya çıkarmak istiyorlardı; kısacası tüm set çalışanlarının çıkarları birbiriyle rekabet içindeydi. Hitchcock’un bulduğu çözüm de tıpkı Kraliçe Elizabeth gibi merkez pozisyonuna yerleşmek, bir cins böl ve yönet politikası uygulamak olmuştu. Halkın gözünde tanınmış biri olmak bu planın bir parçasıydı: filmlerinin tanıtım kampanyalarına sözcü olarak katılması, birçok filminde birkaç kısa sahnede gözükmesi derhal göze çarpan çok sevimli esprili bir kişi haline gelmesini sağlamıştı. Çekimlerin başlamasından önce senaryonun yazılmasından, çekimden sonraki montaj işlemine kadar filmin tüm aşamalarına katılıyordu. Aynı zamanda yapımcılar da dahil olmak üzere tüm bölümleri biraz uzakta tutuyordu; filmin ayrıntıları hak-kındaki her şey onun beyninde, çizimlerinde ve notlarında yer alıyordu. Hiç kimse onu atlayıp geçemezdi; her kararın onun aracılığıyla verilmesi gerekiyordu. Örneğin daha film çekimi başlamadan Hitchcock başroldeki kadın oyuncunun giysilerinin ayrıntılarını ortaya çıkarıyordu. Eğer kostüm tasarımcısı herhangi bir şeyi değiştirmek isterse ona danışmak zorunda kalıyor ya da kimseden destek alamıyordu. Temelinde tıpkı Roma gibiydi: tüm yollar Hitchcock’a çıkıyordu.</p><p class="calibre_2">Grubunuzda hiziplerin gizlice ortaya çıkmasının bir nedeni kendi alanlarında uzman olan kişilerin yaptıkları her şeyi size bildirmemeleri-dir. Unutmayın ki, onlar yalnızca küçük bir resmi görüyorlar; siz prodüksiyonun tümünden sorumlusunuz. Eğer önderlik edecekseniz, tam ortada bulunmanız gerekir. Her şey sizi kapsayarak akmalı. Eğer bir bilgi açıklanmayacaksa, buna siz karar vermelisiniz. Böl ve yönet kuralı böyle işler: operasyonun farklı kısımları bilginin tümüne sahip olmazsa elde etmek için size gelmek zorunda kalacaktır. Konu sizin mikroyönetim yapmanız değil, önemli olan her şeyin denetimini elinizde tutmanız ve herhangi potansiyel rakip güç tabanlarını tecrit etmenizdir.</p><p class="calibre_2">1950’li ve 60’lı yıllarda Tümgeneral Edward Lansdale, Amerika’nın en önde gelen kontrgerilla uzmanı olarak kabul edilirdi. 1950’lerde Fili-pinlerin başkanı Ramon Magsaysay ile birlikte çalışırken ülkenin Huk gerilla hareketini yenilgiye uğratan bir plan yapmıştı. Kontrgerilla uzmanlığı askeri olmaktan çok siyasi bir iş olduğundan becerikli bir ele gereksinim gösterir; Lansdale için başarının anahtarı hükümet yolsuzluklarını yok etmek ve çeşitli popüler programlarla halkı hükümete yaklaştırmaktı. Böylece bölücülerin davaları destek bulmuyor ve yalnızlaşıp yok oluyorlardı. Lansdale solcu asilerin güç kullanarak yenilgiye uğratılmasını düşünmenin aptallık olduğuna inanıyordu; daha doğru güç kullanmak onların eline düşmek oluyor, destek kazanmak için kullanabilecekleri bir unsur oluşturuyordu. Bölücüler için halktan dışlanmak ölmek demektir.</p><p class="calibre_2">Grubunuzdaki kişileri kendi çıkarları için çalışan bölücüler olarak düşünün. Onlar organizasyondaki hoşnutsuzlukla beslenen, huzursuzluk ve bölücülük yaratan Cassius tipinde insanlardır. Her zaman için bu hizipleri fark edince tekrar bölebilirsiniz ama daha iyi bir çözüm askerlerinizi memnun ederek bölücülerin beslenme yollarını tıkamaktır. Dışlanıp hüsrana uğrayarak kendiliklerinden öleceklerdir.</p><p class="calibre_2">İnsanları sözlü olarak etkilemek için böl-ve-yönet stratejisi çok değerlidir. Önce bazı konularda rakibinizin tarafını tutuyormuş gibi görünerek yan bölgelerini işgal edin. Bir kez oraya yerleşince ileri sürdükleri bazı savları biraz çarpıtıp değiştirerek kuşku tohumları atın. Bu durum on-farın direnişini düşürecek ve belki de deger verdikleri bir fikir hakkında kendi içlerinde çatışmalar çıkacaktır. Bu çatışma onları zayıflatacağından, daha sonraki öneri ve rehberlik karşısında kırılganlaşacaklardır.</p><p class="calibre_2">On yedinci yüzyıl Japonya’sının ünlü kılıç ustası Miyamoto Musashi birçok kez kendisini öldürmeye kararlı savaşçı çeteleriyle yüz yüze kalmıştı. Böyle bir çetenin görüntüsü çoğu insanı ürkütür ya da en azından bir samuray için ölümcül bir kusur olan kararsızlığa sürükler. Başka bir eğilim de şiddetle saldırmak, bir an karşınızdakilerin olabildiğince çoğunu öldürmektir ama durumun kontrolünü yitirmek tehlikesi de vardır. Her şeyden önce bir strateji uzmanı olan Musashi bu ikilemleri en mantıklı biçimde çözüyordu. Rakiplerinin tek sıra halinde ya da belirli bir açıdan yaklaşmasını gerektiren bir noktaya yerleşiyordu. Önce sıranın başın-dakini öldürmek üzerine odaklanıyor ve son hızla sıra boyunca ilerliyordu. Başa çıkamaz duruma gelmek ya da aşırı çaba göstermek yerine karşısındaki çeteyi parçalara ayırıyordu. Bir numaralı rakibini öldürürken, iki numaralıyla başa çıkabilecek konuma geçiyor, kendisini bekleyen diğer rakiplerin varlığının aklını karıştırmasına izin vermiyordu. Rakiplerinin dengesini bozarken kendi odak noktasını yitirmediğinden, sıra boyunca ilerlediğinde korkan ve aklı karışanlar rakipleri oluyordu.</p><p class="calibre_2">Birçok küçük ya da bir tek büyük sorunla karşılaştığınız zaman zihinsel süreciniz için Musashi örneğini uygulayın. Eğer durumun karmaşıklığının aklınızı karıştırmasına izin verirseniz, kararsız kalırsanız ya da düşüncesizce atılırsanız, zihinsel kontrolünüzü yitirirsiniz ve size saldıran olumsuz güce ivme kazandırırsınız. Merkez pozisyona yerleşerek sorunu parçalara ayırın ve sıra boyunca ilerleyerek sorunlarınızı teker teker yok edin. En tehlikelilerini uzak tutup en küçük sorunları çözerek işe başlamak akıllıca bir davranıştır. Bir tanesini çözmek size hem fiziksel hem psikolojik ivme kazandırır ve böylece geri kalanıyla da başa çıkabilirsiniz.</p><p class="calibre_2">En önemli nokta, Atinalıların Marathon’da yaptığı gibi düşmana karşı hızlı hareket etmektir. Sorunların size gelmesini beklemek çoğalmalarına yol açıp öldürücü bir ivme kazandıracaktır.</p><p class="calibre_2">Simge: Düğüm. Çok büyük, umarsızca dolanmış ve açılması olanaksız gibi görünüyor. Düğüm aslında birbirlerine dolanmış binlerce küçük düğümden oluşuyor. Zamanın ııkıp gitmesine izin verirseniz, dü</p><p class="calibre_2">ğüm daha da kötüleşecektir. Onu bu yandan ya da öte yandan çözmeye çabalamak yerine kılıcınızı elinize alın ve bir tek darbeyle ikiye bölün. Bir kez bölününce, kendiliğinden açılıverecektir.</p><p class="calibre_2">Otorite: Antik dönemlerde orduyu kul-lımmada başarılı olanların düşmanın ön ve arka güçlerinin bağlantı kurmasını önleyenler olduğu söylenirdi; çoğunluk ve azınlık birbirine güvenmekten uzak kalırdı; soylular ve alt tabaka birbirine</p><p class="calibre_2">yardım edemezdi; üst ve alt rütbeler birbirine güvenemezdi; askerler birbirinden ayrılırdı, tekrar bir araya gelemezdi ya da bir araya geldiğinde düzenli olamazdı. <span class="italic"><span class="bold">-Sun-tzu (MÖ W. YY.)</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Hareketlilik yaratmak için güçlerinizi birbirinden ayırmak, Napole-on’un düşmanını hiç beklenmedik anlarda farklı açılardan vurmasını sağlayan esnetilmiş bölük sistemiyle gösterdiği gibi çok güçlü bir strateji olabilir. Ama bu sistemin işe yaraması için Napoleon’un tüm bölümlerin kesin koordinatlarına ve hareketleri üzerinde bütünsel denetime gereksinimi vardı; ve hedefi büyük bir darbe indirmek için kısımları bir araya getirebilmekti. Gerilla savaşında bir komutan vurulmalarını zorlaştırmak için güçlerini birbirinden ayırır ama yine koordinasyona gereksinimi vardır. Bölümleri birbiriyle iletişim kurmadığı takdirde bir gerilla ordusu başarılı olamaz. Genel olarak güçlerinizin ayrılmasının geçici, stratejik ve dene-I imli olması gerekir diyebiliriz.</p><p class="calibre_2">Bölünmeye yol açmak için bir gruba saldırırken, darbenizin çok fazla güçlü olmamasına dikkat edin, çünkü büyük tehlike zamanlarında insanlar birleştiğinden tam tersi bir etki yaratabilir. İkinci Dünya Savaşı’nda İngiltere’yi savaş dışı bırakmak için Londra’yı bombalarken Hitler bu hesap hatasını yapmıştı. İngiliz halkının moralini çökertmeye yönelik olan Yıldırım Saldırısı insanların daha kararlı olmalarına yol açtı ve uzun vadede onu yenilgiye uğratmak için kısa süreli tehlikelere göğüs germeye istekli oldular. Birleşme etkisi bir bakıma Hitler’in gaddarlığından bir bakıma da daha iyisini elde edebilmek için ıstırap çekmeye hazır olan bir kültür olgusundan kaynaklanmıştı.</p><p class="calibre_2">Bölünmüş bir dünyada kendi grubunuzu bir arada bütün olarak tutmak ve aklınızı karışıklıktan uzak, hedeflerinize odaklanmış bulundurmak size güç sağlayacaktır. Beraberliği korumanın en iyi yolu heves ve yüksek moral yaratmaktan geçer gibi görünür; gerçi heves önemlidir ama zamanla azalacaktır ve tümüyle hevese dayanırsanız başarısız olursunuz. Bölücü güçlere karşı daha iyi savunma biçimleri bilgi ve stratejik düşünmeden geçer. Düşmanın amacının farkında olan ve mantıklı bir karşılık veren hiçbir ordu ya da grup bölünemez. Samuel Adams’ın keşfettiği gibi strateji sizin güvenilir kılıcınız ve zırhınızdır.</p><p class="calibre_2"><span class="italic"><span class="bold">RENÇBERİN KAVGACI OĞULLARI Bir rençberin oğullan sürekli kavga ediyordu. Onları azarlamasının hiçbir yararı olmuyordu, çünkü sözleri davranışlarını değiştirmelerini sağlamıyordu. Böylece rençber onlara bir ders vermek istedi. Oğullarına ateş yakmak için birer kucak dal getirmelerini söyledi. Odunlar getirilince hepsine birer bağ verip kırmalarını söyledi. Ne kadar çabalasalar da kırmayı başaramadılar. Bunun üzerine rençber bağları çözüp oğullarına birer dal uzattı. Elbette dalları hiçbir zorluk çekmeden kırdılar. "Yani siz çocuklarım birbirinizden ayrılmazsanız," dedi baba. "...düşmanlarınız sizi yenemez. Ama eğer ayrılırsanız, kolayca yenilgiye uğrarsınız."</span></span></p><p class="calibre_2"><span class="italic"><span class="bold">FABLLAR,</span></span> EZOP, MÖ VI. YY.</p><div class="mbp_pagebreak" id="calibre_pb_13"></div>
</body></html>
