<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos262750" class="calibre_2"><span class="calibre4"><span class="bold">KISIM II</span></span></p><p class="calibre_2"><span class="bold">ORGANİZE SAVAŞ (TAKIM SAVAŞI)</span></p><p class="calibre_2">Belki çok parlak fikirleriniz vardır, yenilmeyecek stratejiler geliştirebilirsiniz, ama eğer liderliğini yaptığınız ve planlarınızı uygulayacak olan grup tepkisiz ve yaratıcılıktan yoksun ise, grup üyeleri kendi gündemlerine öncelik tanıyorsa, fikirlerinizin hiçbir anlamı olmayacaktır. Savaş dersini öğrenmelisiniz: stratejilerinize güç kazandıran unsur, ordunun yapılanması, emir-komuta zinciri ve parçaların bütünle ilişkisidir.</p><p class="calibre_2">Bir savaşın birincil hedefi ordunuzun yapısına hız ve hareketlilik katmaktır. Bunun anlamı tepede bir tek otoritenin olması, bölünmüş liderlikte ortaya çıkan kararsızlık ve karışıklıktan kaçınılmasıdır. Askerlerinize gerçekleştirilmesi gereken bir amaç sunulması ve bu amaca ulaşmak için harekete geçme özgürlüğünün tanınmasıdır; robotlar gibi tepki göstereceklerine savaş meydanındaki olaylara karşılık vermeyi becermelidirler. Son olarak da askerleri motive etmek, onlara karşı koyamayacakları bir ivme kazandıran bütüncül bir birlik duygusu uyandırmak demektir. Ordusu bu biçimde organize olunca bir general koşullara düşmanından daha çabuk uyum sağlar ve büyük bir avantaj kazanır.</p><p class="calibre_2">Verdiğimiz bu ordu örneği her grup için geçerlidir. Strateji oluşturmadan ya da harekete geçmeden önce grubun yapısını anlamak çok önemlidir. Amaçlarınıza uygun olması için bu yapıyı değiştirebilir ve yeniden tasarlayabilirsiniz. Bu kısımdaki üç bölüm çok önemli olan bu sorun üzerinde odaklanmanıza yardım edecek, izleyebileceğiniz organizasyon modelleri göstererek stratejik seçenekler sunacak ve felakete yol açabilecek hatalardan kaçınmanızı sağlayacaktır.</p><p class="calibre_2"><span class="italic"><span class="bold">5</span></span></p><p class="calibre_2"><span class="bold">KÜMESEL DÜŞÜNME TUZAĞINDAN KAÇININ</span></p><p class="calibre_2"><span class="bold">Komut ve Denetim Stratejisi</span></p><p class="calibre_2"><span class="italic">Herhangi bir grubu yönetmenin sorunu, insanların kaçınılmaz bir biçimde kendi gündemlerinin oluşudur. Eğer çok otoriter davranırsanız, size gücenecekler ve sessizce baş kaldıracaklardır. Eğer çok yumuşak davranırsanız, kendi doğal bencilliklerine dönecekleri için siz denetimi yitireceksiniz. Oluşturacağınız komuta zinciri altında insanlar sizin etkinizle kısıtlandıklarını hissetmemeli ancak liderliğinizi takip etmelidirler. Doğru insanları doğru yerlere konuşlandırın... robot biçimini almadan sizinfikirlerinizin ruhunu canlandıracak kişileri seçin. Emirleriniz açık ve teşvik edici olmalı, dikkatler liderden çok takım üzerinde yoğunlaşmalı. Katılımcılık duygusunu uyandırın, ama Kümesel Düşünme yani kolektif karar verme mantıksızlığı tuzağına düşmeyin. Kendinizi adaletin örneği gibi sunun ama komut bütünlüğünden uzaklaşmayın.</span></p><p class="calibre_2"><span class="calibre1"><span class="bold">KIRILAN ZİNCİR</span></span></p><p class="calibre_2">Birinci Dünya Savaşı 1914 Ağustos’unda başladı ve o yılın sonunda Batı cephesinde İngiliz ve Fransız orduları Almanlara karşı ölümcül bir hareket edememe konumuna düştüler. Bu arada Doğu Cephesi’nde Almanlar, İngilizlerle Fransızların müttefiki olan Rusları ağır bir yenilgiye uğratır gibiydi. İngiliz askeri liderleri yeni bir strateji deneyecekti ve Deniz Kuwetleri Bakanı Winston Churchill’in de onayladığı plana göre Çanakkale Boğazı’ndaki Gelibolu Yarımadası’na bir saldırı düzenlenecekti. Türkiye, Almanya’nın tarafındaydı ve Çanakkale Boğazı ülkenin başkenti İstanbul’a ulaşmanın tek yoluydu. Eğer İtilaf Devletleri Gelibolu’yu ele geçirebilirse ardından İstanbul düşer ve Türkiye savaştan ayrılmak zorunda kalırdı. Ayrıca Türkiye ve Balkanlar’daki üsleri kullanarak İtilaf Devletleri, Almanlara güneybatıdan saldırıp ordusunu bölebilir ve Batı Cep-hesi’ndeki savaşlarda zayıflamasını sağlayabilirdi. Bunun dışında Rusya’ya doğru güvenli bir tedarik hattı açılmış olacaktı. Gelibolu zaferi savaşın kaderini değiştirecekti.</p><p class="calibre_2">Plan onaylandı ve 1915 Mart’ında seferin başına General Sir lan Hamilton getirildi. Altmış iki yaşındaki Hamilton yetenekli bir strateji uzmanı ve deneyimli bir komutandı. Hamilton ile Churchill aralarında Avusturalya ve Yeni Zelandalı askerlerin de bulunduğu güçlerinin Türk-leri alt edeceğine inanıyordu. Churchill’in emri çok açıktı: İstanbul’u alın. Ayrıntıları generale bırakmıştı.</p><p class="calibre_2"><span class="italic"><span class="bold">Tek bir bayrağın ve generalin bireysel komutası altında savaşa giren bir orduyla 50ya da 100 farklı gruptan oluşan müttefik ordusunun ya da bir savaş meydanının çeşitli taraflarında bulunan orduların içindeki bütünlük duygusu ne kadar farklıdır! Birinci orduda birlik ve bütünlük duygusu en üst düzeydedir. İkinci orduda ise birlik duygusu çok uzaklardadır, genelinde paylaşılan siyasi bir amaçtan öteye gitmez ve bu nedenle çok az ve kusurlu olduğundan parçaların bütüne bağlılığı çok zayıftır ve çoğu zaman bir yanılsamadan ibarettir.</span></span></p><p class="calibre_2"><span class="calibre3"><span class="italic"><span class="bold">SAVAŞ ÜZERİNE,</span></span></span><span class="calibre3"><span class="bold"> CARL VON CLAUSEWITZ, 1780-1831</span></span></p><p class="calibre_2">Hamilton, Gelibolu Yarımadası’nın güneybatısında üç noktada karaya çıkmayı, sahili denetim altına almayı ve kuzeye doğru ilerlemeyi planlamıştı. 27 Nisan’da karaya çıkma işlemi başlayacaktı. Başlangıçtan itibaren hemen hemen her şey ters gitti: ordunun haritaları doğru değildi, askerler yanlış noktalarda karaya çıktılar, sahil şeridi varsayıldığmdan çok daha dardı. En kötüsü de Türklerin hiç beklenmedik bir şiddet ve yetenekle savaşmalarıydı. Birinci günün sonunda İtilaf Devletleri’nin 70.000 askerinin çoğu karaya çıkmıştı, ama sahilden ileri gidemiyorlardı ve Türkler onları haftalar boyunca oldukları yerde tuttular. Başka bir hareket edilmeyecek noktaya gelinmişti: Gelibolu Çıkarması felakete dönüştü.</p><p class="calibre_2">Her şey sona ermiş gibi görünüyordu ama haziranda Churchill daha fazla asker gönderilmesi konusunda hükümeti ikna etti ve Hamilton yeni bir plan yaptı. Otuz kilometre kadar kuzeydeki Suvla Koyu’na 20.000 asker çıkaracaktı. Suvla kolay ele geçebilecek bir hedefti: büyük bir limanı vardı, arazi alçak ve engebesizdi ve yalnızca bir avuç Türk tarafından korunuyordu. Buranın işgal edilmesi Türkleri güçlerini bölmeye zorlayacak ve İtilaf Orduları’nın güneyde rahat hareket etmesini sağlayacaktı. Hareketsizlik çıkmazı bozulunca Gelibolu düşecekti.</p><p class="calibre_2">Suvla Harekatı’nın başına en üst düzeydeki İngiliz komutan olan Korgeneral Sir Frederick Stopford’un getirilmesini Hamilton kabul etti. Onun komutası altında Tümgeneral Frederick Hammersley On Birinci Bölüğü yönetecekti. Her ikisi de Hamilton’ın öncelikle seçeceği kişiler değildi. Altmış bir yaşındaki askeri öğretmen Stopford şimdiye dek herhangi bir savaşta askerlere komuta etmemişti ve top ateşi bombardımanını bir savaşı kazanmanın tek yolu olarak görüyordu ve sağlığı bozuktu. Hammersley de bir yıl önce sinir bozukluğu yaşamıştı.</p><p class="calibre_2"><span class="italic"><span class="bold">Savaşta önemli olan adamlar değil, bir tek adamdır.</span></span></p><p class="calibre_2"><span class="calibre3"><span class="bold">NAPOLEON BONAPARTE, 1769-1821</span></span></p><p class="calibre_2">Hamilton’ın tarzı yaklaşan çarpışmanın amacını subaylarına bildirmek ve bu amaca nasıl ulaşacaklarını onlara bırakmaktı. Asla karşısındakini zorlayan ya da lafını sakınmadan konuşan biri değildi, bir beyefendiydi. Örneğin ilk toplantıların birinde Stopford riski azaltmak için karaya çıkma planlarında değişiklik yapılmasını istedi. Hamilton kibarlıkla onun bu önerisini kabul etti.</p><p class="calibre_2">Hamilton’ın bir tek isteği vardı. Suvla Koyu’na çıkarma yapıldığını öğrenince Türkler derhal yedek kuvvetlerini oraya getirecekti. Bu nedenle Hamilton karaya çıkan askerlerin hiç duraklamadan kıyıdan altı kilometre kadar içerideki Tekke Tepe’ye Türklerden önce varmalarını istiyordu. Böylece İtilaf güçleri Tekke Tepe’den tüm yarımadaya hükmede-bileceklerdi. Son derece yalın bir emirdi, ama astlarını gücendirmemek için Hamilton bunu çok genel tanımlarla anlatmıştı. Daha önemlisi bu işin yapılması gereken süreden hiç söz etmemiş olmasıydı. Öylesine belirsiz konuşmuştu ki, Stopford tümüyle yanlış algıladı: Tekke Tepe’ye "olabildiğince hızlı" ulaşmaya çalışmak yerine "eğer mümkünse" ulaşması gerektiğini düşündü. Ve bu emri Hammersley’e aktardı. Zaten tüm çarpışma konusunda sinirli olan Hammersley albaylarına aktarırken verilen emir gitgide daha az acil, daha belirsiz bir biçim aldı.</p><p class="calibre_2">Üstelik kararı Stopford'a bırakmış olmasına karşın Hamilton yine de korgeneralin bir isteğini geri çevirdi: Türk hatlarını gevşetmek için daha fazla top ateşi açılmasını reddetti. Stopford’un asker sayısı Suvla’daki Türk askerlerinden on kat fazla olduğundan, daha fazla top gereksizdi.</p><p class="calibre_2">Saldırı 7 Ağustos sabahı erkenden başladı. Bir kez daha işler tersine döndü: Stopford’un karaya çıkma planında yaptığı değişiklikler işi berbat etti. Karaya çıkan subaylar pozisyonları ve amaçları hakkında kesin bilgili olmadıklarından münakaşaya başladılar. Bundan sonraki adımı sormak için haberciler gönderdiler. İlerleyelim mi? Takviye mi bekleyelim? Hammers-ley’in verecek cevabı yoktu. Stopford karadaki savaşı sahilden uzaktaki bir gemiden denetliyordu ve acil yanıt almak için gemiye ulaşmak çok zordu.</p><p class="calibre_2">Hamilton ise daha da uzaktaki bir adadaydı. Bütün günü münakaşalar ve mesaj göndermelerle boşa harcadılar.</p><p class="calibre_2">Ertesi sabah Hamilton bir şeylerin ters gittiğini hissetti. Gözcü uçaklarından aldığı bilgi Suvla çevresindeki arazinin boş ve savunmasız olduğunu gösteriyordu. Tekke Tepe’ye giden yol açıktı, askerlerin yürümesi yeterli olacaktı, ama hepsi oldukları yerde duruyordu. Hamilton cepheyi ziyaret etmeye karar verdi. Akşamüstüne doğru Stopford’un gemisine ulaşınca korgenerali kendini tebrik eder bir havada buldu: 20.000 askerin tümü karaya çıkmıştı. Hayır, askerlere tepeye doğru yürüme emrini vermemişti; topçu ateşi olmadan Türklerin karşı saldırı geliştireceğinden korkuyordu. Konumunu sağlamlaştırmak ve malzeme yığmak için bir güne ihtiyacı vardı. Hamilton kendine hakim olmak için epey zorlandı: bir saat kadar önce Türk takviye birliklerinin Suvla’ya doğru ilerlediğini öğrenmişti. İtilaf güçlerinin bu gece Tekke Tepe’yi ele geçirmeleri gerektiğini söyledi, ama Stopford gece yürüyüşüne karşıydı. Çok tehlikeli olurdu. Hamilton soğukkanlılığını koruyup kibarca yanından ayrıldı.</p><p class="calibre_2">Neredeyse panik içinde Suvla’daki Hammersley’yi ziyaret etmeye karar verdi. Askerleri adeta bir tatil günündeymiş gibi sahilde dinlenirken görünce dehşete kapıldı. Sonunda Hammersley’i koyun uzak ucunda geçici karargâhın inşaatını denetlerken buldu. Tepeleri niçin ele geçirmediğini sorunca Hammersley bu amaçla gönderdiği birkaç birliğin Türk topçularının ateşiyle karşılaştığını ve daha başka emirler gelmedikçe albayların ilerlemeyi reddettiklerini söyledi. Hammersley, Stopford ve ateş hattındaki albaylar arasındaki iletişim saatler sürüyordu ve sonunda Stopford’a ulaşıldığında, Hammersley’e dikkatli olmasını, askerlerini dinlendirmesini ve ilerlemek için ertesi günü beklemesini bildirmişti. Hamilton artık kendine hâkim olamıyordu; bir avuç Türk askeri birkaç topla, 20.000 askerin yalnızca altı kilometre yürümesini engelliyordu! Yarın sabah çok geç olacaktı, çünkü Türk takviye birlikleri çoktan yola çıkmıştı. Hamilton derhal bir birliği Tekke Te-pe’ye göndermesini Hammersley’e emretti. Hedefe ulaşmak için yapılan bir yarış olacaktı.</p><p class="calibre_2">Hamilton durumu denetlemek için limandaki bir gemiye döndü. Ertesi sabah gün doğarken dürbünüyle savaş meydanına bakınca İtilaf askerlerinin başları önde, Suvla’ya geri çekildiklerini görerek dehşete kapıldı. Onlardan otuz dakika kadar önce büyük bir Türk gücü Tekke Tepe’ye ulaşmıştı. Bundan sonraki birkaç gün boyunca Türkler Suvla çevresindeki düz araziyi yeniden ele geçirdiler Hamilton’ın ordusunu sahile mıhladılar. Dört ay kadar sonra İtilaf Devletleri Gelibolu saldırısından vazgeçip askerlerini geri çektiler.</p><p class="calibre_2"><span class="italic"><span class="bold">Bir ordu bir ata benzer, binicisinin ruhunu ve huyunu yansıtır. Eğer bir huzursuzluk ya da belirsizlik varsa bu duygu dizginlerle aktarılır ve at da huzursuzluğa, belirsizliğe kapılır.</span></span></p><p class="calibre_2"><span class="italic"><span class="bold">LONE STAR PREACHER,</span></span> ALBAY JOHN W. THOMASON, JR., 1941</p><p class="calibre_2"><span class="calibre3"><span class="bold">Yorum</span></span></p><p class="calibre_2">Suvla işgalini planlarken Hamilton her şeyi düşünmüştü. Şaşırtmacanın gerekliliğini, karaya çıkılacak nokta konusunda Türkleri aldatmayı hesaba katmıştı. Karmaşık ve amfibik saldırının lojistik ayrıntılarını başarıyla çözümlemişti. İtilaf güçlerinin Gelibolu’daki hareketsiz durumunu bozabilecekleri anahtar nokta olan Tekke Tepe’yi keşfederek buraya ulaşmak için kusursuz bir strateji geliştirmişti. Hatta bir çarpışmada her an gerçekleşebilecek beklenmedik olasılıklar için bile hazıklıklı olmaya çalışmıştı. Ama kendisine en yakın nokta olan emir-komuta zincirini ve emirlerin, bilgilerin, kararların karşılıklı olarak aktarılacağı iletişim akımını ihmal etmişti. Durumun denetimini ele alabilemek ve stratejisini uygulayabilmek için bu iletişim akımına gereksinimi vardı.</p><p class="calibre_2">Emir-komuta zincirinin ilk halkaları Stopford ile Hammersley idi. Her ikisi de risk almaktan korkuyordu ve Hamilton onların bu zayıflığına uyum göstermeyi başaramamıştı. Tekke Tepe’ye ulaşma emri kibar, nazik ve fazla güçlü olmadığından Stopford ile Hammersley kendi korkularına uygun olarak yorumlamışlardı. Tekke Tepe’yi, ancak sahiller güven altına alındıktan sonra ulaşılacak olası bir hedef olarak görmüşlerdi.</p><p class="calibre_2">Zincirin bundan sonraki halkasını Tekke Tepe saldırısına komuta edecek albaylar oluşturuyordu. Adadaki Hamilton ya da gemideki Stop-ford ile hiçbir bağlantıları olmadığı gibi Hammersley de onlara komuta edemeyecek kadar bunalmıştı. Kendi görüşleri uyarınca hareket edip belki de hiç anlamadıkları bir planı berbat etmekten çekindikleri için her adımda kararsız kalmışlardı. Albayların alt düzeyinde ise liderleri olmayınca sahilde yollarını kaybetmiş karıncalar gibi başıboş dolaşan askerler vardı. Hamilton’ın neler olduğunu algılayabilmesi ve düşmandan daha hızlı davranabilmesinin başarısı emir-komuta zincirinin her iki yönünde bilginin aktarılma hızına bağlıydı. Zincir kırıldığından Gelibolu kaybedilmişti.</p><p class="calibre_2">Böyle bir başarısızlık ortaya çıkınca, altın değerinde bir fırsat parmaklarınızın arasından kayıp gidince doğal olarak bir neden ararsınız. Herhalde beceriksiz subaylarınızı, hatalı teknolojinizi, kusurlu istihbaratınızı suçlarsınız. Ama bu açı dünyaya tersten bakmaktır: daha fazla başarısızlık getirir. İşin gerçeğinde her şey tepede başlar. Sizin başarı ya da başarısızlığınızı liderlik tarzınız ve tasarladığınız emir-komuta zinciri saptar. Eğer emirleriniz isteksiz ve belirsiz ise, savaş meydanına ulaştığında artık anlamsız olacaktır. İnsanlar başlarında bir denetçi olmadan çalışınca kendi doğal bencilliklerine dönerler: verdiğiniz emirlerde görmek istediklerini görürler ve davranışları kendi çıkarlarını desteklemeye yönelik olur.</p><p class="calibre_2">Liderlik tarzınızı grubunuzdaki kişilerin zayıflıklarına uyarlamazsanız, kesinlikle emir-komuta zincirinde bir kırılma olacaktır. Savaş meydanından gelen bilgi size çok geç ulaşacaktır. Düzgün bir emir-komuta zincirinin size sağladığı denetim, bir rastlantı değildir: sizin yaratıcılığınızı gösteren, sürekli ilgi ve dikkat isteyen bir sanat yapıtıdır. İhmal etmek sizi tehlikeye atar.</p><p class="calibre_2"><span class="italic"><span class="bold">Genel bir kural olarak liderler nasılsa, astlan da onlara benzer.</span></span></p><p class="calibre_2"><span class="italic"><span class="bold">Xenophan (MÖ 430?-355?)</span></span></p><p class="calibre_2"><span class="calibre1"><span class="bold">UZAKTAN KUMANDA</span></span></p><p class="calibre_2">1930’ların sonuna doğru ABD’li Tuğgeneral George C. Marshall (1880-1958) önemli bir askeri reformun gerekli olduğunu açıkladı. Ordudaki asker sayısı çok düşüktü, çok kötü eğitilmişlerdi, geçerli olan doktri-ler çağdaş teknolojiye uygun değildi... liste böylece uzayıp gidiyordu. 1939 yılında Başkan Franklin D. Roosevelt genelkurmay başkanını seçecekti. Avrupa’da İkinci Dünya Savaşı başladığından ve Roosevelt eninde sonunda Amerika’nın da savaşa katılacağına inandığından bu atama çok önemliydi. Askeri reform gerekliliğini anladığı için daha kıdemli ve deneyimli generalleri atlayıp bu göreve Marshall’ı getirdi. Aslında bu atama gizli bir lanet gibiydi, çünkü Savaş Bakanlığı işlevini yerine getirmekten çok uzaktı. Bakanlıktaki generallerin çoğunun devasa boyutlardaki egoları ve her şeyi kendi istedikleri biçimde yapılmasını zorlayacak güçleri vardı. Üst rütbeli subaylar emekli olmak yerine bakanlıkta görev alıyorlar ve korumak için ellerinden geleni yaptıkları güç tabanları ve mal mülk top-luyorlardı. Kavgaların çıktığı, savurganlığın kol gezdiği, iletişimin koptuğu, işlerin birbiriyle örtüştüğü bakanlık berbat durumdaydı. Eğer bir orduyu denetimi altına alamıyorsa Marshall, onu küresel bir savaş için nasıl yenileyebilirdi? Düzen ve verimliliği nasıl yaratabilirdi?</p><p class="calibre_2"><span class="italic"><span class="bold">Kendi konsepti olmadığından komutan tarafından ancak kısmen anlaşılan bir harekâtın sonucu nasıl olur? Karargâhta bir hatırlatıcı görevi yüklendiğim dönemde yaşadığım acınası bir deneyim nedeniyle bu gibi hizmetlerin değerini benden daha iyi kimse bilemez; özellikle bir savaş konseyinde böyle bir görev saçmadır. Konseyi oluşturan subayların sayısı ne kadar fazla, rütbeleri ne kadar yüksek olursa, fikir ayrılıkları çok az olacağı halde, gerçeğin ve doğrunun zafer kazanması o kadar zarlaşır. Napoleon ’un Arcola Harekâtı ’nı, Sainta-Bernard ’ı geçişi, Ulm ’daki manevrayı ya da Gera ve Jena’daki harekâtları önereceği bir konseyin davranışı nasıl olurdu? Ürkekler bunları fazla atak hatta çılgınlık olarak görürler, diğerleri uygulamada binlerce zarluk olacağını öne sürerler ve reddetmek için hepsi fikirbirliği içinde olurdu. Tam tersine eğer kabul edilmiş olsaydı Napoleon ’dan başkası uyguladığı takdirde hepsi başarısızlık olmayacak mıydı?</span></span></p><p class="calibre_2"><span class="calibre3"><span class="bold">BARON ANTOINE-HENRI DE JOMINI, 1779-1869</span></span></p><p class="calibre_2">Marshall on yıl kadar önce Fort Benning, Georgia’daki piyade okulunda komutan yardımcısı olarak görev yapmış, birçok subay eğitmişti. Görev süresince gelecek vaat eden genç subayların isimlerini not etmişti. Genelkurmay başkanlığına getirilince Savaş Bakanlığı’ndaki yaşlı subayları emekliye sevk etti ve kendi eğittiği gençleri bu görevlere getirdi. Genç subaylar hırslıydı, onun reform arzusunu paylaşıyorlardı ve Marshall onları akıllarından geçeni söylemeleri ve inisiyatifi ele almaları için teşvik ediyordu. Bu subayların arasında İkinci Dünya Savaşı’nda çok önemli roller oynayacak olan Omar Bradley ile Mark Clark da vardı, ama Marshall’ın birlikte en fazla zaman geçirdiği gözdesi Dwight D. Eisenhower idi.</p><p class="calibre_2">İlişkileri Pearl Harbor baskınından birkaç gün sonra Marshall’ın o dönemde albay olan Eisenhower’dan Uzakdoğu’da ne yapılması gerektiği hakkında bir rapor hazırlamasını istemesiyle başladı. Rapor, savaşın nasıl yürütüleceği konusunda Eisenhower’ın da aynı fikirde olduğunu Mars-hall’a gösterdi. Bundan sonraki birkaç ay boyunca Eisenhower’ı Savaş Planları Bölümü’nde çalıştırdı, yakından izledi ve bu sürede genç albay, Marshall’ın liderlik tarzını, işleri yürütme biçimini özümsedi. Marshall ona çok istediği saha görevini vermek yerine Washington’da tutmayı yeğlediğini söyleyerek Eisenhower’ın sabrını sınadı ve albay sınavı geçti. Tıpkı Marshall gibi o da diğer subaylarla hem çok iyi geçiniyor hem de sessizce gücünü ortaya koyuyordu.</p><p class="calibre_2">1942 Temmuz’unda Amerikalılar, Kuzey Afrika’da İngilizlerle birlikte savaşa katılmaya hazırlanırken Eisenhower’ı Avrupa Harekât Merkezi komutanlığına getiren Marshall herkesi şaşkına çevirdi. Bu tarihte korgeneral rütbesinde bulunan Eisenhower pek de tanınmış bir kişi değildi ve göreve gelişinin ilk birkaç ayı boyunca Amerikalılar Kuzey Afrika'da başarısız olduğundan İngilizler değiştirilmesi için ısrar ettiler. Ama Marshall, onun arkasında durdu, önerilerde bulunup cesaret verdi. En önemli önerilerden biri Eisenhower’ın da tıpkı kendisi gibi düşünen ve astlarıyla arasında aracılık görevini üstlenecek olan bir gözde yetiştirme-siydi. Marshall’ın bu pozisyon için önerdiği isim çok yakından tanıdığı Tümgeneral Bradley idi. Eisenhower bu öneriyi kabul etti ve temel olarak Marshall’ın Savaş Bakanlığı’nda oluşturduğu yapıyı kopyaladı. Bradley yerini bulunca Marshall artık Eisenhower’i yalnız bırakabilirdi.</p><p class="calibre_2">Marshall kendi iş yürütme biçimini yaygınlaştıracağı Savaş Bakanlığı’ na yakından tanıdığı gözdelerini sessizce yerleştiriyordu. Görevi kolaylaştırmak için bakanlıktaki savurganlığa acımasızca son verip kendisine karşı sorumlu olan yardımcıların sayısını altmıştan altıya indirdi. Aşırılıktan nefret eden Marshall’ın Roosevelt için hazırladığı raporlar son derece karmaşık bir durumu birkaç sayfada özetlemekle ün kazanmıştı. Ona sorumlu olan altı adam, gereğinden bir sayfa bile uzun olan raporların okunmadan çöpe atıldığını çok çabuk öğrendi. Sözlü olarak sundukları raporları büyük bir dikkatle dinlerdi, ama konudan uzaklaştıkları ya da iyice düşünmeden söyledikleri bir şeyler olunca sıkıntılı ve ilgisiz bir ifadeyle başını başka yöne çevirirdi. Davranışlarından hoşlanmadığını ve gitmelerini istediğini, tek bir sözcük bile söylemeden bildiren bu yüz ifadesinden hepsi çekinirdi. Marshall’ın altı yardımcısı onun gibi düşünmeye ve rapor veren astlarının da kendininkilere benzer, verimli ve akıcı bir ileşitim tarzı kurmalarını istemeye başladılar. Çift yönlü bilgi akışı artık dört kat hızlanmıştı.</p><p class="calibre_2">Marshall asla bağırmadığı, yüzlerine karşı meydan okumadığı halde otoritesini sürdürüyordu. İsteklerini dolaylı olarak iletme becerisi, subayların ne istediğini düşünmelerine yol açtığından daha da etkili oluyordu. Atom bombasının geliştirilmesi projesinin askeri yöneticisi Tuğgeneral Ies-lie R. Groves 100 milyon dolarlık bir harcamayı onaylaması için Marshall’ın odasına girdi. Genelkurmay başkanını işlerine dalmış buldu ve büyük bir dikkatle belgeleri karşılaştırıp not almasını izledi. Sonunda Marshall kalemini bıraktı, 100 milyon dolarlık talep belgesini inceledi ve imzalayıp tek bir laf etmeden Groves’a uzattı. General teşekkür edip odadan çıkarken Marshall konuştu. "Belki şu anda ne yapmakta <span class="italic"><span class="bold">olduğum</span></span> ilginizi çekebilir: evimin bahçesindeki çimler için 3.52 dolarlık bir çek yazıyordum."</p><p class="calibre_2">Gerek Savaş Bakanlığı’nda gerekse dış ülkelerde Marshall için çalışan binlerce kişinin onun varlığını hissetmeleri için yüzünü görmelerine gerek yoktu. Y ardımcılanndan gelen kısa, ama özlü raporlarından, soruları ve isteklerine verilen gecikmesiz yanıtlardan, bakanlığm verimliliğinden ve takım ruhundan bunu hissediyorlardı. Marshall’ın diplomatik ama güçlü biçimde işleri halletme yöntemini özümsemiş olan Eisenhower gibi kişilerin liderlik tarzından bunu algılıyorlardı. Kısacık birkaç yılda Marshall Savaş Bakanhğı’nı ve ^BD Ordusu’nu reformdan geçirmişti. Bunu nasıl başardığını gerçekten anlayanların sayısı oldukça azdı.</p><p class="calibre_2"><span class="italic"><span class="bold">"Buradaki her Yunanlının kral olabileceğini düşünüyor musunuz? Bir araba dolusu komutanın bulunması iyi bir şey değildir. Bir tek komutana,. Cronus’ıın oğlu hilekar Zeus’un bu görevi verdiği ve halkı için karar verme hakkını tanıdığı bir tek krala ihtiyacımız var.”</span></span></p><p class="calibre_2"><span class="italic"><span class="bold">Ve böylece Odysseus ordunun başına geçti. Adamların hepsi gemilerinden, kulübelerinden gelip büyük bir haykırışla toplandılar.</span></span></p><p class="calibre_2"><span class="italic"><span class="bold">İLYADA,</span></span> HOMEROS, MÖ IX. YY.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Marshall genelkumay başkanı olduğunda kendine bakim olması gerektiğini biliyordu. Yoksa generallerin inatçılığı, siyasi çekişmeler, savurganlıklar gibi tüm sorunlu alanlarda herkesle kapışmak zorunda kalacaktı. Ama Marshall bu kışkırtmaya boyun eğmeyecek kadar akıllıydı. Öncelikle çok fazla savaş yapacağı için yorulacak hayal kırıklığına uğrayacak ve belki de kalp krizi geçirecekti. İkincisi bakanlığın yönetimini sürdürürken ufak tefek engellere öylesine takılacaktı ki, tablonun bütününü gözden kaçıracaktı. Son olarak da zorba gibi tanınacaktı. Bu çok-başlı canavarı yok etmenin tek yolunun, geriye çekilmek olduğunu biliyordu. Başkalarının aracılığıyla dolaylı olarak yönetecek, çok hafif bir dokunuşla denetleyecek ve hiç kimse ne kadar baskın olduğunu fark etmeyecekti.</p><p class="calibre_2">Marshall’ın stratejisinin anahtarı gözdelerini seçmek, yetiştirmek ve yerleştirmekti. Adeta kendini bu kişilerde klonladığından, adamları onun adına reform ruhunu geliştirerek ona zaman kazandıracaklar ve onun manipülasyon değil, görev dağıtımı yapan biri gibi görünmesini sağlayacaklardı. Başlangıçta savurganlığı önlemeye oldukça katılıkla girişti, ama bakanlığın üzerine damgasını vurunca, çalışan sayısı ve okunması gereken gereksiz rapor sayısı azaldığından, her düzeyde daha az zaman boşa harcandığından, kurum kendi kendine işlerlik kazanmıştı. Bu düzen kurulunca Marshall makineyi daha hafif bir dokunuşla yönlendirebilirdi. Komuta zincirini tıkayan siyasi tipler ya emekliye sevk edildi ya da ortaya koyduğu takım ruhuna katıldılar. Dolaylı iletişim kurma tarzı, çalışanların bir kısmını eğlendirdi, ama aslında otoritesini kabul ettirmenin çok etkili bir yoluydu. Bir subay, Marshall’ın bahçesine ait bir faturayla ilgilendiğini düşünerek eve giderken çok gülebilirdi, ama bir süre sonra bir kuruşu boşa harcadığında patronun bundan haberi olacağını algılardı.</p><p class="calibre_2">Tıpkı Marshall’ın başına geçtiği Savaş Bakanlığı gibi günümüzün dünyası da çok karmaşık ve karışıktır. Emir-komuta zinciriyle denetimi sürdürmek her zamankinden daha zordur. Her şeyi kendiniz denetleye-mezsiniz, gözünüz herkesin üzerinde olamaz. Bir diktatör olarak algılanmak size zarar verir, ama eğer karmaşıklığa boyun eğerseniz ve komuta zincirini elinizden bırakırsanız, bu karmaşa sizi yutar.</p><p class="calibre_2">Çözüm ise Marshall’ın yöntemidir: bir cins uzaktan kumanda ile yönetmek. Sizin görüşlerinizi paylaşan ve aynı zamanda kendi fikirlerine sahip olan ve sizin gibi davranan kişileri işe alın. Zor bir karakter yapısına sahip olanlarla teker teker pazarlık yapmak yerine özdenetim biçimine gelecek olan bir arkadaşlık ve verimlilik ruhunu yaygınlaştırın. Organizasyonun pürüzlerini yok edin, gerek çalışanların gerek masanıza gelen raporların gerekse anlamsız toplantıların sayısını azaltın. Önemsiz ayrıntılar üzerinde ne kadar az yoğunlaşırsanız, tablonun tümünü görmek ve otoritenizi dolaylı olarak ortaya çıkarmak için o kadar fazla zamanınız olur. İnsanlar zora koşulduklarını hissetmeden sizin yolunuzu izleyeceklerdir. Denetimin en üst noktası i§te budur.</p><p class="calibre_2"><span class="italic"><span class="bold">Çılgınlık bireylerde istisnadır ama gruplarda yaygındır.</span></span></p><p class="calibre_2"><span class="italic"><span class="bold">Friedrich Nietzsche (1844-1900)</span></span></p><p class="calibre_2"><span class="italic"><span class="bold">Bir yandan genelkurmay bir yandan İstatistik Bürosu tarafından hazırlanan ve sunulan raporlar Napoleon ’un emrindeki en önemli bilgi kaynaklarıydı. Ne var ki emir-komuta zincirinin üstlerine doğru tırmanırken raporlar gitgide belirsizleşirdi; ne kadar fazla basamak aşarsa, sunulduğu biçim ne kadar standart olursa, bir raporun çok fazla şekillenme (belki de şekerle-kaplanma ya da bir sürü özet arasında çarpıtılma) tehlikesi o kadar artarak neredeyse anlamsız bir hal alırdı</span></span>. <span class="italic"><span class="bold">Bu tehlikeye karşı korunmak ve astlarını tetikte tutmak için bir komutanın istediği zaman düşmanın askerlerine, topraklarına ya da kendi ordusuna yönelterek normal kanallardan geçerken yapılandırılanların dışında ve o anlık gereksinimini karşılayacak bilgiye ulaşmasını sağlayacak bir çeşit teleskoba (bu benzetme çokyerindedir) ihtiyacı vardır. En ideal normal rapor verme sistemi, komutana hangi soruları sorması gerektiğini söylemeli ve teleskobu da bu soruların yanıtlarını almasını sağlamalıdır. Birbirini kesip geçen bu iki sistem Napoleon’un uznıan elinde kullanılarak komut verme biçiminde devrim yapılmasını sağlamıştır.</span></span></p><p class="calibre_2"><span class="italic"><span class="bold">COMMAND IN WAR,</span></span> MARTIN VAN CREVELD, 1985</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Etkili liderliğin becerikli ve belirgin olmayan bir dokunuşa günümüzde her zamankinden daha çok gereksinim vardır. Nedeni çok basittir: artık otoriteye güvenmemeye başladık. Aynı zamanda hepimiz kendimizi birer otorite -piyade eri yerine subay- olarak hayal ediyoruz. Kendilerini öne çıkarma gereksinimi duyanlar kendi çıkarlarını artık takımın çıkarlarının önünde tutuyorlar. Grup içindeki birlik duygusu çok kırılganlaştı ve kolayca çatlıyor.</p><p class="calibre_2">Bu eğilimler liderleri pek fazla tanımadıkları biçimlerde etkiliyor. Daha demokratik görünmek isteyen liderler fikir almak için tüm çalışanlara danışıyorlar, grubun karar vermesini istiyorlar, astlarına bütün bir strateji oluşturma dürtüsü veriyorlar. Hiç farkına varmadan liderler günün geçerli politikasının kendilerini baştan çıkarıp savaşın ve liderliğin en önemli kurallarından biri olan verilen emirlerin bütünlüğü kuralını çiğniyorlar. Çok geç olmadan savaşın derslerini öğrenin: bölünmüş liderlik felaketin anahtarı ve tarihtekr en büyük askeri yenilgilerin nedenidir.</p><p class="calibre_2">En önemli yenilgilerden biri MÖ 216 yılında Romalılar ile Hanni-bal’ın liderliğindeki Kartacalılar arasında yapılan Cannae Çarpışması’dır. Gerçi Romalılar sayıca Kartacalıların iki katıydı, ama kusursuzca uygulanan bir kuşatma stratejisiyle yok edildiler. Elbette Hannibal askeri bir dahiydi ama Romalılar uğradıkları yenilginin suçunu üstlendiler: iki komutan ordunun liderliğini paylaştığından hatalı bir komuta sistemleri vardı. Hannibal ile nasıl savaşacakları konusunda fikir ayrılığına düşen komutanlar düşmanla olduğu kadar birbiriyle de çatışınca, işleri berbat ettiler.</p><p class="calibre_2">Yaklaşık iki bin yıl sonra Prusya kralı ve ordunun başkomutanı Büyük Frederick’in, Yedi Yıl Savaşları’nda karşısındaki beş büyük askeri güçten daha uzun süre dayanmasının nedeni atacakları her adımda birbirine danışmak zorunda kalan müttefik generallere oranla daha çabuk karar verebilmesiydi. İkinci Dünya Savaşı’nda General Marshall bölünmüş liderliğin yarattığı tehlikeleri bildiğinden, müttefik ordularının bir tek başkomutanı olması için ısrar etmişti. Eisenhower bu çarpışmada zafer kazanmasaydı, Avrupa’da başarılı olamazdı. Vietnam Savaşı sırasında Kuzey Vietnamlı komutan Vo Nguyen Giap’ın komuta bütünlüğüne sahip oluşu, stratejisi kalabalık bir politikacı ve general grubuyla ortaya çıkarılan Amerikalılara karşı avantaj kazanmasını sağladı.</p><p class="calibre_2">Bölünmüş liderlik tehlikelidir, çünkü grupları oluşturan kişiler Kümesel Düşünme diyebileceğimiz mantıkdışı ve etkisiz yollarla düşünüp hareket edebilirler. Grupları oluşturanlar politiktir:grup içinde kendi imajlarına yararlı olacağına inandıkları biçimde konuşur ve iş yaparlar. Olayları tarafsızca görmek yerine, başkalarını memnun etmeye, kendilerini öne çıkarmaya çalışırlar. Tek başına bir birey cesur ve yaratıcı olabilir, ama bir grup çoğunlukla risk almaktan çekinir. Çok çeşitli egolar arasında uzlaşma sağlamaya çalışmak yaratıcılığı öldürür. Grubun kendi aklı vardır ve bu akıl temkinlidir, yavaş karar verir, hayal gücünden yoksundur ve bazen açıkça mantıksızdır.</p><p class="calibre_2">Oynamanız gereken oyun komuta bütünlüğünü korumak için elinizden geleni yapmak olacaktır. İpleri elinizden bırakmayın; her şeyin üzerindeki stratejik vizyon yalnızca sizden kaynaklanmalıdır. Ama aynı zamanda izlerinizi de örtmelisiniz. Sahne gerisinde çalışmalı ve grubun sizin kararlarınıza katkıda bulunduğu duygusuna kapılmasını sağlamalısınız. Onlardan öneriler alın, iyi fikirleri kendi düşüncelerinize katın, kötülerini kibarca reddedin. Sonunda kendi görüşünüze güvenin, ama grubun içindeki özgüvensiz politik kişileri yatıştırmak için gerekirse ufak tefek süslemeye yönelik strateji değişiklikleri yapabilirsiniz. Grup olarak karar vermenin tehlikelerini hiç aklınızdan çıkarmayın. Etkili liderliğin ilk kuralı, komuta bütünlüğünü elinizden bırakmamaktır.</p><p class="calibre_2"><span class="italic"><span class="bold">Yarın sabah şafak sökerken St. Claud’dan ayrılıp Worms’a gideceksiniz, orada Ren Nehri’ni geçeceksiniz. Nehri geçme hazırlıklarının oradaki nöbetçilerim tarafından yapıldığından emin olmalısınız. Bundan sonra Kassel’e ilerleyecek ve bölgenin savunma durumuna getirilip gerekli malzemenin tedarik edilmesini sağlayacaksınız. Güvenlik tedbirlerini alıp Hanau Kalesi’ni ziyaret edeceksiniz. Ani bir saldırıyla ele geçirilebilir mi? Gerekirse Marburg kalesini de ziyaret edeceksiniz. Sonra Kassel’e gidecek ve benim oradaki büyükelçinin aracılığıyla bana rapor vereceksiniz ve o kişinin yerinde bulunduğundan emin olacaksınız. Frankfurt’dan Kassel’e yapılacak yolculuk gece yapılmamalı, çünkü benim ilgi duyacağım noktaları gözlemlemeniz gerekiyor. Kassel’den sonra yine gündüz yolculuk yaparak en kısa yoldan Köln’e gideceksiniz. Wesel, Mainz, Kassel ve Köln arasındaki bölge incelenmelidir. Orada hangi yollar var ve iyi iletişim kurulabiliyor mu? Kassel ile Paderborn arasındaki iletişim konusunda bilgi toplayın. Kassel’in önemi nedir? Burası silahlı ve direniş gösterecek durumda mı? Seçmen Prens’in şu andaki askeri gücünü, silahlarını, milislerini, güçlü olduğu yerleri araştırıp değerlendiriniz. Köln ’den sonra Maniz’e gelip benimle buluşacaksınız. Ren Nehri ’nin sağyakasından yürüyüp Düsseldorf, Wesel ve Kassel arasındaki bölgeyi gözden geçireceksiniz. Raporunuzu almak üzere ayın 29’unda ben Mainz’da olacağım. Seferin başlangıcı ve ilerleyişi için bölgeyi hafızanıza kazımanızın ne kadar önemli olduğunu</span></span></p><p class="calibre_2"><span class="italic"><span class="bold">göreceksiniz.</span></span></p><p class="calibre_2">NAPOLEON’UN BİR GENERALE VERDİĞİ YAZILI EMİRLER, MARTIN VAN CREVELD’IN <span class="italic"><span class="bold">COMMAND IN WAR</span></span> ADLI KİTABINDAN ALINTI, 1985</p><p class="calibre_2">Denetim kolayca yitirilen bir olgudur. Aslında insanları ne kadar baskı altında tutarsanız, üzerlerinde o kadar az denetim sağlayabilirsiniz. Liderlik emirler yağdırmanın ötesinde incelik gerektiren bir iştir.</p><p class="calibre_2">Mesleğinin ilk yıllarında ünlü İsveçli film yönetmeni Ingmar Bergman sık sık hayal kırıklığına uğruyordu. Yapmak istediği filmleri düşlüyor ama yönetmenlik görevi çok yorucu olduğundan ve çok fazla baskı altında bulunduğunu hissettiğinden oyunculara ve diğer çalışanlara emirler yağdırıyor, bağırıp çağırıyor, isteklerini yerine getiremedikleri için adeta saldırıyordu. Bazıları diktatörce davranışları karşısında gücenirken bir kısmı robotlaşıyordu. Neredeyse her yeni filminde Bergman yeni bir kadroyla çekime başlamak zorunda kalıyor ve bu durum işleri daha da zorlaştırıyordu. Ama sonunda İsveç’in en iyi görüntü yönetmenleri, editörleri, sanat yönetmenleri ve aktörlerinden oluşan, kendisiyle aynı yüksek standartları paylaşan ve güvendiği bir ekip kurdu. Böylece denetim dizginlerini gevşetebildi ve Max von Sydow gibi aktörlere aklından geçenleri açıklayıp büyük bir başarıyla gerçekleştirmelerini izledi. Dizginleri gevşetmekle daha kolay denetim sağlamıştı.</p><p class="calibre_2">Verimli bir emir-komuta zinciri kurmanın önemli bir adımı, sizin hedef ve değerlerinizi paylaşan yetenekli bir ekip oluşturmaktır. Böyle bir ekip size birçok avantaj sağlar. Kendi başlarına düşünebilen motive olmuş insanlar size görev dağıtımı yapan biri imgesini kazandırır, adil ve demokrat bir lider gibi görünmenizi sağlar, çok değerli enerjinizi koruyup tablonun bütününü görmenizde yardımcı olur.</p><p class="calibre_2">Bir ekip oluştururken sahip olmadığınız becerileri sergileyen, eksiklerinizi tamamlayan kişileri seçmelisiniz. Amerikan İç Savaşı sırasında Başkan Abraham Lincoln’ün Güney’i yenmek için bir stratejisi vardı, ama askeri geçmişi olmadığından generalleri onu küçümsüyordu. Gerçekleştiremediği bir stratejinin ne yararı olur? Lincoln kısa süre sonra saldırı taktiği konusunda onunla aynı fikirleri paylaşan ve egosu yeterinden büyük olmayan General Ulysses S. Grant’ın kişiliğinde ekip arkadaşını buldu. Grant’ı bulunca ona sımsıkı sarıldı, komutanlığa getirdi ve savaşı uygun gördüğü biçimde sürdürmesine izin verdi.</p><p class="calibre_2">Ekip oluştururken uzmanlık ve zekanın sizi baştan çıkarmamasına dikkat edin. Karakter yapısı, sizin emriniz altında ve ekibin diğer üyeleriyle birlikte çalışma becerisi, sorumluluk yüklenme kapasitesi ve bağımsız düşünme yeteneği eşit derecede önemlidir. Bu nedenle Marshall, Ei-senhower’ı çok uzun bir süre sınamıştı. Belki sizin bu kadar çok zamanınız olmayabilir, ama çok parlak özgeçmişine bakarak insan seçmeyin. Becerilerinin ötesinde psikolojik yapısına da bakın.</p><p class="calibre_2">Oluşturduğunuz ekibe güvenin, ama ekibin esiri olmayın ya da gereksiz yetki vermeyin. Franklin D. Roosevelt’in fikirlerine güvendiği kabine üyeleri ve danışmanlardan oluşan ünlü bir "beyin vakfı" vardı, ama hiçbirinin son kararı almasına izin vermediği gibi yönetim içinde kendi güç tabanlarını oluşturmalarını da engellerdi. Onları, çok değerli zamanı kazanmasına fırsat veren, kendi yeteneklerinin uzantısı olan araçlar gibi görürdü. Komuta bütünlüğünün önemini iyi bildiğinden asla ihlal etmeye kışkırtılamadı.</p><p class="calibre_2">Herhangi bir komuta-zincirinin ana işlevi siperlerden size çok hızlı bilgi ulaşmasını sağlayıp sizin koşullara hızla uyum göstermenize yardımcı olmaktır. Bu zincir ne kadar kısa ve düzgün olursa bilgi akışı o kadar kolaylaşır. Yine de zincir boyunca yukarı doğru ilerleyen bilgi sulandırıla-bilir: resmi kanallardan filitrelerden geçerken gerekli bulguları içeren ayrıntılar standartlaştırılıp genelleştirilebilir. Doğrudan bilgiye ulaşmak için bazen sizin sahayı dolaşmanız gerekir. Yaptığı reformların etkilerini kendi gözleriyle görebilmek için Marshall ara sıra kılık değiştirip ordu karargâhlarını ziyaret eder ve askerlerden gelen mektupları okurdu. Karmaşıklığın gitgide arttığı günümüzde bunu yapmak çok zamanınızı alabilir.</p><p class="calibre_2">Sizin askeri tarihçi Martin van Creveld’in "yönlendirilmiş teleskop" diye nitelendirdiği, zincirin çeşitli halkalarında ve savaş meydanında bulunup size anında bilgi aktaracak kişilerden oluşan sisteme gereksinimimiz var. Dostlar, müttefikler ve casuslardan oluşan bu sistem yavaş işleyen zinciri atlayıp bilgiye ulaşmanızı sağlar. Bu oyunun uzmanı olan Napoleon sadakat, enerji ve zekâları nedeniyle seçtiği genç subayların oluşturduğu bir gölge birliği ordunun tüm kademelerine yerleştirmişti. Normal kanallardan kendisine yeterince hızlı ulaşmayan bilgileri edinebilmek için bu kişileri gizli emirlerle her an uzaktaki cephelere, garnizonlara ya da diplomatik bir elçi görünümü altında düşman karargahına bile gönderirdi. Genel olarak yönlendirilmiş teleskopları geliştirip grubun içine dağıtmak çok önemlidir. Katı bir ortamda size manevra yapacak yer sağlamak için zincirde esneklikyaratırlar.</p><p class="calibre_2">Emir-komuta zincirinizin en büyük tehlikesi grubun içindeki siyasi yaratıklardan gelir. Bu tip insanlardan kaçınmanız olanaksızdır; her türlü organizasyonda ayrık otları gibi ortaya çıkıverirler. Yalnızca kendi çıkarları için orada bulunmakla yetinmeyip gündemleri uyarınca bölünmeler yaratıp oluşturduğunuz birliğe zarar verirler. Emirlerinizi kendi amaçlan-na uygun olarak yorumlar, herhangi bir belirsizlikte delikler bulur ve zincirde gözle görülmeyen kırıklar yaratırlar.</p><p class="calibre_2">Onları daha grubunuza katılmadan önce ayıklamaya çalışın. Ekibinizi oluştururken kişilerin geçmişlerine bakın: huzursuzlukları var mı? Sürekli oradan oraya gitmişler mi? Böyle bir durum uyum sağlamalarını engelleyen hırsın varlığına İşaret eder. İnsanlar sizin fikirlerinizi tam olarak paylaşınca da dikkatli olun: herhalde size şirin görünmek için fikirlerinizi geri yansıtıyorlardır. İngiltere Kraliçesi I. Elizabeth’in sarayı çeşitli siyasi tiplerle doluydu. Elizabeth’in bulduğu çare ise fikirlerini kendine saklamaktı, durduğu noktayı en yakınındakilerden başkası bilmezdi. Böylece insanların onun fikirlerini geri yansıtmaları, amaçlarım kusursuz bir fikir-birliği ardına gizlemeleri zorlaşırdı. Kraliçenin stratejisi çok akılcıydı.</p><p class="calibre_2">Başka bir çözüm de siyasi köstebekleri yalnızlaştırmak, grubun içinde manevra yapacakları yer bırakmamaktır. Marshall kendi verimlilik ruhunu gruba yayarak bunu başarmıştı: bu ruhta çatlak oluşturanlar derhal göze çarptığından kolayca yalnızlaştırılabiliyordu. Her şartta asla saflık göstermeyin. Gruptaki köstebekleri saptayınca, otoritenizi yıkmak için bir güç merkezi oluşturmalarım engelleyecek kadar çabuk hareket edin.</p><p class="calibre_2">Son olarak da emirlerin biçimine ve içeriğine dikkat edin. Belirsiz emirlerin değeri yoktur. Kişiden kişiye aktarılırken inanılmaz biçimde değişirler ve adamlarınız bunları belirsiz ve kararsızlık simgesi olarak görmeye başlar. Emir vermeden önce ne istediğinizi açıkça bilmeniz çok önemlidir. Buna karşılık eğer emirleriniz fazla dar çerçeveli ve fazla ayrıntılıysa, durum böyle gerektirdiğinde, insanların kendi adlarına düşünmekten vazgeçip robot gibi davranmalarına yol açar. Her iki yönde hataya düşmek sanat değildir.</p><p class="calibre_2">Diğer açılardan olduğu gibi Napoleon bu noktada uzmandı. Emirlerinin içerdiği sevimli ayrıntılar, onun aklının nasıl çalıştığını subaylarının hissetmesini sağladığı gibi yorumlamalarına da izin verirdi. Olası acil durumları sık sık gündeme getirir ve subayların gerekli olduğu takdirde talimatlarını nasıl uygulayabileceklerini açıklardı. Daha da önemlisi emirlerinin teşvik edici bir havası vardı. Kullandığı dil arzularının ruhunu aktarırdı. Çok güzel yazılmış bir emrin gücü daha yüksektir; insanlar kendilerini buyruk altında değil, uzaktaki bir imparatorun isteklerini yerine getiren kişiler olarak görünce, büyük bir davaya katıldıklarını hissederlerdi. Ruhsuz, bürokratik emirler umursamaz eylemlere ve gelişigüzel uygulamalara dönüşür. Açık, kısa, teşvik edici emirler ise subayların denetimi ellerinde tuttukları hissine kapılmasını sağlayıp askerlere savaşma ruhu aşılamalarına yardımcı olur.</p><p class="calibre_2">Simge: Dizginler. Dizgini olmayan bir atın hiçbir yararı yoktur, ama kontrol altında tutmak için her dönüşte boş yere dizginlerini çektiğiniz atın durumu da eşit derecede kötüdür. En kolay denetim neredeyse tümüyle serbest bırakmakla sağlanır: dizginleri hafifçe tutarsanız at çekildiğini hissetmeyecek, ama gerginlikteki en küçük değişikliği algılayıp isteğiniz doğrultusunda hareket edecektir. Herkes bu sanatta usta olamaz.</p><p class="calibre_2">Otorite: Kötü bir general, iki iyi generalden daha iyidir. <span class="italic"><span class="bold">-Napoleon Bonaparte (1769-1821)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Bölünmüş liderlik hiçbir zaman yarar sağlamaz. Eğer size komutayı paylaşmanız gereken bir görev önerilirse, hemen reddedin, çünkü bu girişim başarısız olur ve siz bundan sorumlu tutulursunuz. Daha alt kademede bir görevi üstlenmeniz ve komutayı başkalarına bırakmanız yerinde olur.</p><p class="calibre_2">Yine de rakibinizin hatalı komuta yapısından yararlanmak her zaman bilgeliktir. Karşınızdaki güçlerin birleştirilmiş olmasından asla korkmayın: eğer liderliği paylaşıyorlarsa, bir komite tarafından yönetiliyorlar-sa, siz daha avantajlı durumdasınız demektir. Aslında Napoleon gibi davranın ve bu tip komuta yapısına sahip düşmanlar seçin. Her zaman başarılı olursunuz.</p><div class="mbp_pagebreak" id="calibre_pb_4"></div>
</body></html>
