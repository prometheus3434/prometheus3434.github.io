<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1420463" class="calibre_2"><span class="calibre5"><span class="bold">28</span></span></p><p class="calibre_2"><span class="bold">RAKİPLERİNİZE KENDİLERİNİ ASMALARI İÇİN YETERLİ İP VERiN</span></p><p class="calibre_2"><span class="bold">Üstünlük Sağlama Stratejisi</span></p><p class="calibre_2"><span class="italic">Yaşamın en büyük tehlikeleri dış düşmanlardan çok, ortak dava için çalışıyormuş gibi görünürken bizi sabote eden ve kendi çıkarları için fikirlerimizi çalan sözde meslektaşlar ve arkadaşlardan gelir. Hizmet verdiğiniz ortamda düşünceli ve uygar olma görüntüsünü sergilemeyi sürdürürken aynı zamanda bu kişileri yenmeyi de öğrenmelisiniz. Böyle rakiplere kuşku ve güvensizlik aşılayın, çok fazla düşünmeye ve savunmacı davranmaya yönlendirin. Onları kışkırtacak, duygusal tepkilere, utandırıcı hatalara neden olacak gizli meydan okumalarla yemleyin. Ulaşmak istediğiniz zafer onları yalnızlaştırmaktır. Kendi yıkıcı davranışlarıyla kendi iplerini çekerken sizi lekesiz ve temiz bırakmalarını sağlayın.</span></p><p class="calibre_2"><span class="calibre1"><span class="bold">BAŞKALARINDAN AVANTAJ SAĞLAMA SANATI</span></span></p><p class="calibre_2">Yaşamınız boyunca kendinizi iki cephede savaşırken bulacaksınız. Birincisi kaçınılmaz düşmanlarınızın olduğu dış cephe ve ikincisi ise kolayca fark edilmeyen, size karşı planlar yapan, sizi hiçe sayarak çıkarlarını ilerletmeye çalışan meslektaşlarınız ve arkadaşlarınızdan oluşan iç cephedir. İşin en kötü yanı ise her iki cephede birden savaşmak zorunda olmanızdır. Dış düşmanlarınızla çarpışırken bir yandan da içsel pozisyonunuzu sağlamlaştırmaya çalışmak yorucu ve güçten düşürücü bir mücadeledir.</p><p class="calibre_2"><span class="italic"><span class="bold">Yaşam, insanların kötülüklerine karşı verilen bir savaştır.</span></span></p><p class="calibre_2"><span class="calibre3"><span class="bold">BALTASAR GRACIAN, 1601-58</span></span></p><p class="calibre_2">Çözüm yolu içsel sorunu görmezden gelmek (böyle davranırsanız kısa bir yaşamınız olur) ya da şikâyetçi olarak saldırganlaşarak savunmaya yönelik ittifaklar kurarak geleneksel biçimde doğrudan savaşmak değildir. Unutmayın ki içsel savaşların yapısı geleneksel değildir. Kuramsal olarak aynı tarafta çalışanlar takım oyuncusu gibi görünmek için ellerinden geleni yaptıklarından onlardan şikâyetçi olmak ya da onlara saldırmak sizin kötü görünmenize ve yalnızlaştırılmanıza yol açacaktır. Ne var ki, aynı zamanda bu hırslı kişilerin dolaylı ve gizli işler çevirmelerini de beklemelisiniz. Dışarıya karşı sevimli ve işbirliğine hazır gibi görünürken perde arkasında kaypak ve dalavereci olurlar.</p><p class="calibre_2">Her gün yenilenen bu karmaşık ve tehlikeli çarpışmalara uygun bir savaş biçimi uygulamanız gerekir. Bu arenada en çok işe yarayan, alışılmamış strateji ise başkalarının sırtından avantaj sağlama sanatıdır. Tarihin en zeki saray mensupları tarafından geliştirilen bu sanat iki basit önermeye dayanmaktadır: birincisi rakiplerinizin kendi yıkımlarına yol açacak tohumlara sahip olmaları ikincisi ise kendini savunmada ve aşağılanmış bulan bir rakibin belli etmese de kendi sonunu getirecek biçimde savunmacı ve aşağılanmış davranmasıdır.</p><p class="calibre_2">İnsanların kişilikleri genelinde zayıflıkları, karakter kusurları, denetle-yemedikleri duygularının çevresinde biçimlenir. Muhtaç durumda olanlar, üstünlükkompleksine sahip olanlar, kaostan korkanlar, umarsızca düzen isteyenler bu kusurlarını örtmek ve dünyaya kendilerini özgüvenli, sevimli, sorumluluk sahibi olarak sunmaya yönelik bir kişilik ya da toplumsal bir maske geliştirirler. Ama bu maske bir yarayı örten kabuk gibidir; yanlışlıkla dokunursanız acı verir. Kurbanlarınızın yanıtları kontrolden çıkar: sızlanırlar, savunmaya geçerler, parayonak davranırlar ya da gizlemeye çalıştıkları mağrur yönlerini gösterirler. Bir an için maske düşer.</p><p class="calibre_2">Meslektaşlarınızın tehlikeli olabileceğini ya da şimdiden bir şeyler planladıklarını hissederseniz, öncelikle bilgi edinin. Gündelik davranışlarına, geçmişte yaptıklarına, hatalarına, kusurlarının belirtilerine bakın. Bu bilgiye sahip olunca başkasından avantaj sağlama oyununa hazırsınız demektir.</p><p class="calibre_2">Kabuğun altındaki yarayı deşerek, kuşku, güvensizlik ve kaygı yaratarak işe başlayın. Gelişigüzel bir laf ya da kurbanlarınızın kendi konumlarına bir meydan okuma gibi algılayacakları bir davranış iyi bir başlangıçtır. Hedefiniz onlara açıkça meydan okumak değil, tedirgin etmek, saldırıya uğradıklarını ama saldırının nasıl ve niçin yapıldığını bilmediklerini düşünmeye yönlendirmektir. Sonuçta belirsiz, sıkıntı yaratan bir duygu ortaya çıkar, bir aşağılık kompleksi baş gösterir.</p><p class="calibre_2">Kuşkularını biraz daha beslemek için ikincil hareketler yapabilirsiniz. Bu noktada en iyisi gizli çalışmak, işinizi başkalarına, medyaya ya da dedikoduculara yaptırmaktır. Oyunun sonu son derece basittir: rakibinizde bir tepki göstermeye yetecek kadar öz kuşku oluşunca, geri çekilir ve kendini yok etmesine izin verirsiniz. Böbürlenme ya da son bir darbe indirme fikrine karşı koymalısınız; daha doğrusu artık dostça davranmalı, kuşkulu da olsa yardım ve önerilerde bulunmalısınız. Hedefinizdeki kişi duygusal tepki gösterecektir. Saldıracak, utanacağı bir hata yapacak, içini çok fazla açığa çrkaracak ya da fazlasıyla savunmaya geçip başkalarını memnun etmek için aşırı gayret gösterecek konumunu sağlamlaştırmak ve özdeğerini onaylatmak için açıkça çabalayacaktır. Savunmacı kişiler bilinçsizce insanları kendilerinden uzaklaştırırlar.</p><p class="calibre_2">Bu noktaya ulaşınca, sizin açılış hareketiniz belli belirsizce saldırgan olmuş olsa bile unutulacaktır. Göze en çok çarpan rakibinizin aşırı tepkisi ve utancı olacaktır. Sizin elleriniz temiz, şöhretiniz lekesiz kalacaktır. Konumunu yitirmesi ise kazancınız olacaktır; siz bir basamak yukarı çıkarken rakibiniz bir alt basamağa inecektir. Eğer ona doğrudan saldırmış olsaydınız, avantajınız ya hiç olmayacak ya da geçici olacaktı; politik açıdan konumunuz tehlikede olacaktı, acı çeken, zavallı rakibiniz kurban olarak sempati toplayacaktı ve bu işten sorumlu olarak tüm dikkatler sizin üzerinizde toplanacaktı. Bunun yerine bırakın rakipleriniz kendi kılıçlarının üstüne düşsünler. Belki düşmeleri için biraz yardım etmiş olabilirsiniz ama hem onların hem de başkalarının gözünde suçlanacak tek kişi yine kendileridir. Böy-lece uğradıkları yenilgi iki kat etkili ve acı verici olacaktır.</p><p class="calibre_2">Kurbanınızın nasıl olduğunu bilmeden ya da sizin ne yaptığınızı fark etmeden yenilmesi geleneksel olmayan savaşın doruğudur. Bu sanatta us-talaşınca iki cephede aynı anda daha kolay savaşabileceğiniz gibi, en üst basamaklara giden yolunuz çok daha düzgün olacaktır.</p><p class="calibre_2"><span class="italic"><span class="bold">İntihar etme sürecinde bulunan bir düşmanın işine asla karışmayın.</span></span></p><p class="calibre_2"><span class="italic"><span class="bold">Napoleon Bonaparte (1759-1821)</span></span></p><p class="calibre_2"><span class="italic"><span class="bold">Öncelikle "başkasının sırtından avantaj kazanma" teknik teriminin tanımı oldukça büyük bir ansiklopediyi doldurabilir. Kısaca bir kişiyi "bir alt basamağa indirme" sanatı olarak da tanımlanabilir. "Bir alt basamak" terimi teknik açıdan karşısındakinden bir basamak üstte olmayan kişinin psikolojik durumu olarak tanımlanabilir... Bilimsel katılığı yitirmek pahasına bu terimleri halk diliyle açıklarsak insanlar (ve bazı diğer memeli canlılarda) arasındaki herhangi bir ilişkide bir kişinin sürekli olarak bu ilişki çerçevesinde kendisini diğerinden "daha üstün konumda" gösterme çabasıdır diyebiliriz. Buradaki "Üstün konum" ekonomik ya da sosyal statü açısından üstünlük değildir; uşakların birçoğu efendilerini alt basamağa indirme uzmanlarıdır. Üstelik Hint güreşinde kasları güçlü bir çöpçü tarafından sırtüstü çelinerek "alt basamağa" indirilmiş herhangi bir aydının da bildiği gibi zekâ açısından üstünlük demek de değildir. "Üstün konum" devam eden bir ilişkinin kapsamında sürekli olarak tanımı değişen, göreceli bir kavramdır. Üstün konuma ulaşmak için yapılan manevralar son derece kaba olabildiği gibi son derece gizlide olabilir. Örneğin herhangi bir şey yapmak için diğer kişiye sormak durumunda kalan bir insan genelinde üstün konumda sayılmaz</span></span>■ <span class="italic"><span class="bold">Yine de bu soruyu, "Elbette ben buna layık durumdayım," dercesine sorabilir.</span></span></p><p class="calibre_2"><span class="italic"><span class="bold">THE STRATEGIES OF PSYCHOTHERAPY,</span></span> JAY HALEY, 1963</p><p class="calibre_2">TARİHTEN ÖRNEKLER</p><p class="calibre_2">1. John A. McClernand (1812-1900) arkadaşı ve meslektaşı avukat Abraham Lincoln’un ^BD başkanlığına yükselmesini kıskançlıkla izlemişti. Springfield, Illinois’den avukat ve kongre üyesi olan McClernand da aynı konuma gelmek istiyordu. 1861’de İç Savaş’ın patlak vermesinden kısa bir süre sonra Birlik Ordusu’nda tuğgeneral rütbesiyle görev yapmak için kongre üyeliğinden istifa etti. Hiçbir askeri deneyimi yoktu, ama Birlik'in ne tip olursa olsun liderlere gereksinimi vardı ve eğer kendini bir çarpışmada kanıtlayabilirse, hızla yükselebilirdi. Ordudaki bu pozisyonu başkanlığa giden yol olarak gördü.</p><p class="calibre_2">McClernand’ın ilk görev yeri General Ulysees S. Grant’ın ana komutası altında Missouri’de bir tugayın başına geçmek oldu. Bir yıl içinde hâlâ Grant’ın komutası altında terfi etti. Ama yeteneklerini sergilemek için bir sahneye, takdir edileceği bir çarpışmaya gereksinimi olan McClernand için bu kadarı yeterli değildi. Grant, ona Mississippi Nehri üzerindeki Konfederasyon’un Vicksburg Kalesi’ni ele geçirme planından söz etmişti. Grant’a bakılırsa Vicksburg’un düşmesi savaşın dönüm noktası olacaktı. McClernand kendi fikriymiş gibi Vicksburg’a yürümeye ve bu işi meslek yaşamının bir sıçrama tahtası olarak kullanmaya karar verdi.</p><p class="calibre_2">1862 Eylül’ünde izinli geldiği Washington’da Başkan Lincoln’u ziyaret etti. Grant’ın ordusuna "beyinsel destek" sağlamaktan bıktığını açıklayıp kendini savaş meydanında kanıtladığını ve viskiyi biraz fazlaca seven Grant’dan daha iyi bir strateji uzmanı olduğunu söyledi. İyi tanındığı Illinois bölgesine tekrar dönüp daha büyük bir ordu toplamayı önerdi. Orduyu toplayınca da Mississippi Nehri’nden güneye doğru inip Vicksburg kalesini ele geçirecekti.</p><p class="calibre_2">Teknik olarak Vicksburg, Grant’ın bölgesindeydi, ama Lincoln generalin cesaret isteyen bu saldırıya komuta edebileceğinden emin değildi. McClernand’ı yine eski bir avukat olan savaş bakanı Edwin Stanton’ı ziyarete götürdü ve üçü birlikte ordunun omzu kalabalıklarıyla başa çıkmanın zorlukları üzerinde sohbet ettiler. Stanton dikkatle dinledi ve McC-lernand’ın planını beğendi. Ekim ayında eski kongre üyesi, Vicksburg’a yürümesi için onay veren gizli bir emirle Washington’dan ayrıldı. Gerçi emir biraz belirsizdi, Grant bu konuda bilgilendirilmemişti ama McCler-nand bu durumdan elinden geldiğince yararlanacaktı.</p><p class="calibre_2">Lincoln’a söz verdiği gibi çok sayıda asker topladı ve Vicksburg’a yürümek için hepsini Memphis, Tennessee’ye gönderdi. 1862 Aralık’ın sonuna doğru Memphis’e vardığında ise silah altına aldığı binlerce adamın orada bulunmadığını gördü. Grant’tan gelip kendisini Memphis’de bekleyen, on gün öncesinin tarihini taşıyan telgraf generalin Vicksburg’a saldırıya hazırlandığını bildiriyordu. Eğer McClernand zamanında gelirse saldırıya komuta edebilirdi, ama eğer geç kalırsa adamlarına General William Tecumseh Sherman komuta edecekti.</p><p class="calibre_2">McClernand öfkeden köpürdü. Kendi adamlarına komuta etmesini engellemek için her şey önceden düzenlenmişti; anlaşılan yaptığı planı Grant sezmişti. Generalin nazik telgrafı durumu iki kat kötüleştirmişti. McClernand, ona gösterecekti; hızla nehirden güneye inip Sherman’ı yakalayacak ve seferin başına geçip Vicksburg’u ele geçirme onurunu alarak Grant’ı aşağılayacaktı.</p><p class="calibre_2">Gerçekten McClernand, 2 Ocak 1863’de Sherman’a ulaştı ve derhal ordusunun komutasını ele aldı. Kaleye yapılacak saldırıyı kolaylaştırmak için Vicksburg çevresindeki ileri karakollara baskın düzenlemeyi düşünen Sherman’a sevimli görünmek için epey çaba harcadı. Bu fikir McClernand’a adeta cennetin bir armağanıydı: Bu baskınlara komuta edecek, Grant’ın adı geçmeden çarpışmaları kazanacak, kendi reklamını yapacak ve Vicksburg seferini oldubittiye getirerek komutası altına alacaktı. Sherman’ın planını en ince ayrıntısına kadar uyguladı ve başarılı oldu.</p><p class="calibre_2">Tam zafer kazandığı anda Grant’dan harekâta ara verip generalin gelişini beklemesi istendiğini bildiren bir telgraf aldı. McClernand’ın kozunu oynama zamanı gelmişti; Linclon'e mektup yazıp daha ayrıntılı bir emir ve daha bağımsız bir komutanlık beklediğini bildirdi, ama yanıt alamadı. Şimdi belli belirsiz kuşkular McClernand’ın huzurunu bozmaya başlamıştı. Sherman ile diğer subaylar soğuk davranıyorlardı; her nasılsa onlara karşı ters bir yaklaşımda bulunmuştu. Belki de ondan kurtulmak içir Grant ile işbirliği yapıyorlardı. Grant kısa bir süre sonra kendi komutası altında Vicksburg Kalesi’ni ele geçirmek için ayrıntılı planlarla çıkageldi. McClernand’a çok uzakta, Helena, Arkansas’da konuşlanmış bir kolordunun komutası verilmişti. Grant, ona çok nazik davranmaya özen gösteriyordu, ama her şeyin bir araya getirilmesi utanç verici bir engel oluşturuyordu.</p><p class="calibre_2">Sonunda patlama noktasına gelen McClernand, Lincoln ile Stan-ton’a daha önceki dostluklarını ve desteklerini anımsatan, Grant’ı şikâyet eden mektuplar yazdı. Günlerce öfkeyle yazdıktan sonra Lincoln’dan bir yanıt aldı ama Başkan’ın kendisine sırt çevirdiğini fark edip şaşkınlığa uğradı. Generallerin arasında gereğinden fazla aile kavgaları yaşandığını söylüyordu Lincoln ve Birlik’in çıkarları uğruna McClernand’ın Grant’ın komutası altına girmesi gerektiğini bildiriyordu.</p><p class="calibre_2">McClernand çöküvermişti. Ne yaptığını ya da niçin her şeyin ters gittiğini bir türlü çözememişti. Öfke ve hayal kırıklığıyla Grant’ın komutası altında görev yapmaya devam etti, ama aralarında gazetecilerinde bulunduğu kendisine kulak veren herkesin yanında patronunun yeteneklerini sorguladı. 1863 Haziran’ında hakkında yeterince olumsuz makale yayınlanınca Grant, onu kovdu. McClernand’ın askerlik mesleğinin sona erişiyle birlikte bireysel şan şöhret kazanma düşü de bitmişti.</p><p class="calibre_2"><span class="italic"><span class="bold">Bir basamak üste nasıl çıkılır... karşınızdaki kişiye az da olsa bir şeylerin ters gittiği duygusu nasıl verilir. Lifeman asla aşağılık değildir, ama karşısındaki kişinin uzun sürelerle kendini aşağılık biri gibi hissetmesini sağlar.</span></span></p><p class="calibre_2"><span class="italic"><span class="bold">THE COMPLETE UPMANSHIP,</span></span> STEPHEN POTTER, 1950</p><p class="calibre_2">Yorum</p><p class="calibre_2">General Grant, John McClernand ile tanıştığı anda sorun çıkaran biri olduğunu anlamıştı. McClernand yalnızca kendi mesleğini düşünen, başkalarının fikirlerini çalan, bireysel şöhrete ulaşmak için başkalarının arkasından planlar yapan tipte bir adamdı. Ama Grant’ın dikkatli davranması gerekiyordu: McClernand halk tarafından sevilen, herkese cazip gelen biriydi. Vicksburg seferi için kendisinden önce davranmayı deneyeceğini fark edince onunla yüzleşmek ya da şikâyet etmek yerine harekete geçti.</p><p class="calibre_2">McClernand’ın egosunun aşırı duyarlı olduğunu bildiğinden, düğmelerine basmanın kolay olacağını da hesapladı. Astı durumundaki generalin topladığı askerleri komutası altına alırken (teknik olarak zaten onun bölümüne bağlıydılar), çektiği telgrafta nedenini açıklar gibi göründü ve McClernand’ı diğer komutanlara itaatsizlik gibi görünecek, savaşı yalnızca kendi çıkarları için kullandığını açıkça belirtecek düşüncesizce bir ataklık yapmaya zorladı. Sherman’ın komutası altındaki askerlerini geri almak için McClernand öne atılınca Grant kenara çekildi. Kendini beğenmiş ve inatçı bir adamın diğer subayları sinirlendireceğini biliyordu; diğer komutanlar kaçınılmaz bir biçimde Grant’a şikâyet edecekler ve sorumlu subay olarak da Grant sözde bireysel duygularını işin içine katmadan şikâyetleri üst düzeylere iletecekti. McClernand’a kibar davranırken bir yandan da hareket edemez duruma getirdi ve sonunda Lincoln ile Stanton’a yazdığı mektuplarla olabilecek en kötü tepkiyi vermesine yol açtı. Grant, Lincoln’un Birlik Ordusu’nun üst düzey komutası içindeki çekişmelerden bıktığını biliyordu. Vicksburg’u almak için Grant sessizce kendi planını geliştirirken McClernand gürültü koparıp öfke krizleri geçiriyordu. İki komutan arasındaki fark açıkça görülüyordu. Grant çarpışmayı kazanınca, eski davranışını yineleyip basına yaptığı akılsızca şikâyetlerle McClernand’ın kendi ipini kendisinin çekmesini sağladı.</p><p class="calibre_2">Gündelik çatışmalarınızda McClernand tipinde, dışarıya karşı sevimli görünen ama perdenin arkasında çok tehlikeli olan insanlarla sık sık karşılaşırsınız. Onlarla doğrudan doğruya yüzleşmenin yararı olmaz; politik oyunlarda çok ustadırlar. Ama gizli bir sırtından-avantaj-sağlama kampanyası harikalar yaratır.</p><p class="calibre_2">Hedefiniz bu rakiplerinizin hırs ve bencilliklerini ortaya sermelerini sağlamaktır. Bunu başarmanın en iyi yolu, görünmeyen güçlü özgüvensiz-liklerini kışkırtmaktır; insanların kendilerini sevmediğini, konumlarının sağlam olmadığını, zirveye çıkan yolun açık olmadığını düşünsünler. Belki de Grant gibi bir yandan kendi planlarınızı kibarlık cilası altında gizleyip onların planlarını çarpıtabilirsiniz. Kendilerini savunma durumunda ve saygı görmeyen bir konumda bulmalarını sağlayabilirsiniz. Gizlemek için bunca çaba gösterdiklerini karanlık, çirkin duygular yüzeye çıkınca, saldırıya geçecekler, ellerindeki kozları aşırı derecede oynamaya çalışacaklardır. Duygularına kapılıp her zamanki soğukkanlı görünümlerini yitirmelerini sağlayın. Kendilerini ne kadar fazla belli ederlerse, diğer insanları o kadar fazla uzaklaştıracaklar ve yalnızlaştırılmak kaderleri olacaktır.</p><p class="calibre_2"><span class="italic"><span class="bold">Sinirleri yıpratmanın başka yolları da vardır. Körfez Savaşı sırasında Başkan Bush Irak devlet başkanının adını kabaca "ayakkabı boyacısı" anlamına gelecek şekilde, "S/AD-am" olarak telaffuz ediyordu. Capitol</span></span></p><p class="calibre_2"><span class="italic"><span class="bold">Hill'de rakipleri sinirlendirmek ya da yeni katılanları üzmek için isimlerini bilinçli olarak yanlış telaffuz etme alışkanlığı çok uzun zamandır süregelmektedir. Lyndon Johnson bu uygulamanın ustasıydı. J. Mclver</span></span></p><p class="calibre_2"><span class="italic"><span class="bold">Weatherford, Johnson’ın senatoda çoğunluk lideri olduğu dönemde istemediği yönde oy verenlere karşı bunu sık sık yaptığını yazıyor. "Elini genç üyenin omzuna atıp neden böyle davrandığını anladığını söylerken o kişinin adını sadakatsizliği sürdüğü takdirde neler olacağını metaforik biçimde anlatacak şekilde parçalara ayırırdı."</span></span></p><p class="calibre_2"><span class="italic"><span class="bold">THE ART OF POLITICAL WARFARE,</span></span> JOHN PITNEY JR., 2000</p><p class="calibre_2">2. Kardinal Richelieu tarafından 1635’de kurulan, Fransa’nın en önde gelen kırk düşünüründen oluşan Academie Française’in görevi Fransız dilinin saflığını korumaktır. Akademinin ilk yıllarında bir koltuk boşalınca potansiyel üyeler arasında bir seçime gidilmesi uygulaması vardı, ama 1694’de Kral XIV. Louis bu protokolü yıkıp Noyon piskoposunu aday gösterdi. Piskopos iyi eğitimli, saygın, kusursuz bir hatip ve iyi yazar olduğundan kralın seçimi çok akılcıydı.</p><p class="calibre_2">Ne var ki piskoposun inanılmaz derecede kendini önemsemek gibi başka bir niteliği de vardı. Gerçi bu kusur Louis’i gülümsetiyordu ama saray halkının çoğu kesinlikle dayanılmaz buluyordu. Piskopos karşısındaki herkesi dindarlık, derin bilgi sahipliği ya da aile soyluluğu açısından kendini aşağıda görmesini sağlıyordu.</p><p class="calibre_2">Örneğin başkaları saraya gittiğinde bahçe girişinde arabasından inip kapıya kadar yürümek zorunda kalırkan piskopos bulunduğu makam nedeniyle arabasıyla ön kapıya kadar gidiyordu. Bir keresinde Paris başpiskoposu sarayın bahçesinde yürürken Noyon, başpiskoposun yanından arabayla geçmişti. Piskopos arabadan el salladı ve başpiskoposu yanına çağırdı. Başpiskopos onun da arabadan inip kendisiyle birlikte saraya yaya olarak gideceğini düşünürken, Noyon arabasını yavaşlattı ve başpiskoposun elini tutup tasmasıyla köpeğini yürütür gibi ön kapıya doğru ilerledi; bu arada kibirli bir sohbet sürdürmeyi de ihmal etmedi. Sonunda arabadan inip gösterişli bir şekilde merdivenden çıkarken başpiskoposu önemsiz biriymiş gibi arkada bıraktı. Tüm saray halkının anlatacağı benzer öyküler vardı ve neredeyse hepsi piskoposa karşı gizli bir hınç besliyordu.</p><p class="calibre_2">Ne var ki aday gösteren Kral Louis olunca Noyon piskoposunu akademiye almak için oy vermek gerekliydi. Üstelik kral bu görkemli kuruluşa ilk kez bir aday gösterdiğinden, kabul edilme töreninde saray mensuplarının bulunması için ısrar etmişti. Geleneksel olarak kabul töreninde aday olan kişi bir konuşma yapar ve ardından akademi müdürü yanıtlardı. O dönemde akademinin müdürü cesur ve nükteli Rahip de Caumar-tin idi. Rahip, piskoposa tahammül edemiyor ve özellikle süslü püslü yazılarından hiç hoşlanmıyordu. De Caumartin, belli etmeden Noyon ile alay etmeye karar verdi; kendi konuşmasında piskoposu birebir taklit edecek, karmaşık benzetmelerle aşırı övgüler yağdıracaktı. Başını derde sokmamak için hazırladığı konuşmayı önceden piskoposa gösterdi. No-yon çok sevindi, yazıyı büyük bir ilgiyle okudu ve rahibe inanılmaz övgü süzcükleriyle yanıt verdi.</p><p class="calibre_2">Kabul töreninde akademi salonu Fransız sosyetesinin en önde gelen isimleriyle tıklım tıklım dolmuştu. (Hiç kimse katılmamazlık ederek kralı kızdırmayı göze alamamıştı.) Böylesine itibarlı bir izleyici kitlesi karşısında konuşmaktan son derece mutlu olan piskopos kürsüye geldi. Şimdiye dek yaptıklarını gösteriş açısından çok aşan, inanılmaz derecede sıkıcı bir konuşma yaptı. Ardından rahibin cevabı geldi. Ağır ağır başlayınca dinleyicilerin bir kısmı kıpırdanmaya başladı. Dakikalar ilerleyince herkes son derece gösterişli ve piskoposun stilini alaya alan bir konuşma olduğunu fark etti. De Caumartin’in cesur alaycılığı tüm izleyicilerin ilgisini çekmişti ve sona erince gelen alkışlar ne kadar minnettar olduklarını gösteriyordu. Bu olaydan ve gördüğü ilgiden sarhoş olan piskopos ise alkışların içten olduğunu ve rahibin övgü sözcüklerini alkışlayanların aslında kendisini alkışladıklarını düşünüyordu. Kendini beğenmişliği ölçülerin dışına taşarak salondan ayrıldı.</p><p class="calibre_2">Bir süre sonra herkesi neredeyse sıkıntıdan ağlatacak biçimde bu toplantıyı kendine kulak verenlerin tümüne anlattı. Sonunda saray bah-çasindeki araba olayını unutmamış olan Paris başpiskoposuna anlatarak övünme talihsizliğini de yaşadı. Başpiskopos kendini tutamayıp rahibin konuşmasında aslında onunla alay ettiğini ve saraydaki herkesin ona güldüğünü söyleyiverdi. Duyduklarına inanmayan Noyon’un, ziyaret ettiği dostu ve itiraflarını dinleyen Père La Chaise söylenenlerin doğruluğunu onayladı.</p><p class="calibre_2">Şimdi piskoposun eski sevinci acı bir öfkeye dönmüştü. Krala şikâyet edip rahibi cezalandırmasını istedi. Kral sorunu yatıştırmaya çalıştı, ama sükûnet ve huzura önem verdiğinden Noyon’un neredeyse deliliğe varan öfkesi sinirini bozdu. Sonunda piskopos saraydan ayrılıp kilisesine döndü ve çok uzun bir süre aşağılandığını hissederek orada yaşadı.</p><p class="calibre_2"><span class="italic"><span class="bold">NE ZAMAN ÖĞÜT VERMELİ</span></span></p><p class="calibre_2"><span class="italic"><span class="bold">Benim görüşüme göre (amayine de Motherwell ile kıyaslayın) iyi oyuncunun öğüt vereceği bir tek an, onun kazanmaya çok yakın olmasa bile, belirli bir fark edindiği andır. Örneğin bilardoda rakibinin otuz puanına karşılık altmış beş puanı olunca. İş şöyle yürütülür: İyi oyuncu: Bakın... bir şey söyleyebilir miyim ?</span></span></p><p class="calibre_2"><span class="italic"><span class="bold">Diğer oyuncu: Nedir?</span></span></p><p class="calibre_2"><span class="italic"><span class="bold">İyi oyuncu: Gevşe biraz.</span></span></p><p class="calibre_2"><span class="italic"><span class="bold">Diğer oyuncu: Ne demek istiyorsun?</span></span></p><p class="calibre_2"><span class="italic"><span class="bold">İyi oyuncu: Demek istiyorum ki... vuruşları nasılyapacağını biliyorsun ama sürekli olarak kendini geriyorsun. Bak. Topa biraz yaklaş. Çizgiye bak. Ve atışını yap. Rahatça. Kolayca. Bu kadar basit.</span></span></p><p class="calibre_2"><span class="italic"><span class="bold">Başka bir deyişle verilen öğüdün kesinlikle işe yaramayacağından emin olmak için belirsiz olmasına dikkat edilmelidir. Ama genel olarak eğer doğru yönetilirse, yalnızca öğüt vermek bile iyi oyuncunun yenilmez bir konuma yerleşmesini sağlar.</span></span></p><p class="calibre_2"><span class="italic"><span class="bold">THE COMPLETE UPMANSHIP,</span></span> STEPHEN POTTER, 1950</p><p class="calibre_2"><span class="calibre1"><span class="bold">Yorum</span></span></p><p class="calibre_2">Noyon piskoposu zararsız bir adam değildi. Kibrinden dolayı gücünün sınırsız olduğunu düşünüyordu. Bunca insana hakaret ettiğinin hiç farkında değildi ama hiç kimse onunla yüzleşmiyor ya da davranışlarına dikkat çekmiyordu. Rahip böyle bir adamı yola getirmenin en doğru yöntemini seçti. Eğer açıkça alay etseydi, bu kadar eğlendirici olmazdı ve zavallı kurban durumuna düşen piskopos sempati kazanırdı. Şeytanca bir belirsizlik kullanarak ve piskoposu da işin içine katarak de Caumartin hem saray halkını eğlendirdi (her zaman çok önemlidir) hem de No-yon’un gösterdiği tepkiyle kendi mezarını kazmasını sağlayıp kendini beğenmişliğin zirvesinden alçalma ve öfkenin derinliklerine düşmesine yardım etti. İnsanların kendisini nasıl gördüğünü birdenbire fark eden piskopos dengesini kaybetti, hatta bir zamanlar onun kendini beğenmişliğini eğlenceli bulan kralı bile uzaklaştırdı. Sonunda saraydan uzaklaşıp birçok kişinin rahatlamasını sağladı.</p><p class="calibre_2">En kötü dostlar ve iş arkadaşları, egoları fazla şişkin olan, her yaptıklarının doğru olduğuna inanıp takdir bekleyenlerdir. Gizli alaycılık ve örtülü mizah bu tiplere üstünlük sağlamanın parlak yollarıdır. Onlara iltifat eder gibi görünürsünüz, stiliniz ya da fikirleriniz onları taklit eder gibidir, ama övgülerin kuyruğunda bir iğne vardır: Dalga geçmek için mi onları taklit ediyorsunuz? Övgüleriniz eleştirileri mi gizliyor? Bu sorular onları tedirgin eder, özgüvensizliğe kapılmalarına yol açar. Belki de bazı kusurları olduğunu düşünüyorsunuz... ve belki başkaları da bu fikrinizi paylaşıyor. Kendi benlikleri hakkındaki yüceltilmiş duygularını rahatsız ettiğiniz için aşırı tepki göstererek karşılık verecekler ve kendi olanaklarına fazla güveneceklerdir. Bu strateji özellikle kendilerini güçlü aydınlar gibi gören, herhangi bir tartışmada yenilgiye uğramayacaklarına inananlar üzerinde çok işe yarar. Sözcüklerini ve fikirlerini biraz abartarak onlara iade ederseniz, sözel güçlerini bastırır ve özgüvensizliğe kapılıp kendilerinden kuşku duymalarını sağlarsınız.</p><p class="calibre_2"><span class="italic"><span class="bold">ASLAN, KURT VE TİLAf</span></span></p><p class="calibre_2"><span class="italic"><span class="bold">Çok ihtiyar bir aslan mağarasında hasta yatıyordu. Tilkinin dışında tüm hayvanlar saygılarını sunmak için onu ziyarete geliyordu. Karşısına bir fırsat çıktığını sezen kurt, aslanın önünde tilkiyi suçladı:"Tilki ne size ne sizin iktidarınıza saygı duyuyor. Bu nedenle sizi ziyarete gelmedi.'" Kurt tam bunları söylerken tilki geldi ve söylenenleri duydu. Aslan öfkeyle kükredi, ama tilki savunma yapacak fırsatı buldu: "Burada bulunanların arasında majestelerine benden fazla kimin yararı dokundu? Ben çok uzaklardaki doktorları dolaşıp sizin hastalığınıza bir çare aradım ve sonunda buldum.” Aslan derhal bulduğu tedaviyi anlatmasını istedi vetilki, "Bir kurdun canlı olarak derisini yüzeceksiniz ve postunu alıp hâlâ sıcakken sarınacaksınız,” diye yanıtladı. Kurdun derhalgötürülüp derisinin yüzülmesi emredildi. Kurt dışarı götürülürken tilki ona gülümseyerek baktı ve, '"Majestelerine beni kötülemek yerine, hakkımda iyi konuşman gerekirdi,'" dedi.</span></span></p><p class="calibre_2"><span class="italic"><span class="bold">FABLLAR, EZOP,</span></span> MÖ VI. YY.</p><p class="calibre_2">3. On altıncı yüzyılın ortasında tarihin adını unuttuğu genç bir samuray yeni bir dövüş tekniği geliştirmişti: aynı anda sağ ve sol elinde tuttuğu iki kılıcı aynı beceriyle savurabiliyordu. Bu teknik çok korkutucuydu ve ün yapmaya hevesli olan genç, dönemin en ünlü kılıç ustası Tsukahara Bokuden ile karşılaşmak istedi. Artık orta yaşa gelmiş olan Bokuden yarı emekli sayılırdı. Genç samurayın meydan okumasına bir mektupla yanıt verdi: sağ eliyle olduğu kadar sol eliyle de kılıç kullanabilen bir samurayın haksız bir avantajı olduğunu bildirdi. Genç kılıç ustası ne demek istediğini anlamadı. "Eğer sol elimle kılıç kullanmamın haksızlık olduğunu düşünüyorsanız, bu karşılaşmadan vazgeçersiniz," diye yazdı. Bokuden sol elle kılıç kullanma konusunda aynı şeyi birbirinden biraz farklı sözcüklerle yineleyen on mektup daha yolladı. Her mektup genç samurayı biraz daha sinirlendirdi. Sonunda Bokuden karşılaşmayı kabul etti.</p><p class="calibre_2">Genç samuray içgüdülerine dayanarak, büyük bir hızla dövüşmeye alışkındı, ama sol eli hakkında Bokuden’in duyduğu korku aklından çıkmıyordu. Sol eliyle bu noktaya, şu noktaya vuracağını hesaplamaya başladı. Sol eli başarısız olamazdı; sanki kendi gücüne sahip gibiydi... Birdenbire Bokuden’in kılıcı genç samurayın sağ kolunda derin bir yara açtı. Düello sona erdi. Genç samuray bedensel olarak iyileşti, ama sonsuza dek kararsızlığa uğramıştı: artık içgüdüleriyle dövüşemiyordu. Çok fazla düşündüğünden bir süre sonra kılıç kullanmaktan vazgeçti.</p><p class="calibre_2">1605 yılında Kyoto’lu kılıç ustalarının en tanınmış Yoshiko ailesinin başındaki Genzaemon yaşamının en garip meydan okumasıyla karşı karşıya kaldı. Adı hiç duyulmamış yirmi bir yaşındaki Miyamoto Musashi tıpkı bir dilenci gibi partal giysiler içinde onu düelloya davet ediyordu. Öylesine mağrur bir meydan okuması vardı ki, anlaşılan kendini daha ünlü bir kılıç ustası sanıyordu. Genzaemon bu gence ilgi göstermek zorunda olmadığını düşündü; onun gibi tanınmış biri yoluna tüm çıkan acemi çaylakların davetlerini kabul ederek yaşamını sürdüremezdi. Yine de Musas-hi’nin kendini beğenmişliği onu tedirgin etti. Bu gence bir ders vermek Genzaemon’u eğlendirecekti. Düello ertesi sabah saat beşte kent dışında bir tarlada yapılacaktı.</p><p class="calibre_2">Genzaemon yanında öğrencileriyle kararlaştırılan saatte geldi. Musashi orada değildi. Dakikalar saatlere döndü. Belki de genç adam korkuya kapılıp kentten ayrılmıştı. Genzaemon genç samurayın kaldığı hana bakması için bir öğrencisini gönderdi. Öğrenci geri dönüp hana gittiğinde Musashi’nin uyuduğunu ve uyandırılınca küstah bir sesle Genzaemon’a selamını gönderip kısa bir süre geleceğini söylediğini bildirdi. Öfkeye kapılan Genzaemon tarlayı adımlamaya başladı. Musashi’nin acele ettiği söylenemezdi. İki saat kadar sonra tarlanın bir ucunda göründü ve salına salına yaklaştı. Üstelik Genzaemon’un taktığı geleneksel beyaz kafa ban-tından farklı olarak kıpkırmızı bir bant bağlamıştı başına.</p><p class="calibre_2">Kendisini sinir eden bu küstah gence bir ders vermek isteyen Genzaemon öfkeyle bağırıp çağırarak Musashi’nin üzerine yürüdü. Neredeyse can sıkıntısına kapılmış gibi görünen Musashi kılıcını ustalıkla kullandı. Her ikisi de birbirinin alnına birer çizik atmayı başardı ve Genzaemon’un beyaz kafa bandı kırmızıya dönerken Musashi’nin bantı renk değiştirmedi. Sonunda kapıldığı hüsran ve akıl karışıklığıyla Genzaemon, Musashi’nin kılıcının tam üstüne doğru bir hamle daha yaptı ve kafasına çarpan kılıcın darbesiyle yere yığılıp bayıldı. Daha sonra kendine geldi ama yenilgiye uğradığı için öylesine utanmıştı ki, kılıç ustası olmaktan vazgeçip kendini dine verdi ve geri kalan yıllarını rahip olarak geçirdi.</p><p class="calibre_2"><span class="italic"><span class="bold">Daha ileriki yıllarda Christy Mathewson, oynadığı Giants takımının Philadelphia Athletics takımını 2-1 yendiği 1991 ’deki Dünya Kupası ’nın ilk maçından bir anısını anlatıyor. Athletics adına atışları Charles Albert ''Chief' Bender yapıyordu ve o güne kadar Mathewson ’ın hiç görmediği bir hızla topu atıyordu. Bender iki kez Giants takımının genç orta saha oyuncusu Fred Snodgrass’ı oyun dışı bıraktı. Snodgrass üçüncü kez vuruş yapmak için yerini alınca Bender, ona gülümsedi. "Buraya bak Fred-die," diye seslendi. "Bu kez vuramayacaksın." Topu Snodgrass’ın kafasına nişan alarak attı. Snodgrass eğilip topu savuşturunca, birinci topa vurma hakkını yitirmiş oldu. "Daha iyi biratışyapamazsan, bana vuramazsın," diye haykırdı Snodgrass. Bender gülümsemeye devam etti. ("Kusursuz dişleri vardı," diye anımsıyor Mathewson.) Ardından attığı top uzaktan geçip gitti.</span></span></p><p class="calibre_2"><span class="italic"><span class="bold">"Kötü ıskaladın," diye seslendi Bender sırıtmayı sürdürürek. Snodgrass dişini sıktı ve sopasını sallamaya başladı. Mathewson ’ın tanımıyla "kronik bir sırıtışla" Bender ın attığı top bir eğri çizip toprağa saplandı. Snodgrass aslında Chief'in atışlarından korkmazdı. Yaşam boyu ortalaması .275 olan sağlam bir vurucuydu. Mathewson o gün olanları anlatırken yere serici atışların, alaycı lafların ve küçümseyici sırıtışın bir araya gelip Snodgrass’ın dikkatini dağıttığını söylüyor. Üç vuruşu yapmasını da engelledikten sonra Bender iğneyi biraz daha derine batırıp kanırttı. "Sen iyi bir vurucu değilsin Freddie. Topun kaçmasını önleyen arka duvarsın. Kafana top almadıkça bir yere gidemezsin." ChiefBender o gün yenildi, ama diğer iki maçı kazandı. Athletics takımı dünya serisini 4-2 kazandı. Altı maçta sezon boyunca .294 vuruş ortalaması tutturmuş olan Snodgrass</span></span></p><p class="calibre_2"><span class="italic"><span class="bold">ancak .105 ortalamaya ulaşabildi. Mathewson ’ın bu olayı yorumladığı gibi, korkutulmaktan tümüyle farklı olan avantaj kazanma hilesi ustalığının kurbanı olmuştu. "Chief, Fred’in aklını tamamen oyundan uzaklaştırdı,”</span></span></p><p class="calibre_2"><span class="italic"><span class="bold">dedi Mathewson.</span></span></p><p class="calibre_2"><span class="calibre3"><span class="italic"><span class="bold">THE HEAD GAME,</span></span></span><span class="calibre3"><span class="bold"> ROGER KHAN, 2001</span></span></p><p class="calibre_2"><span class="calibre1"><span class="bold">Yorum</span></span></p><p class="calibre_2">Bir samuray için düelloda kaybetmek ölmek ya da halka rezil olmak demektir. Kılıç ustaları bu kaderden kaçmak için fiziksel beceriklilik, daha üstün bir kılıç, kusursuz bir teknik gibi her türlü avantajın peşinden koşarlardı. Bokuden ve Musashi gibi en büyük samuraylar, rakiplerini belli etmeden oyun dışına itip aklını karıştırarak avantaj kazanırlardı. Rakiplerini kendileriyle fazla ilgilenmeye, teknik ya da stilleri üzerinde fazla düşünmeye yönlendirerek çok ani tepkiler vermesi gereken biri için ölümcül tuzaklar kurarlardı. Sol el ya da kırmızı bant gibi yanlış bir noktaya odaklanmaları için kandırırlardı. Özellikle geleneksel biçimde dövüşenlerle yaptıkları karşılaşmalara geç kalarak rakiplerinin hayal kırıklığına kapılıp zamanlama ve konsantrasyonu bozarlardı. Tüm bu olgularda düşmanın odağının ya da ruhsal durumunun değişmesi hata yapmasına yol açar. Olayın en hararetli anında bu hatayı düzeltmeye kalkışmak ise başka bir hataya neden olur ve sonunda üstün durumdaki kılıç ustası rakibinin kılıcının üzerine düşebilir.</p><p class="calibre_2">Üstünlük sağlama oyununun en büyük etkisini rakibinizin ruhsal durumunda ve kafa yapısında neden olacağınız küçük bir değişiklikten kaynaklanacağını unutmayın. Doğrudan söyleyeceğiniz hakaret içeren bir laf, açık bir tehdit ise temsil ettiğiniz tehlikenin uyanmasını sağlayıp rekabetçi yönlerini hareketlendirerek elinden gelenin en iyisini yapmasına yol açar. Aslında siz en kötüsünü yapmasını istiyorsunuz. Açıkça anlaşılmayan ve tedirgin eden bir söz içine dönmeye ve kendi düşüncelerinin labirentinde kaybolmasını sağlar. Masum gibi görünüp öfke, hayal kırıklığı, sabırsızlık uyandıran bir hareket de görüşünü gölgeler. Her iki durumda da isabetsiz davranacakve hata yapmaya başlayacakdır.</p><p class="calibre_2">Bu yöntem özellikle bir konuşma yapmak ya da bir proje sunmak gibi bir görev üstlenmiş olan rakipler üzerinde çok yararlı olur: benliklerinde oluşturduğunuz sabit bir düşünce ya da kötü bir duygu o anla bağlantılarının kesilmesine neden olup zamanlamalarını berbat eder. Eğer bu işi doğru yaparsanız, kötü performansta sizin parmağınız olduğunu hiç kimse hatta kendisine üstünlük sağladığınız rakibiniz bile anlamaz.</p><p class="calibre_2">4. 1988 Ocak’ında Kansas senatörü Robert Dole, ABD Başkanı olma arzusunun gerçekleşebileceği hissine kapıldı. Adaylık konusunda Cumhuriyetçi Parti’deki en önemli rakibi, Ronald Reagan yönetiminin beceriksiz başkan yardımcısı George H. W. Bush idi. Iowa’daki ilk tur yerel toplantılarda Bush’un yıldızı pek parlak değildi ve Dole ile televizyonda dinsel programlar yapan Pat Robertson’ın ardından büyük farkla üçüncü sıradaydı. Dole’un adeta saldırgan kampanyası tüm dikkatleri üzerinde toplamış ve açıkça birinci sırada olmasını sağlamıştı.</p><p class="calibre_2">Ne var ki Dole açısından Iowa zaferinin küçük bir lekesi vardı. Bush’ un otuz altı yaşındaki kampanya strateji uzmanı Lee Atwater, senatorün karısı, ulaştırma bakanlığı eski sekreteri Elizabeth Dole’un dürüstlüğünü sorgulayan bir öyküyü medyaya yaymıştı. Neredeyse otuz yıldır seçilen bir politikacı olan Dole bu gibi olaylara aldırış etmemeyi öğrenmişti, ama karısına yapılan saldırıların sınırı aşma olduğunu düşünüyordu. Öykü ortaya yayılınca danışmanlarının denetim altında tutmak için gayret ettikleri öfkesini muhabirlere bağırarak göstermiş ve Lee Atwater’a, "Bağırıp çağırır ama bir şey ona vurunca da sızlanmaya başlar," deme fırsatını vermişti. Ardından Atwater senatöre on sayfalık bir mektup yollayıp kampanyada kaç kez olumsuz duruma düştüğünü sıralamış ve bu mektup da medyanın eline geçmişti. Dole öfkeden kuduruyordu. Iowa’da kazandığı zafere karşın, karısına çamur atıldığını bir türlü unutamıyordu. Bush ve Atwater’dan intikamını alacaktı.</p><p class="calibre_2">Ardından New Hampshire aday seçimi yapıldı. Burada kazancağı bir zafer Dole’un yolunu açacaktı, anketlerde önde görünüyordu, ama bu kez Bush mücadeleye kararlıydı ve yarış şiddetlendi. Oylamadan önceki hafta sonu Bush’un yayınlattığı bir ilanda Dole, "iki tarafı birden tutan" ya da aldığı senato oyları içten inanış yerine yararlılığına dayanan iki yüzlü biri gibi görünüyordu. Eğlendirici, aldatıcı, son derece olumsuz ilanda Atwater’ın parmakizini bulmak kolaydı. Ve zamanlama kusursuzdu; Do-le’un bir ilanla karşılık verecek zamanı yoktu. Bu ilan Bush’un öne geçmesini ve birkaç gün sonra zafer kazanmasını sağladı.</p><p class="calibre_2">New Hampshire seçiminin sonuçlarının açıklanmasından bir süre sonra NBC haber spikeri Tom Brokaw, Bush’la görüştü ve rakibi için bir mesajı olup olmadığını sordu. "Yok," dedi Bush gülümseyerek, "O, iyi olsun yeter," dedi. Ardından Dole ile görüşen Brokaw aynı soruyu ona da sorunca Kansas senatörü, "Evet," diye cevap verdi, acı bir ifadeyle, "Benim sicilim hakkında yalan söylemeyi bıraksın."</p><p class="calibre_2">Dole’un yanıtı günlerce televizyonda yayınlanıp gazetelerde tartışıldı. Yenilgiyi sindiremeyen biri gibi görünmeye başlamıştı. Basın üzerine gelince Dole kibarlığı bıraktı ve gerçekten sızlanır gibi oldu. Birkaç hafta sonra Güney Carolina’da ezici bir yenilgiye uğradı ve neredeyse tüm güney eyaletlerindeki seçimleri kaybetti. Yolun bir noktasında Dole’un kampanyası çökmüştü. Her şeyin Iowa’da başlamış olduğu ise hiç aklına gelmiyordu.</p><p class="calibre_2"><span class="italic"><span class="bold">Sessizlik. Bir polemik saldırısına her iki taraf için en sevimsiz biçimde karşılık vermek sinirlenmek ve sessiz kalmaktır. Saldıran taraf genellikle bu sessizliği horgörü belirtisi olarak kabul eder.</span></span></p><p class="calibre_2">FRIEDRICH NIETZSCHE, 1844-1900</p><p class="calibre_2"><span class="calibre1"><span class="bold">Yorum</span></span></p><p class="calibre_2">Lee Atwater yetişkinlerin aşırı olgun ve çocuksu olarak iki gruba ayrılacağına inanıyordu. Aşırı olgun kişilerin katı ve fazla ciddi olmaları nedeniyle özellikle televizyon çağında siyasette çok kırılgan olurlar. Dole, aşırı olgunken, Atwater çocuksuydu.</p><p class="calibre_2">Dole’un karısına yapılan saldırılar konusunda çok duyarlı olduğunu öğrenmek için Atwater’ın pek fazla araştırma yapmasına bile gerek olmamıştı. Iowa seçimlerinde karısına karşı eski suçlamaları gündeme getirerek senatörü sinirlendirmişti. Ardından kirli bir kampanya başlatmakla suçlayan mektubu yazarak biraz daha öfkelendirmiş ve New Hampshire seçmenlerine sunduğu Dole’un siciliyle alay eden ilanın zamanlamasıyla baskıyı biraz daha arttırmıştı. Gerçi düğmelere basan kişi Atwater idi, ama Dole’un Brokaw’a söylediği sözler tüm dikkatleri sportmence olmayan davranışının üzerinde toplanmasına yol açmıştı. Üstünlük sağlama oyununda dahi olan Atwater o anda kenara çekilmişti. Dole biraz daha ters davranarak sorunu şiddetlendirmiş ve seçmenler açısından adeta intihar etmişti.</p><p class="calibre_2">En kolay üstünlük sağlanacak kişiler katı olanlardır. Katı olmanın anlamı mizah duygusundan ya da çekicilikten yoksun olmak değil, kendince kabul edilebilir davranış biçimlerini yıkan herhangi bir şeye hoşgörü göstermemektir. Anarşik ya da geleneksel olmayan bir şaka bu tiplerde aşırı tepkiye yol açıp ters, kinci ve liderlikten uzak görünmelerine neden olur. Olgun yetişkinin sakin dış görünümü bir anda yok olur ve oldukça huysuz ve çocukça bir görüntü ortaya çıkar.</p><p class="calibre_2">Böyle hedefleri konuyu kişileştirmekten vazgeçirmeyin; ne kadar fazla itiraz ederler ya da eleştirirlerse, o kadar kötü görünürler. Temel konunun çevrelerindeki insanlarca ya da bir seçim yarışında kamuoyu tarafından nasıl algılandıkları olduğunu unutuverirler. Sonuna kadar katı olduklarından en ufak dürtüyle hatalar yapmaya başlarlar.</p><p class="calibre_2"><span class="italic"><span class="bold">Buzlanma... olası rakipleri konuşmamaya itmek ya da tuhafbir sessizlik oluşturmak için tasarlanan oyunlar dizisine verilen isimdir. Bu oyunların "dondurma" etkisi bazen çok güçlü olur: biri komik bir öykü anlattığında ne olursa olsun kendi komik öykünüzü anlatmayın ama dikkatle dinleyin, kesinlikle gülmeyin, gülümsemeyin ve hiçbir karşılık vermeden yüz ifadenizi ya da hareketinizi değiştirin. Yaptığı şakanın doğası ne olursa olsun, öyküyü anlatan kişi birdenbire söylediklerinin hoş karşılanmadığınıfark edecektir.</span></span></p><p class="calibre_2"><span class="italic"><span class="bold">Kazandığınız avantajla baskıyı biraz daha arttırın. Eğer anlatan kişi yabancıysa ve örneğin tek bacağı olmayan biri hakkında bir öykü anlatmışsa bir bacağınız takmaymış ya da çok kötü topallıyormuşsunuz gibi davranın. Bu karşılık rakibinizin gece boyunca susmasını sağlayacaktır...</span></span></p><p class="calibre_2"><span class="italic"><span class="bold">Örneğin biri gerçekten çok komik davranıyorsa, hava çok neşetiyse, kahkahalar atılıyorsa (a) önce kahkahalara katılın. Ardından (b) yavaş yavaş sessiz/eşin. Sonunda (c) sohbetin sessiz bir anında duyulacak bir fısıltıyla "biraz da ciddi konulara dönelim" dediğiniz duyulsun.</span></span></p><p class="calibre_2"><span class="italic"><span class="bold">THE COMPLETE UPMANSHIP,</span></span> STEPHEN POTTER 1950</p><p class="calibre_2">S. 1939 yılında Joan Crawford (1904-77) <span class="italic"><span class="bold">Kadınlar</span></span> adlı filmde oldukça küçük bir rolü kapmak için çabaladı: alt sınıftan bir parfüm satıcısı kız, Norma Shearer’ın oynadığı zarif bir kadının kocasını elinden alıyordu. Gerçek yaşamda da Crawford ile Shearer arasında büyük bir rekabet vardı. Shearer film yapımcısı Irving Thalberg’in karısı olduğundan en iyi rolleri elde edebiliyordu. Crawford hem bu avantajından hem de mağrur tavırlarından dolayı ondan nefret ediyordu. Gerçi Thalberg 1936’da ölmüştü, ama stüdyonun hâlâ Shearer'ı pohpohlaması Crawford’u çileden çıkarıyordu. Hollywood’daki herkes aralarındaki hoşnutsuzluğu bildiğinden ne zaman kozların açığa çıkarılacağını merakla bekliyordu. Ama film setinde son derece profesyonel olan Crawford çok uygarca davrandı.</p><p class="calibre_2"><span class="italic"><span class="bold">Kadınlar</span></span> filminde Crawford ile Shearer’ın oynadığı karakterlerin bir tek ortak sahnesi vardı. Shearer’ın, kocasıyla kurduğu ilişki nedeniyle Crawford’la yüzleştiği sahne filmin doruk noktasını oluşturuyordu. Provalar çok iyi gitti. İki aktristin harika oynadığı sahne kolayca çekildi ve sıra yakın plan çekimlere geldi. Elbette önce Shearer’ın çekimi yapıldı. Kamera açısının dışında oturan Crawford, Shearer’a kendi repliklerini okuyordu. (Çoğu sanatçı oynamadığı sahnelerde soyunma odasına çekilip yö-netmenin ya da bir asistanın bu görevi üstlenmesini ister, ama Crawford her zaman okumak için ısrarcı olmuştu.)</p><p class="calibre_2">Crawford aynı zamanda yün bir battaniye örüyordu. Kendi repliklerini okurken büyük bir hızla örüyor Shearer’ın yanıt verme sırası gelince duruyordu. Asla Shearer’ın gözlerini içine bakmıyordu. Şişlerin tıkırdısı bir süre sonra Shearer’ı çılgına çevirdi. Kibar olmaya kendini zorlayarak, "Joan hayatım, şişlerin tıkırtısı dikkatimi dağıtıyor," dedi. Duymamış gibi davranan Crawford örmeye devam etti. Kibarlığıyla tanınmış bir kadm olan Shearer sonunda kontrolünü yitirdi ve Crawford’a setten ayrılıp soyunma odasına gitmesini <span class="italic"><span class="bold">haykırdı.</span></span> Crawford hâlâ ona bakmadan yürürken filmin yönetmeni George Cukor yanına geldi, ama Shearer geri dönmesini emretti. Shearer’ın bu acı ses tonunu daha önce kimse duymamıştı ve çok azı unutabilecekti. Hiç de ona yakışan bir davranış değildi. Yoksa yakışıyor muydu?</p><p class="calibre_2">1962 yılında daha önce birlikte hiç film çevirmemiş olan Crawford ile Bette Davis, Robert Aldrich’in <span class="italic"><span class="bold">Küçük Bebeğe Ne Oldu?</span></span> adlı filminde oynayacaklardı. Gerçi ikisi de birbirinden fazla hoşlanmıyordu, ama Crawford bu reklamın mesleklerinin ilerlemesine yardımcı olacağını düşünüp birlikte oynamak için ısrar etmişti. Bir kez daha sette birbirlerine karşı kibar davrandılar, ama film bitince Oscar ödülüne Crawford değil Davis aday gösterildi. Daha da kötüsü üç Oscar kazanmış tek aktrist olacağını söyleyerek böbürlenmeye başlamıştı. Crawford bir tek Oscar kazanmıştı.</p><p class="calibre_2">Oscar töreninde Davis ilgi odağıydı. Sahneye çıkmadan önce kuliste Crawford’a olağanüstü nazik davrandı, bunu kolayca yapabilirdi, ne de olsa onun gecesiydi. (Üç kadın oyuncu daha aday gösterilmişti ve herkes Oscar’ı Davis’in alacağını düşünüyordu.) Crawford da eşit derecede nazikti. Ne var ki tören sırasında ödülü almayı umarak sahne girişinde bekleyen Davis büyük bir şok yaşadı. Kaybetmişti. Anne Bancroft, <span class="italic"><span class="bold">The Mimde Worker</span></span> adlı filmdeki rolüyle Oscar’a layık görülmüştü. Dahası da vardı: Davis bunu sindirmeye çalışırken bir elin koluna dokunduğunu hissetti. "Özür dilerim," dedi Crawford ve şaşkına dönen Davis’in yanından geçip Bancroft adına ödülü almak için sahneye çıktı. (Oscarı kazanan yıldız o gece törene katılamamıştı.) Davis’in yıldızının parlaması gereken geceyi Crawford her nasılsa çalarak dayanılmaz bir hakaret etmişti.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Bir Hollywood yıldızının vurdumduymaz olması gerekir ve Joan Crawford aktrist olmanın adeta temelini oluşturmuştu: hakaret ve saygısızlığı sindirip ba§a çıkma kapasitesi çok büyüktü. Ama fırsat buldukça tüm rakipleri karşısında son gülen olarak utandırma planları yapıyordu. İnsanların kendisini hırçın, sert ve hatta sevimsiz bir kadın olarak düşündüklerini biliyordu. Çoğu kişiye nazik davrandığından bunun haksızlık olduğunu düşünüyordu, ama fazla da aldırış etmiyordu. Onu en çok sinirlendiren nokta ise sevimli görüntüsü altında kötü bir örnek olduğuna inandığı Shearer’ın zarif hanımefendi tavırlarını herkese kabul ettirmesiydi. Fırsatını bulunca Shearer’ın çok az kişinin tanık olduğu gizli yönünü herkese göstermesi için manevra yaptı. Bir anlık görüntü Hollywood camiası için unutulmaz olduğu gibi Shearer için de çok utandırıcıydı.</p><p class="calibre_2">Davis konusunda ise zamanlaması çok iyiydi: aylardır böbürlendiği şan şeref gecesini Crawford bir tek kötü söz bile söylemeden berbat etmişti. Bancroft’un kazanacağını ve törene katılamayacağını önceden öğrenen Crawford, onun adına ödülü almak için seve seve gönüllü olmuştu.</p><p class="calibre_2">Size karşı yanlış yapanlardan intikam alma duygusuna sık sık kapılabilirsiniz. Doğrudan bir şeyler söylemek, sözlerinizle canını yakmak, neler hissettiğinizi insanlara göstermek dürtüsüne boyun eğmek yararlı değildir, çünkü böyle bir durumda sözcükler pek etkili olmaz. Sözlü bir sataşma sizi diğer kişinin düzeyine indirir ve genellikle içinizde kötü bir duygu uyandırır. Daha tatlı intikam şekli ise son gülen kişi olmanızı sağlayan, kurbanlarına belirsiz, ama yıkıcı bir aşağılanma duygusu veren bir harekettir. Karakter yapılarının gizli, sevimsiz bir yönünü açığa çıkarmaları için onları kışkırtın; şöhretin doruğuna ulaşacakları dakikayı çalın, ama bunu savaşın son manevrası olarak yapın. Böylece sataşılmaması gereken kişi olduğunuzu sergileme şansını yakalamış olurken kalıcı bir yara da açarsınız. Dedikleri gibi, intikam soğukyenen bir yemektir.</p><p class="calibre_2"><span class="italic"><span class="bold">Analize giren bir hasta kaçınılmaz bir-biçimde kendini daha önceki ilişkilerinde üst basamağa çıkaran hileler kullanmaya başlar (buna "nevrotik düzen" adı verilir). Analizi yapan kişi hastanın bu manevralarını yok etmeyi öğrenir. Örneğin en basityol, hastanın söylediklerine uygun olmayan yanıtlar vermektir. Hasta, "Herkes dürüst olmalıdır," derken analizcinin kendisiyle aynı fikirde olacağını ve peşinden geleceğini umar. Başka bir izin peşinden giden kişi, bir basamak alttadır. Analizci oldukça zayıf bir hileye baş vurup sessiz kalarak yanıtlayabilir ya da, "Yaa ?" diyebilir. Bu, "Yaa?"yanıtı "Nasıl oldu da böylesine bir fikir üretebildiniz?'" sorusunu ima etmektedir. Bu durum hastayı yalnızca kendi fikri hakkında kuşkuya düşürmekle kalmaz aynı zamanda analizcinin, "Yaa?" derken neyi kastettiğinden kuşkulanmasına da yol açar. Elbette kuşku kişinin bir basamak aşağıya inmesinin ilk adımıdır. Kuşkuya düşen hasta, bu durumu ortadan kaldırması için analizciye yaslanır, çünkü hepimiz kendimizden üstün olanlara yaslanırız. Hastalarda kuşku uyandırmak için yapılan analitik manevralar analizlerin erken dönemlerinde başlamıştır. Örneğin analizci, "Gerçekten böyle düşünüp düşünmediğinizi merak ediyorum," diyebilir. "Gerçekten" sözcüğünün kullanılması analiz işlemlerinde standart uygulamadır. Hastanınfarkında olmadığı bazı motivasyonlarının bulunduğunu ima eder böyle bir kuşku aklına yerleştirilince herkes sarsılır ve bir basamak aşağıya inmiş olur.</span></span></p><p class="calibre_2"><span class="italic"><span class="bold">STRATEGIES OFPSYCHOTHERAPY,</span></span> JAY HALEY, 1963</p><p class="calibre_2">Simge:</p><p class="calibre_2">Maske. Kalabalık sahnedeki her oyuncunun yüzünde bir maske vardır: izleyicilere    sevimli,    çekici</p><p class="calibre_2">bir yüz    gösterir.    Bir oyun</p><p class="calibre_2">cunun masum bir dokunuşuyla maske düşerse, daha az sevimli bir görüntü ortaya çıkar ve    maske</p><p class="calibre_2">takıldıktan sonra bile kolayca unutulmaz.</p><p class="calibre_2">Otorite: Çoğu zaman kendi yıkımımıza yol açan araçları rakiplerimize, kendimiz veririz. <span class="italic"><span class="bold">-Ezop, MÖ VI.</span></span> YY.</p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Örneğin düşmanlarınızı kuşatarak ezebileceğiniz durumlarda doğrudan savaşmak en iyisidir. Gündelik yaşamın süregiden ilişkilerinde ise üstünlük kazanmak daha akılcı bir stratejidir. Bazen rakiplerinizle açıktan açığa savaşmak, tehdit edici bir mesaj göndermek daha iyi gibi görünebilir. Ama dolaysız yaklaşımla elde ettiğiniz anlık kazançlar meslektaşlarınızda, günün birinde kendilerine de zorbalık edeceğiniz kuşkusuyla dengelenir. Bilge saray mensupları her zaman uygar davranış örnekleri olmuş ve demir yumruklarını kadife eldivenler içine gizlemiştir.</p><div class="mbp_pagebreak" id="calibre_pb_22"></div>
</body></html>
