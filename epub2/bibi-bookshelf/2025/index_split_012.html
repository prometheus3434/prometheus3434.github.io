<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos724472" class="calibre_2"><span class="calibre5"><span class="bold">14</span></span></p><p class="calibre_2"><span class="bold">DİRENİŞİ HIZLI VE ANİ HAREKETLE YOK EDİN</span></p><p class="calibre_2"><span class="bold">Yıldırım Harekâtı Stratejisi</span></p><p class="calibre_2"><span class="italic">Çoğu kişinin kararsız ve gereğinden fazla temkinli olduğu bu dünyada hızın kullanımı size inanılmaz bir güç kazandıracaktır. Rakiplerinize düşünme ve hazırlanma fırsatı tanımadan saldırmak, duygularını altüst etmeye, dengelerinin bozulmasına ve hata yapmalarına yol açacaktır. Ardından yine ani ve hızlı bir manevrayla, panik ve kargaşayı biraz daha arttırırsınız. Bu strateji en çok durgun bir anda işe yarar: sizin beklenmedik saldırınız düşmanınızı savunmasız yakalar. Darbeyi en acımasız gücünüzle indirin. Hızlı ve kararlı hareket etmek size karşı saygı, korku ve karşı durulmaz bir ivme kazandıracaktır.</span></p><p class="calibre_2"><span class="calibre1"><span class="bold">AĞIR-AĞIR-HIZLI-HIZLI</span></span></p><p class="calibre_2">1218’de Harezm Şahı II. Muhammed’i, doğudaki Moğol İmparatorluğunun lideri Cengiz Han’ın üç elçisi ziyaret etti. Konuklar sundukları görkemli armağanların yanı sıra Çin ile Avrupa arasındaki İpek Yolu’nun tekrar açılmasına yönelik bir antlaşma önerisi de getirdiler. Şah’ın imparatorluğunun uçsuz bucaksız toprakları günümüzdeki İran ve Afganistan’ı da kapsıyordu. Gücünün simgesi başkent Semerkand’ın zenginliği dillere destandı ve bu yol üzerinde ticaretin artması zenginliğine zenginlik katacaktı. Moğollar onu antlaşmanın güçlü tarafı olarak kabul ettiklerinden §ah antlaşmayı imzalamaya karar verdi.</p><p class="calibre_2">Birkaç ay sonra şahın imparatorluğunun kuzeydoğusundaki Otrar kentine, Moğol sarayı için lüks mallar almak üzere bir kervan geldi. Ot-rar valisi karavandaki adamların casus olduklarından kuşkulandı. Adamları öldürttü ve takas için getirdikleri mallara el koydu. Bu katliamı duyan Cengiz Han iki asker eşliğinde bir elçiyi şaha gönderip özür dilemesini istedi. Bu istek iki imparatorluğu aynı düzeye getireceğinden şah öfkeye kapıldı. Elçinin kafasını kestirip Cengiz Han’a geri gönderdi. Bunun anlamı elbette savaştı.</p><p class="calibre_2"><span class="italic"><span class="bold">Savaşta en önemli düşünce hızdır. Yani düşmanın ulaşamayacağı şeylerden yararlanmak, hiç tahmin edemeyeceği yollardan gitmek ve hiç hazırlık yapmasına firsat kalmadan saldırmak önemlidir.</span></span></p><p class="calibre_2"><span class="calibre1"><span class="bold">SUN-TZU, MÖ IV. YY.</span></span></p><p class="calibre_2">Şah korkmuyordu; iyi eğitilmiş Türk süvarilerinin belkemiğini oluşturduğu 400.000 kişilik ordusu neredeyse düşman ordusunun iki katıydı. Moğolları bu çarpışmada yendiği takdirde topraklarına el koyabilirdi. Moğolların, imparatorluğun en doğusundaki Maveraünnehir bölgesine saldıracaklarını tahmin ediyordu. Doğu sınırı yedi yüz elli kilometre uzunluğundaki Seyhun Nehri, kuzeyde Kızıl Kum Çölü ve batıda Ceyhun Nehri’yle sınırları çizilen Maveraünnehir bölgesinde imparatorluğun en önemli iki kenti olan Semerkand ile Buhara bulunuyordu. Moğolların kendi topraklarına girmek için Seyhun Nehri’ni aşmak zorunda olduklarını düşünen şah, nehrin kıyısına askerlerden bir zincir oluşturmaya karar verdi. Çöl geçilmez olduğundan kuzeyden gelmeleri söz konusu değildi ve güneyden saldırmaları çok uzun bir yol kat etmelerini gerektirirdi. Ordunun büyük bölümünü Maveraünnehir bölgesinde tutabilir ve gerekli yerlere yedek güçler gönderebilirdi. Asker sayısı yönünden üstün olduğu gibi, yıkılmaz bir savunma konumu da kurmuştu. Bırakın Moğollar gelsin. Şah onları eziverecekti.</p><p class="calibre_2">1219 yazında keşif kolları Moğolların Fergana Vadisi’nden Seyhun Nehri’nin güneyine yaklaşmakta olduklarını bildirdiler. Şah düşmanı yok etmek için oğlu Celaleddin komutasında büyük bir gücü bu bölgeye gönderdi. Şiddetli bir çarpışmanın ardından Moğollar geri çekildi ve Celaleddin babasına Moğol Ordusu’nun söylendiği kadar korkutucu olmadığını rapor etti. Askerler yorgundu, atlar bir deri bir kemik kalmışlardı ve ordu savaşı sürdürmeye hevesli gibi görünmüyordu. Moğolların kendi ordusuna rakip olamayacağına inanan şah, zincirin güney ucuna biraz daha asker yığıp beklemeye başladı.</p><p class="calibre_2">Birkaç ay sonra bir Moğol taburu beklenmedik bir biçimde kuzey sınırında ortaya çıkıverdi, Otrar kentine saldırdı ve Moğol tüccarları katletmiş olan valiyi ele geçirdi. Moğollar valiyi gözlerine ve kulaklarına eritilmiş gümüş dökerek öldürdüler. Düşmanın hiç beklenmedik bir anda kuzeyden gelip Otrar’a ulaşması karşısında şaşkına dönen şah, kuzeye asker göndermeye karar verdi. Belki bu barbarlar çok hızlı hareket edebiliyordu ama böylesine kalabalık bir orduyla başa çıkamazlardı.</p><p class="calibre_2">Ne var ki, iki Moğol Ordusu Otrar’dan güneye inip Seyhun Nehri’ne paralel ilerlemeye başladı. General Cuci komutasındaki ordu nehrin kıyısındaki önemli kentleri ele geçirirken General Cebe komutasındaki ikinci ordu güneyde gözden kayboluverdi. Cuci’nin ordusu çekirge sürüsü gibi nehir boyunca ovaları ve tepeleri sarıverdi. Semerkand’da bazı yedek güçleri bırakan şah ordunun büyük bir bölümünü nehre doğru kaydırdı. Cuci’nin komutasında ancak 20.000 asker kadar vardı ve hızla hareket eden gruplar hiçbir uyarı yapmadan hedefleri vuruyor, kaleleri yakıyor, büyük bir kargaşa yaratıyorlardı.</p><p class="calibre_2">Cephelerden gelen raporlar bu garip doğulu savaşçılar hakkında şahın daha fazla bilgi sahibi olmasını sağladı. Ordu tümüyle süvarilerden oluşuyordu. Her Moğol süvarisinin ardından binicisiz kısraklar geliyordu ve kendi atı yorulunca süvari bunlardan birine binip yoluna devam ediyordu. Bu atlar son derece hafifve hızlıydı. Üstelik Moğolların malzeme taşıyan arabaları da olmadığından hızları kesilmiyordu. Yiyeceklerini yanlarında taşıyorlar, kısrakların sütünü ve kanını içiyorlar, zayıf düşen atları kesip yiyorlardı. Düşmanlarından en az iki kat daha hızlı yol alıyorlardı. Nişancılıkları olağanüstüydü. İlerlerken ya da geri çekilirken inanılmaz bir isabetle ok atıp saldırılarını şahın ordusunun bugüne dek gördüğünden daha öldürücü biçimde geliştiriyorlardı. Bölükler bayrak ve meşalelerle çok uzaklardan haberleşiyordu; manevraları çok iyi koordine edilmişti ve ne yapacaklarını tahmin etmek neredeyse olanaksızdı.</p><p class="calibre_2">Sürekli tacize maruz kalmak şahın ordusunu bitkin düşürdü. Ve General Cebe’nin güneyde gözden kaybolmuş olan ordusunun birdenbire inanılmaz bir hızla Maveraünnehir bölgesine doğru ilerlemeye başladığı fark edildi. General Cebe ile savaşmak için şah elindeki 50.000 askerden oluşan son yedek gücü aceleyle güneye yolladı. Hâlâ kaygılanmıyordu; askerleri Fergana Vadisi’ndeki göğüs göğüse çarpışmada üstünlüklerini kanıtlamışlardı.</p><p class="calibre_2">Ama bu kez her şey farklıydı. Moğollar çok tuhaf silahlar kullanıyorlardı. Yanan zifte batırdıkları oklarının oluşturduğu duman perdesinin ardından yıldırım hızıyla atlılar çıkıyor ve daha ağır silahlı askerlerin geçebilmesi için şahın ordusunda gedikler açıyorlardı. Moğol hatlarında hızla gidip gelen iki tekerlekli arabalar sürekli malzeme taşıyordu. Gökyüzünü adeta oklarla dolduran Moğollar bitmek bilmeyen bir baskı yaratmıştı. Üstlerinde kalın ipek gömlekler vardı ve gömleği delen bir ok pek kolayca etine saplanmadığından, at üstündeki asker hızını kesmeden kalın kumaşı çekiştirip oktan kurtulabiliyordu. Cebe’nin ordusu şahın askerlerini yok etti.</p><p class="calibre_2">Şahın bir tek seçeneği kalmıştı: batıya çekilmek, yeni siperler kazmak ve ordusunu tekrar güçlendirmek. Geri çekilme hazırlığına başladığı anda inanılmaz bir olay gerçekleşti: Cengiz Han’ın komutasındaki bir ordu Semerkand’ın batısındaki Buhara kentinin kapılarında beliriverdi. Nereden gelmişti? Kuzeydeki Kızıl Kum Çölü’nü geçmiş olamazlardı. Adeta şeytan onları tutup getirmiş gibi olanaksız bir biçimde ortaya çıkıvermiş-Icrdi. Buhara kısa sürede teslim oldu ve birkaç gün sonra Semerkand da düştü. Askerler ordudan firar ederken generaller paniğe kapıldı. Kendi yaşamını yitirme korkusuna kapılan şah bir avuç askerle birlikte kaçtı. Moğollar durmamacasına onu kovaladılar. Doğu’nun en zengin imparatorluğunun eski hükümdarı, birkaç ay sonra Hazar Denizi’nde küçük bir adada, herkes tarafından terk edilmiş, üstübaşı perişan, yiyecek dilenirken açlıktan öldü.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Cengiz Han, Moğol ulusunun lideri olduğunda belki dünyanın en hızlı ordusuna sahipti ama ordunun hızı sınırlı askeri başarı anlamına geliyordu. Moğollar at sırtında savaşma sanatını kusursuzlaştırmışlardı ama bu yoldaki kazançlarından avantaj sağlayamayacak ya da büyük çaplı bir saldırı için gerekli koordinasyonu gerçekleştiremeyecek kadar disiplinden uzaktılar. Cengiz Han’ın dehası Moğolların kaotik hızını organize, disiplinli ve strateji içeren bir şekle getirmekte yatıyordu.</p><p class="calibre_2">Birinci "ağır" adım herhangi bir sefer öncesinde çok ayrıntılı hazırlık yapmaktı ve Moğollar her zaman bu açıdan başarılı olmuşlardı. (Şaha karşı saldırı hazırlığına başlarken Kızıl Kum Çölü’ndeki vaha zincirini bilen bir rehberin varlığını duydular ve adamı yakaladılar. Rehber, Cengiz Han’ın ordusunu yasak topraklardan geçirdi.) İkinci "ağır" adım, düşmanın savunmasını çökertmeye yönelik bir kurmaca idi. Örneğin şahın kendini beğenmişliğini beslemek için Moğollar, Fergana Vadisi’ndeki ilk çarpışmayı bilinçli olarak kaybettiler. Ardından ilk "hızlı" adım geldi: Ce-be’nin ordusunun nehir boyunca yaptığı baskınlar çok hızlı bir ön cephe saldırısıydı. Sonuncu "hızlı" adım ise hiç beklenmedik bir yönden gelen iki kat hızlı saldırıydı. (Cengiz Han’ın Buhara kenti kapısında birdenbire belirivermesini çoğu kişi tarihin en büyük askeri sürprizi olarak kabul etmektedir.) Psikolojik savaşın ustası olarak Cengiz Han, insanların en çok beklenmedik ve bilinmedik olaylardan korktuğunun farkındaydı. Saldırılarının çok ani oluşu, hızını adeta ikiye katlıyor ve kargaşayla paniğe yol açıyordu.</p><p class="calibre_2">Yaşadığımız dünyada hız, neredeyse her şeyden üstün tutulmaktadır ve karşı taraftan daha hızlı davranmak adeta birincil amaç biçimini almaktadır. Ne var ki, yalnızca acele eden, tüm olaylara çılgıncasına tepki verenler hata yapmaya mahkûmdur ve uzun vadede zamanı boşa harcamış olurlar. Adım atmadan önce kendinizi hazırlamalı ve zayıf yönlerini bulmak için düşmanınızı incelemelisiniz. Ardından sizi değerinizin altında görüp savunmasını indirmesini sağlamak için bir yol bulmalısınız. Hiç beklenmedik bir anda saldırınca düşmanınız donup kalacaktır. İkinci darbeniz ise tahmin edilemeyen bir yönden gelmelidir. En büyük etkiyi bu beklenmedik darbe yapacaktır.</p><p class="calibre_2"><span class="italic"><span class="bold">Herhangi bir şey ne kadar az tahmin edilirse, o kadar fazla korku verir. Bu durum en çok savaşta yaşanır; her sürpriz saldırı çok daha güçlü olan düşmanda bile korku duygusu uyandırır.</span></span></p><p class="calibre_2">XENOPHON (MÖ 430?-355?)</p><p class="calibre_2"><span class="italic"><span class="bold">CHEN/ UYANDIRMA (ŞOK, GÖKGÜRÜLTÜSÜ)</span></span></p><p class="calibre_2"><span class="italic"><span class="bold">Chen ’in simgelediği altı köşeli yıldız, yönetimi enerji ve güçle ele geçiren en büyük oğuldur. İki yin hattı arasında bir yanghattı gelişir ve zorla yukarıya doğru baskı yapar. Bu hareket öylesine şiddetlidir ki, korku uyandırır.</span></span></p><p class="calibre_2"><span class="italic"><span class="bold">Dünyadan yükselen veyarattığı şok, korku ve titremeyle uyandıran gökgürültüsü ile simgelenir.</span></span></p><p class="calibre_2"><span class="italic"><span class="bold">Karar şoku başarı getirir. Şok gelir... oh, oh! Kahkaha sözcükleri ha, ha!</span></span></p><p class="calibre_2"><span class="italic"><span class="bold">Şok yüzlerce kilometreye dehşet saçar.</span></span></p><p class="calibre_2"><span class="calibre3"><span class="italic"><span class="bold">THE ICHING,</span></span></span><span class="calibre3"><span class="bold"> ÇİN, MÖ VIII. YY.</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">1940 Mayıs’ında Alman Ordusu yepyeni bir savaş biçimi olan yıldırım saldırısı uygulayarak Fransa ile Benelüks ülkelerini işgal etti. İnanılmaz bir hızla ilerleyen Almanlar saldırıda tank ve uçakları koordine etmiş, askeri tarihin en hızlı, en fazla hasar veren zaferini kazanmışlardı. Yıldırım saldırısının başarısı, temelinde Moğollara karşı şahın savunmasını andıran, Müttefiklerin durağan, katı savunmasına dayanıyordu. Almanlar bu savunma hattını yarınca, Müttefikler ne yeni bir düzenleme yapabildiler ne de zamanında tepki verebildiler. Düşman daha ne olup bittiğini çözümleyemeden Almanlar ilerlemişti. Müttefikler bir karşı strateji üzerinde karara vardığında ise artık çok geçti ve koşullar değişmişti. Her seferinde bir adım geride kaldılar.</p><p class="calibre_2">Bugün her adıma statik bir noktadan başlayan savunmacı ve temkinli insanlarla her zamankinden daha çok uğraşıyoruz. Bunun nedeni açıktır: çağdaş yaşamın hızı gittikçe artmaktadır ve huzursuzluklar, akıl çelen konular ve kesintilerle doludur. Çoğu kişinin doğal tepkisi geri çekilmek ve çağdaş yaşamın haşin gerçeklerine karşı psikolojik duvarlar örmektir. İnsanlar acele etmek duygusundan ve hata yapmak korkusundan nefret ederler. Karar vermek için daha uzun zaman harcayarak, tarafsız, savunmacı ve temkinli davranarak bilinçaltında işleri yavaşlatmaya çalışırlar.</p><p class="calibre_2">Gündelik çatışmalarda uygulandığında yıldırım saldırısı bu gibi durumlar için en kusursuz stratejidir. Çevrenizdekiler savunmaya çekilip hareketsiz dururken, ani ve kararlı bir hareketle onları henüz hazır olmadan adım atmaya zorlarsınız. Her zamanki ele avuca gelmez ya da temkinli davranışlarıyla size yanıt veremezler. Duygularına kapılıp sağduyu-suz bir tepki göstermeleri daha olağandır. Onların savunma hattını deldiğinizde, baskıyı sürdürüp hiç beklenmedik bir darbe indirirseniz, psikolojik açıdan aşağıya inen bir sarmala yönlendirirsiniz ve hata yaptıkça akıl karışıklıkları artacağından kısırdöngü sürüp gidecektir.</p><p class="calibre_2">Savaş meydanında yıldırım saldırısı uygulamış olanlar gündelik yaşamlarında da bunu etki yaratacak biçimde kullanırlar. Hız ve sürprizin büyük ustası olan Julius Caesar önde gelen bir örnektir. Birdenbire bir senatörün en acımasız düşmanıyla ittifak kurup senatörü ya kendisine karşı muhafelet yapmaktan vazgeçmeye ya da tehlikeli bir çatışma riskini göze almaya zorlardı. Aynı şekilde kendisine karşı savaşmış olan birini de hiç beklenmedik bir anda bağışlardı. Hazırlıksız yakalanan adam Ca-esar’ın sadık bir müttefiki oluverirdi. Hiç beklenmedik adımlar atmakla ün kazanınca çevresindekiler Caesar’ın yanında daha dikkatli davranmak zorunda kaldılar ve bu durum Caesar’ın onları savunmasız yakalama yeteneğini daha da geliştirdi.</p><p class="calibre_2"><span class="italic"><span class="bold">Ali’nin dehası, sınırlarım erdeme dönüştürdü. Adım adım gidelim. Yumruk gücü Ali ’den daha zayıfolan eski bir ağırsiklet şampiyon boksör tanımıyorum. Yine de henüz Cassius Clay adını kullandığı dönemde yaptığı ilk yirmi maçın hepsini kazandığı gibi on yedisini nakavtla bitirmişti... Peki... Ali’nin sırrı neydi? Tüm uzmanlar yumruk gücünün rakiplerini nakavt edecek kadar fazla olmadığı konusunda birleştiği halde, özellikle unvanını koruduğu ilk maçta Sonny Liston ’ı bir tek yumrukla nakavt edebilmişti? Bu sorunun yanıtı hız ve zamanlamadır. Şimdiki Ali, o zamanki Clay o kadar hızlı yumruk atma becerisine sahip olduğu gibi zamanını da çok iyi ayarladığından rakibinin bir boksörün taşıdığı tahmin duygusunu işe koşmasına izin vermiyordu. Bu durumda rakibi yumruğu göremediğinden beyni darbeyi karşılama hazırlığına geçmiyordu. Gözleri darbeyi alacak olan beden kısmına mesajı gönderemiyordu. İşte böylece nakavt edecek bir sonuca ulaşırız: sizi uyutan yumruk aslında geldiğini görmediğiniz yumruk kadar sert değildir.</span></span></p><p class="calibre_2"><span class="calibre3"><span class="italic"><span class="bold">STING LIKE A BEE,</span></span></span><span class="calibre3"><span class="bold"> JOSÉ TORRES VE BERT RANDOLPH SUGAR, 1971</span></span></p><p class="calibre_2">Bu strateji özellikle kararsız davranan ve herhangi bir hata yapmaktan kaçınanlar üzerinde harikalar yaratır. Aynı şekilde eğer liderliği bölünmüş ya da içsel çatlaklar içeren bir düşmanla karşılaşırsanız, ani ve hızlı bir saldırı çatlakları genişletip içten içe çökmeye yol açacaktır. Na-poleon’un yıldırım saldırısı savaşlarının başarısının yarısı stratejiden sorumlu çok sayıda generalin birbiriyle anlaşamadığı müttefik ordularına karşı uygulanmasında yatıyordu. Napoleon’un ordusu düşman ordularının savunmalarını delince, generaller arasında çekişmeler ve fikir ayrılıkları başgösteriyordu.</p><p class="calibre_2">Henry Kissinger’ın örneklediği gibi yıldırım saldırısı stratejisi diplomaside de etkili olabilir. Eski ABD dışışleri bakanı diplomatik pazarlıklara başlarken işi ağırdan alır ve karşı tarafı yavan sohbetlerle uyuştururdu. Görüşmelerin sona erme tarihi yaklaşınca da bir anda istek listesiyle darbeyi indiriverirdi. Ne olup bittiğini çözümlemeye zaman kalmadığından öteki taraf ya kabul etmek ya da duygularına kapılıp hata yapmak zorunda kalırdı. İşte bu da Kissinger’ın ağır-ağır-hızlı-hızlı yöntemini uygulama biçimiydi.</p><p class="calibre_2">Almanlar İkinci Dünya Savaşı’nda Fransa’ya ilk saldırıyı gerçekleştirmek için güney Belçika’daki Ardennes Ormanı’nı kullandılar. Tankların geçemeyeceği varsayıldığından orman pek sıkı korunmuyordu. Bu zayıf noktadan geçerek Almanlar hız ve ivme kazandılar. Bir yıldırım saldırısı başlatırken düşmanın zayıf noktasını bulmalısınız. En az direnişin olduğu yerden harekete geçmek çok önemli olan ivmenizi geliştirmeye yardım edecektir.</p><p class="calibre_2">Bu stratejinin başarısı üç noktaya bağlıdır: hareketli bir grup (genelinde ne kadar küçük olursa o kadar iyidir), kısımlar arasında üstün bir koordinasyon ve emir-komuta zinciri boyunca emirleri çok hızlı gönderc-bilme becerisi. Bunu yapmak için teknolojiye güvenmeyin. İşlenmesi gereken bilginin çoğalması, yanıt süresini uzattığından Vietnam Savaşı’nda ABD Ordusu belki de daha üstün iletişim sistemi nedeniyle kösteklen-mişti. Araç gereç yerine iyi koordine edilen bir casus ve muhbir ağına güvenen Kuzey Vietnam, çok daha çabuk karar verebildiğinden, daha hızlı hareket edebiliyordu.</p><p class="calibre_2">1932 yılında başkan seçildikten sonra Franklin D. Roosevelt bir süre halkın gözünden uzaklaştı. Ekonomik Çöküş’ün zirveye ulaşmış olması çoğu Amerikalı için hiç de güven verici değildi. Ülkenin karşısındaki sorunlar hakkında uzun uzun düşündüğünü belirten heyecan verici bir başkanlık konuşması yaptıktan sonra Roosevelt temposunu hızlandırdı. Birkaç hafta boyunca bir dizi çok cesur yasa önerisiyle Kongre’nin karşısına çıktı. Başlangıçtaki ağır gidiş nedeniyle yeni yönelimin yoğunluğu daha iyi anlaşıldı. Dramatik olmanın ötesinde bu stratejinin yarattığı ivme ülkeyi doğru yola götürmekte olduğu konusunda halkı ikna etmesini kolaylaştırdı. Geliştirdiği ivme, politikasına destek kazandırınca halkın güveni arttı ve ekonominin gidişi tersine çevrilebildi.</p><p class="calibre_2">Yani hız yalnızca bir düşmana karşı güçlü bir araç değildir, aynı zamanda kendi taraftarlarınız üzerinde cesaretlendirici, olumlu bir etki de yaratır. Büyük Frederick hızla hareket eden bir ordunun moralinin daha yüksek olduğunu fark etmişti. Hız bir cins canlılık yaratır. Hızlı haraket etmek sizin ve ordunuzun hata yapması için daha az zaman olacağını gösterir. Aynı zamanda bir taraftar toplama etkisi de oluşturur: cesaretinize hayran olanların sayısı artınca, size katılanların sayısı da artacaktır. Tıpkı Roosevelt gibi böyle bir kesin hareketi olabildiğince dramatik bir şekle getirin: şaşırtıcı girişinizi yapmadan önce sahnede bir an sessizlik ve ka-rarsızlıkhüküm sürsün.</p><p class="calibre_2"><span class="italic"><span class="bold">Veni, vidi, vici (Geldim, gördüm, yendim).</span></span></p><p class="calibre_2"><span class="calibre3"><span class="bold">JULIUS CAESAR, MÖ 100-44</span></span></p><p class="calibre_2">Simge: Fırtına. Gökyüzü sakinleşir ve huzur verici, rahatlatıcı bir dinginlik çöker. Ardından birdenbire şimşek çakar ve rüzgâr eser... ve gökyüzü patlar. Fırtınanın ürküten yanı bu kadar ani patlamasıdır.</p><p class="calibre_2">Otorite: Düşünürken ağır, uygulamaya koyarken hızlı olmalısınız. <span class="italic"><span class="bold">-Napoleon Bonaparte (1769-1821)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Ağır olmak özellikle bir aldatmaca durumunda çok değer kazanır. Ağır ve telaşsız, hatta biraz aptal gibi gözükmek düşmanlarınızı kandıracak ve davranışlarını ağırlaştıracaktır. Savunmaları indiği anda yandan gelen beklenmedik bir darbe onları nakavt edecektir. Ağır ve hızlı olmayı bilinçli ve denetimli olarak uygulamalı, asla sürekli olarak kullandığınız doğal bir tempo biçimine getirmemelisiniz.</p><p class="calibre_2">Genel olarak hızlı bir düşmanla karşılaşınca, tek doğru savunma onun kadar ya da daha hızlı olmaktır. Ancak hız karşı tarafın hızını etki-sizleştirebilir. Moğollara karşı şahın yaptığı gibi katı bir savunma kurmak, hızlı ve hareketli olan tarafın eline düşmek demektir.</p><p class="calibre_2"><span class="calibre5"><span class="bold">15</span></span></p><p class="calibre_2"><span class="bold">DİNAMİKLERİ DENETLEYİN</span></p><p class="calibre_2"><span class="bold">Zorlayıcı Stratejiler</span></p><p class="calibre_2"><span class="italic">İnsanlar sürekli olarak sizi kontrol etmek, kendi çıkarları doğrultusunda davranmanızı sağlamak, dinamikleri kendi istedikleri yönde tutmak için mücadele ederler. Üstün çıkmanın tek yolu, kontrolü ele geçirme oyununu daha zekice ve sinsice oynamaktır. Öteki tarafın her adımını denetim altına almaya çabalamak yerine, ilişkinin yapısını tanımlamak için çalışın. Çatışmayı kendi seçtiğiniz mekana aktarın, hızı ve koşulları sizin için en uygun duruma getirin. Rakiplerinizin aklını denetlemek, duygusal düğmelerine basmak ve hata yapmaya zorlamak için gerekli manevraları yapın. Eğer gerekirse, savunmalarını indirmelerini sağlamak için denetimin kendilerinde olduğunu hissetmelerine izin verin. Eğer çatışmanın bütünsel yönünü ve çerçevesini kontrol altına alırsanız, yapacakları her şeyle avucu-nuza düşeceklerdir.</span></p><p class="calibre_2"><span class="calibre3"><span class="bold">EN ÜST DÜZEYDE KONTROL ETME SANATI</span></span></p><p class="calibre_2">Denetleme tüm ilişkilerin sorunudur. Umarsızlık duygusundan nefret etmek ve güce kavuşmak için çabalamak insanın doğasında vardır. İki kişi ya da iki grup etkileşime girdiği anda ilişkiyi tanımlamak, denetimin kimde olduğunu saptamak için sürekli manevra yapılır. Bu irade savaşı kaçınılmazdır. Bir strateji uzmanı olarak sizin iki göreviniz vardır: birincisi, yaşamın tüm unsurlarında denetim mücadelesi olduğunu kabul etmek ve denetime ilgi duymadığını iddia edenlere inanmamaktır. Bu iddiada bulunanlar genelinde insanları en çok parmaklarında oynatanlardır. İkincisi ise, karşı tarafı satranç tahtasındaki taşlar gibi belirli bir yön ve amaçla oynatma sanatında ustalaşmaktır. Bu sanat tarihin en yaratıcı generalleri ve askeri strateji uzmanları tarafından geliştirilmiştir.</p><p class="calibre_2">"Yastığı a,şağıya bastırmak" sözü kişinin karşı tarafın ba,şını kalılırmasını önlemeye yönelik çabalarını anlatır. Yakın dövüş stratejisine dayalı çarpışmalarda rakibinizin inisiyatifi ele almasına izin vermek ve böylece kendinizi savunma durumuna sokmak tabu sayılır. Her koşul altında rakibinizi tümüyle denetim altına alıp yönlendirmeye çalışmalısınız. Çatışma sırasında siz ne kadar üstün gelmek istiyorsanız, rakibiniz de aynısını istediğinden, onu kontrol etmek için niyetini ve taktiklerini derhal sezmeniz çok önemlidir... Yakın dövüş stratejisinin ilkesine göre, rakiplerinizi her zaman kontrol edebilmelisiniz. Bu noktayı çok iyi çalışın. THE BOOK OF FWE RINGS, MIYAMOTO MUSASHI, 1584-1645</p><p class="calibre_2">Her ne olursa olsun savaş, kimin karşı tarafın hareketlerini en geniş biçimde denetleyeceğinin mücadelesidir. Hannibal, Napoleon ve Erwin Rommel gibi askeri dehalar kontrolü ele geçirmenin en iyi yolunun savaşın bütünsel hızı, yönü ve biçimini saptamak olduğunu keşfetmişlerdi. Bunun anlamı düşmanlarınızı sizin temponuza uygun savaşmaya zorlamak, hiç tanımadıkları sizin topraklarınıza çekmek ve sizin gücünüze uyarak oynamalarını sağlamaktır. En önemlisi ise rakiplerinizin ruhsal durumu üzerinde etkili olup manevralarınızı onların psikolojik zayıflıklarına göre ayarlamaktır.</p><p class="calibre_2">Üstün strateji uzmanları herhangi bir harekete düşmanın nasıl tepki göstereceğini denetlemenin olanaksız olduğunu bilirler. Bu yöndeki bir çaba ancak yorgunluk ve hüsrana yol açar. Savaşta ve yaşamda tahmin edilemeyenlerin sayısı oldukça yüksektir. Ama eğer bir strateji uzmanı düşmanlarının ruhsal durumunu ve kafa yapısını denetleyebilirse, manevralarına gösterecekleri tepkiler önemini yitirir. Eğer onları ürkütebilir, paniğe sokar, aşırı saldırganlaştırır, öfkelendirirse, davranışlarını geniş bir boyutta denetleyebilir ve fiziksel olarak köşeye sıkıştırmadan önce zihinsel olarak kapana kıstırabilir.</p><p class="calibre_2">Denetim saldırganca ya da pasif olabilir. Düşman ani bir itişle geriletilip inisiyatifi yitirmesi sağlanabilir. Ya da zayıf gibi davranarak düşmanın savunmasını indirmesi ya da hazırlık yapmadan bir saldırıya girişmesi sağlanabilir. Denetim sanatçısı bunların tümünü yıkıcı bir düzenle; darbe indirip gerileyip yemleyip üstün gelerek dokur.</p><p class="calibre_2">Bu sanat gündelik yaşamın çarpışmalarında sınırsızca kullanılabilir. Çoğu kişi bilinçsiz hükmetme oyunları oynama ya da karşısındakinin her hareketini denetlemeye çabalama eğilimine sahiptir. Çok fazlasını yapmaya çabalarken, hata yaparlar, insanları kendilerinden uzaklaştırırlar ve sonunda durumun kontrolünü yitirirler. Eğer bu sanatı anlar ve ustalaşırsanız, insanları etkileme ve denetleme konusundaki yaklaşımlarınızda daha yaratıcı olursunuz. Kişilerin ruhsal durumlarını, hareket etme hızlarını, işin koşullarını saptayınca, manevralarınıza yanıt olarak onların yapacakları her şeyin biçimlendirdiğiniz dinamiklere uyumlu olduğunu göreceksiniz. Belki denetlendiklerini fark ederler ama buna karşı duramayacak kadar umarsızdırlar ya da hiç farkında olmadan sizin istediğiniz yönde hareket ederler. En üstün kontrol biçimi budur.</p><p class="calibre_2">Aşağıda bu sanatın dört temel ilkesi açıklanmaktadır.</p><p class="calibre_2"><span class="italic"><span class="bold">Kısacası ben de (Büyük) Frederick gibi düşünüyorum, ilk saldıran kişinin kendisi olmalıdır.</span></span></p><p class="calibre_2"><span class="calibre3"><span class="bold">NAPOLEON BONAPARTE, 1769-1821</span></span></p><p class="calibre_2">Onları diken üstünde tutun. Düşmanınız herhangi bir hareket yapmadan, şans ya da beklenmedik davranışlar ortaya çıkıp planlarınızı altüst etmeden önce inisiyatifi ele geçirmek için saldırgan bir harekette bulunmanız gerekir. Böylece bitmek bilmeyen bir baskı uygulayıp bu geçici avantajdan sonuna kadar yararlanabilirsiniz. Eğer zayıf olan taraf sizseniz, böyle bir adım genelinde oyun sahasında eşitlik sağlayacaktır. Düşmanlarınızı savunma ve tepki verme durumunda tutmak, morallerini bozacaktır.</p><p class="calibre_2">Savaş meydanının yerini değiştirin. Doğal olarak düşmanınız kendi tanıdığı topraklarda sizinle savaşmak isteyecektir. Bu açıdan toprakların anlamı, savaşın zaman, mekân, ne için savaşıldığı, mücadeleye kimlerin katıldığı gibi tüm ayrıntıları ifade eder. Sinsice düşmanlarınızı tanımadıkları yerlere ve durumlara doğru çekerseniz, dinamikleri siz kontrol edersiniz. Nasıl olduğunu fark bile etmeden, düşmanlarınız sizin saptadığınız biçimde savaşmakta olduklarını görürler.</p><p class="calibre_2">Hata yapmaya zorlayın. Düşmanlarınız daha önceleri de işe yaramış olan, kendi çıkarlarına uygun bir stratejiyi uygulamak isteyeceklerdir. Sizin göreviniz iki yönlüdür: rakiplerinizin güç ya da stratejilerini ortaya çıkarmasına izin vermeyecek ve bu arada hata yapmalarına yol açacak kadar hayal kırıklığına kapılmalarını sağlayacak bir biçimde savaşı yönlendirmeniz gerekir. Herhangi bir şey yapmaları için onlara zaman tanımayacaksınız; zayıf noktalarının üzerine oynayacaksınız, olabildiğince sinirlendireceksiniz, ölümcül tuzaklara doğru çekeceksiniz. Sizin hareketlerinizden çok onların yanlı§ adımları denetimi ele almanızı sağlayacaktır.</p><p class="calibre_2">Pasif denetimi ele alın. Hükmetmenin en üstün biçimi karşı tarafta-kilerin denetime sahip olduğunu düşünmelerini sağlamaktır. Komutanın kendilerinde olduğuna inanınca, size daha az direniş gösterirler ya da savunmaya geçerler. Karşı tarafın enerjisiyle birlikte hareket ederek bu izlenimi yaratabilirsiniz, onlara fırsat tanırsınız ve ağır ağır, büyük bir gizli-</p><p class="calibre_2">Jikle istediğiniz yöne çevirebilirsiniz. Aşırı saldırganları ve pasif saldırganları denetim altında tutmanın en iyi yolu genelinde böyledir.</p><p class="calibre_2"><span class="italic"><span class="bold">Savaşmak konusunda üstün olan taraf insanlan zorlar ve başkalarının kendisini zorlamasına izin vermez.</span></span></p><p class="calibre_2"><span class="italic"><span class="bold">Sun-tzu</span></span> (MÖW. YY.)</p><p class="calibre_2"><span class="calibre3"><span class="bold">TARİHTEN ÖRNEKLER</span></span></p><p class="calibre_2">1. 1940’ların sonunda Ortadoğu’daki İngiliz güçleri Mısır’daki konumlarını sağlamlaştırmış, İkinci Dünya Savaşı’nın başlangıcında Almanya’nın müttefiki olan İtalya’nın ele geçirdiği Libya’nın büyük bir kısmını geri almışlardı. Önemli bir liman kenti olan Bingazi’yi aldıktan sonra İn-gilizler batıdaki Trablus kentine doğru ilerlemek ve İtalyanları ülkeden tümüyle çıkarmak için hazırdılar. Birdenbire hiç beklenmedik bir engel ilerlemeyi durdurdu. Ortadoğu’daki İngiliz güçlerinin başkomutanı General Archibald Wavell, çok fazla cephede savaşı sürdürmekteydi. İtal-yanlar çöl savaşlarında beceriksiz olduklarını kanıtladığından, İngilizler Libya’da bir savunma hattı oluşturup ordunun büyük kısmını Mısır’da güçlendirip ertesi yılın nisan ayında Italyanlara saldırmayı tasarlıyorlardı.</p><p class="calibre_2">1941 Şubat’ında General Erwin Rommel komutasında bir Alman zırhlı tugayının Trablus’a geldiği haberi İngilizlerin planlarını değiştirmedi. Rom-mel’in bir yıl önce Fransa’ya karşı gerçekleştirilen yıldırım saldırısında mükemmel bir komutan olduğu anlaşılmıştı. Ne var ki, bu bölge İtalyanların komutası altındaydı, malzeme temini için beceriksiz İtalyanlara bağımlıydılar ve asker sayısı İngilizleri telaşlandıracak kadar fazla değildi. Hitler, onu göreve gönderirken İngilizlerin Trablus’a ilerlemesini durdurmanın dışında bir emir vermemişti.</p><p class="calibre_2">1941 Mart’ının sonunda Rommel’in tankları ani bir kararla doğuya doğru yola çıktı. Rommel elindeki ufak gücü küçük birlikler halinde bölmüş ve İngiliz savunma hattına karşı öylesine farklı yönlerde harekete geçirmişti ki, amacını anlamak olanaksızdı. Motorize birlikler inanılmaz bir hızla ilerlerken geceleri bile ışıklarını kısıp yola devam ediyordu ve birkaç kez düşman hattının yanında ya da arkasında beklenmedik bir biçimde ortaya çıkarak sürprizler yapmıştı. Savunma hattı birçok yerden yarılınca İngilizler gitgide daha doğuya çekilmek zorunda kaldılar. Olayları Kahi-rc’den takip eden Wavell için son derece şaşırtıcı ve alçaltıcı bir durum yaşanıyordu: Rommel çok az sayıda tank ve kısıtlı malzemeyle inanılmaz boyutlarda bir kaos yaratmıştı. Birkaç hafta içinde Almanlar Mısır sınırına ulaştılar.</p><p class="calibre_2">Bu saldırının en hasar veren yanı Rommel’in yepyeni savaşma biçimiydi. Çölü adeta bir okyanusmuş gibi kullanıyordu. Malzeme temini sorunlarına ve zorlu arazi koşullarına karşın tanklarını sürekli hareket halinde tutuyordu. Bir dakika bile savunma durumundan vazgeçemeyen İngilizler zihinsel olarak bitkin düşmüşlerdi. Rommel’in rastgele gibi görünen tüm adımları aslında belirli bir amaca yönelikti. Belirli bir kenti ele geçirmek istediği zaman tümüyle aksi yönde ilerliyor, bir daire çiziyor ve hiç beklenmedik bir taraftan vuruyordu. Üstelik yanında getirdiği kamyonlar öylesine toz kaldırıyordu ki, İngilizler ne tarafa gittiklerini göremedikleri gibi, saldırıya katılanları . olduğundan daha büyük bir güç gibi algılıyorlardı.</p><p class="calibre_2">Ölüm riskini göze alarak en ön sırada giden Rommel anında kararlar verip daha İngilizler nasıl bir oyun oynandığını çözemeden tanklarını oraya buraya yönlendiriyordu. Ayrıca tanklarını İngilizlerin aksine öldürücü bir etki yaratacak biçimde kullanıyordu. Düşman hatlarında gedik açmak amacıyla doğrudan üstlerine gideceği yerde, en zayıf tanklarını ileri sürüyor ve ilk temasın ardından geri çekiyordu; İngiliz tankları bu yemi her seferinde yutarak peşlerine düşüp kumları havalandırınca önlerini göremediklerinden kendilerini bir anda Alman tanksavar silahlarının karşısında buluveriyorlardı. Yeterli sayıda İngiliz tankını yok edince</p><p class="calibre_2">Rommel tekrar ilerliyor ve İngiliz hatlarının gerisinde büyük hasar yaratıyordu.</p><p class="calibre_2"><span class="italic"><span class="bold">Aynı miktarda zekâ olsa bile ürkeklik, savaşta cesaretten bin kez daha fazla zarar verir.</span></span></p><p class="calibre_2"><span class="calibre3"><span class="bold">CARL VON CLAUSEWITZ, 1780-1831</span></span></p><p class="calibre_2">Sürekli olarak diken üstünde duran, Rommel’in adımlarına karşı hızlı kararlar vermeye zorlanan İngilizler hata üstüne hata yapıyorlardı. Bir dahaki sefere nereden ve ne zaman karşılarına çıkacağını bilemediklerinden, askerlerini tehlikeli olacak kadar geniş araziye yaymak zorunda kalmışlardı. Kısa süre sonra başlarında Rommel’in bulunduğu bir tank sırasının yaklaşmakta olduğu bildirilince, sayıca üstün olmalarına karşın İngilizler bulundukları mevzileri terk etmeye başladılar. Sonunda Rom-mel’i ancak Hitler’in Rusya tutkusu durdurabildi; Mısır’ı ele geçirebilmek için gerek duyduğu malzeme ve yedek güçler öteki cepheye sevke-dilmişti.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Rommel karşısındaki durumu şöyle analiz etmişti: Düşman doğuda kendisinden daha sağlam bir konumdaydı ve Mısır’dan yedek malzeme ile asker gelince biraz daha güçlenecekti. Rommel’in komutasındaki asker sayısı oldukça azdı ve uzun süre beklemek yarar sağlamayacaktı. Böy-lece Fransa’daki yıldırım saldırısında öğrendiği, düşmana karşı ilk saldırıyı yapmak dinamikleri değiştirir gerçeğine dayanarak, mesleğini riske atmak pahasına Hitler’in emirlerine karşı gelmeye karar vermişti. Eğer düşman daha güçlüyse, birdenbire savunma durumuna geçmek zorunda kalınca öfkelenir ve hüsrana uğrar. Daha büyük ve hazırlıksız bir ordunun düzenli bir geri çekilmeyi organize etmesi daha zordur.</p><p class="calibre_2">Stratejisinin işe yaraması için Rommel’in düşman hatlarında azami kargaşayı yaratması şarttı. Her şey karmakarışık olunca Almanlar olduğundan daha güçlü gibi görüneceklerdi. Kaosun unsuru olan hız, hareketlilik ve sürpriz aslında araç yerine amaç oluvermişti. Düşman tedirgin olunca, önce bir yöne gidip başka bir yönden saldırmak şeklindeki aldatıcı bir manevra daha etkili olacaktı. Rommel’in başarısının anahtarı, cesur bir manevrayla inisiyatifi ele geçirmesinde ve bu geçici avantajdan olabildiğince fazla yararlanmasında yatıyordu.</p><p class="calibre_2">Dünya yüzündeki her şey sizi savunma durumunda bırakmak için işbirliği yapmaktadır. İşyerindeki üstleriniz yapılan bir işin itibarını elde etmek isteyerek inisiyatifi ele almak konusunda cesaretinizi kırmaya çalışabilirler. İnsanlar sürekli olarak sizi itekleyip size saldırıp tepki verme durumunda bırakırlar. Sınırlarınız ve başarmayı umut edemeyecekleriniz durmamacasına size anımsatılır. Birçok nedenle suçluluk duygusuna kapılmanız sağlanır. Savunma durumunda sürekli kalmak ise kendi kendini gerçekleştiren bir kehanet şeklini alır. Her şeyden önce kendinizi bu duygudan kurtarmanız gerekir. Cesur davranarak, ötekiler hazır olmadan, inisiyatifi ele geçirerek yaşamın size sunacaklarını beklemek yerine kendi koşullarınızı yaratırsınız. İlk atağınız durumu değiştirip size uygun biçime getirir. İnsanlar size tepki göstermek zorunda kalınca, siz olduğundan daha büyük ve güçlü gibi algılanırsınız. Uyandırdığınız saygı ve korku saldırı gücüne dönüşünce, şöhretiniz sizden önde gidecektir. Tıpkı Rommel gibi sizin de koşullar ne olursa olsun karşı tarafı sersemletip ilerlemenizi sağlayacak biraz çılgın bir yönünüz olması gerekir. Her şey size kalmıştır; ya sürekli savunma durumunda olacaksınız ya da ötekileri bu duruma sokacaksınız.</p><p class="calibre_2"><span class="italic"><span class="bold">Zeus’un oluşturduğu girdaplı Xanthus Nehri’nin yürüyerek karşıya geçebilecekleri sığ noktasına gelince Akhilleus Truvalıları ikiye ayırdı. Yarısını bir gün önce Yunanlıların Hector’un güçlü öfkesinden kaçtığı, ovadaki kente doğru kovaladı. Truvalıların bu saldırısını önlemek için Hera aralarına bir sis perdesi indirdi.</span></span></p><p class="calibre_2"><span class="italic"><span class="bold">Diğerleri geri döndü... kendilerini nehre doğru giderken buldu. Kükreyerek akan nehrin derin gümüş sularına gömüldüler. Suyun içinde sürüklenir ve girdaplara kapılırlarken attıkları çığlıkları duyabilirdiniz.</span></span></p><p class="calibre_2"><span class="italic"><span class="bold">Yangın bazen çekirge sürüsünü yerinden havalandırır ve nehre doğru uçmaya zorlar. Hızla yaklaşan ateş onları yakar ve böcekler suya gömülür.</span></span></p><p class="calibre_2"><span class="italic"><span class="bold">Akhilleus de bunu yaptı. Xanthus ’un gürültülü kanalı iki tekerlekli arabalar, atlar ve adamlarla tıkandı. Akhilleus hiç zaman yitirmedi. Mızrağını bir ılgın ağacına dayadı ve elinde yalnızca kılıcıyla nehrin kıyısından katliam için cehennemden gelmiş bir ruh gibi atladı. Gitgide genişleyen bir sarmal biçiminde vurdukça vurdu. Yaralılardan korkunç inlemeler yükseldi. Ve nehrin suları kanla kırmızıya dönüştü.</span></span></p><p class="calibre_2"><span class="italic"><span class="bold">Bir yunusun koskocaman çenesinden kaçan balıkların yüzlercesi, limanın girintilerine saklanır ama yunus yine deyakaladıklarını yutar.</span></span></p><p class="calibre_2"><span class="italic"><span class="bold">Tıpkı nehrin kıyılarının altındaki Truvalılar gibi.</span></span></p><p class="calibre_2"><span class="italic"><span class="bold">İLYADA,</span></span> HOMEROS, MÖ IX. YY.</p><p class="calibre_2">2. 1932 yılında gangster filmleri çılgınlığına kapılan Paramount Pictures, <span class="italic"><span class="bold">Night After Night</span></span> filminin çekimlerine başladı. Filmin başrol oyuncusu, <span class="italic"><span class="bold">Scalface</span></span> adlı filmle ün kazanmış olan George Raft idi. Raft aslında tipik bir gangsteri oynayacaktı ama filmin bir de komik yönü olacaktı. Yapımcı William Le Baron, oyuncular arasında bunu başaracak kadar komik biri olmadığından korkuyordu. Endişelerini duyan Raft, Mae West’i kadroya almasını önerdi.</p><p class="calibre_2">Mae West, kendi yazdığı oyunlarda oynayarak vodvilde ve Broadway sahnelerinde tanınmış bir isimdi. Küstah, saldırgan, karşısındakini mahveden bir zekâya sahip sarışın olarak ün kazanmıştı. Hollywood yapımcıları daha önceleri de onu filmlerde oynatmayı düşünmüşlerdi ama sinema için fazla müstehcen bir duruşu vardı. Üstelik 1932 yılında artık otuz dokuz yaşına gelmiş, biraz şişmanlamıştı ve ilk filmi için çok yaşlı olduğu</p><p class="calibre_2">düşünülüyordu. Yine de Le Baron filmi çekmek için bu riski göze almaya hazırdı. Mac West geçici bir ilgi uyandıracak, promosyon için yararlı olacak ve tekrar ait olduğu Broadway’e geri gönderilecekti. Paramount şirketi o dönem için çok cömert sayılacak bir rakam olarak haftada beş bin dolar ödemeyle iki aylık bir kontrat önerdi. West sevinçle kabul etti.</p><p class="calibre_2">Başlangıçta West biraz zorluk çıkardı. Kilo vermesi önerildi ama diyet yapmaktan nefret ettiğinden kısa sürede vazgeçti. Bunun yerine saçlarını adeta ahlaksız sayılacak bir platin sarısına boyadı. Senaryodan nefret ediyordu; diyaloglar ruhsuzdu ve oynayacağı karakter pek de önemli değildi. Rolün tekrar yazılması gerekiyordu ve West, bir yazar olarak bunu kendisinin yapmasını teklif etti. Hollywood yapımcıları zorluk çıkaran aktrislere alışkındı ve özellikle rollerinin yeniden yazılmasını isteyenleri uysallaştırmak için çok çeşitli taktikleri vardı. Olağandışı sayılacak durum ise bir aktrisin kendi rolünü yazmayı önermesiydi. Daha önceleri Broad-way’de sahnelenen oyunlar yazmış olmasına karşın bu istekle şaşkına dönen stüdyo yetkilileri kesin bir ret yanıtı verdiler. Ona bu ayrıcalığı tanımak kötü bir örnek yaratacaktı. Mae West filme devam etmeyi reddedince, diyaloglarını yazmasını kabul etmek zorunda kaldılar.</p><p class="calibre_2">Paramount’un patronu Adolph Zukor, West’in deneme çekimlerini görmüş ve hem görüntüsünden hem de davranışlarından memnun kalmıştı. Filmin ona gereksinimi vardı. Zukor stüdyo yetkililerinden birini West’i doğum gününde yemeğe götürmesini ve çekimlerin başlaması için yeterince sakinleştirmesini istedi. Kameralar kayda geçince West’i istedikleri gibi davranmaya yönlendirecek bir yol bulacaklardı. Ama o gece yemekte West çantasından bir çek çıkarıp stüdyo yetkilisine verdi. O güne kadar kazandığı yirmi bin doları iade ediyordu. Kendisine bu fırsatı tanıdıkları için Paramount şirketine teşekkür ediyor ve ertesi sabah New York’a döneceğini bildiriyordu.</p><p class="calibre_2">Bu haber Zukor’a hemen ulaştırıldı ve adam bir anda neye uğradığını şaşırdı. West, büyük miktarda para yitirmeye, kontrat maddelerine karşı çıktığı için dava edilme riskini göze almaya ve bir daha Hollywo-od’da çalışmamaya hevesli gibiydi. Zukor senaryoyu bir kez daha okudu ve belki de West’in -haklı olduğuna, diyalogların berbat olduğuna karar verdi. Kötü bir filmde oynamak yerine paradan ve mesleğinden vazgeçiyordu! Ona bir uzlaşma teklifi yapacaktı: West kendi diyaloglarını yazacak ve filmin iki versiyonu çekilecekti. Harcamalar belki biraz artacaktı ama böylece West filmde oynayacaktı. Gerçi Zukor tahmin etmiyordu ama eğer onun yazdığı diyaloglar daha iyi olursa, filmin daha iyi olmasına katkıda bulunacaktı; eğer olmazsa orijinal versiyonu kullanılacaktı. Paramount her iki şekilde de zarara uğramayacaktı.</p><p class="calibre_2">West bu öneriyi kabul etti ve çekimler başladı. Bu durumdan yalnızca upuzun bir özgeçmişi bulunan Yönetmen Archie L. Mayo memnun değildi. West senaryoyu yalnızca kendi hazır cevaplığına uydurmak için değiştirmekle kalmamış, konuştuğu sahnelerin daha belirgin olması için kamera açılarını da değiştirmişti. Sürekli mücadele ettiler ve sonunda bir gün West devam edemeyeceğini açıkladı. Kendine özgü esprilerini yaptıktan sonra merdivenlerden çıkıp yok olduğunu gösteren bir çekim yapılması için ısrar etti. Bu sahne izleyicilerin gülmesi için zaman tanıyacaktı. Gereksizliğine inanan Mayo böyle bir çekim yapmayı reddetti. West stüdyoyu terk etti ve çekim yarıda kaldı. Stüdyo yetkilileri onun yazdığı diyalogların filme neşe kattığına inanmaya başladıklarından Mayo’ya istenen sahneyi çekmesini, daha sonra filmden çıkarılabileceğini söylediler.</p><p class="calibre_2">Çekimler yeniden başladf. Aynı sahneleri paylaşan aktris Alison Skipworth, Mae West’in diyalogların hızını ayarladığı, kameranın kendi üzerinde odaklanmasını sağladığı ve böylece sahne çaldığı izlenimini edinmişti. West’in filmin gidişini denetim altına aldığını ileri sürerek itiraz edince endişelenmemesi söylendi. Montaj sırasında her şey halledilecekti.</p><p class="calibre_2">Ne var ki montaj yapılırken West’in sahnelerinin havasını ve hızını bir daha orijinal biçime dönülmeyecek kadar değiştirdiği ortaya çıktı. Daha da önemlisi zamanlama ve yönlendirme duygusunun çok sağlam oluşuydu. Gerçekten de filmin tümünü iyiye götürmüştü.</p><p class="calibre_2">Film 1932 Ekim’inde gösterime girdi. Eleştiriler karışıktı ama neredeyse herkes yeni bir yıldızın doğduğu konusunda fikirbirliği içindeydi. West’in saldırgan cinsellik tarzı ve zekâsı erkek izleyicileri büyülemişti. Gerçi perdede gözüktüğü sahne sayısı oldukça azdı ama herkes yalnızca bunları anımsar gibiydi. Onun yazdığı, "İyi şöhretini yitirmiş ama asla pişman olmamış bir kızım," gibi sözleri sürekli tekrarlandı. Raft’ın daha sonra itiraf ettiği gibi: "West kameralar dışında her şeyi çalmıştı."</p><p class="calibre_2">İzleyiciler daha başka Mae West filmleri görmek için sabırsızlanıyordu ve o tarihte para sıkıntısı içinde olan Paramount bu isteği göz ardı edemedi. Kırk yaşında, her zamanki gibi tombulca olan Mae West ile stüdyonun en yüksek ücretiyle bir kontrat imzalandı. <span class="italic"><span class="bold">Diamond LU</span></span> adlı ikinci filminde tüm yaratıcılık onun denetiminde olacaktı. Başka hiçbir erkek ya da kadın sinema oyuncusu bu kadar kısa sürede böyle bir darbe yapamamıştı.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Mae West Hollywood’a adım attığında her şey ona karşıydı. Yaşlıydı ve modası geçmişti. Film yönetmeni ve stüdyo yetkilileri ordusunun bir tek amacı vardı: filmi canlandırmak için onu bir iki sahnede oynatıp New York’a geri yollamak. Aslında hiçbir gücü yoktu ve fazlasıyla sömürülen aktrislerin sayısının oldukça fazla olduğu bir ortamda eğer stüdyo ile savaşa girseydi, hiçbir şey elde edemezdi. West’in dehası, savaş biçimini ağır ağır emin adımlarla, savaş meydanını kendi seçtiği bölgeye kaydırmaktı.</p><p class="calibre_2">Sarışın bombayı oynayarak Paramount şirketinin erkeklerini baştan çıkararak savaşa başladı. Deneme çekimiyle hepsi oltaya takılmıştı; biraz zor bir kadındı ama hangi aktris zor değildi? Ardından kendi diyaloglarını yazmayı önerdi ve tahmin ettiği gibi reddedildi ve ödün vermeyerek koşulları altüst etti. Almış olduğu parayı geri vermesi ise savaşın kilit noktasıydı: böylelikle aktris üzerindeki çekişmenin odak noktasını belli etmeden senaryoya kaydırıyordu. Bunca paradan vazgeçer gibi görünün-<span class="bold">ce Zukor, West’ten çok diyalogları merak etmeye başladı. Zukor uzlaşmaya yanaşınca West bir sonraki manevrasına başlayıp kamera açıları. çekimlerin hızı için savaşa girişti. Diyalogları yazması artık kabul gördüğünden şimdi yönetmenlik çarpışması ortaya çıkmıştı. Başka bir uzlaşı başka bir zaferi oluşturdu. Stüdyo yetkilileriyle onların istediği biçimde savaşmak yerine West hiç belli etmeden savaş meydanını onların alışık olmadığı bir yere çekmiş, bir aktrisin filmi yazması ve yönetmesi üzerine çarpışmalar başlamıştı. Yabancı topraklarda akıllı ve çekici bir kadın kar ■ şısında Paramount erkeklerinin oluşturduğu ordu umarsız ve umutsuz kalmıştı.</span></p><p class="calibre_2"><span class="bold">Düşmanlarınız doğal olarak güçlerini en avantajlı biçimde kullanmalarına izin veren, kendi seçtikleri yerde savaşmak isteyeceklerdir. Sizin hedefiniz ise çarpışmayı kendi seçiminiz olan bölgeye taşımaktır. Savaşı kabul edersiniz ama yapısını değiştirirsiniz. Eğer para hakkında çarpışma sürüyorsa, örneğin ahlaksal açıya çevirmeniz gerekir. Rakipleriniz belirli bir sorun üzerinde duruyorsa, başa çıkamayacakları kadar geniş ve zorlu olması için savaşı yeniden çerçeveleyin. Ağır ağır savaşmayı seçmişlerse, hızlandırmanın yolunu bulun. Düşmanlarınızın alıştıkları biçimde savaşmalarına, kendilerini rahat hissetmelerine izin vermeyin. Tanımadığı topraklara çekilen bir düşman dinamiğin denetimini yitirir. Bir kez denetimi yitirince de, uzlaşacak, geri çekilecek, hata yapacakve kendi yıkımına yol açacaktır.</span></p><p class="calibre_2"><span class="bold">3. 1864 yılının başlarında Amerikan İç Savaşı kilitlenmişti. Robert E. Lee komutasında Kuzey Virginia Ordusu, Birlik güçlerini Konfederasyonun başkenti olan Richmond’dan uzak tutmayı başarmıştı. Batı’da Konfederasyon güçleri; Güney’in en önemli sanayi kenti olan Atlanta’ya Birlik güçlerinin ilerlemesini durduracak biçimde Dalton, Georgia’da delin-mez bir savunma konumu oluşturmuşlardı. Aynı yıl seçimler yapılacağından bu durum sürdüğü takdirde şansının azalacağından kaygılanan Başkan Abraham Lincoln, Ulysses S. Grant’ı Birlik ordularının genel komutanlığına getirdi. İşte bu adam saldırıya geçebilirdi.</span></p><p class="calibre_2">Grant’ın ilk adımı General William Tecumseh Sherman’ı, Geor-gia’daki Birlik Ordusu’nun başına getirmek oldu. Göreve gelen Sherman Dalton kentini ele geçirmek için yapılacak herhangi bir girişimin daha baştan kötü gideceğini fark etti. Konfederasyon komutanı General John Johnston savunma savaşı konusunun ustasıydı. Arkasını dağlara dayamış, ön tarafında sağlam bir savunma hattı olan Johnston hiç yerinden kıpır-damayabilirdi. Kuşatma çok uzun sürerdi, ön cepheden saldırının bedeli ise çok ağır olurdu. Durum umutsuz gibi görünüyordu.</p><p class="calibre_2">Sherman eğer Dalton kentini ele geçiremeyecek bile olsa, tutucu ve temkinli olarak ün kazanınış olan Johnston’ın aklını ele geçirip korku yaratmaya karar verdi. 1864 Mayıs’ında ordusunun dörtte üçünü Dalton üzerine doğrudan bir saldırıya gönderdi. Johnston’ın dikkati bu saldırıya çekilince, Tennessee Ordusu’nu dağları aşıp Dalton’ın yirmi beş kilometre güneyindeki Resaca kasabasına göndererek Johnston’ın tek geri çekilme ve malzeme temin hattını kapattı. Birdenbire çevresinin sarıldığını fark ederek dehşete düşen Johnston’ın Dalton’daki konumundan vazgeçmekten başka çıkar yolu kalmamıştı. Ne var ki, Sherman’ın avucuna düşmeye hiç niyeti yoktu: kendisine azami güvenliği sağlayan başka bir savunma pozisyonuna geçip düşmanı doğrudan saldırıya davet etti. Bu durum adeta bir dansa dönüştü: Sherman bir yöne gidermiş gibi görünüp her nasılsa ordusunun bir bölümünü sürekli olarak gerileyen Johnston’ın bulunduğu yerin güneyine indirmeyi başardı... ve Atlanta’ya kadar geriye sürdü.</p><p class="calibre_2"><span class="italic"><span class="bold">Savaşta cesaretin kendine özgü ayrıcalıkları olduğunu itiraf edelim. Cesarete, mekân, zaman ve ordu boyutları hesaplarının üzerinde bir güç tanınması gerekir, çünkü nerede üstün gelirse rakibinin zayıflığından yararlanacaktır. Başka bir deyişle gerçek biryaratıcı güçtür. Bu gerçeğin bilimsel olarak kanıtlanması zor değildir. Cesaret ne zaman ürkeklikle karşılaşsa, kazanacağı bellidir, çünkü ürkekliğin kendisi dengenin yitirildiğine işaret eder. Cesaret ancak kendine özgü bir ataklığı bulunan ve yeterince güçlü, etkili olan, bilinçli temkinlilik ile karşılaştığında dezavantajlıdır ama bu gibi durumlar oldukça seyrektir. İnsanların çoğunda ürkeklik, sağduyunun temelidir... Emir-komuta zincirinde yükseldikçe artan cesur olma gereksinimi iyi düşünen bir akılla desteklenmelidir, aksi takdirde amaçsız, ani, cahil cesaret patlamalarına</span></span></p><p class="calibre_2"><span class="italic"><span class="bold">dönüşebilir.</span></span></p><p class="calibre_2"><span class="calibre3"><span class="italic"><span class="bold">SAVAŞ ÜZEMNE,</span></span></span><span class="calibre3"><span class="bold"> CARL VON CLAUSEWITZ, 1780-1831</span></span></p><p class="calibre_2">Johnston’ın savaşmayı reddetmesinden bıkan Konfederasyon başkanı Jefferson Davis onun yerine General John Hood’u atadı. Sherman, Hood’un saldırgan ve çoğu zaman gözü kara bir komutan olduğunu biliyordu. Ayrıca Atlanta kentini kuşatmak için yeterli askeri ve zamanı olmadığını, çünkü Lincoln’un acele bir zafere gereksinimi olduğunu da biliyordu. Çözüm olarak Atlanta savunmasını tehdit etmek için karşı tarafı kışkırtacak kadar küçük ve zayıf güçler göndermeye başladı. Hood kentin içindeki sağlam kalesini terk edip saldırıya geçme dürtüsüne karşı koyamadı ve kendini bir pusunun içinde buldu. Aynı durum birkaç kez yinelendi ve her yenilginin sonunda Hood’un ordusu gitgide küçülürken askerlerinin morali de çöküverdi.</p><p class="calibre_2">Ve Hood’un yorgun ordusu felaket beklentisi içindeyken Sherman başka bir hileye başvurdu. Ağustos ayının sonunda ordusunu Atlanta’yı geçip güneydoğuya doğru yürütürken kendi malzeme temin hatlarını da terk etmiş oldu. Hood için bu girişimin anlamı Sherman’ın Atlanta için savaşmaktan vazgeçmesiydi. Kentin içinde çılgın kutlamalar başladı. Ama Sherman kurnazlıkla yürüyüş zamanını mısırların olgunlaşmasına denk getirmiş ve askerlerinin karnını doyurmuştu. Hood hiçbir şeyden kuşku-lanmazken, Atlanta’ya giden son demiryolu hattını da kesip savunmasız kalan kente saldırdı. Hood kenti terk etmeye zorlandı. Lincoln’un tekrar seçilmesini garantileyecek büyük bir zafer kazanıldı.</p><p class="calibre_2">Ardından Sherman’ın en garip manevrası ortaya çıktı. Ordusunu dört kola ayırdı, malzeme hatlarıyla bağlantısını kesti, Atlanta’dan doğuya Savannah kentine ve denize doğru yürüyüşe başladı. Askerler tarlalarda bulduklarıyla beslenip yollarına çıkan her şeyi yok ettiler. Malzeme arabaları olmadığından inanılmaz bir hızla ilerliyorlardı. Dört paralel kol birbirinden çok uzak olduğundan Güney orduları onların nereye gittiğini kestirememişti. En güneydeki kol Macon’a doğru ilerlerken en kuzeydeki Augusta’ya yaklaşıyordu. Konfederasyon orduları iki kenti de koruyabilmek için koşuşturunca, Sherman’ın ilerlemeyi hedef aldığı merkez açıkta kaldı. Güney ordularını kendi tanımıyla "ikilemin boynuzlarında" dengesiz bırakıp neredeyse hiç çarpışmadan Savannah’ya kadar ilerledi.</p><p class="calibre_2">Bu yürüyüşün etkisi çok yıkıcıydı. Hâlâ Virginia’da savaşan Konfederasyon askerlerinin çoğunun Georgia’da geride bıraktıkları evlerinin yakılıp yıkılması morallerine indirilen ağır bir darbe oldu. Sherman’ın yürüyüşü tüm Güney bölgesi üzerine derin bir kasvet havası çöktürdü. İlk başından beri Sherman’ın amaçladığı gibi Güney, savaşı sürdürme iradesini ağır ağır yitiriyordu.</p><p class="calibre_2"><span class="italic"><span class="bold">Olimpos dağındakiler artık devlerle yapılan savaşa katılabilirlerdi. Herakles ilk okunu düşmanın lideri Alcyoneus’a doğru fırlattı. Yere yuvarlandı ama Phlegra ’da, kendi topraklarında olduğundan tekrar canlanıp ayağa fırladı. "Çabuk ol soylu Herakles!" diye haykırdı Athena. "Onu başka bir ülkeye götür!" Alcyoneus’u omzundan tutan Herakles Trakya sınırından öteye sürükledi ve bir sopa darbesiyle gönderdi.</span></span></p><p class="calibre_2"><span class="calibre3"><span class="italic"><span class="bold">THE GREEK MYTHS,</span></span></span><span class="calibre3"><span class="bold"> CİLT I, ROBERT GRAVES, 1955</span></span></p><p class="calibre_2"><span class="calibre3"><span class="bold">Yorum</span></span></p><p class="calibre_2">Herhangi bir çekişmede genelinde zayıf olan taraf dinamiği denetler. Bu olayda Güney güçleri hem stratejik hem de müthiş-stratejik anlamda denetimi elinde tutuyordu. Yerel stratejilerinde Konfederasyon güçleri Georgia ve Virginia’da kendilerini son derece güçlü savunma pozisyonuna almışlardı. Kuzey için düşmanın koşullarınca savaşmak, bu pozisyonlara karşı ardı ardına birlikler göndermek, inanılmaz kayıplara yol açacağı gibi ilerleme şansı da pek yüksek olmayacaktı. Güney’in müthiş stratejisine göre hareketsiz kalma durumu ne kadar uzun sürerse, Lin-coln’un başkanlıktan uzaklaştırılma şansı o kadar yüksek olacaktı. Sonra da savaş pazarlıklarla son bulacaktı. Güney savaşın temposunu ağır ve ezici olarak düzenlemişti ve tüm koşullan elinde tutuyordu.</p><p class="calibre_2">Sherman hedefinin bir kenti ele geçirmek ya da bir çarpışmada Güney ordularını yenmek olmadığını gördü. Onun görüşüne göre savaşı kazanmanın tek yolu, dinamiğin denetimini tekrar ele almaktı. Dalton ya da Atlanta’ya karşı gaddar, ön cephe saldırıları yapmak Güney’in avucuna düşmek olacağından, dolaylı bir yöntem uyguladı. Ürkek Johnston’ı sağlam kalesini terk etmeye ve gözü kara Hood’u anlamsız saldırılara geçmeye zorlarken her iki durumda da rakibinin psikolojisi üzerinde oynadı. Düşmanını sürekli olarak gitmenin ve kalmanın aynı derecede tehlikeli olduğu ikilemin boynuzlarında tutarak, çarpışmalarda asker yitirmeden durumu denetimi altına aldı. Daha da önemlisi yoluna çıkan her şeyi yıkıp yaktığı yürüyüşle Güney’e, savaş ne kadar uzarsa onlar için o kadar kötü olacağını gösterip savaşın müthiş-stratejik açıdan kontrolünü eline aldı. Konfederasyon için savaşı sürdürmek ağır ağır intihar etmek demekti.</p><p class="calibre_2">Savaşta ve yaşamda en kötü dinamik adım atılamaz durumda kalmaktır. Yaptığınız her şey hareketsizlik durumunu besler. Böyle bir şey oluşunca da, bir çeşit zihinsel felç durumu sizi sarmalar. Farklı biçimlerde düşünme ve yanıtlama yeteneğini yitirirsiniz. Belirli bir noktada her şeyi yitirirsiniz. Savunmaya çekilmiş, siperlerine sığınmış bir düşmanla karşı karşıya kalınca ya da tepkisel bir ilişki kapanına kısılınca General Sherman kadar yaratıcı olmanız gerekir. Mantıksız gibi görünen bir aclım atarak ağır giden valsin temposunu bilinçli olarak hızlandırın. Sher-man’ın kendi malzeme hatlarını kesmesi gibi düşmanın alışkın olduğu deneyimlerin dışında hareket edin. Bir noktada hızlı, diğerinde ağır davranın. Durgun dinamikleri büyük ölçüde sarsmak, düşmanı farklı bir şey yapmaya zorlayacaktır. En ufak bir değişme olunca da daha büyük değişiklikler yaratmakve denetimi ele geçirmek için fırsatınız olacaktır. Yenilik ve hareketlilik katmak, katı ve savunmacı rakiplerinizin aklının dengesini bozmak için çoğu zaman yeterli olacaktır.</p><p class="calibre_2">4. 1833 yılında Maryland eyaletinin Doğu Sahili’nde kölelerin çalıştığı bir çiftliğin sahibi olan Bay Thomas Auld, o tarihte on beş yaşında olan kölesi Frederick Douglass’ı, yedi yıldır hizmet ettiği ağabeyinin Baltimo-re’daki evinden geri çağırdı. Douglass artık çiftlik tarlalarında çalışacaktı. Ne var ki, kent yaşamı genç köleyi birçok yönden değiştirmişti ve bunu Auld’dan saklaması zordu. Tehlikeli düşüncelere sahip olacakları kuşkusuyla hiçbir köleye izin verilmezken, Douglass gizlice okuyup yazmayı öğrenmişti. Çiftliğe gelince olabildiğince fazla sayıda köleye okuma yazma öğretmeye kalkıştı ama çabaları çabucak bastırıldı. Daha da kötüsü köle çalıştırıcılarının küstahlık diye adlandırdığı oldukça asi bir tavır da edinmişti. Auld’a yanıt veriyor, bazı emirlerini sorguluyor, daha fazla yiyecek elde edebilmek için her türlü hileyi yapıyordu. (Auld, kölelerini açlık sınırında tutmakla ün kazanmıştı.)</p><p class="calibre_2">Auld bir gün Douglass’a bir yıl için yakındaki bir çiftliğin kiracısı olan "genç zencileri ehlileştirmekle" tanınan Bay Edward Covey’yc göndereceğini söyledi. Köle sahipleri söz geçiremedikleri kölelerini ona gönderirler ve bedava çalışmalarının karşılığında Covey onların benliklerindeki asiliği döverek yok ederdi. Douglass üzerinde özellikle sert çalıştı ve birkaç ay içinde genç çocuğun bedeni ve ruhu yıkıldı. Artık ne kitap okumak ne de diğer kölelerle sohbet etmek istiyordu. İzin günlerinde bir ağacın gölgesine uzanıp umarsızlığını ve yorgunluğunu yenmek için uyuyordu.</p><p class="calibre_2">1834 Ağustos’unun çok sıcak bir gününde Douglass hastalandı ve bayıldı. Bir süre sonra Covey elinde ceviz dalından sopasıyla yanı başında belirdi ve işine geri dönmesini emretti. Ama Douglass çok halsizdi. Ca-vey, onun kafasına bir darbe indirerek derin bir yara açılmasına neden oldu. Onu birkaç kez de tekmeledi ama Douglass kıpırdayamadı. Onu daha sonra cezalandırmaya karar veren Covey yanından ayrıldı.</p><p class="calibre_2">Douglass sonunda ayağa kalkmayı başardı, sendeleyerek ormana doğru yürüdü ve her nasılsa Auld’ın çiftliğine ulaştı. Covey’in gaddarlığını anlatarak orada kalmasına izin vermesi için efendisine yalvardı. Auld, ona aldırış etmedi. Douglass geceyi orada geçirebilirdi ama ertesi sabah Covey’in çiftliğine geri dönecekti.</p><p class="calibre_2">Çiftliğe geri dönerken Douglass başına gelecek en kötü şeyden korkuyordu. Covey’in emirlerini yerine getirmek ve bundan sonraki haftaları her nasılsa atlatabilmek için elinden geleni yapmaya karar verdi. O gün çalışması gereken ahırlara girip İşine başladı, ama birden bir yılan gibi sinsice Covey çıkıverdi. Elindeki ipin ilmeğini Douglass’ın bacağına geçirip bağlamak için çabalıyordu. Anlaşılan şimdiye dek dövmediği gibi dövecekti.</p><p class="calibre_2">Daha da kötü bir dayağın tehlikesini göze alarak Douglass ipi bacağına dolamasını önlemek için onu itti ama bir tek yumruk bile atmadı. O anda kafasında bir şimşek çaktı. Aylardır zalimlikle çalıştırılarak baskılanan tüm asi düşünceleri beynine üşüştü. Korkmuyordu. Covey, onu öldürebilirdi ama yaşamını kurtarmak için mücadele ederek ölmek daha iyiydi.</p><p class="calibre_2">Birdenbire Covey’in bir yeğeni yardıma koştu ve çevresinin sarıldığını gören Douglass hiç akla gelmeyecek bir şey yaptı: adama sıkı bir yumruk sallayıp yere yıktı. Bir beyaza vurmanın cezası herhalde asılmasını gerektirecekti. Douglass’ın benliğini bir "dövüş çılgınlığı" sardı. Mücadele iki saat kadar sürdü ve Covey ağzı burnu kan içinde, yorgunluktan bitkin düşmüş, soluk almaya çabalayarak kavgadan vazgeçip ağır ağır sendeleyerek evine döndü.</p><p class="calibre_2">Covey’in bundan sonra elinde bir tabancayla karşısına çıkacağını ya da başka bir biçimde kendisini öldüreceğini varsayıyordu Douglass. Böyle bir şey olmadı. Sonunda Douglass gerçeği algıladı: onu öldürmesi ya da çok güçlü bir biçimde cezalandırması büyük bir risk içeriyordu. Bu kez</p><p class="calibre_2">Covey’in bir zenciyi ehlileştirmediği ve terör taktikleri işe yaramayınca silaha sarıldığı söylentisi yayılacaktı. Covey’in işleri kusursuz şöhretine dayalı olduğundan böyle bir ima bile çok zarar verirdi. Hiç beklenmedik, delice tepkiler gösteren on altı yaşındaki vahşi köleyi rahat bırakmak en iyisi olacaktı. Bırak sakinleşsin ve hizmet süresi sona erince çekip gitsin.</p><p class="calibre_2">Douglass’ın çiftlikte kaldığı sürece beyaz efendisi ona el sürmedi. Asi delikanlı, köle çalıştırıcılarının genelinde "kolay kırbaçlananları kırbaçlamayı yeğlediklerini" gözlemlemişti ve artık dersini almıştı: bir daha asla boyun eğmeyecekti. Zayıflık göstermek despotların daha da ileri gitmesine yol açıyordu. Ölümü göze alarak yumrukları ya da zekâsıyla darbelere karşılık verecekti.</p><p class="calibre_2"><span class="italic"><span class="bold">Sevgili okurlar, Bay Covey ile yaptığım kavga ne kadar alçaltıcıysa korkarım anlatmam da o kadar alçaltıcı ama</span></span> "bir köle olarak yaşamımda" <span class="italic"><span class="bold">bir dönüm noktası oldu. Yüreğimdeki özgürlük ateşi yeniden canlandı, Baltimore’daki düşlerimi geri getirdi ve erkek olma duygumu uyandırdı. O kavgadan sonra tümüyle değiştim. Daha önceleri hiçbir şeydim:</span></span> Şimdi ise bir insan olmuştum. <span class="italic"><span class="bold">Ezilmiş özsaygımı, özgüvenimi canlandırdı,</span></span> özgür bir adam <span class="italic"><span class="bold">olma kararımı güçlendirdi. Gücü olmayan bir insan, insanlığın temel onurundan yoksun demektir. İnsanoğlunun doğası. öyle yapılanmıştır ki, umarsız bir kişiye onur vermez, ancak acıyabilir ve hatta güç belirtileri ortaya çıkmazsa acıma da uzun sürmez. Bu kavganın benim ruhumdaki etkisini anlayabilirdi; çünkü o, bir despotun gaddarlığını ve haksız saldırganlığını sergileyerek bir şeylere neden oldu, bir şeyleri tehlikeye attı. Covey despottu, üstelik de korkak bir despottu. Ona karşı durduktan sonra, benzer duygulara daha önce hiç kapılmadığımı fark ettim. Köleliğin karanlık ve belalı mezarından görece özgürlüğün cennetine doğru bir yükseliş gibiydi. Artık uysal bir korkak, tozların kardeşi solucanın kalkık kaşlarını görünce titreyen biri değildim; uzun süredir bastırılmış ruhum insana özgü bir bağımsızlık duruşuna uyandı. Ölmekten korkmadığım noktaya ulaşmıştım. Biçimsel olarak köle olmayı sürdürürken ruhum beni özgür bir insan yapmıştı. Kırbaçlanamayan bir köle yarı özgür sayılır. Yüreği kadar geniş bir dünyayı savunur ve aslında "dünya yüzünde bir güçtür". Köleler bir anda ölmekyerine kırbaçlanarak yaşamayı yeğledikleri sürece bu tercihi gerçekleştirecek Covey gibi Hırıstiyanları her zaman</span></span></p><p class="calibre_2"><span class="italic"><span class="bold">bulacaklardır. O günden sonra kölelikten kaçışıma kadar bir daha kırbaçlanmadım. Birkaç kez beni kırbaçlamak için girişimlerde bulundular ama asla başarılı olamadılar. Okurlarıma söyleyeceğim gibi bazı yaralar aldım ama anlattığım olay daha önceleri beni köleliğe mahkûm eden canavarlığın sonu oldu.</span></span></p><p class="calibre_2"><span class="italic"><span class="bold">MYBONDAGE AND MYFREEDOM,</span></span> FREDERICK DOUGLASS,</p><p class="calibre_2"><span class="calibre1"><span class="bold">1818-1895</span></span></p><p class="calibre_2"><span class="calibre1"><span class="bold">Yorum</span></span></p><p class="calibre_2">Kuzey’e kaçıp köleliğin kaldırılmasında önde gelen isimlerden biri olduktan sonra yazdığı <span class="italic"><span class="bold">My Bondage and My Freedom</span></span> adlı kitapta Douglass bu sahneyi anımsıyor. "Bay Covey ile yaptığım kavga... <span class="italic"><span class="bold">"bir köle olarak yaşamımda"</span></span> bir dönüm noktası oldu... O kavgadan sonra tümüyle değiştim... Ölmekten korkmadığım noktaya ulaşmıştım... Biçimsel olarak köle olmayı sürdürürken, ruhum beni özgür bir insan yapmıştı." Yaşamının geri kalanında Douglass bu kavgaya yönelik duruşunu sürdürdü: sonuçlardan korkmayarak kendi durumunun fiziksel ve psikolojik denetimini bir dereceye kadar eline aldı. Korkuyu benliğinden atınca, bazen kavgalaşarak bazen kurnazlık ve hileyle harekete geçme olasılıklarına açık oldu. Hiçbir kontrolü olmayan bir köleden, bazı seçenekleri, biraz gücü olan ve bunları zamanı gelince gerçek özgürlüğe taşıyan bir insana dönüştü.</p><p class="calibre_2">Bu dinamiği denetleyebilmek için kendinizi ve duygularınızı denetlemeniz gerekir. Öfkelenmek ve şiddete başvurmak yalnızca seçeneklerinizi sınırlandıracaktır. Çatışrnalarda ise korku, güçten düşürücü bir duygudur. Daha hiçbir şey olmadan önce, duyduğunuz korku sizi yerinize çakar ve inisiyatifi düşmana aktarır. Karşı taraf korkunuzu kullanarak sizi denetim altına almak, savunma durumunda bırakmak için sınırsız olasılıklara sahip olur. Despot ve baskın tipler kaygılarınızın kokusunu alır ve biraz daha gaddarlaşırlar. Her şeyden önce ölüm korkusundan, cesur bir adımın sonuçlarının korkusundan, başkalarının hakkınızda ne düşündüğü korkusundan sıyrılmanız gerekir. O bir tek saniye size olasılıklar penceresi açacaktır ve sonunda olumlu hareket için daha fazla olasılığa sahip olan taraf, daha fazla denetime sahip olacaktır.</p><p class="calibre_2">5. Amerikalı Psikiyatr Milton H. Erickson (1901-80) mesleğinin ilk yıllarında hastaların çok çeşitli yollarla doktor-hasta ilişkisini denetlediklerini fark etmişti. Bazen ondan bilgi saklıyorlar, bazen hipnoz tedavisini reddediyorlar (Erickson terapi seanslarında sıklıkla hipnoz uygulardı); doktorun yeteneklerini sorguluyorlar, daha çok onun konuşması için ısrar ediyorlar ya da sorunlarının umarsızlığını ve tedavinin yararsızlığını vurguluyorlardı. Denetimi ele geçirmek için yapılan bu girişimler günlük yaşamlarındaki sorunu yansıtıyordu: kendilerinin ve başkalarının böyle bir hileye başvurduklarını yadsırken bir yandan da bilinçaltından baskın çıkma oyunları oynuyorlardı. Yıllar içinde Erickson "Kullanım Tekniği" adını verdiği bir uygulama geliştirip hastaların pasif saldırganlıklarını, kurnaz manipülasyonlarını onları değiştirmek için kullanılacak araçlar biçimine getirdi.</p><p class="calibre_2">Çoğu zaman eşinin ya da ebeveyninin yardım almak zorunda kaldığı hastaları tedavi etmeye çabalıyordu. Bu durumdan hoşlanmayan hastalar ise yaşamları hakkında bilgileri ondan gizleyerek intikam almaya çalışıyorlardı. Erickson bu gibi hastalara her şeyi doktora açıklamamanın doğal ve hatta sağlıklı olduğunu söyleyerek terapiye başlıyordu. Çok hassas bilgileri açıklamamaları için ısrar ediyordu. Bu kez hastalar kapana kısıldıklarını düşünüyorlardı: sırlarını gizledikçe doktorun isteğini yerine getirmiş oluyorlardı ama bunu yapmak da istemiyorlardı. Genelinde ikinci seansta ona açılıyorlar, adeta . bir başkaldırıyla kendi haklarında her şeyi anlatıyorlardı.</p><p class="calibre_2">Erickson’ın muayenehanesine ilk kez gelen bir erkek hasta kaygıyla odada dolaşmaya başladı. Oturup gevşemeyi reddederek doktorun kendisini hipnotize etmesine ya da üzerinde çalışmasına engel oluyordu. Erickson, ona, "Şimdi yaptığınız gibi odada dolaşarak benimle işbirliği yapmaya hazır mısınız?" diye sordu. Hasta bu garip isteği yerine getirmeyi kabul etti. Ardından Erickson nerede ve hangi hızla dolaşacağını kendisinin söylemesinde bir sakınca olup olmadığını sordu. Hasta bir sorun olmadığını belirtti. Birkaç dakika sonra Erickson, ona talimat verirken kararsızmış gibi davrandı; hasta nasıl yürümesi gerektiği konusunda söylenecekleri beklemeye başladı. Bu durum birkaç kez tekrarlandıktan sonra Erickson, ona bir iskemleye oturmasını söyledi ve adam derhal trans durumuna girdi.</p><p class="calibre_2">Terapi konusunda açıkça alaycılıklarını sürdüren hastalar için Erickson bilinçli olarak başarıya ulaşmayacak bir hipnoz yöntemi uygular ve bu tekniği kullanmış olduğu için özür dilerdi. Kendi yetersizliklerinden, kaç kez başarısız olduğundan söz ederdi. Bu tip hastaların kendilerini doktordan bir adım yukarıda hissetmek istediklerini ve bu avantajı elde edince farkına varmadan açılacaklarını ve transa geçeceklerini elbette biliyordu.</p><p class="calibre_2">Bir kadın hasta, kocasının kalp rahatsızlığını kullanarak sürekli kendisini tetikte tutmaya ve üzerinde baskı kurmaya çabaladığından şikâyet etti. Gerçi doktorlar kocasında hiçbir rahatsızlık teşhis edememişlerdi ama adam gerçekten halsiz görünüyor ve her an bir kalp krizi geçireceğinden korkuyordu. Kadın ise kaygı, öfke ve suçluluk duygularını bir arada taşıyordu. Erickson ondan kocasının durumuna iyi niyetle yaklaşmasını ama bir kez daha kalp krizinden söz ettiğinde, nazikçe evi temizlemek ' zorunda olduğunu söylemesini istedi. Temizlik yaparken cenaze evlerinden toplamış olduğu broşürleri her tarafa yerleştirecekti. Kocası bir daha şikâyet ederse salondaki çalışma masasına gidip yaşam sigortası poliçesindeki rakamları hesaplayacaktı. Başlangıçta kocası çok öfkelendi ama kısa bir süre sonra broşürleri görmek ve hesap makinesinin tıkırtısını işitmekten ürkmeye başladı. Kalp hastalığından söz etmekten vazgeçti ve karısıyla ilişkisini daha dolaysız bir biçime getirdi.</p><p class="calibre_2"><span class="italic"><span class="bold">Bir boksörün kendi isteğiyle hareket etmesi ve bir başka boksörün zorunlu olduğu için hareket etmesi aynı şey değildir.</span></span></p><p class="calibre_2"><span class="calibre3"><span class="bold">JOE FRAZIER, 1944</span></span></p><p class="calibre_2"><span class="calibre3"><span class="bold">Yorum</span></span></p><p class="calibre_2">Bazı ilişkilerde karşı tarafın dinamiğin denetimini eline geçirdiği duygusuna kapılırsınız ama bunu ne zaman ve nasıl yaptığını bir türlü keşfedemezsiniz. Öteki kişiyi harekete geçiremediğinizi ve ilişkinin gidişini etkileyemediğinizi kesinlikle fark edersiniz. Yaptığınız her şey denetimcinin gücünü besler gibidir. Bunun nedeni öteki kişinin kolayca gizlenen, bilinçsiz ve pasif olduğundan daha da etkili olan gizli ve sinsi denetim biçimlerini uyguluyor olmasıdır. Böyle tipler depresif, aşırı kaygılı, iş yükünün altında ezilmiş, sürekli haksızlığa uğrayan kurbanlar gibi görünerek kontrolü elde tutarlar. Bu durumu değiştirmeleri olanaksızdır. İlgi isterler ve ilgi göstermediğiniz zaman suçluluk duygusuna kapılmanıza yol açarlar. Denetim peşinde koşmuyor gibi göründüklerinden onlarla mücadele etmek çok güçtür. Sizden daha inatçı olduklarını çok iyi gizlerler. Aslında kendini umarsız hisseden, kullandıkları gerilla taktikleriyle aklının karıştığını fark eden siz olursunuz.</p><p class="calibre_2">Dinamiği değiştirebilmek için gerçekte olduğundan daha umarsız davrandıklarını algılamanız gerekir. İkincisi bu gibi kişiler her şeyin kendi istedikleri biçimde gerçekleşmesi arzusundadırlar ve bu isteği tehdit ettiğiniz anda hileli yollarla dövüşürler. Münakaşa ederek, sızlanarak, onları belirli bir yöne sürüklemeye çabalayarak isyankârlıklarını beslememeye dikkat edin. Böyle bir davranış kendilerini saldırı altında ya da kurban gibi görmelerine yol açacağından, pasif intikam duygusu biraz daha yükselecektir. Bunun yerine Erickson’ın Kullanım Tekniği’ni kullanarak, onların kontrol sistemi içinde hareket edin. İçinde bulundukları kötü duruma sempati duyun ama ne yaparlarsa yapsınlar aslında sizin istekleriniz uyarınca davranıyorlarmış gibi görünün. Bu yöntem dengelerini bozacak ve eğer başkaldırırlarsa avucunuza düşeceklerdir. Dinamik belli belirsizce değişeceğinden istediğiniz değişimi yaratma fırsatını yakalayacaksınız.</p><p class="calibre_2">Eğer karşınızdaki kişi örneğin kalp krizi taktiği gibi temel bir zayıflığı silah olarak kullanıyorsa, bu tehdidi alay edilecek ya da acı verecek noktaya kadar götürüp işe yaramaz duruma getirin. Pasif rakipleri yenmenin tek yolu gizli kontrol sisteminde onlardan daha başarılı olmaktır.</p><p class="calibre_2">Simge: Boksör. Üstün bir dövüşçü güçlü yumruklarına ya da hızlı reflekslerine güvenmez. Boks maçına kendisi için uygun bir tempo getirir, istediği hızda geriler    gönderir, kendisi-</p><p class="calibre_2">ya da ilerler,    ne    yaklaştırır</p><p class="calibre_2">ringi denetler,    ya da uzaklaş-</p><p class="calibre_2">rakibini ortaya    tırır. Zaman ve</p><p class="calibre_2">çeker, iplere geri    mekân ustası ola</p><p class="calibre_2">rak rakibinde hayal kırıklığına yol açar, hatalara zorlar ve fiziksel çöküşten önceki zihinsel çöküşü hazırlar. Yalnızca yumruklarını değil, ringi kontrol ettiği için kazanır.</p><p class="calibre_2">Otorite: Kişinin dinlenebilmesi için düşmanı oyalaması gerekir. Bu durum düşmanı savunmaya iter ve bu yola girince tüm savaş boyunca bir kez daha ayağa kalkamadığını fark eder. <span class="italic"><span class="bold">-Büyük Frederick (1712-1786)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Bu stratejinin tersi yoktur. Herhangi bir durumu kontrol etmeme çabası, bir ilişkiyi etkilemeyi reddetmek aslında bir kontrol biçimidir. Gücü başkalarına aktararak, daha sonraları kendi amaçlarınız için kullanacağınız bir çeşit pasif otorite kazanmış olursunuz. Aynı zamanda denetimi öteki tarafa bırakırken, kontrolün kimde bulunduğunu da denetlemiş olursunuz. Kontrol dinamiğinden kaçmanın yolu yoktur. Bunu yaptığını söyleyenler aslında en sinsi denetim oyununu oynuyorlardır.</p><div class="mbp_pagebreak" id="calibre_pb_12"></div>
</body></html>
