<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos402430" class="calibre_2"><span class="calibre3"><span class="italic"><span class="bold">PRENS,</span></span></span><span class="calibre3"><span class="bold"> NICCOLO MACHIAVELLI, 1513</span></span></p><p class="calibre_2">Napoleon öfkesini pek seyrek gösterirdi ama öfkelendiğinde askerleri suçluluk ya da üzüntünün ötesinde bir duyguya kapılırlardı. Birinci İtalya seferinin ileri tarihlerinde Avusturya güçleri Fransız askerlerini</p><p class="calibre_2">hiçbir mazeret gösteremeyecek biçimde alçaltıcı bir geri çekilişe zorlamıştı. Napoleon bu birliğin kampını ziyaret etti. "Askerler sizden memnun değilim," derken iri, gri gözleri alev alev yanıyordu. "Cesaret, disiplin ya da dayanıklılık göstermediniz... Bir avuç askerin bir orduyu durdurabileceği bir konumdan uzaklaştırılmaya izin verdiniz. Otuz dokuzuncu ve seksen beşinci bölükler siz Fransız askeri değilsiniz. General, kurmay başkanı, onların sancaklarının üzerine 'İtalya’daki ordunun artık parçası değildir!’ diye yazılsın." Askerler şaşkına dönmüştü. Bazıları ağladı, bir kısmı bir şans daha tanınması için yalvardı. Zayıflıklarının bedelini ödediler ve tümüyle değiştiler: Otuz dokuzuncu ve seksen beşinci birlikler daha önce göstermedikleri güçleriyle tanınmaya başladı.</p><p class="calibre_2">Birkaç yıl sonra Bavyera’da Avusturyalılara karşı Fransızlar çok zor bir zafer kazandı. Ertesi sabah Napoleon çarpışmada önemli bir rol oynamış olan On Üçüncü Hafif Piyade Alayı’nı teftiş etti ve albaya en cesur askerin adını sordu. Albay bir an düşündü ve, "Bando şefidir, efendim," diye yanıtladı. Napoleon’un çağırttığı genç müzisyen titreyerek karşısına dikildi. Napoleon herkesin duyacağı bir sesle konuştu. "Senin bu alayın</p><p class="calibre_2">en cesur askeri olduğunu söylediler. Sana Şeref Nişanı veriyorum, imparatorluğun bir baronu yapıyorum ve dört bin frank maaş bağlıyorum." Askerlerin soluğu kesildi. Napoleon’un çok iyi zamanlanmış terfileri çok ünlüydü ve askerleri sergiledikleri değerlerine göre terfi ettirdiğinden en alt düzeydeki bir er bile kendini kanıtladığı takdirde günün birinde mareşal olabileceğini hissederdi. Ama bir davulcunun bir gecede baron olması ne demekti? Tüm deneyimlerin ötesindeydi. Bu haber derhal askerlerin arasında yayıldı ve özellikle ev özlemi çekip morali bozuk olan orduya yeni katılmış askerler için bir kıvılcım oluşturdu.    '</p><p class="calibre_2">Uzun, kanlı seferlerde ve hatta Rusya’daki çok acı kış, Elbe Adası’na sürgün ve Waterloo’daki son gösteri gibi yürekleri burkan yenilgilerde bile Napoleon’un askerleri Le Petit Caporal uğruna dünyanın diğer ucuna gidebilirler, ama bir başkası için bunu asla yapmazlardı.</p><p class="calibre_2"><span class="italic"><span class="bold">Askerlerinizin sizi sevmesini istiyorsanız, kanlarını idareli kullanın ve onları katliama uğramaya doğru sürüklemeyin.</span></span></p><p class="calibre_2">BÜYÜK FREDERICK, 1712-86</p><p class="calibre_2"><span class="calibre3"><span class="bold">Yorum</span></span></p><p class="calibre_2">Napoleon tarihin tanıdığı en büyük insan yöneticisiydi: Fransız Dev-rimi’yle kısa bir süre önce özgürlüğe kavuşmuş milyonlarca huysuz, disiplinsiz, askerlik kavramından uzak genci alıp bilinen en başarılı savaş güçlerinden biri haline getirmişti. Atlattıkları büyük sıkıntılarla kıyaslanınca yüksek moralleri daha da önem kazanıyordu. Ordusunu oluşturmak için Napoleon bilinen tüm hileleri kullanmıştı. Önce Fransız Devrimi fikirlerini ardından büyüyen bir imparatorluk olarak Fransa’nın görkemli görüşünü yayarak askerleri belirli bir dava etrafında birleştirmişti. Onlara iyi davranmış, ama asla şımartmamıştı. Açgözlülüklerine değil şeref ve tanınma açlıklarına hitap etmişti. Cesaretini defalarca kanıtlayarak cephede en önde olmuştu. Adamlarını sürekli olarak hareket halinde tutmuş, şeref kazanmak için yeni seferler düzenlemişti. Onlarla arasında bir bağ oluşunca büyük bir yetenekle duygularının üzerinde oynamıştı. Adamlar kendilerini bir orduda savaşan askerler olmanın ötesinde, imparatorun zirveye çıkarılmış standartlarının altında birleşmiş bir efsanenin parçaları olarak görmüşlerdi.</p><p class="calibre_2">Napoleon’un teknikleri arasında en etkilisi ceza ve ödül dağıtımı her zaman en dramatik etkiyi yaratacak biçimde düzenlemesiydi. Kişisel olarak karşısındakini azarlamasına pek seyrek rastlanırdı, ama öfkelendiğinde, etkisi ceza vermekten yıkıcı olurdu: hedefteki kişi dışlandığını hissederdi. Adeta ailesinin sıcak kucağından uzaklaştırıldığı duygusuna kapılır ve generalin gözüne girmek için mücadele eder ve bir kez daha kendisine kızması için eline bir koz vermemeye çalışırdı. Asla Napoleon’u kızdırmamak ve onun tarafından tanınmak kutupları arasında kalınca askerler onun çekim gücüne kapılır, büyük bir bağlılıkla izler ama hiçbir zaman tam anlamıyla ulaşamazlardı.</p><p class="calibre_2">Ustadan ders alın: insanları yönetmenin yolu onları kuşku içinde bırakmaktır. Önce askerlerinizle aranızda bir bağ oluşturun. Size saygı ve hayranlık duysunlar ve hatta sizden biraz korksunlar. Bu bağı sağlamlaştırmak için kendinizi biraz geri çekin, çevrenizde bir boşluk yaratın ki, sıcak ama yine de uzak kalan biri olarak algılanın. Aradaki bağ güçlenince onlara daha az görünün. O anda önemsiz gibi görünen, ama simgesel anlamı olan cezaları ve övgüleri seyrek ve beklenmedik duruma getirin. Unutmayın ki insanlar neyin sizi memnun ettiğini neyin öfkelendirdiğini öğrenince eğitimli köpeklere dönerler ve görünürdeki iyi davranışlarıyla sizi etkilemeye çalışırlar. Onları kuşku içinde bırakın: sürekli olarak sizi düşünsünler, memnun etmek istesinler, ama bunu nasıl yapacaklarını her zaman bilemesinler. Bu tuzağa düştüklerinde, insanların üzerinde manyetik bir çekiminiz olacaktır. Motivasyon da kendiliğinden gelişecektir.</p><p class="calibre_2"><span class="calibre3"><span class="bold">Simge:</span></span></p><p class="calibre_2">Okyanusun gelgit olgusu. Öylesine büyük bir güçle sular kabarır ve çekilir ki yoluna çıkanlar ne çekiminden kurtulabilir ne de aksi yönde hareket edebilir. Tıpkı ay gibi siz de ardından her şeyi sürükleyen gelgit olgusunu düzenleyen bir güçsünüz.</p><p class="calibre_2">Otorite: Yol’un anlamı insanları liderlerle aynı amaca sahip olmaya yöneltmektir. Böylece tehlikeden korkmadan ölümü ve yaşamı paylaşırlar. <span class="italic"><span class="bold">-Sun-tzıı, MÖ IV. YY.</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Moralli olmak bulaşıcıysa tam tersi de bulaşıcıdır: korku ve hoşnutsuzluk bir orman yangını gibi askerlerinizin arasına yayılabilir. Onlarla başa çıkabilmenin tek yolu panik ve isyan başlamadan önce durdurmaktır.</p><p class="calibre_2">MÖ 58 yılında Roma, Galya Savaşı’nı sürdürürken Julius Caesar, Germen lider Ariovistus’a karşı bir çarpışma hazırlığı yapıyordu. Germen güçlerinin korkunçluğu ve boyutları hakkında dedikodular yayılmıştı ve Caesar’ın ordusu paniğe kapılmış, isyana sürüklenmekteydi. Caesar derhal harekete geçti: önce dedikodu üretenleri tutuklattı. Ardından askerlerin karşısına geçip Germenlerle daha önce savaşmış ve yenmiş olan cesur atalarını anımsatan bir konuşma yaptı. Bu atalarının zayıf düşmüş torunlarını savaşa götürmeyecekti; bir tek Onuncu Lejyon gitgide büyüyen paniğe karşı bağışıklık kazanmış gibi göründüğünden, yalnızca onlarla çarpışmaya katılacaktı. Caesar cesur Onuncu Leyjon’la yürüyüş hazırlığı yaparken ordunun geri kalanı utanca kapılıp bağışlanması ve savaşa katılmasına izin vermesi için yalvardı. Caesar isteksiz gibi görünerek bu izni verdi ve kısa bir süre önce korkuya kapılmış olan askerler inanılmaz bir cesaretle dövüştüler.</p><p class="calibre_2">Böyle durumlarda Caesar gibi davranıp panik dalgasını tersine çevirmelisiniz. Zaman kaybetmeyin ve grubun tümüyle bir anda başa çıkın. Panik ya da isyan duygusu yayanlar bir cins deliliğe kapıldıklarından zaman içinde gerçekle bağlantıyı koparırlar. Onların gurur ve onuruna hitap edin, kapıldıkları zayıflık ve delilik duygusundan utanmalarını sağlayın. Geçmişte neler başardıklarını anımsatın ve bu ideale artık uyum sağlamadıklarını gösterin. Toplum karşısında utandırılmak onları uyandıracak ve dinamiği tersine çevirecektir.</p><div class="mbp_pagebreak" id="calibre_pb_6"></div>
</body></html>
