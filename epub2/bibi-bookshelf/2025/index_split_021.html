<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1362292" class="calibre_2"><span class="calibre5"><span class="bold">27</span></span></p><p class="calibre_2">KENDİ ÇIKARLARINIZI İLERİ GÖTÜRÜRKEN BAŞKALARININ ÇIKARLARI İÇİN ÇALIŞIYORMUŞ GİBİ GÖRÜNÜN</p><p class="calibre_2">İttifak Stratejisi</p><p class="calibre_2"><span class="italic">Davanızı en az çaba göstererek ve kan dökerek ileri götürmenin en iyi yolu sürekli değişen ittifaklar ağı oluşturarak başkalarının sizin eksikliklerinizi telafi etmesini, kirli işlerinizi yapmasını, sizin savaşlarınızı sürdürmesini, sizi ileriye doğru çekmek için enerji harcamasını sağlamaktır. O an için gereken ve gücünüzün boşluklarını doldurmaya yarayacak müttefikleri seçmek bir sanattır. Gerçekleri görmemeleri ve size karşı kendilerini borçlu hissetmeleri için onlara armağanlar verin, dostluğunuzu önerin, muhtaç olduklarında yardımlarına koşun. Aynı zamanda başkalarının kurdukları ittifaklara huzursuzluk tohumları atın, düşmanlarınızı yalnızlaştırarak zayıf düşürün. Size uygun birliktelikler kurarken olumsuz beraberliklerden uzak durun.</span></p><p class="calibre_2"><span class="calibre1"><span class="bold">KUSURSUZ MÜTTEFİK</span></span></p><p class="calibre_2">Otuz dört yaşındaki Charlois Kontu Charles 1467 yılında gizli bir özlemle beklediği haberi aldı: İyi Philip adıyla tanınan babası Burgonya dükü ölmüş ve oğlunun yeni dük olmasını sağlamıştı. Baba oğul yıllarca çatışmışlardı. Sabırlı bir insan olan Philip iktidarı sırasında Burgonya’nın sahip olduğu varlıkları yıllar içinde büyütmeyi başarmıştı. Charles ise daha hırslı ve kavgacıydı. Miras kalan imparatorluğun sınırları günümüzde Fransa’nın kuzeydoğusundaki çok önemli Burgonya dükalığının yanı sıra kuzeyinde Flanders, Hollanda, Zeeland ve Lüksemburg’u kapsıyordu. Artık dük olan Charles, Almanya ve ötesini fethetme düşünü gerçekleştirmek için gerekli güce ve kaynaklara sahipti.</p><p class="calibre_2"><span class="italic"><span class="bold">KÖPEK, HOROZ VE TİLKİ</span></span></p><p class="calibre_2"><span class="italic"><span class="bold">Arkadaş olan bir köpekle bir yavru horoz birlikte dolaşıyordu. Akşam olunca yavru horoz uyumak için bir ağacın tepesine uçtu, köpek de aynı ağacın gövdesindeki bir deliğe girdi. Yavru horoz alışkın olduğu gibi daha gün doğmadan öttü. Sesi duyan bir tilki derhal ağaca yaklaştı ve yavru horoza seslendi: "Lütfen aşağıya inin; sizin kadar güzel sesi olan bir yaratığı kucaklamak isterim!" Yavru horoz, "Siz ağacın altında uyuyan kapı nöbetçisini uyandırdığınız zaman ben aşağıya ineceğim," diye yanıtladı. Tilki "kapı nöbetçisini" aramak için yaklaşınca köpek derhal üstüne atladı ve onu paramparça etti.</span></span></p><p class="calibre_2"><span class="italic"><span class="bold">Bu öykü bize düşmanları saldırıya geçince, akıllı insanların onları kendilerinden daha iyi savunma yapabileceklere doğru yönelttiklerini anlatıyor.</span></span></p><p class="calibre_2"><span class="italic"><span class="bold">FABLLAR,</span></span> EZOP, MÖ VI. YY.</p><p class="calibre_2">Yolunun üzerinde iki engel vardı. Birincisi Burgonya’nın doğusundaki bağımsız İsviçre kantonlarıydı. Güney Almanya’ya girebilmek için Charles’ın bu toprakları güç kullanarak elde etmesi gerekiyordu. İsviçreliler hiçbir işgale hoşgörüyle bakmayacak korkunç savaşçılardı, ama yine de dükün ordusunun boyutları ve gücüyle boy ölçüşemezlerdi. İkinci engel ise Charles’ın kuzeni ve çocukluğundan beri en büyük rakibi olan Fransa Kralı XI. Louis idi. O tarihte Fransa, düklerin krala bağlı olduğu Burgonya gibi çeşitli dükalıklardan oluşan feodal bir devletti. Ama düka-lıklar aslında bağımsız güçlerdi ve kral onları kışkırttığı takdirde kendi aralarında ittifak kurabilirlerdi. İçlerinde en güçlüsü Burgonya idi ve herkes Kral Louis’in burayı yutup Fransa’yı bütünleşmiş bir güç haline getirme düşü kurduğunu biliyordu.</p><p class="calibre_2">Ne var ki, Charles kuzenini hem diplomaside hem de savaşta yenebileceğinden emindi. Ne de olsa Louis zayıf ve biraz da kıt akıllıydı. İsviçre kantonlarına duyduğu garip tutku başka nasıl açıklanabilirdi? Tahta çıktığı günden beri onlara adeta kur yapmış, Fransa ile eşit düzeydeymişler gibi davranmıştı. Ülkesinin gücünü arttırmak için ittifak kurabileceği başka güçlü ülkeler varken İsviçrelilere neredeyse tutkuyla bağlanmıştı. Kral olarak köylü zevklerine sahip olduğundan belki de onların sade yaşam biçimlerinden hoşlanıyordu. Üstelik Louis savaştan hoşlanmıyordu, ordu beslemek yerine bedeli çokyüksekbile olsa barışı satın almayı yeğliyordu.</p><p class="calibre_2">Louis’in biraz akıllanıp kral gibi davranmaya başlamasından önce Charles’ın saldırıya geçmesi çok önemliydi. Hedefine ulaşabilmek için yaptığı plana göre önce Fransa ile Almanya arasındaki Alsace bölgesine yürüyüp oradaki zayıf krallıkları ele geçirecekti. Ardından İngiltere’nin ünlü savaşçı kralı IV. Edward ile ittifak kurup Calais’e büyük bir ordu getirmeye ikna edecekti. Kendi ordusu İngiliz Ordusu’yla Fransa’nın ortasındaki Reims bölgesinde birleşecek ve Edward bu ülkenin kralı olarak taç giyecekti. Dük ile Edward bir araya gelince Louis’in zayıf ordusunu kolayca yenilgiye uğratacaklardı. Ardından dük İsviçre kantonlarını geçip doğuya doğru ilerlerken Edward güneye inecekti. Birlikte Avrupa’nın en baskın gücünü oluşturacaklardı.</p><p class="calibre_2">1474’de her şey hazırdı. Edward planı imzalanmıştı. Dük yukarı Ren bölgesine yürüyüp manevralarına başlarken büyük bir İsviçre Ordusu’mm kendi Burgonya topraklarını işgal ettiği haberini aldı. Bu orduyu XI. Louis parasal olarak desteklemişti. Louis ile İsviçreliler düke kantonların işgaline sıcak bakmayacaklarını bildiren bir uyarı gönderiyorlardı, ama Charles’ın Burgonya’da İsviçre Ordusu’nu ülke dışına atmaya yetecek sayıda askeri vardı. Bu biçimde kışkırtılmaya gelecek bir insan değildi; her iki taraf da düşüncesizce giriştikleri işgalin bedelini ödeyecekti.</p><p class="calibre_2"><span class="italic"><span class="bold">Roma ister tesadüfen ister bilinçli olarak aldığı tüm kararlarda kendini görkemli olarak göstermek isterken sahtekârlıküırı da gözden kaçırmadı. Başlangıçta müttefikler edinmek için kullandığı yollarda bundan daha fazla aldatıcı olamazdı, çünkü bu isim altında yanına çektiklerini, çevresindeki Laatinlere ve diğer halklara yaptığı gibi uşak olarak kullanıyordu. Komşularına boyun eğdirebilmek ve kendini bir devlet olarak tanıtmak için önce onların silahkırını alıyor ve onları baskı altına alınca herkesi yenebilecek duruma geliyordu. Eğer Samnit’lerin iki kez yenilgiye uğrayıp Roma ’nın koşullarını kabul etmeye zorlandıklarını görmeselerdi, Latinler aslında köle olduklarını asla algılayamazlardı.</span></span></p><p class="calibre_2"><span class="italic"><span class="bold">THE DISCOURSES,</span></span> NICCOLÖ MACHIAWLLI, 1520</p><p class="calibre_2">1475 yazında Fransa'yı işgal etmek için toplanmış olan en büyük İngiliz Ordusu IV. Edward’ın komutasında Calais'e ayak bastı. Planlarını gözden geçirmek ve başarılarının şerefine kadeh kaldırmak üzere Charles, Edward ile görüşmeye gitti ve zaman kaybetmeden Reims'de İngiliz Ordusu’yla buluşmak için Lorraine üzerinden güneye inen kendi ordusunun yanma döndü.</p><p class="calibre_2">Tedirgin edici bir haber kulağına geldi: Fransa sarayındaki casusları Louis’in Edward ile gizli bir pazarlığa oturduğunu bildiriyorlardı. Anlaşılan Louis İngiltere kralına Charles’ın onu kullandığını ve güvenilmez bir adam olduğunu söylemişti. Edward'ın parasal durumunun zayıf olduğunu bildiğinden cömert bir barış önerisi getirmiş ve her yıl doğrudan İngiliz sarayına büyük miktarda para ödeyeceğini açıklamıştı. İngilizleri görkemli ziyafetlerle ağırlamıştı. Edward’ın bu tuzağa düşüp anlaşmayı imzalayarak ordusunu alıp İngiltere’ye dönmesi dükü şaşırtmış ve tiksindirmişti.</p><p class="calibre_2">Charles daha bu acı haberi sindirmeden Louis, Fransa ile Burgonya arasında uzun vadeli bir barış sağlamak için elçiler yollamıştı. İşte kral böyleydi, her adımı tutarsız ve çelişkiliydi. Acaba ne düşünüyordu? Anlaşmayı imzaladığı dakdirde dük Fransa’nın işe karışmayacağından emin olarak İsviçrelilerin üzerine yürüyebilirdi. Acaba kral savaş korkusuyla mı böyle davranmıştı? Charles sevinçle antlaşmayı imzaladı.</p><p class="calibre_2">İsviçreliler öfkeden kudurmuştu: dost bildikleri Louis çok tehlikeli</p><p class="calibre_2">bir anda onları terk edivermişti. Ama onlar kendi başlarına savaşmaya alışkındılar; tüm erkekleri silah altına almaları yeterli olacaktı.</p><p class="calibre_2">1477 kışının ortasında zafer kazanmak için sabırsızlanan dük, Jura Dağları’nı aşıp doğuya doğru ilerledi. İsviçreliler Grandson kasabası yakınında onu bekliyorlardı. İlk kez onlarla çarpışan dük karşısındakileri görünce hazırlıksız yakalandı. İsviçrelilerin dağlarda yankılanan savaş borularının sesi ürkütücü bir uğultu oluşturuyordu. Ardından binlerce İsviçre askeri yamaçtan aşağıya Burgonyalıların üzerine doğru inmeye başladı. Sıkı saflar biçiminde uzun mızraklarıyla yürürken hareket eden devasa bir kirpiyi andırıyorlardı. Kanatlar ve arka cepheyi kargılı baltalarla donanmış askerler koruyordu. Korkunç bir görünümleri vardı. Dük mızraklı, kalkanlı asker sıralarını bozmak için ardı ardına süvarilerini saldırıya geçirdi ve askerlerinin katledilmesini izledi. Dağlık arazide toplarına manevra yaptırması çok zordu. İsviçreliler inanılmaz bir şiddetle savaşıyorlardı ve sık saflarını aralamak olanaksızdı.</p><p class="calibre_2">Burgonyalıların sağ tarafındaki ormana gizlenmiş olan yedek bir güç birdenbire ortaya çıkıp saldırdı. Dükün ordusu karmakarışık bir biçimde çekilmeye başladı; çarpışma katliamla sonuçlandı ve her nasılsa dük sağ olarak kurtulmayı başardı.</p><p class="calibre_2">Birkaç ay sonra Lorraine bölgesine saldırıya geçme sırası İsviçrelilere gelmişti. 1478 Ocak’ında dük iyice zayıflamış ordusuyla karşı saldırıya geçti ve yine Burgonyalılar kılıçtan geçirildi ve bu kez dük de kurtulamadı. Kafası bir İsviçre kargılı baltasıyla ikiye ayrılmış, bedeni mızraklarla delik deşik edilmiş cesedi savaş meydanında bulundu.</p><p class="calibre_2">Charles’ın ölümünden birkaç ay sonra XI. Louis, Burgonya’yı ele geçirip bütünleşmiş Fransa karşısındaki son feodal tehdidi ortadan kaldırdı. Dük hiç farkında olmadan Louis’in bir tek Fransız askerini bile yitirmeden onu yok etmek için hazırladığı çok ayrıntılı planın kurbanı olmuştu.</p><p class="calibre_2"><span class="italic"><span class="bold">Üçüncü sırada altıncı olmanın anlamı adamın kendine biryoldaş bulmuş olmasıdır. İster davul çalar, ister davul çalmayı keser. Şimdi hıçkırır, şimdi şarkı söyler. İnsanın gücünün kaynağı kendisinde değil, başka insanlarla kurduğu ilişkilerdedir. Onlara ne kadar yakın olursa olsun, eğer ağırlık merkezi onlara dayanıyorsa, kaçınılmaz bir biçimde sevinçle üzüntü arasında gidip gelecektir. Sevinçten göklere yükselmek, ölecek kadar üzülmek - işte sevdikleri kişilerle içsel bir uyum sağlamaya dayanan insanların kaderi böyledir.</span></span></p><p class="calibre_2"><span class="italic"><span class="bold">THE ICHING,</span></span> ÇİN MÖ VIII. YY.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Kral XI. Louis rakiplerini ele geçirmek için dokuduğu ince ayrıntılı ağlar nedeniyle daha sonraları Örümcek Kral adıyla anımsanacaktı. Dehası çok ileriyi düşünebilmesinde ve amaçlarına dolaylı bir yoldan ulaşmasında yatıyordu; en-büyük amacı ise Fransa’yı bir feodal devletten bütünleşmiş büyük bir güç haline getirmekti. Önündeki en büyük engel doğrudan doğruya çarpışmak istemediği Burgonya idi. Hem kendi ordusu Charles’ın ordusundan daha zayıftı hem de bir iç savaş çıkmasını istemiyordu. Tahta çıkmadan önce İsviçrelilerle kısa bir çarpışma deneyimi yaşamış ve askerlerinin ne kadar acımasızca savaştığını, dağlık araziyi nasıl kusursuzca kullandıklarını görmüştü. Onların asla savaşta yenilmeyeceğine inanıyordu. Charles’ın kantonları işgal etmesi için yemleyip savaş makinesinin yok olmasını sağlayacak bir plan yaptı.</p><p class="calibre_2">Louis’in ağı oya gibi işlenmişti. Uzun yıllar İsviçrelilere kur yaparak amacını görmelerini engelleyecek bağlar oluşturdu. Bu ittifak aynı zamanda Louis’in böyle bir beraberlikten ne şekilde yararlanacağını çözemeyen mağrur dükün de aklını karıştırdı. Ayrıca Louis 1474’de İsviçrelilerin Burgonya’yı işgal etmesini sağlayarak dükün öfkeye kapılacağını ve intikam almak için sabırsızlanacağını da biliyordu.</p><p class="calibre_2">Edward ordusunu Calais’de karaya çıkarınca, Louis işgali önceden tahmin edip hazırlık yapmıştı. Güçlü rakibiyle çarpışmak yerine İngiltere kralını Burgonya ile ittifak kurma girişiminden uzaklaştırmak için onun çıkarlarını gündeme getirerek ikna etti. Edward ülkesinden çok uzaklardaki bir savaşta bir tek askerini bile kaybetmeden parasal destek almak önerisini asla reddedemezdi. Louis yine ileriyi düşünmüş ve zengin Burgonya dükalığını ele geçirince Edward’a ödediğinden fazlasını geri kazan-cağını hesaplamıştı. jngilizler tarafından yalnız bırakılan Charles yine de ülkesinin işgal edilmesinin intikamını almaya kararlıydı. Bu noktada Louis dükle bir antlaşma imzalayarak Charles’ın İsviçre kantonlarına giden yolun üzerindeki son engeli de ortadan kaldırdı. Yeni anlaşma İsviçreli dostlarını kızdıracaktı, ama Louis’in umurunda mıydı? Louis için dostluğun anlamı yoktu; İsviçreliler o olmasa da ülkelerini savunacaklardı. Sabırlı ve hedeflerini açıkça bilen Louis ittifakları bir çeşit kansız savaş olarak kullanıyor, kendi işlerini başkalarına yaptırarak rakiplerini eziyordu.</p><p class="calibre_2">Hepimiz müttefik edinmenin önemini içgüdüsel olarak anlarız. Ama genelinde strateji yerine duygularımızla hareket ettiğimizden en kötü ittifakları kurarız. En yaygın hata ne kadar fazla müttefikimiz varsa durumumuzun o kadar iyi olacağına inanmamızdır; ne var ki nitelik nicelikten daha önemlidir. Sayısız müttefike sahip olmak başkalarının savaşlarına karışma olasılığımızı da yükseltir. Yelpazenin diğer ucuna gidip bir tek güçlü müttefikin bizim için yeterli olduğunu düşünebiliriz, ama bu kez de bu tip müttefikler bizden istediklerini elde edince, yararlılığımız bitince tıpkı Louis’in İsviçrelileri yalnız bırakması gibi bizi terk ederler. Her şart altında bir tek kişiye bağlanmak hatalıdır. Bazen de en dostça görünenleri bize sadık kalacaklarını düşünerek seçeriz. Yine duygularımız bizi yoldan çıkartır.</p><p class="calibre_2">Unutmayın ki, en kusursuz müttefikler, kendi başınıza elde edemeyeceklerinizi size verenlerdir. Sahip olmadığınız kaynaklara onlar sahiptir. Sizin kirli İşlerinizi yaparlar ya da sizin yerinize savaşırlar. Tıpkı İsviçreliler gibi bazen en göze çarpan ya da en güçlü olanlar değildirler. Yaratıcı olun ve karşılığında bir şeyler verebileceğiniz, özçıkarlar üzerine kurulmuş bir bağ kuracağınız müttefikler arayın. Böylesine kurulmuş ittifakları yitirmek sizi yıkmaz ya da ihanete uğradığınız duygusunu vermez. Onları geçici araçlar olarak düşünün. Bu araçlara gereksinimiz kalmayınca, fırlatıp atmak zarar getirmez.</p><p class="calibre_2"><span class="italic"><span class="bold">Kuvvetli bir müttefikin gücü ona başvuracak kişiler için yararlı ve iyidir... ama ona bağımlı olanlar için tehlikelidir.</span></span></p><p class="calibre_2"><span class="italic"><span class="bold">Niccold Machiavelli, The Prince (1513)</span></span></p><p class="calibre_2"><span class="italic"><span class="bold">TİLKİ İLE TEKE</span></span></p><p class="calibre_2"><span class="italic"><span class="bold">Kuyuya düşen bir tilki dışarı çıkamama tehlikesiyle karşı karşıya kalmıştı. Derken susamış bir teke kuyuya geldi ve tilkiyi gördü. Ona suyun iyi olup olmadığını sordu. Tilki cesur görünmeye kararlı olarak aşağıda suyun ne kadar güzel olduğu hakkında uzun uzun konuştu. Yalnızca susuzluğunu düşmen teke kuyunun içine indi. Suyu içince yukarı çıkmanın en iyi yolunu tilkiye sordu. Tilki, "Bana göre çok iyi bir yol var. Ama birlikte çalışmamız gerekir. Eğer sen ön ayaklarını duvara dayayıp boynuzlarını olabildiğince yükseğe kaldırırsan, ben yukarı tırmanıp çıkarım ve sonra seni yukarı çekerim," diye yanıtladı.</span></span></p><p class="calibre_2"><span class="italic"><span class="bold">Teke büyük bir hevesle söyleneni yapınca tilki arkadaşının bacaklarından, omuzlarına ve boynuzlarına tırmanıp kendini yukarı çekti. Kuyunun ağzına ulaşınca, çekip gitti. Teke giden tilkinin ardından karşılıklı yardım anlaşmasını bozduğu için bağırıp çağırdı.</span></span></p><p class="calibre_2"><span class="italic"><span class="bold">FABLLAR</span></span> EZOP, MÖ VI. YY.</p><p class="calibre_2"><span class="calibre1"><span class="bold">SAHTE İTTİFAKLAR</span></span></p><p class="calibre_2">1966 Kasım’ında Georgetown Üniversitesinde klinik psikiyatri profesörü ve dünyanın en tanınmış aile terapisti olan Murray Bowen, Wa-verly Tennessee’de yaşayan kendi ailesi içinde bir kriz yaşıyordu. Bowen beş kardeşin en büyüğüydü ve ailesi Waverly’de birkaç kuşaktır önemli bir işletmeyi yönetiyordu. June takma adlı ortanca erkek kardeşi işin başındaydı; sürekli ve yoğun çalıştığından ve yeterince takdir görmediğinden yakınarak işletmedeki kontrol hissesini eline almak istiyordu. Babaları onun tarafını tutuyor, ama anneleri karşı çıkıyordu. Aile bireyleri de taraf olmaya başlamışlar, durum gitgide gerginleşmişti.</p><p class="calibre_2">Aynı zamanda June’un karısının ailesinden birinin ölümü kadını öylesine üzmüştü ki, kocasının sağlığını da etkilemeye başlamıştı. Aile üzerine bir dalga etkisi yayılmaktaydı ve kardeşlerin içinde en tutarsız olan Bowen’in küçük kız kardeşi çeşitli sinirsel semptomlar sergilemeye başlamıştı. Ama Bowen en çok kalp sorunu olan babası için kaygılanıyordu. Aile terapisti olarak "kaygı dalgası" adını verdiği olguyu uzun süre incelemişti ve yakın çevredeki bir olayın ailenin en büyük ya da en kırılgan üyesinin ölümüne neden olacak bir duygu fırtınası yaratabileceğini biliyordu. Her nasıl yapacaksa Bowen’in kendi ailesi içindeki bu kaygı dalgasını yok etmesi gerekiyordu.</p><p class="calibre_2">Bowen’in başka bir sorunu ise aynı dönemde bireysel ve mesleki bir kriz daha yaşamakta olmasıydı. En etkili kuramlarından biri, kendisini kardeşlerinden ve anababalarından ayrı tutup kendi kararlarını veren ve aynı zamanda ailenin geri kalanıyla bütünleşen ve aktif olarak ilgilenenlerin sağlıklı olduklarını öne sürüyordu. Bowen bu durumu herkes için son derece zor ruhsal bir olgu olarak görüyordu. Bir ailenin bir grup egosu ve birbirine kenetlenen duygusal ağı vardı; bu sistemin dışında özerk olabilmek çok fazla çaba ve denemeye gerek gösteriyordu. Yine de Bowen bunu yapmanın herkes için olduğu kadar özellikle aile terapistleri için önemli olduğunu düşünüyordu; kendilerini ailelerinden ayrı tutmayı başaramayan terapistler başkalarına doğru dürüst yardım edemezlerdi. Kendi bireysel sorunlarını meslek yaşamlarına taşıyabilirlerdi.</p><p class="calibre_2">İşte ellili yaşlarındaki Profesör Bowen da yıllarca ailesiyle olan ilişkileri üzerinde çalışmıştı, ama Tennessee’ye her gidişinde kendini bu grup dinamiğinin içine çekilmiş, duygusal olarak gerilemiş, doğru dürüst düşünemez hale gelmiş gibiydi. Bu nedenle derin bir hayal kırıklığına kapılmıştı. Ailesini bundan sonraki ilk ziyaretinde radikal bir bireysel deney yapmanın zamanı geldiğine karar verdi.</p><p class="calibre_2"><span class="italic"><span class="bold">Herakles, On Görevini, sekiz yıl bir ay içinde tamamlamıştı, ama İkinci ve Beşinciyi hesaba katmayan Eurystheus, ona iki görev daha verdi. On Birinci görevi, Toprak Ana ’nın Hera ’ya armağanı olan ve Hera’nın çok severek kendi ilahi bahçesine diktiği altın elma ağacının meyvelerini toplamaktı. Bu bahçe, Güneş’in soluk soluğa kalarak yolculuğunu tamamlayan atlarının bulunduğu ve Atlas’ın her birinden bin sürü koyun ve inek otlattığı meraların olduğu Atlas Dağı ’nın yamacındaydı. Bir gün Hera, ağacı emanet ettiği Atlas’ın kızları Hespirades’in elmaları çaldığını fark edince, her zaman nöbette olan ejderha Ladon ’dan ağacın gövdesine sarılmasını istemişti... Herakles sonunda Po’ya ulaşınca Zeus ile Themis’in kızları olan nehirperileri ona uyuyan Nereus’u gösterdiler. Herakles kır saçlı, yaşlı deniz tanrısını sarstı ve sıkıca tutup Proteus gibi biçim değiştirmesine izin vermeden, altın elmaları nasıl kazanabileceği konusunda kehanette bulunmasını istedi... Nereus, ona elmaları kendisinin toplamamasını ve kendi yükünden kurtaracağı Atlas’ı maşa olarak kullanmasını önerdi. Hesperides Bahçesi’ne gelen Herakles, Atlas’tan kendisine bir iyilik yapmasını istedi. Bir saat dinlenebilmek için Atlas her işi yapabilirdi, ama Ladon’dan korkuyordu. Herakles bahçe duvarı üzerinden attığı bir okla ejderhayı öldürdü. Herakles eğilip ilahi küreyi sırtladı ve Atlas uzaklaştı. Döndüğünde kızlarının topladığı üç elma avucundaydı. Özgürlük duygusundan çok keyif almıştı. "Eğer sen küreyi birkaç dakika daha taşırsan, bu elmaları Eurysthenes’e kendim götüreceğim," dedi. Herakles kabul edermiş gibi göründü, ama Nereus, ona</span></span></p><p class="calibre_2"><span class="italic"><span class="bold">hiçbir öneriyi kabul etmemesini söylemişti. Herakles başına bir destek koyabilmek için Atlas’dan yalnızca bir dakika için küreyi almasını istedi ve kolayca kandırılan Atlas elmaları yere bırakıp görevini üstlendi. Herakles</span></span></p><p class="calibre_2"><span class="italic"><span class="bold">elmaları aldı ve alaycı bir vedayla uzaklaştı.</span></span></p><p class="calibre_2"><span class="italic"><span class="bold">THE GREEK 1MYT-HS,</span></span> CİLT 2, ROBERT GRAVES, 1955</p><p class="calibre_2">1967 Ocak’ında June Bowen, kardeşi Murray’den uzun bir mektup aldı. jki kardeş uzun zamandır mektuplaşmıyorlardı ve hatta kardeşine gücenen June yıllardır onunla karşılaşmamaya özen gösteriyordu. Aile işini kendisi yönettiği halde annesinin her zaman Murray’in tarafını tuttuğuna inanıyordu. Mürray mektubunda aile bireylerinin June hakkında yıllardır anlattıkları dedikoduları sıralıyor ve "hassas" kardeşinin şimdiye dek bunları duymaması için elinden geleni yapınış olduğunu söylüyordu. Murray artık bu öykülerden ve kardeşini nasıl idare etmesi gerektiğinin söylenmesinden bıktığını açıklıyordu. June ile doğrudan iletişim kurmanın daha iyi olacağını düşünmüştü. Bir sonraki sefer ailesini ziyarete geldiğinde karşılaşmalarına gerek olmadığını çünkü söylemek istediklerinin tümünü burada anlattığını belirterek mektubu bitirmiş ve "Her işe burnunu sokan kardeşin" diye imzalamıştı.</p><p class="calibre_2">Mektup üzerinde düşündükçe June’un öfkesi arttı. Murray bilinçli olarak June ile ailesi arasında huzursuzluk yaratmıştı. Birkaç gün sonra küçük kız kardeşi de Murray’den bir dahaki ziyaretine kadar kendine iyi bakmasını öğütleyen bir mektup aldı. Mektubu "Kaygılı Ağabeyin" diye imzalamıştı. Tıpkı June gibi kız kardeşi de mektuptan huzursuz oldu: herkesin kendisine hasta muamelesi yapmasından bıkmıştı... bu yaklaşım onu daha da endişeli bir duruma getiriyordu. Kısa bir aradan sonra Murray bu kez annesine bir mektup gönderdi ve kardeşlerine yazdıklarından söz etti. Tüm dikkati kendi üzerinde toplayarak aile krizini dağıtmaya çalıştığını anlattı. Erkek kardeşi June’u biraz daha çamura bulamak istediğini ve gerekirse bunu yapmak için bazı düğmelere basacak malzemeye sahip olduğunu söyleyip edindiği bilgileri "düşmanla" paylaşmasının asla doğru olmadığı konusunda annesini uyardı. Yani annesi her şeyi kendisine saklamalıydı. Oğlunun keçileri kaçırdığını düşünen annesi mektubu yaktı.</p><p class="calibre_2">Mektupların haberi aile içinde yayıldı ve suçlamalar, kaygılar, üzüntülerle dolu bir arı kovanına çomak sokulmuş oldu. Herkes kendi hakkında heyecana kapılmıştı, ama fırtınanın tam ortasında June vardı. Mur-ray’in yazdığı mektubu gösterince annesi çok huzursuz oldu. June ağabeyi gelince onunla karşılacağını ve yüzleşeceğini açıkladı.</p><p class="calibre_2">Şubatın başında Murray ailesini ziyaret etti. İkinci gece anne ve babasıyla beraber kız kardeşinin evinde yemekteyken June, karısıyla birlikte çıkageldi. İki saat kadar süren görüşmenin ana katılımcıları Murray, June ve anneleriydi. Çok acı bir aile yüzleşmesi yaşandı. Öfkeli June, Mur-ray’in küfür dolu mektupları hakkında dava açacağını söyledi ve annesini en sevdiği oğlunun tarafını tutmakla suçladı. Murray, annesiyle yıllar önce böyle bir işbirliğine girdiğini onaylayınca kadın öfkeden kudurdu, hiçbir plandan haberi olmadığını söyledi ve bundan böyle Murray’e hiçbir şey anlatmayacağını açıkladı. June da profesör ağabeyi hakkında kendi duyduğu öyküleri anlattı; Murray bunların çok eğlendirici olduğunu ama kendisinin çok daha iyisini bildiğini söyleyerek karşılık verdi. Tüm sohbetler bireysel konular üzerinde yürütüldü ve bastırılmış duygular yüzeye çıktı. Ama Murray garip bir biçimde kendini olayın dışında tutuyordu. Hiç kimsenin tarafını tutmamaya özen gösterirken diğer aile bireyleri onunla söyledikleriyle mutlu olmuyorlardı.</p><p class="calibre_2">Ertesi gün Murray habersizce ziyaretine gidince June bilinmeyen bir nedenle onu gördüğüne memnun oldu. Murray daha başka dedikodular aktardı ve June’un yaşadığı bunca strese karşın durumu ne kadar iyi yönettiği konusunda duyduklarını anlattı. Birdenbire duygusallaşan June sorunlarını ağabeyine açmaya başladı ve kız kardeşi hakkında - çok kaygılandığını, hatta onun gerizekâlı olduğunu düşündüğü açıkladı. Aynı gün kız kardeşini ziyaret eden Murray, June’un onun hakkında söylediklerini anlatınca genç kadın kendi yaşamını rahatça yönettiğini ve ailesinin yaşamına bu kadar kaygıyla karışmasından bıktığını söyledi. Bundan sonra Murray diğer aile bireylerini de ziyaret etti. Her seferinde biri ona bir dedikodu aktardığında ya da aile içindeki çekişmede kendi tarafını tutmasını istediğinde ya tarafsız bir yorumla bu girişimi geri çevirdi ya da anlatılanları sözü geçen kişiye aktardı.</p><p class="calibre_2">Murray ayrılırken herkes veda etmeye geldi. Kız kardeşi gibi babası da rahatlamış görünüyordu. Ailenin havası oldukça değişmişti. Bir hafta sonra annesinden gelen mektup, "Tüm iniş çıkışlarıyla birlikte senin son ziyaretin en iyisiydi," diye bitirilmişti. Artık June da düzenli olarak ağabeyine yazıyordu. Aile işini yönetme sorunu çözümlenmişti. Gerçi hâlâ eskiden yaptığı gibi öyküler aktarıyordu, ama artık herkes Murray’in ziyaretlerini dört gözle beklemeye başlamıştı.</p><p class="calibre_2">Daha sonraları Murray bu olay hakkında bir yazı yazdı ve çıkardığı dersi aile terapistlerinin eğitiminde kullandı ve mesleğinde bir dönüm noktası olarak kabul etti.</p><p class="calibre_2"><span class="italic"><span class="bold">Tanıştığım insanların çoğunu hırs yolculuklarımda yalnızca hamal gibi kullanacağım canlılar olarak gördüm. Bu hamalların neredeyse tümü eninde sonunda yoruldular. Her türlü iklim koşulları altında büyük bir hızla onları zorladığım uzun yürüyüşlere dayanamayıp yolda öldüler. Ben de başkalarını buldum. Onları hizmetime almak için gittiğim yere kadar götürmeye, tırmanıcıların umarsızca ulaşmak istediği son şöhret istasyonuna kadar götürmeye söz verdim...</span></span></p><p class="calibre_2"><span class="italic"><span class="bold">THE SECRET LIFE OF SALVADOR DALI,</span></span> SALVADOR DALI, 1942</p><p class="calibre_2">Yorum</p><p class="calibre_2">Murray’in ailesi üzerinde yaptığı deneyin stratejisi çok yalındı: hiçbir aile üyesine kendisini taraf tutmaya ya da herhangi ittifaka zorlamaya izin vermemişti. Ayrıca eskimiş aile dinamiklerini, özellikle bu dinamiğin merkezkaç kuvveti olan June ile annesini hedef alarak bilinçli bir duygusal fırtına yaratmıştı. Hepsini bireysel sorunlarından kaçmak yerine açıkça konuşarak her şeye başka bir gözle bakmaya yönlendirmişti. Aynı zamanda kendini sakin ve mantıklı tutmak, başkalarını memnun etmeye çalışmak ya da yüzleşmelerden kaçmak arzularını yenmek için çabalamıştı.</p><p class="calibre_2">Deneyin tam ortasında inanılmaz bir hafiflik duygusuna kapılmıştı. Yaşamı boyunca ilk kez duygusal çekimlerine kapılmadan kendini ailesiyle bağlanmış gibi hissetmişti. Çocukluk öfkelerine geri dönmeden ya da sahte bir uysallık göstermeden onlarla konuşmuş, tartışmış, şakalaşmıştı. Ailesiyle bu şekilde ilgilenmeyi sürdürdükçe, işler daha da kolaylaşmıştı.</p><p class="calibre_2">Bowen ayrıca davranışlarının etkisini diğerlerinin üzerinde de gözlemlemişti. Öncelikle eskisi gibi davranmıyorlardı: June ondan kaçmıyor, zayıf yapılı kız kardeşi tüm aile sorunlarını içselleştirmiyor, annesi onu bir koltuk değneği olarak kullanmıyordu. Ardından hepsi kendini ona doğru yaklaşırken bulmuştu. Taraf tutmayı reddetmesi duygularını ona açmayı kolaylaştırmıştı. Ailenin eskimiş dedikodu, gizli iletişim ve sinir edici ittifakları bir ziyaret süresince bozulmuştu. Ve Bowen yaşamının so-nunakadar böyle devam ettiğini söylüyor.</p><p class="calibre_2">Daha sonra Bowen bu kuramını ve uygulamasını ailesinin ötesine de taşıdı. İşyerindeki aile benzeri ego ve duygusal sistem sürekli olarak ona da bulaşıyordu: insanlar onu çeşitli ittifaklara çekiyor, orada bulunmayan meslektaşlarını eleştiriyor, kendini onlardan uzak tutmasına izin vermiyorlardı. Bu sohbetlerden kaçınmak çözüm değildi; hâlâ grup dinamiğinin etkisinde kalıp bir türlü başa çıkamıyordu. İnsanların dedikodularını dinlerken susmalarını umut etmek de hüsran yaratıyordu. Bowen’in bu dinamiği bozmak için harekete geçmesi gerekiyordu ve ailesi üzerinde kullandığı taktiklerle burada da başarıya ulaştığını gördü. İttifaklar uzak kalırken bilinçli olarak ortalığı karıştırdı. Tıpkı ailesiyle olduğu gibi, özerkliğinin kendisine grup içinde büyük bir güç kazandırdığını fark etti.</p><p class="calibre_2">Hiç kimse yaşamda müttefiklerden uzak kalamaz. Önemli olan sahte ile gerçek müttefikler arasındaki farkı görmektir. Sahte bir ittifak ani bir duygusal gereksinim nedeniyle oluşturulur. Sizin kendinize özgü bir şeylerden vazgeçmenizi gerektirir ve kendi kararlarınızı vermenizi engeller. Gerçek bir ittifak ise karşılıklı öz çıkarlar üzerine kurulur ve iki taraf da karşısındakinin kendi başına elde edemeyeceklerini ona verir. Kişiliğinizi grubun kişiliğine bağlamanızı ya da herkesin duygusal gereksinimlerine kulak vermenizi gerektirmez. Özerk olmanıza izin verir.</p><p class="calibre_2">Yaşamınız boyunca kendileriyle birleşmenizi, duygularınızı denetleyen sahte ittifaklara girmenizi isteyecek gruplarla karşılaşırsınız. Hem özerk kalabileceğiniz hem de insanlarla etkileşime girebileceğiniz güçlü bir pozisyona sahip olmanın yolunu bulmalısınız. İnsanların sizi tuzağa düşürmelerine fırsat tanımayan kışkırtıcı davranışlarda bulunarak sahte ittifaklardan uzak durmalısınız. Sorun yaratanları ve denetleyenleri hedef alarak dinamikleri olabildiğince sarsmalısınız. Grubun içinde mantıklı kalabileceğiniz bir konum edinince, duygularınızın denetiminin elinizden kaçması konusunda kaygılanmadan ittifaklar kuruyormuş gibi davranabilirsiniz. Hem özerk hem de grubun bir parçası olan bir kişi olarak ağırlık merkezi ve ilgi odağı olduğunuzu fark edeceksiniz.</p><p class="calibre_2"><span class="italic"><span class="bold">Başka birinin çıkarlarına yardım edergibi görünüp kendi çıkarlarınızı ilerleterek harekete karışın... Sunduğunuz avantajlar karşınızdakilerin idaresini etkileyecek yemler olduğundan hedeflerinize ulaşmayı gizleyen en iyi strateji budur. Onlar kendi çıkarlarının ilerletildiğini düşünürken aslında sizin için yolu açmaktadırlar.</span></span></p><p class="calibre_2"><span class="italic"><span class="bold">Baltasar Gracian (1601-1658)</span></span></p><p class="calibre_2"><span class="italic"><span class="bold">ASLAN İLE YABAN EŞEĞİ</span></span></p><p class="calibre_2"><span class="italic"><span class="bold">Bir aslanla bir yaban eşeği vahşi hayvanları birlikte avlamak üzere anlaşma yaparlar. Aslan büyük gücünü ortaya koyarken yaban eşeği hızından yararlanacaktır. Belirli bir sayıda hayvan avlayınca aslan ganimetleri üçe böler. "Kral olduğum için birinci payı ben alacağım," der. "Avlanırken senin ortağın olduğum için ikinci pay da benim. Üçüncü paya gelince eğer bunu bana bırakmazsan senin için çok tehlikeli olacaktır. Bu arada derhal çekip</span></span></p><p class="calibre_2"><span class="italic"><span class="bold">gitmen iyi olur!"</span></span></p><p class="calibre_2"><span class="italic"><span class="bold">Her zaman kendi gücünüzü hesaplamanız ve kendinizden daha güçlü olanlarla ittifaka girmemeniz daha uygundur.</span></span></p><p class="calibre_2"><span class="italic"><span class="bold">FABLLAR,</span></span> EZOP, MÖ VI. YY.</p><p class="calibre_2">SAVAŞIN ANAHTARI</p><p class="calibre_2">Yaşamda sağ kalmak ve ilerlemek için elde edemediğimiz belirli kaynaklara sahip olabilmek, korunmamızı sağlamak, sahip olmadığımız bir yetenek ve beceriyi telafi etmek gibi bazı amaçlarla başka insanları kullanmakta olduğumuzu fark ederiz. Ne var ki, insan ilişkilerini tanımlarken "kullanmak" sözcüğünün çirkin çağırışımları vardır ve biz her zaman için hareketlerimizi daha asil göstermek isteriz. Bu etkileşimleri yardım, ortaklık, dostluk ilişkileri olarak düşünmeyi yeğleriz.</p><p class="calibre_2">Bu yalnızca bir anlambilim sorunu değil, sonunda size zarar verecek kadar tehlikeli bir karışıklık kaynağıdır. Bir müttefik ararken karşılanmasını istediğiniz bir gereksiniminiz, bir çıkarınız vardır. Başarınız bu pratik, stratejik konuya dayalıdır. Eğer duygu ve görünümlerinizin, kurduğunuz tüm ittifaklara bulaşmasına izin verirseniz, tehlike altındasınız demektir. İttifak kurma sanatı, dostluğu gereksinimden ayırma becerinize bağlıdır.</p><p class="calibre_2"><span class="italic"><span class="bold">Günümüzde Shanhsi bölgesinde yer alan Jin Devleti güneyindeki Hu ve Yu gibi küçük komşuları yutarak sürekli güçlenmişti. Zhou Kralı Hui ’nin iktidarının on dokuzuncu yılında (MÖ 658) Jin ’in Xian dükü güvendiği bakanı Xun Xi'yi çağırıp Hu Devleti’ne saldırmayı düşündüğünü söyledi. "Avantaj kazanma olasılığımız çok az," dediXun Xi biraz düşünüp. "Hu ile</span></span></p><p class="calibre_2"><span class="italic"><span class="bold">Yu birbirine çok yakındır. Birine saldırırsak diğeri kesinlikle onun yardımına koşacaktır. Teker teker düşününce her ikisi de bizimle eşit değildir ama aynı anda ikisiyle birlikte savaşırsak sonuçtan pek emin</span></span></p><p class="calibre_2"><span class="italic"><span class="bold">olamayız."</span></span></p><p class="calibre_2"><span class="italic"><span class="bold">"Herhalde şu iki küçük devletle başa çıkmanın bir yolu olmadığını söylemeye çalışmıyorsun?" dedi dük. Xun Xi cevap vermeden önce bir an düşündü... "Hu ile Yu devletlerini sindirmek için bir plan düşündüm. Önce</span></span></p><p class="calibre_2"><span class="italic"><span class="bold">Yu düküne güzel armağanlar vermeli ve Hu Devleti ’ne saldırmak için bize bir yol açmasını söylemeliyiz.” Dük sordu. "Ama kısa bir süre önce Hu düküne armağan verip dostluk antlaşması imzaladık. Yu dükünü kendisi yerine Hu ülkesine saldırmak istediğimize inandıramayız.”</span></span></p><p class="calibre_2"><span class="italic"><span class="bold">"Bunu çözümlemek zor değil,” diye yanıtladı Xin Xu. "Sınırdaki adamlarımıza Hu ülkesine baskın düzenlemeleri için gizli bir emir vereriz. Hu halkı bunu protesto edince, bu bahaneyi kullanarak saldırır. Böylece Yu dükü bizim ona söylediğimizden emin olun.” Dük bunun iyi bir plan olduğunu düşündü ve bir süre sonra Jin ile Hu ülkeleri arasındaki sınırda çatışmalar çıktı. Bunun üzerine dük sordu. "Artık Yu dükünü, Hu ülkesine saldıracağımıza inandırmak için iyi bir nedenimiz var. Ama karşılığında iyi bir kâr elde etmezse, bizeyol vermeyecektir. Yu düküne nasıl bir rüşvet vermeliyiz?” Xin Xu şöyle yanıtladı. "Gerçi Yu dükünün açgözlü olduğu bilinir, ama armağanlarımız gerçekten çok değerli olmazsa, harekete geçmeyecektir. Niçin ona Qu bölgesinin atlarından ve Chuiji bölgesinden elde edilen yeşim taşlarından armağan etmiyorsunuz?” Dük bu fikre pek sıcak bakmadı. "Ama onlar benim en değerli hazinelerim. Onlardan ayrılmak istemiyorum.” "Kuşkularınız beni şaşırtmadı,” dediXun Xi. "Yine de Yu dükünün korumasını yitiren Hu ülkesini kolayca baskı altına alabiliriz. Hu ülkesini fethettikten sonra da Yu ülkesi tek başına sağ kalmayı başaramayacaktır. Böylece Yu düküne gönderdiğiniz yeşim taşları aslında ülkenizin dışındaki sarayınızın süsleri ve atlar da yine oradaki ahırınızın</span></span></p><p class="calibre_2"><span class="italic"><span class="bold">atları olacaktır...”</span></span></p><p class="calibre_2"><span class="italic"><span class="bold">Xun Xi saraya girip armağanlarını sununca Yu dükünün gözleri dışarı uğradı... "Hu halkı sınırımızda sürekli huzursuzluk yaratıyor,” dedi Xun Xi. "Kendi halkımızı savaşın felaketinden korumak için üst düzeyde kısıtlama kararı aldık ve Hu ile barış antlaşması imzaladık. Ne var ki küstah Hu halkı bu kararımızı zayıflık olarak gördü ve bize karşı bireysel saldırılar yapmaya başlayarak yeni sorunlar çıkarttı. Bu nedenle saygıdeğer düküm, Hu ülkesine karşı cezalandırıcı bir sefer düzenleme emri vermek zorunda kaldı ve askerlerimizin sizin ülkenizden geçmelerine izin vermenizi istemek için beni gönderdi. Böylece Hu ülkesinin bizimle olan sınırındaki güçlü pozisyonlarını atlayıp zayıfnoktalarına sürpriz bir saldırı düzenleyebiliriz.</span></span></p><p class="calibre_2"><span class="italic"><span class="bold">Hu ordusunu yenince size ittifakımızın ve dostluğumuzun işareti olarak harika armağanlar vereceğiz."... Yaz gelince Jin Ordusu Yu topraklarından geçip Hu ülkesine saldırdı. Yu dükü de bir birliğin başındaydı. Hu Ordusu’nu yenip ülkenin iki büyük kentinden biri olan Xiayang’ı ele geçirdiler. Yu Dükü kendi payına düşen ganimetleri aldı ve pişman olacağı hiçbir şey olmadığını düşündü... Zhou Kralı Hui’nin iktidarının yirmi ikinci yılının (MÖ 655) sonbaharında Jin dükü Hu ülkesine gitmek için yine bir yol isteyerek Yu düküne elçi gönderdi ve yine Yu dükü olumlu yanıt verdi... Sekizinci ayda Jin dükü altı yüz savaş arabasına komuta ederek Yu ülkesinden geçip Hu’ya saldırdı... Başkent Shangyang kuşatıldı ve yaklaşık dört ay sonra düşünce Hu dükü kaçtı... Feodal bir devlet haline gelen Hu ülkesi yok edildi. Geriye dönen Jin Ordusu Yu ülkesinde mola verdi. Yu dükü onları karşılayıp Jin dükünü başkentte kabul etti. Jin askerleri bu fırsatı kullanıp kenti ele geçirdi. Savunmasız yakalanan Yu Ordusu çok fazla direniş göstermeden teslim oldu ve Yu dükü esir alındı. Xun Xi daha önce armağan edilen yeşim taşları, atlar ve esir alınan Yu düküyle birlikte geri dönünce Jin dükü çok sevindi.</span></span></p><p class="calibre_2"><span class="italic"><span class="bold">THE WILES OF WAR: 36 MILITARY STRATEGIES FROM ANCIENT CHINA,</span></span> ÇEVİRİ SUN HAICHEN, 1991</p><p class="calibre_2">İlk adım, hepimizin ilerlemek ve yardım bulmak için sürekli olarak başkalarını kullandığını anlamaktır. (Bowen profesyonel bir ikilemini çözmek için kendi ailesini bir deneyde kullanmıştı.) Bunun utanılacak bir yanı olmadığı gibi suçluluk duymaya da gerek yoktur. Birisinin bizi kullandığını fark ettiğimiz zaman da bireysel olarak algılamamamız gerekir; insanları kullanmak insanlığın ve toplumun bir gereksinimidir. Bu anlayışı kabul ettikten sonra gerekli ittifakları stratejik biçime döndürmeyi, kendi başınıza elde edemeyeceklerinizi size sağlayan kişilerle bir arada olmayı öğrenmelisiniz. Bunu yapmak için duygularınızın etkisi altında ittifak kararları alma eğilimine karşı durmalısınız; duygusal gereksinimleriniz kendi bireysel yaşamınız içindir ve sosyal çatışmaların arenasına girerken onları geride bırakmalısınız. Size en yararlı olacak ittifaklar karşılıklı özçıkarlar üzerine kurulanlardır. Duyguların etkisinde kalan, sadakat ve dostluğun bulaştığı ittifaklar sıkıntıdan başka bir şey değildir. Müttefiklerinize karşı stratejik davranmak, çoğu ilişkinin sonunu getiren kötü bağlantılardan sizi uzak tutacaktır.</p><p class="calibre_2">İttifak kurmayı bir hedefe giden basamaklar olarak düşünün. Yaşamınız boyunca gereksinimlerinizi karşılamak için bir basamaktan diğerine atlayacaksınız. Belirli bir nehri aşınca, bir kısmını geride bırakacaksınız. Müttefikleri değiştirerek ilerlemek olgusuna "İttifak Oyunu” adını veriyoruz.</p><p class="calibre_2">İttifak Oyunu’nun ana ilkeleri sürekli değişim gösteren, bir an güçlü olan bir an sonra zayıf duruma düşen ardından yine güçlenen sayısız ülkenin bulunduğu eski Çin’de ortaya çıkmıştır. Savaş çok tehlikeli bir işti çünkü bir devlet diğerini işgal ettiğinde diğerleri arasında güvensizliğe neden oluyor ve uzun vadede kendini toprak kaybederken buluyordu. Aynı zamanda belirli bir müttefikine çok sıkı bağlanan bir devlet, kaçınamayacağı bir savaşa çekilebiliyor ve bu süreçte çöküşe geçebiliyordu. Gerekli ittifakların kurulma sanatı savaştan daha önemliydi ve bu sanatta başarılı olan devlet adamları askeri liderlerden önde geliyorlardı.</p><p class="calibre_2">Chin devleti İttifak Oyunu’yla MÖ 403-221 yılları arasında yaşanan tehlikeli Savaşan Devletler döneminde ağır ağır büyümeyi başardı. Chin uzaktaki devletlerle ittifak kuruyor ve yakındakilere saldırıyordu; saldırdığı yakın devlet ise kendi komşusu Chin ile ittifak kurduğundan hiçbir yardım alamıyordu. Karşısına çok güçlü bir müttefiki olan bir devlet çıktığında ise Chin, dedikodular yayarak huzursuzluk tohumları atarak, taraflardan birini parayla yanına çekerek öncelikle bu ittifakı bozuyordu. Ardından bu devletlerden önce birini sonra diğerini işgal ediyordu. Zamanla komşu devletlerin tümünü yuttu ve MÖ üçüncü yüzyılın sonlarına doğru inanılmazı gerçekleştirerek Çin’i bütünleştirmeyi başardı.</p><p class="calibre_2">Eski Çin’de olduğu gibi günümüzde de İttifak Oyunu'nu oynamak için son derece gerçekçi olmanız, ileriyi düşünmeniz ve durumu olabildiğince akıcı halde tutmanız gerekir. Bugünün müttefiki belki yarının düşmanı olabilir. Bu tabloda duyguların hiç yeri yoktur. Eğer zayıf ama zekiyseniz, bir ittifaktan diğerine birdirbir oynar gibi atlayarak güçlü konuma gelebilirsiniz. Tam tersi bir yaklaşım ise önemli bir müttefik edinmek, güvene ve sağlam ilişkiye önem vermektir. İstikrar dönemlerinde bu yaklaşım yararlıdır, ama daha sık görülen değişim dönemlerinde sonunuzu hazırlayabilir; çıkar farklılıkları kaçınılmaz bir biçimde ortaya çıkacak ve bunca duyguya yatırım yaptığınız bir ilişkiden kendinizi sıyırmanız çok zor olacaktır. Değişime yatırım yapmak, seçeneklerinizi açık tutmak, ittifaklarınızın sadakat ya da paylaşılır değerler yerine gereksinim üzerine kurmak daha güvenlidir.</p><p class="calibre_2">Hollywood’un altın çağında en az güce sahip olanlar aktristlerdi. Meslek yaşamları kısaydı; en büyük yıldızların yerini birkaç yıl içinde daha genç olanlar alıyordu. Bağlı bulunduğu stüdyoya sadık kalan bir aktrist rollerin kuruyup yok olmasını umutsuzca izliyordu. Kendine özgü İttifak Oyunu oynayan Joan Crawford bu eğilimi yıkmayı başarmıştı. Örneğin 1933 yılında çok parlak bir meslek yaşamına adım atmakta olan senaryo yazarı Joseph Mankiewicz ile tanıştı. Crawford ürkekyapılı gencin yeteneğini hemen fark etti ve onunla dost olmak için elinden geleni yapa-rakşaşkınlığa uğrattı. Mankiewicz, onun rol alacağı dokuz senaryo yazarak meslekyaşamının uzamasına yardımcı oldu.</p><p class="calibre_2">Crawford ayrıca kameramanlar ile fotoğrafçılara da kur yaparak gereğinden fazla çalışıp çok iyi ışık kullanarak kendisini çok güzel göstermelerini de sağlardı. İstediği rolü içeren bir senaryoyu elinde bulunduran bir yapımcıya da aynı yaklaşımı sergilerdi. Çoğu zaman ünlü yıldızla ilişki kurmaya çok değer veren genç yeteneklerle ittifak kurardı. Bu ilişki gereksinimlerini karşılamaz olunca da ya unutur ya da kibar bir biçimde sona erdirirdi. Kendinden başka hiçbir stüdyo ya da kişiye sadık kalmazdı.</p><p class="calibre_2">Sürekli değişen müttefik ağına duygularından arınarak yaklaşması birçok aktristin düştüğü tuzaklardan kurtulmasını sağlamıştı.</p><p class="calibre_2">Bu oyunu oynamamn anahtarı o an için çıkarlarınızı kimin daha iyi ilerleteceğini bilmektir. Bu kişinin sahnedeki en göze çarpan güçlü kişi, sizin için en çok şeyi yaparmış gibi görünen olması gerekmez; belirli eksiklikleri tamamlayan ya da özel gereksinimleri karşılayan müttefikler daha yararlıdır. (İki büyük güç arasındaki görkemli ittifaklar en az etkili olanlardır.) XI. Louis’in ordusu zayıf olduğundan Avrupa sahnesinde figüran durumundaki İsviçrelilere gereksinimi vardı. Bunu yıllar önce fark etmiş ve düşmanlarını çılgına çeviren bir ittifakı geliştirmişti. Washington’da hırslı bir kongre asistanı olan Lyndon Johnson kendisini zirveye taşıyacak güçlere ve yeneteklere sahip olmadığının farkındaydı. Bu nedenle başkalarının yeteneklerini çok kurnazca kullanan biri olmayı başardı. Kongrede bilginin önemini bildiğinden bilgi akışı zincirinin alt ya da üst düzeylerindeki kilit isimlerle dostluk ve ittifak kurdu. Özellikle cana yakın bir gencin dostluğundan ve öğüt veren baba figürü olmaktan hoşlanan yaşlılarla arası çok iyiydi. Hiçbir bağlantıya sahip olmayan Teksas’lı yoksul genç işine yarayan ittifaklar aracılığıyla ağır ağır kendini tepeye çıkardı.</p><p class="calibre_2">Bisiklet yarışlarında en önde gitmeyip liderin tam arkasında bulunmak yaygın bir stratejidir. Bu posizyonda rüzgârın direnişi kırıldığından yarışın lideri rüzgârla savaşırken siz enerjinizi harcamazsınız. Son anda ileriye atılırsınız. Başkalarının sizin için enerji harcaması ve rüzgârı kesmesi ekonomi ve stratejinin doruk noktasıdır.</p><p class="calibre_2">İttifak Oyunu’ndaki en iyi stratejilerden biri yalnızca kendi amaçlarınızı ilerletmeyi düşünerek başka birine sürdürdüğü davada ya da mücadelede yardım eder gibi görünmektir. Böylelerini bulmak çok kolaydır: başa çıkmalarına yardımcı olacağınız geçici bir zayıflıkları olduğu açıkça bellidir. Yardım ederek onları kendinize borçlu duruma sokarsınız, istediğiniz gibi kullanırsınız, olaylarını yönetirsiniz, enerjilerini istediğiniz yöne çekersiniz. Yardım önerisiyle oluşturduğunuz duygular karşınızdaki kişinin sizin temel amacınızı görmesini engeller.</p><p class="calibre_2">Ressam Salvador Dali oyunun bu çeşitlemesinde çok başarılıydı: örneğin birinin bağış toplaması gerekiyorsa Dali derhal yardıma koşup bir balo ya da benzer bir etkinlik düzenliyordu. Dali soylularla, Hollywood yıldızlarıyla, sosyete üyeleriyle dost olduğundan, gereksinim duyulan kişinin direnecek hali kalmıyordu. Bu arada Dali balo için binbir çeşit akse-suvar ısmarlıyordu. 1941 yılında Pebble Beach, California’da savaş içindeki Avrupa’nın aç sanatçılarının yararına düzenlediği ünlü "Gerçeküstü . Ormanda Gece" adlı partisi için canlı bir zürafa, bir orman görüntüsü yaratacak kadar çam ağacı, dünyanın en büyük boyutlu yatağı, kaza geçirmiş bir araba ve giriş yemeğinin sunulacağı binlerce çift ayakkabı ısmar-lamıştı. Sonuçta çok eğlenceli bir parti oldu, basında fazlasıyla yer buldu, ama Dali’nin düzenlediği çoğu etkinlik gibi faturalar gelirin üzerine çıktı, Avrupa’nın aç sanatçılarına gönderecek para kalmadı. İşin garip yönü ise tüm reklamların Dali üzerinde yoğunlaşarak ününü arttırması ve çok güçlü müttefikler kazandırmasıydı.</p><p class="calibre_2">İttifak Oyunu’nun bir çeşidi ise diğer güçlerin çevresinde döndüğü</p><p class="calibre_2">uzlaşıcıyı oynamaktır. Gizlice özerk kalırken çevrenizdekileri sadakatiniz uğruna dövüştürürsünüz. Napoleon döneminde ve sonrasında Avusturya’nın Dışişleri Bakanı Prens Klemens von Metternich ülkesini Avrupa’nın en önde gelen gücü konumuna temelinde bu yöntemle getirmişti. Avrupa kıtasının tam ortasında yer alması stratejik açıdan çevresindeki ülkeler için çok önemliydi. En zayıf düştüğü Napoleon döneminde bile Metternich Fransızlara yaklaşarak Avusturya’yı uzun süreli sorunlardan uzak tutmuştu. Örneğin Fransa’ya hiçbir yasal anlaşma ile bağlanmadan, Napoleon’un Avusturya kraliyet ailesinden biriyle evlenmesini sağlayarak duygusal açıdan kendisine bağlamıştı. İngiltere, Fransa, Rusya gibi büyük güçleri ise uzakta tutarak her şeyin aslında artık büyük bir askeri güç olmayan Avusturya’nın çevresinde dönmesini sağlamıştı.</p><p class="calibre_2">Bu çeşitlemenin kusursuzluğu, merkezi bir konuma yerleşerek inanılmaz bir güce sahip olmaktır. Örneğin bilgi akışı zincirinde önemli bir noktaya konuşlanarak hem bu zincire ulaşır hem de zinciri denetlersiniz. Ya da başkalarının gereksinim duyduğu bir şeyi üretmek inanılmaz bir güç sağlar. Nasıl olursa olsun, merkezi pozisyonda başkalarının olaylarına karışmadan, herkes tarafından kur yapılarak gücünüzü koruyabilirsiniz. Uzun süreli bir ittifaka girdiğiniz anda ise gücünüz büyük ölçüde azalır.</p><p class="calibre_2">İttifak Oyunu’nun önemli bir unsuru başkalarının ittifaklarını manipü-</p><p class="calibre_2">le etmek ve hatta bozmak, rakiplerinizin arasına huzursuzluk tohumları atarak kendi aralarında mücadele etmelerine yol açmaktır. Kendinize müttefik edinmek kadar düşmanlarınızın müttefikleriyle arasını bozmak da önemlidir. Hernán Cortés 1519’da Meksika’ya ayak bastığında yüz binlerce Aztek karşısında yalnızca 500 adamı vardı. Birçok küçük kabilenin güçlü Aztek İmparatorluğu’ndan nefret ettiğini bildiğinden, onları Azteklerle kurdukları ittifaklardan yavaş yavaş uzaklaştırdı. Örneğin bir kabile reisinin kulağına Aztek imparatoru hakkında dehşet verici öyküler fısıldayarak bir sonraki ziyarette Aztek elçilerinin tutuklanmasına neden oldu. Elbette bu davranış imparatoru öfkelendirecek ve tehlike karşısında yalnız kalan kabile koruma için Cortés’e yaklaşacaktı. Cortés İttifak Oyunu’nu tersinden oynayarak Azteklerin tüm müttefiklerini kendi tarafına çekti.</p><p class="calibre_2">Burada odak noktanız güvensizlik yaratmaktır. Bir ortağı ötekine karşı kuşku duymaya yönlendirin, dedikodular yayın, insanların amaçları hakkında kuşku tohumları serpin, bir müttefikle dostluk kurup diğerini kıskandırın. Bölün ve fethedin. Böylelikle bir duygu dalgası yaratacak, önce bir yandan sonra diğer yandan vurarak ittifakı sarsacaksınız. Bundan sonra ittifakın diğer üyeleri kendilerini kırılgan hissecektir. Manipüle ederek ya da açıkça davet ederek korunmak için size sığınmalarını sağlayın.</p><p class="calibre_2">Müttefiklerden oluşan bir ordunun karşısında ne kadar büyük olursa olsun asla korkuya kapılmayın. Napoleon’un dediği gibi, "Savaşmak için bana müttefikleri gösterin.” Savaşlarda müttefiklerin genelinde komuta ve denetim sorunları ortaya çıkar. En kötü liderlik bölünmüş olanıdır; harekete geçmeden önce tartışıp karar vermek zorunda olduklarından, müttefik generalleri genelinde salyangoz hızına sahiptirler. Napoleon büyük müttefik ordularıyla savaşırken önce en zayıf halkaya saldırırdı. Buradaki çöküş ittifakın tüm dokusunu bozardı. Ayrıca çarpışmalarda küçük bile olsa hemen zafer kazanmayı yeğlerdi, çünkü müttefiklerden oluşan bir ordu yenilgi karşısında derhal hüsrana uğrar.</p><p class="calibre_2">Sonunda İttifak Oyunu oynadığınız için elbette size saldıracaklardır. Sizi beceriksiz, ahlaksız, tehlikeli olmakla suçlayacaklardır. Bu suçlamaların stratejik amaçlı ve ahlaksal bir saldırının parçaları (Bkz. Bölüm 25) olduğunu unutmayın. Kendi çıkarlarını iletebilmek için sizi suçlayanlar kendinizi suçlu hissetmenizi ya da kötü görünmenizi sağlamaya çalışıyor-lardır. Sizi etkilemelerine izin vermeyin. Tek gerçek tehlike şöhretinizin başkalarının sizinle ittifak kurmasını engellemesidir, ama dünyayı yöneten şey özçıkarlardır. Eğer geçmişte başkalarına yarar sağlamış ve aynısını şimdi tekrarlayacak gibi görünürseniz, oyun ortaklarınızın ve kur yapanların sayısı artacaktır. Üstelik karşılıklı gereksinim olduğu sürece siz sadık ve cömert oluyorsunuz. Kalıcı sadakat ve dostlukların sahte yemlerine kapılmayacağınızı gösterdiğiniz için daha fazla saygı görürsünüz. Oyunu canlı ve gerçekçi biçimde oynamanız çok kişiye çekici gelecektir.</p><p class="calibre_2">Simge: Atlama taşı. Irmak tehlikeli bir hızla akıyor, ama bir noktada karşıya geçmek zorundasınız. Karmakarışık duran atlama taşları sizi</p><p class="calibre_2">karşıya geçirecektir. Eğer bir taşın üzerinde çok uzun durursanız, dengenizi yitirirsiniz. Çok hızla hareket edip bir taşa basmadan geçmek</p><p class="calibre_2">isterseniz, ayağınız kayabilir. Bunun yerine hafif adımlarla bir taştan diğerine atlamalı ve asla geriye dönüp bakmamalısınız.</p><p class="calibre_2">Otorite: İyi işlerin bilincinin, soylu fedakârlıkların tek karşılığı olduğu, duygusal ittifaklara karşı dikkatli olun. -Otto von <span class="italic"><span class="bold">Bismarck (1815-1898)</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Eğer İttifak Oyunu’nu oynarsanız çevrenizdekiler de oynayacaktır ve onların davranışlarını bireysel olarak almayıp onlarla başa çıkmanız gerekir. Ama herhangi bir ittifak kurmanın size zarar vereceği kişiler de vardır. Sizi kovalamaya aşırı hevesli oluşlarından onları tanırsınız; ilk adımı atarlar, çekici öneriler, parlak vaatlerle sizi kör etmeye çalışırlar. Olumsuz bir yönde kullanılmanızı önlemek için bir ittifaktan elde edeceğiniz kazançlar olup olmadığına dikkatle bakın. Eğer kazancınız belirsiz ya da gerçekleşmesi çok zor ise, böyle bir ittifakı kurmadan önce iki kez düşünün. Müstakbel müttefiklerinizin geçmişlerinde açgözlü davranışlar ya da karşılığını vermeden insanları kullanma alışkanlığı olup olmadığını araştırın. Çok iyi konuşan, görünürde çekici kişiliği olan, dostluktan, sadakatten, fedakârlıktan söz edenlere karşı uyanık davranın: genelinde bu tipler duygularınızın üzerinde oynamaya çalışan sahtekârlardır. Gözünüzü her iki tarafın çıkarları üzerinden ayırmayın ve sizi uzaklaştırmalarına izin vermeyin.</p><div class="mbp_pagebreak" id="calibre_pb_21"></div>
</body></html>
