<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1104788" class="calibre_2"><span class="calibre5"><span class="bold">22</span></span></p><p class="calibre_2"><span class="bold">İŞLERİ NASIL</span></p><p class="calibre_2"><span class="bold">SONLANDIRACAGINIZI BİLİN</span></p><p class="calibre_2"><span class="bold">Çıkış Stratejisi</span></p><p class="calibre_2"><span class="italic">Bu dünyada işleri nasıl sonlandırdığınıza bakılarak yargılanırsınız. Karmakarışık ya da tamamlanmamış bir sonuçlandırma yıllar boyunca geri teper ve bu arada adınızı da kirletir. İyi bir sonlandırma sanatı, ne zaman duracağını bilmek, kendini bitkin düşerecek kadar ileri gitmemek ya da gelecekte sizi çatışmalara çekecek düşmanlar yaratmamaktır. Ayrıca işi en doğru noktada enerji ve gösterişle bitirmeniz de önemlidir. Konu yalnızca savaşı kazanmanız değil, ne şekilde ka-zandığınızdır; zafere ulaşma biçiminiz sizi bir sonraki karşılaşmaya hazırlar. Stratejik bilgeliğin doruğu gerçekçi çıkışların olmadığı çatışmalardan ve karışıklıklardan uzak durmaktır.</span></p><p class="calibre_2"><span class="calibre1"><span class="bold">ÇIKIŞ YOK</span></span></p><p class="calibre_2">1960’larrn sonu ve 1970’lerin başı Sovyet Politbürosu’nun en üst düzey üyeleri olan Genel Sekreter Leonid Brezhnev, KGB Başkanı Yuri Andropov ve Savunma Bakanı Dmitri Ustinov için altın bir çağ gibi görünüyordu. Bu adamlar Stalin yıllarının karabasanını ve Kruşçev’in acemice yönetim süresini atlatmışlardı. Doğu Avrupa’daki uydu ülkeler özellikle 1968’deki Çekoslovakya ayaklanmasının bastırılmasının ardından oldukça uysal görünüyorlardı. Ülkenin en büyük düşmanı ABD, Vietnam Savaşı’nda ağır bir darbe almıştı. Daha da önemlisi ise Rusların Üçüncü Dünya üzerinde etkilerinin ağır ağır artmasıydı. Gelecek parlak görünüyordu.</p><p class="calibre_2"><span class="italic"><span class="bold">Eğer biri topu fazla ileri atarsa, diğeri vuramaz. Eğer bir kuş yuvasına dönmeyip yükseklere uçarsa, sonunda avcının ağına düşer. Ufak tefek şeylerin olağanüstü dikkat çektiği dönemde durmasını bilmiyorsa, sürekli olarak ilerliyorsa, doğanın düzeninden saptığı için tanrıların ve insanların elinden kötü talihi kendi üzerine çeker.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2">Rusların genişleme planının önemli bir noktası güney sınırındaki Afganistan idi. Doğal gaz ve diğer madenler açısından zengin ülke olduğu gibi Hint Okyanusu’nda limanları vardı ve Afganistan’ı bir Sovyet uydusu yapmak adeta bir düşün gerçekleşmesi olacaktı. 1950’lerden bu yana orduyu eğitmek, Kabil’den Sovyetler Birliği sınırına uzanan Salang Otoyolunu inşa etmek gibi işleri üstlenerek geri kalmış ülkeyi çağdaşlaştırırken, belli etmeden içeri sızıyorlardı. Her şey planlara uygun giderken 1970’lerin ortasında radikal İslam Afganistan’da siyasi bir güç halini almaya başladı. Ruslar iki tehlikenin farkındaydı: köktendinciler iktidara geldiğinde komünizmi dinsiz ve nefret edilecek bir şey gibi görüp Sovyetlerle bağı koparacaklardı ve ikinci olarak da köktendinci huzursuzluğu Afganistan’dan, geniş bir İslam nüfusuna sahip olan Sovyetler Birliği’nin güney taraflarına yayılacaktı.</p><p class="calibre_2">Böylesine karabasan bir senaryoyu önlemek için 1978’de Brezhncv, Afgan Komünist Partisi’ni iktidara getiren darbeyi gizlice destekledi. Ne var ki Afgan Komünistleri umarsızca bölünmüştü ve çok uzun güç mücadeleleri sonunda Sovyetler’in güvenmediği Hafizullah Amin lider olarak ortaya çıktı. Üstelik komünistler Afganistan’da pek popüler değildi ve Hafizullah Amin partisinin gücünü koruyabilmek için en acımasız yöntemlere başvurdu. Yaşananlar köktendincilerin yararına oldu. Ülkenin dörtbir köşesinde "mücahid" adını alan bölücüler ayaklanmaya başladı ve binlerce Afgan askeri ordudan firar edip onlara katıldı.</p><p class="calibre_2">1979 Aralık’ında Komünist iktidar çökmenin eşiğine gelince Rusya’daki Politbüro’nun üst düzey üyeleri bu krizi görüşmeye başladı. Afganistan’ı yitirmek hem yıkıcı bir darbe hem de bunca ilerleme kaydedildikten sonra bir istikrarsızlık kaynağı olurdu. Sorunlar için Amin’i suçlayıp gitmesi gerektiğine karar verdiler. Ustinov bir plan önerdi: Doğu Avrupa’ daki isyanlarda Sovyetler’in yaptığını yineleyip oldukça küçük bir orduyla yıldırım saldırısı düzenleyerek Kabil ile Salang Otoyolu’nun güvenliğini sağlamak. Amin koltuğundan alınacak ve yerine Babrak Karmal adındaki başka bir Komünist getirilecekti. Sovyet Ordusu’nu pek ortalıkta görünmeyecek ve Afgan Ordusu görevi devralmak üzere yetiştirilecekti. Yaklaşık on yıl içinde Afganistan çağdaşlaştırılacak ve Sovyet Bloku’nun istikrarlı bir üyesi olacaktı. Huzur ve zenginlik gelince Afgan halkı sosyalizmin yararlarını anlayıp kucak açacaktı.</p><p class="calibre_2"><span class="italic"><span class="bold">Solitudinem faciunt pacem appellant.</span></span></p><p class="calibre_2"><span class="italic"><span class="bold">(Perişanlıkyaratıp adına barış diyorlar).</span></span></p><p class="calibre_2">TACITUS, MS 55-120</p><p class="calibre_2">Toplantıdan birkaç gün sonra Ustinov planını ordunun Genelkurmay Başkanı Nikolai Orgakov’a anlattı. İşgal ordusunun en fazla 75.000 askerden oluşacağını duyunca Orgakov şaşkına döndü ve Doğu Avrupa’dan çok farklı bir coğrafyaya sahip olan Afganistan’ın uçsuz bucaksız dağlarını denetlemeye bu kadar küçük bir ordunun yetmeyeceğini bildirdi. Ustinov dev boyutlarda bir işgal gücünün Üçüncü Dünya’da Sovyetler için kötü reklam olacağı ve bölücülere büyük bir hedef oluşturacağı yanıtını verdi. Orgakov kavgacı Afganların işgalcileri ülke dışına atmak için bir anda bir araya gelme geleneğine sahip olduklarını ve korkunç bir şiddetle savaştıklarını söyledi. Planı fazla cüretkâr bulup soruna siyasi bir çözüm getirilmesinin daha iyi olacağını bildirdi. Uyarılarına kimse aldırış etmedi.</p><p class="calibre_2"><span class="italic"><span class="bold">İYİ GİDEN HER ŞEY İYİ BİTER:</span></span></p><p class="calibre_2"><span class="italic"><span class="bold">Yine de taç çok incedir.</span></span></p><p class="calibre_2"><span class="italic"><span class="bold">Yol ne olursa olsun, sonuç ün kazanır.</span></span></p><p class="calibre_2"><span class="calibre3"><span class="bold">WILLIAM SHAKESPEARE, 1564-1616</span></span></p><p class="calibre_2">Politbüro tarafından 24 Aralık’ta kabul edilen plan uygulamaya konuldu. Kızıl Ordu’nun bir kısmı hava yoluyla Kabil’e giderken bir kısmı da Salang Otoyolu’nu kullandı. Amin sessizce ele geçirilip öldürüldü ve Karmal iktidara getirildi. Dünyanın her tarafından kınamalar yağdı, ama Sovyetler her zaman olduğu gibi bu kez de kısa bir süre sonra konunun unutulacağını düşündüler.</p><p class="calibre_2">1980 Şubat’ında Karmal ile görüşen Andropov Afgan halkının desteğini kazanmanın ne kadar önemli olduğunu açıkladı. Bu hedefe yönelik bir plan sundu; para ve uzman yardımı yapılacağı sözü verdi. Sınırlar güven altına alınıp Afgan Ordusu güçlenince ve halk hükümetten hoşnut kalınca kibar bir biçimde Sovyetlerin ülkeyi terk etmelerini rica etmesini de söyledi.</p><p class="calibre_2">İşgal Sovyetler’in öngördüğünden daha kolay gerçekleşti ve liderler askeri açıdan "görev tamamlandı" diyebildiler. Ama Andropov’un ziyaretinden birkaç hafta sonra bu değerlendirmeyi değiştirmeleri gerekti: Kızıl Ordu Doğu Avrupa halklarından farklı olarak mücahitleri ürkütmeye yetmemişti. Daha doğrusu işgalden sonra gerek ülke içinden gerekse dışından katılanlarla sayıları gittikçe artmaya başlamıştı. Ustinov Afganistan’a daha fazla asker gönderdi ve mücahitlere sığınak sağlayan bölgelere bir dizi saldırı düzenlenmesini emretti. İlk önemli harekât ilkbaharda ağır silahlarla girilen Kunar Vadisi’nde gerçekleşti. Sovyet askerleri önlerine çıkan tüm köyleri yerle bir edip halkı Pakistan’daki mülteci kamplarına kaçmaya zorladılar. Bölgeyi asilerden temizleyince geri çekildiler.</p><p class="calibre_2">Birkaç hafta sonra mücahitlerin sessizce Kunar Vadisi’ne geri döndüğü haberi geldi. Sovyetler’in davranışı Afganları daha da öfkelendirip gücendirdiğinden yandaş bulmaları kolaylaşmıştı. Sovyetler ne yapabilirdi? İsyancıları rahat bırakmak daha tehlikeli bir duruma gelmeleri için gerekli zaman ve alanı sağlamak olurdu; diğer yandan Sovyet Ordusu tüm bölgeleri işgal edemeyecek kadar küçük boyutluydu. Bulabildikleri tek çözüm polis operasyonlarını defalarca yinelemek ve Afganları ürküteceklerini umarak her seferinde şiddetin dozunu biraz daha arttırmaktı. Ne var ki, Orgakov’un öngördüğü gibi bu davranış Afganları biraz daha yüreklendirdi.</p><p class="calibre_2">Bu arada Karmal okuma yazma öğretme, kadınlara daha fazla hak tanıma, ülkeyi geliştirip çağdaşlaştırma programlarını uygulamaya koyarken isyancılara verilen desteğin kesileceğini umuyordu. Ama halkın çoğunluğu geleneksel yaşam biçimini yeğlediğinden Komünist Parti’nin etki alanını geliştirme girişimleri tam tersi bir etki yarattı.</p><p class="calibre_2">En kötüsü ise Afganistan’ın oradaki durumu Sovyetler’e karşı kullanmak isteyen diğer ülkeler için adeta bir mıknatıs haline gelmesiydi. Özellikle ^BD, Vietnam Savaşı sırasında Kuzey Vietnamlılara destek veren Rus-lardan intikam alma fırsatını bulmuş gibiydi. CIA mücahitlere büyük miktarlarda para ve malzeme yardımı yaptı. Komşu Pakistan’da Ziya ül-Hak işgali Tanrı’nın bir armağanı olarak gördü; askeri bir darbeyle birkaç yıl önce işbaşına gelmiş olan Ziya ül-Hak, başbakanını öldürttüğü için tüm dünya tarafından kınanmıştı ve kendi ülkesini mücahitlere bir üs olarak açmakla hem ^BD hem de Arap ülkelerinin takdirini kazanmayı planlıyordu. Kısa bir süre önce İsrail ile tartışmalı bir barış antlaşması imzalamış olan Mısır</p><p class="calibre_2">Devlet Başkanı Enver Sedat, Müslümanlara yardım göndererek İslam dünyasının desteğini almak için altın bir fırsat olarak görüyordu.</p><p class="calibre_2">Sovyet Orduları Doğu Avrupa’ya ve dünyanın çeşitli köşelerine yayılmış olduğundan Ustinov daha fazla asker göndermeyi reddetti ve var olan askerlerini en yeni silahlarla donatıp Afgan Ordusu’nu genişletip güçlendirmeye çalıştı. Ama yapılanların hiçbiri ilerleme olarak görülmedi. Mücahitler Sovyet konvoylarına kurdukları pusuları biraz daha geliştirdiler ve Amerikalılardan aldıkları en son model Stinger füzelerini etkili olacak biçimde kullanmaya başladılar. Aradan yıllar geçince Sovyet Or-dusu’nun morali iyice bozuldu; askerler yerel halkın nefretini hissetmeye başladı ve bir sonraki pusuyla nerede karşılaşacaklarını bilmeden yalnızca sabit pozisyonları korumaya devam ettiler. Alkol ve uyuşturucu kullanımı yaygınlaştı.</p><p class="calibre_2">Savaşın giderleri yükseldikçe Rus halkı karşı çıkmaya başladı. Ama hem Afganistan’da çok tehlikeli bir güç boşluğu yaratılacağından hem de süper güç olarak küresel şöhretlerine zarar geleceğinden çekinen Sovyet liderleri ülkeden çıkmayı göze alamadılar. Her başlayan yılın sonuncusu olacağını düşünerek orada kalmaya devam ettiler. Politbüro’nun üst düzey üyelerinden Brezhnev 1982’de, Andropov ile Ustinov 1984’de en küçük bir ilerleme belirtisi göremeden öldüler.</p><p class="calibre_2">1985 yılında Mikhail Gorbachev Sovyetler Birliği’nin genel sekreterliğine getirildi ve başından beri savaşa karşı olduğundan, Afganistan’dan asker çekme işlemini başlattı. Sonuncu askerler 1989’un başında ülkeden ayrıldı. Çarpışmalarda 14.000’den fazla Sovyet askeri ölmüştü, ama savaşın gizli giderleri son derece kırılgan Rus ekonomisine ve insanların hükümete olan inancına çok daha ağır darbe indirmişti. Birkaç yıl sonra sistemin tümü çöktü.</p><p class="calibre_2"><span class="italic"><span class="bold">On bin Müslüman askeri dağların arasındaki vadilerden Mekke’ye doğru yürüdü. Hz. Muhammed askerlerini dört kola ayırmıştı. Hiçbir şekilde şiddet uygulanmayacağı emrini vermişti. Kendi çadırı kente bakan bir</span></span></p><p class="calibre_2"><span class="italic"><span class="bold">tepenin üzerine kurulmuştu. Sekiz yıl önce karanlıktan yararlanarak Mekke’den kaçarken üç gün boyunca saklandığı, kentin ardında yükselen Thor Dağı ’nı şimdi bulunduğu yerden görebiliyordu. Artık on bin savaşçı onun emirlerini yerine getirmeye hazırdı ve doğduğu kent umarsızca ayaklarının dibinde uzanıyordu. Kısa bir molanın ardından devesine bindi ve kente girdi. Büyük saygıyla siyah taşa dokunup Kabe’nin çevresinde yedi kez döndü... Hz Muhammed kin tutmazdı. İlan edilen genel aftan yalnızca bir düzine insan muaftutuldu ve içlerinden ancak dört tanesi idam edildi.</span></span></p><p class="calibre_2"><span class="italic"><span class="bold">Ebu Cehal’in oğlu Ikrima, Yemen’e kaçmıştı, ama karısı peygambere yakarınca bağışlanmasına karar verildi... Müslümanların Mekke'yi işgali neredeyse kan dökülmeden gerçekleşmişti. Ateşli Halit ibn-el Velid, güney kapısında birkaç kişiyi öldürdüğü için peygamber tarafından azarlandı. Gerçi kendi bu kentte yargılanmıştı ve en zorlu rakiplerinin çoğu burada yaşıyordu, ama zafere ulaştığı gün gösterdiği hoşgörüyle herkesin kalbini kazandı. İntikam almayı daima kendilerine yakın bulan bir ırk olan Araplar için böyle bir cömertlik ya da devlet adamlığı duruşu özellikle dikkate değerdi. Askeri güç yerine diplomasi ve politikayla başarıya ulaşmıştı. Şiddet ve kan dökülmesinin hüküm sürdüğü bir çağda, fikirlerin kaba kuvvetten daha etkili olduğunu fark etmişti.</span></span></p><p class="calibre_2"><span class="italic"><span class="bold">THE GREATA^RAP CONQUESTS,</span></span> JOHN BAGOT GLUBB, 1963</p><p class="calibre_2">Yorum</p><p class="calibre_2">Ünlü Alman general Erwin Rommel kumar ile risk arasındaki farkı açıklamıştı. Her ikisi de başarı şansı bulunan bir harekettir ve cesaretle davranıldığı zaman şans artar. Aradaki fark ise bir risk alıp kaybettiğiniz zaman kendinizi toplayabilirsiniz, şöhretiniz uzun vadeli zarar görmez, kaynaklarınız tükenmez ve kabul edilebilir zarar miktarıyla ilk konumunuza dönebilirsiniz. Diğer yandan kumarda yenilmenin sonunda oluşacak sorunların denetim altından çıkma olasılığı çok yüksektir. İşler yolunda gitmediği takdirde tabloyu daha da karmaşık hale getirecek değişkenlerin sayısı da fazladır. Sorun biraz daha ileriye de gider: bir kumarda zorluklarla karşılaşırsanız, geri çekilmeniz güç olur, çünkü yitireceklerinizin bedelinin ağır olduğunu fark edersiniz ve yenilgiyi göze alamazsınız. Böyle-ce durumu kurtarmak için daha fazla çabalarsınız, genelinde işleri daha da kötüye götürürsünüz ve içinden çıkamayacağınız bir çukura düşersiniz. İnsanlar duyguları nedeniyle kumara yaklaşırlar: yalnızca kazancın parlak vaatlerini görürler ve yenilginin tehlikeli sonuçlarını göz ardı ederler. Risk almak gereklidir ve buna karşılık kumar oynamak aptallıktır. Eğer başarabilirseniz bile, bir kumar yenilgisinin ardından eski halinize dönmeniz yıllar sürebilir.</p><p class="calibre_2">Afganistan’ın işgali klasik bir kumardı. Sovyetler bu bölgede bir mü-vekkil-devlete sahip olmanın karşı konulmaz çekiciliğine kapıldılar ve gerçekleri görmezden geldiler. Mücahitlerin ve diğer dış güçlerin Sovyetler’in güvenli bir Afganistan yaratmasına izin vermeyecek kadar değerli çıkarları vardı. ABD’nin ve Pakistan’ın tutumu, kapatılması olanaksız dağlık sınırlar gibi Sovyetler’in denetleyebileceğinden çok daha fazla değişkendi. Afganistan’daki bir işgal ordusu ikili çıkmaz içindeydi: asker varlığı ne kadar fazla olursa, o kadar fazla nefret kazanırdı ve ne kadar fazla nefret edilirse kendini korumak için asker sayısını o kadar arttırmak zorundaydı.</p><p class="calibre_2">Yine de Sovyetler bu kumarı oynadı ve berbat etti. Bahsin yükselmiş olduğunu çok geç fark ettiler: Afganistan’dan çekilmek, yenilmek ve itibarlarının ağır bir darbe alması demekti. Aynı zamanda Amerikan çıkarlarının genişlemesi ve kendi sınırlarının yakınında kanserli bir bölücülüğün yaşanması anlamına da geliyordu. Mantıklı bir çıkış stratejisi olmadığından, bu işgal eylemine hiç kalkışmamaları gerekirdi. Aslında zararın neresinden dönülse kârdır diyerek çekip gitmeleri gerekirdi, ama kumar oynarken bunu yapmak olanaksızdır, çünkü kumarı duygular yönetir ve duygular bir kez işin içine girince, geri çekilmek oldukça zordur.</p><p class="calibre_2">Bir savaşı, bir çatışmayı, bir ilişkiyi sonlandırmanın en kötü yolu, ağır ağır, acı vererek bitirmektir. Böyle bir sonlandırmanın bedeli çok ağırdır: özgüven kaybı, bir dahaki sefere çatışmadan bilinçsizce kaçınmak, küskünlük ve düşmanlık duygularının yükselmesi ve aslında gereksiz yere zaman kaybı. Herhangi bir harekete girişmeden önce çıkış stratejinizi kesin olarak saptamalısınız. Çatışma nasıl sonlanacak siz hangi noktada bulunacaksınız? Eğer bu soruların yanıtları belirsiz görünüyor, başarı çok çekici geliyor, ama başarısızlık tehlikeliyse, bir kumar oynuyorsunuz demektir. Duygularınız sizi bataklıkta bitecek bir olaya sürüklüyor denebilir.</p><p class="calibre_2">Böyle bir şey başınıza gelmeden önce kendinize hâkim olun. Eğer böyle bir hata yapmışsanız, yalnızca iki mantıklı çözüm yolunuz vardır: ya kazanmaya yönelik ağır, şiddetli bir darbeyle olabildiğince çabuk çatışmayı bitirin ve ödeyeceğiniz bedelin ağır ve acı veren bir ölümden daha iyi olduğunu kabullenin ya da zararın neresinden dönülse kârdır diyerek derhal çekilin. Kibir ya da şöhret kaygınızın sizi bataklığa daha fazla sürüklemesine izin vermeyin; ısrar ederseniz her ikisi de çok ağır darbeler alacaktır. Kısa süreli yenilgi uzun süreli felaketten daha iyidir. Bilgelik ne zaman bitireceğinizi bilmektir.</p><p class="calibre_2"><span class="italic"><span class="bold">Çok ileri gitmek, ulaşamamak kadar kötüdür.</span></span></p><p class="calibre_2"><span class="italic"><span class="bold">Konfiçyus (MÖ 551 ?-479)</span></span></p><p class="calibre_2"><span class="italic"><span class="bold">Aut non tentaris aut perfice.</span></span></p><p class="calibre_2"><span class="italic"><span class="bold">(Ya kabul etmeyin ya da sonuna kadar götürün).</span></span></p><p class="calibre_2"><span class="calibre1"><span class="bold">OVİD (MÖ 43-MS 17)</span></span></p><p class="calibre_2"><span class="calibre1"><span class="bold">BAŞLAR GİBİ BİTİRMEK</span></span></p><p class="calibre_2">Gençlik yıllarında Lyndon B. Johnson’ın bir tek düşü vardı: siyaset merdivenini tırmanıp başkan olmak. Yirmili yaşlarındayken bu hedef ulaşılmaz gibi görünmeye başlamıştı. Bir Teksaslı kongre üyesinin sekreteri olarak Başkan Franklin D. Roosevelt ile tanışmış ve üzerinde iyi bir izlenim bırakınca başkan onu harika siyasi bağlantılar vaat eden bir konum olan Ulusal Gençlik Birliği’nin Teksas yöneticiliğine getirmişti. Ne var ki</p><p class="calibre_2">Teksaslı seçmenler kongre üyelerine çok sadıktı ve hepsini yıllar boyunca ya da ölene dek aynı koltuklara taşıyorlardı. Johnson da bir an önce kongrede bir koltuk kapmak istiyordu. Eğer kısa zamanda bunu elde edemezse, merdiveni tırmanamayacak kadar yaşlanacağından korktuğu için hırsından yanıyordu.</p><p class="calibre_2">22 Şubat 1937’de hayatının fırsatı beklenmedik bir anda karşısına çıkıverdi: Teksaslı kongre üyesi James Buchanan öldü. Teksas’ın onuncu bölgesindeki bir koltuğun boşalması çok seyrek rastlanan bir olaydı ve eyaletin seçilebilecek konumdaki ağırsikletleri derhal şapkalarını ringe attılar. Adaylar arasında popüler belde yargıcı Sam Stone, Austinli genç bir avukat olan Shelton Polk, Buchanan’ın eski kampanya yöneticisi, kazanacağına kesin gözüyle bakılan C. N. Avery vardı. Avery, Onuncu Böl-ge’nin tek büyük kenti olan Austin’in belediye başkanı Tom Miller’in desteğini almış ve seçimi kazanacak kadar oy toplayacağından emindi.</p><p class="calibre_2">Johnson çok kötü bir durumdaydı. Yarışa katılırsa şansı çok düşük olacaktı... henüzyirmi sekiz yaşındaydı, bölgede pek tanınmıyordu ve çok iyi bağlantıları yoktu. Kötü bir yenilgi şöhretine zarar verecek ve onu uzun vadeli hedefine giden yolda çok geride bırakacaktı. Diğer yanda eğer katılmazsa, böyle bir fırsatı yakalamak için belki on yıl beklemesi gerekecekti. Bunları düşünerek her şeyi göze alıp aday oldu.</p><p class="calibre_2"><span class="italic"><span class="bold">Gerçekten de, eski deneyimler üzerinde derinleşen incelemeler, ülkelerin "zafer" hedefiyle savaşı sürdürmek yerine, mücadelenin durgun bir anından yararlanıp anlaşma yoluna gitselerdi amaçlarına daha kolay ulaşmış olacaklarını gösteriyor. Tarih ayrıca çoğu olayda savaşan ülkelerin devlet adamlarının barış "dokunaçlarında"psikoloji unsurlarını daha iyi anlamış olsalardı, daha yararlı barışlar yapacaklarını da göstermiştir. Duruşları genelinde her iki tarafın boyun eğer gibi görünmekten çekindiği tipik aile içi münakaşalara benzer olmuştu; sonuçta içlerinden biri barışmaya yakın durduğu zaman bunu çok soğuk bir dille anlatır ve bu arada karşı taraf yanıt vermeyi ağırdan alır. Bunun nedeni biraz kibir ya da inatçılıktan kaynaklanır, ama biraz da böyle bir yaklaşımı, sağduyunun geri dönüşü yerine zayıflama belirtisi olarak almaktan kaynaklanır. Böylece en önemli dakika geçer ve çekişme her iki tarafa zarar vererek devam eder. Her iki taraf da aym çatının altında yaşamayı sürdürmek zorunda olduğundan devam etmek çok ender yarar sağlar. Bu ilke aile içi çekişmelerden çok modem savaşlara da uygulanabilir, çünkü ülkelerin sanayileşmesi servetlerini birbirinden ayrılmaz duruma getirmiştir.</span></span></p><p class="calibre_2"><span class="italic"><span class="bold">STRATEGY,</span></span> B. H. LIDDELL HART, 1954</p><p class="calibre_2">Attığı ilk adım yıllar içinde yardım ettiği ya da işe aldığı düzinelerce genç adamı ve kadını kendi tarafına çekmek oldu. Kampanya stratejisi çok yalındı: Roosevelt’in en sağlam destekçisi olarak kendini tanıtıp öteki adaylarla arasındaki farkı ortaya koyacaktı. Johnson’a verilecek her oy New Deal programlarının popüler mimarı olan başkana verilmiş olacaktı. Austin’de rakipleriyle başa çıkamayacağını bildiğinden, gönüllü taraftarlarını kırsal alana, nüfus yoğunluğu oldukça düşük olan Hill Country’ye yönlendirdi. Bölgenin en fakir yöresinde adaylar pek sık boy göstermezdi. Johnson tüm çiftçilerle, dükkâncılarla tanışmak, tokalaşmak ve daha önce hiç oy kullanmamış olan seçmenlerin oyunu toplamak istiyordu. Zafere ulaşmanın en iyi ve tek şansı olduğunu bilen umarsız bir adamın yürüteceği bir stratejiydi.</p><p class="calibre_2">Johnson’ın en sadık taraftarlarından olan Carroll Keach şöförlüğünü üstlenecekti. İki adam Hill Country’nin tüm patikalarını, tozlu yollarını adım adım gezdiler. Kuş uçmaz kervan geçmez bir yerde bir çiftlik evi görünce Johnson arabadan iniyor, kapıya gelip kendini, şaşıran ev sahiplerine tanıtıyor, sabırla sorunlarını dinliyor, ellerini sıkıp oylarını isteyerek ayrılıyordu. Yalnızca bir kilisesi ve benzin istasyonu bulunan unutulmuş köylerde konuşmalar yapıyor, ardından katılan herkesle en az birkaç dakika başbaşa görüşüyordu. Tanıştığı kişilerin yüzlerini ve isimlerini inanılmaz bir netlikle anımsıyordu: aynı kişiyle ikinci kez karşılaştığında, ilk görüşmede söylediği bir sözü hatırlatıyor ve sık sık onları tanıyan birile-rindcn söz ederek yabancıları etkiliyordu. Herkesi dikkatle dinliyor ve insanlara onu daha sonra tekrar görecekleri izlenimini vererek ayrılırken kazandığı takdirde kendi çıkarlarıyla Washington’da ilgilenecek birine oy vereceklerine inandırıyordu. Hill Country’deki barlarda, bakkallarda, benzin istasyonlarında sanki yapacak başka bir işi yokmuş gibi yöre halkıyla sohbet ediyordu. Ayrılırken mutlaka şeker, sebze ya da benzin alarak halkı mutlu ediyordu. Bağlantı kurma becerisine sahipti.</p><p class="calibre_2">Yarış sürerken Johnson günlerce uykusuz kaldı, sesi boğuklaştı, gözka-pakları kapanmaya başladı. Keach bölge boyunca araba sürürken arkada oturan yorgun adayın kendi kendine, tanıştığı kişilerden, onların üzerinde bıraktığı izlenimden, daha iyi ne yapabileceğinden söz etmesini dinliyordu. Johnson hiçbir zaman üstün ya da umarsız görünmek istemedi. Son tokalaşma ve gözlerinin içine bakma çok önemliydi.</p><p class="calibre_2"><span class="italic"><span class="bold">Eğer sonrasını hesaba katmadan yalnızca zafer üzerinde yoğunlaşırsanız, barıştan yararlanamayacak kadar yorgun düşersiniz. Bu arada barışın, bir sonraki savaşın mikroplarını taşıyan kötü bir barış olacağı da kesindir. Bu dersi destekleyen sayısız deneyim vardır.</span></span></p><p class="calibre_2"><span class="italic"><span class="bold">STRATEGY,</span></span> B. H. LIDDELL HART, 1954</p><p class="calibre_2">Anketler aldatıcıydı: Johnson’ın geride bulunduğunu gösteriyordu ama hiçbir belgenin belirtmeyeceği oyları toplamakta olduğunu biliyordu. Yavaş yavaş yükseliyordu... daha geçen hafta üçüncü sıraya yerleşmişti. Birdenbire öteki adayların dikkatini çekince seçim yarışı sevimsiz bir hale dönüştü: Johnson genç oluşu, Roosevelt’i gözü kapalı destekleyişi gibi konulardan dolayı saldırı altına girdi. Austin’de birkaç oy kazanmak iı;iıı çabalarken kendisinden hoşlanmayan ve kampanyasını sabote etmek iı;iıı elinden geleni yapan Belediye Başkanı Miller’ın siyasi manevralarıyla yüz yüze kaldı. Son hafta boyunca bir cins ateşkes sağlamak için başkanı defalarca ziyaret etti. Belki bireysel çekiciliği bölgenin en yoksul kesimlerindeki seçmenleri kazanmasını sağlamıştı, ama diğer adayların John-son’m karakterinin acımasız ve çamur atabilecek yönünü de görebiliyorlardı. Anketlerde yükselirken kazandığı düşmanların sayısı da artıyordu.</p><p class="calibre_2">« Seçim günü Johnson, Amerikan siyasi tarihinin en büyük olgularından birini gerçekleştirip en yakın rakibinden üç bin oy fazla aldı. Yorucu kampanyanın ardından hastaneye kaldırıldı, ama zaferi kazanmasının ertesi günü derhal çalışmaya başladı, yapması gereken çok önemli bir i§ vardı. Hasta yatağından yarıştaki rakiplerine mektup yazdı. Harika kampanyalar yürüttükleri için onları kutladı; kendi zaferini rastlantı olarak gördüğünü anlattı, kendisinden çok Roosevelt’e kazandırılmış bir oy olarak tanımladı. Miller’ın Washington’a gideceğini duyunca oradaki bağlantılarına telgraf çekip belediye başkanını kraliyet ailesinden biriymiş gibi karşılayıp kollamalarını bildirdi. Hastaneden çıkınca rakiplerini ziyaret edip neredeyse utandırıcı bir alçakgönüllülükle davrandı. Hatta Polk’un kardeşiyle dostluk kurdu ve kentte onunla birlikte bazı işler yaptı.</p><p class="calibre_2">Yalnızca on sekiz ay sonra yeniden seçime girmesi gerekince, bir zamanlar rakibi ve acımasız düşmanı olan kişiler en ateşli Johnson taraftarı kesildiler, bağış yaptılar, hatta onun adına kampanyalar sürdürdüler. John-son’dan en fazla nefret eden Belediye Başkanı Miller artık en sağlam des-tekçisiydi ve uzun yıllar boyu bu durum değişmedi.</p><p class="calibre_2"><span class="italic"><span class="bold">Bu saldırıya özgü psikolojik güçlerle sağlamlaşan saldırgan yorulmasına karşın, tıpkı yokuşyukarı yük çeken bir at gibi, devam etmeyi durmaktan daha kolay gibi görür. Bu durum hiçbir tutarsızlık olmadan saldırganın eğer durup savunmaya geçseydi başarı şansı olduğu noktaya yani eşitlik noktasına ulaşıp fazla aştığını gösterir. Bu nedenle bir sefer planlarken bu noktayı çok dikkatli hesaplamak gerekir. Aksi tardirde saldırgan adeta borç altına girer gibi yönetebileceğinden daha fazlasını elde eder; buna karşılık düşmanı bu hatayı işlediği zaman savunmacının bunu fark edip elinden geldiğince yararlanması gerekir. Tüm unsurları gözden geçirirken bir generalin karar vermeden önce, uzak yakın tüm olasılıkları düşünerek en önemlilerin değerini ve yönünü hesaplaması gerektiğini unutmamalıyız.</span></span></p><p class="calibre_2"><span class="italic"><span class="bold">Örneğin çarpışmanın ilk şokunun düşmanın kararlılığım ve direncini sağlamlaştırıp sağlamlaştırmayacağını ya da bir Bologna şişesi gibi üstü çizilince paramparça olup olmayacağını düşünmeli; belirli kaynakların kurumasının, belirli iletişim hatlarının kesilmesinin düşmana ne kadar zarar vereceğini tahmin etmeli; aldığı yaranın acısının düşmanı bitkin düşürüp düşürmeyeceğini ya da tam tersine yaralı bir boğa gibi öfkesini arttırıp arttırmayacağını hesaplamalı; başka güçlerin ürkeceğini ya da kızacağını bilmeli; hangi siyasi ittifakların bozulacağını ya da kurulacağını öngörmelidir. Bir nişancının hedefine isabet ettirmesi gibi tüm bunların ve dahafazlasının tam üzerine vurması gerektiğinifark edince, insan aklının böyle bir başarısının hiç de küçümsenecek gibi olmadığını algılarız. Binlerce farklı yöne giden yanlış dönüşler onu kışkırtabilir; eğer sorunların karmaşıklığı, genişliği onu yıldırmaya yetmiyorsa bile tehlikeler ve sorumluluklar yıldırabilir. Bu nedenle generallerin pek çoğu hedefe çok fazla yaklaşma riskini göze almak yerine yakınında durmayı yeğlerken daha cesur ve girişimci olanlar amacını aşan atışlar yapar. Yalnızca kısıtlı araçlarla hedefi vuranlar en büyük başarılara ulaşabilirler.</span></span></p><p class="calibre_2"><span class="italic"><span class="bold">SAVAŞ ÜZERİNE,</span></span> CARL VON CLAUSEWITZ, 1780-1831</p><p class="calibre_2">Yorum</p><p class="calibre_2">Çoğumuz için bir projenin, bir kampanyanın, ikna etmenin çabalarının sonuçlanması bir duvara benzer: işimiz sona ermiştir, kazancımızı ve kaybımızı hesaplayıp ilerleme zamanı gelmiştir. Lyndon Johnson dünyaya daha farklı bir gözle bakıyordu: sona ulaşma bir duvar değil bir sonraki aşamaya ya da çarpışmaya açılan bir kapıydı. Önemli olan zafer kazanmaktan çok nerede bulunduğunu ve bir sonraki aşamaya nasıl açılacağını bilmekti. On sekiz ay sonra görevinden atılırsa 1937 seçimini kazanmanın ne yararı olurdu? Başkanlık düşü perişan edici bir darbe almış olurdu. Eğer ilk seçimin ardından kazandığı zafere dalsaydı, bir sonraki seçim için başarısızlık tohumlarını atmış olacaktı. Çok fazla düşman kazanmıştı. .. 1938 seçimlerinde ona karşı aday olmasalar bile, Washington’a gittiği zaman bazı sorunlar çıkarırlardı. Böylece Johnson bu adamları kendi tarafına çekmek için sevimli görünerek anlamlı davranışlarda bulunarak ya da onların çıkarlarına zekice ricalarda bulunarak derhal çalışmaya başladı. Gözünü geleceğe ve kendisini yukarı taşıyacak başarılara dikmişti.</p><p class="calibre_2">Johnson seçmenleri kazanma çabalarında da aynı yaklaşımı kullandı. Konuşmalar ve süslü sözcüklerle onları ikna etmek yerine (üstelik iyi bir konuşmacı değildi) insanların üzerinde bıraktığı izlenimlere odaklandı. İkna etme eyleminin duyguların bir işlemi olduğunu biliyordu: sözcükler kulağa hoş gelebilir ama seçmenler bir siyasetçinin samimi olmadığını hissederlerse onu dinlemezler ve unuturlar. Bu nedenle aralarında duygusal bir bağ oluşturmaya özen gösterdi; sohbetleri içten gelen bir tokalaşmayla, gözlerinde özel bir bakış, sesinde bir titremeyle sonlandırıp bu bağı güçlendirdi. Onu tekrar görecekleri duygusunu yarattığı gibi samimiyetinden kuşku duyulmasının da önüne geçti. Sohbetlerin sonu aslında bir başlangıçtı, çünkü herkesin aklında kaldı ve oy biçimine dönüştü.</p><p class="calibre_2">Unutmayın ki, herhangi bir girişimde yalnızca kazanmayı ya da kaybetmeyi, başarılı ya da başarısız olmayı düşünmek çok tehlikelidir. İleriye bakmak yerine aklınız çalışmayı durdurur. O anı duygular yönettiğinden kazanmanın bencil bir sevinci, kaybetmenin ise kederi ve acısı vardır. Yaşama daha akıcı ve stratejik bir açıyla bakmanız gerekir. Hiçbir şey mutlak sona ermediğinden herhangi bir şeyi bitirme biçiminiz bundan sonra yapacaklarınızı etkileyecek ve hatta saptayacaktır. Bazı zaferler hiçbir sonuca doğru gitmediğinden olumsuzdur; bazı yenilgiler ise ders alındığından ya da uyandırma zili olarak görüldüğünden olumludur. Bu tip akıcı düşünme biçimi, sonlandırma eyleminin niteliğine ve havasına stratejik bir vurgu yapmanızı sağlayacaktır. Rakiplerinize bakmanıza, sonunda onlara cömertçe davranmanızın daha iyi olup olmayacağına karar vermenize, geri adım atıp onları müttefikleriniz durumuna getirmenize, o anın duygulan üzerinde oynamanıza neden olacaktır. Gözlerinizi herhangi bir karşılaşmanın sonrasından ayırmazsanız, insanlarda bırakacağınız izlenimi düşünürsünüz ve bu izlenim sizi daha fazla görmek arzusuna dönüşebilir. Zaferin ya da yenilginin geçici olduğunu, en önemli noktanın bunları kullanma şekliniz olduğunu anlayınca, yaşamın içerdiği binlerce çatışmada kendinizi daha dengeli tutabilirsiniz. Tek gerçek son ölümdür. Bunun dışındaki her şey bir geçiştir.</p><p class="calibre_2"><span class="italic"><span class="bold">Yasuda Ukyo’nun son kadeh şarabı ikram etmek hakkında söylediği gibi, her şeyin sonu önemlidir. Kişinin tüm yaşamı böyle olmalıdır. Konuklar</span></span></p><p class="calibre_2"><span class="italic"><span class="bold">giderken, veda etmeye hevesli olmamaları havası çok önemlidir.</span></span></p><p class="calibre_2">Yamamoto Tsunetomo, <span class="italic"><span class="bold">Hagakure:</span></span></p><p class="calibre_2"><span class="italic"><span class="bold">The Book Of The Samurai (1659-1720)</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Dünya yüzünde üç farklı tip insan vardır. Birincisi düş görüp konuşanlar, projelerine bir heves patlamasıyla başlayanlardır. Ne var ki, gerçek dünyaya dönüp herhangi bir projeyi bitirmenin ne kadar çaba gerektirdiğini algılayınca enerji patlamaları bir anda sönüverir. Onlar genelinde içinde bulundukları anı yaşayan duygusal yaratıklardır; daha başka bir şey dikkatlerini çekince bir önceki konuya ilgilerini kaybederler. Yaşamlarını dolduran yarı bitmiş projelerin arasında düş aşamasından ancak biraz öteye geçmiş olanlar bile vardır.</p><p class="calibre_2">Yaptıkları her şeyi zorunlu oldukları ya da bu çabayı gösterebildikleri için sonlandıran insanlar vardır. Bitiş çizgisini, başlangıca oranla belirgin bir heves ve enerji azalmasıyla geçerler. Bu durum sonlandırmayı biraz gölgeler. Bitirmek için sabırsızlandıklarından sonlandırma aceleye getirilmiş ve yamalanmış gibi görünür. Karşılarındaki kişiler tatmin olma duygusuna kapılmadığından anımsanacak bir sonuç olmadığı gibi uzun sürmez ve yankılanmaz.</p><p class="calibre_2">Sözünü ettiğimiz iki tip de her projeyi nasıl sonlandıracağını bilmeden başlar. Proje ilerledikçe hayal ettiklerinden daha farklı olur ve nasıl halledeceklerinden emin olmadıkları için ya vazgeçerler ya da bitirmek için aceleyle koştururlar.</p><p class="calibre_2">Üçüncü tip kişiler güç ve stratejinin temel yasasını anlamış olanlardır: bir proje, bir kampanya ya da bir sohbetin sonlanmasının insanlar için çok önemli olduğunu bilirler. Bir savaş büyük bir gösterişle başlayabilir ve bir zafer getirebilir ama kötü sonuçlanırsa, herkes yalnızca bunu anımsar. Herhangi bir işin sonlandırılmasının önemini ve duygusal yankılarını bilen üçüncü tip kişiler, konunun yalnızca başladığınız işi bitirmek değil iyi bitirmek olduğunu algılarlar. Enerjiyle, iyi düşünceyle, sonrasına ilgiyle bakarak bitirilen işler herkesin aklında yer eder. Bu tipler her işe belirli bir plan ile başlarlar. Öngörüldüğü gibi bazı engeller ortaya çıkınca, sabırlı olup mantıklı düşünmeyi başarırlar. Yalnız işin sonunu değil sonrasını da planlarına katarlar. Bu tipler anlamlı bir barış, unutulmaz bir sanat yapıtı, uzun ve verimli bir meslek yaşamı gibi kalıcı olgular yaratırlar.</p><p class="calibre_2"><span class="italic"><span class="bold">Ünlü boksör Jack Dempsey’e birgün,"Karşınızdaki kişiye yumruk atacağınız zaman çenesine mi yoksa burnuna mı nişan alırsınız?" diye sorduklarında, "İkisi de değil,” diyerek devam etti. "Kafasının arkasını hedef</span></span></p><p class="calibre_2"><span class="italic"><span class="bold">alırım."</span></span></p><p class="calibre_2"><span class="italic"><span class="bold">THE MIND OF WAR</span></span> ADLI KİTAPTAN ALINTI, GRANT T.</p><p class="calibre_2">HAMMOND, 2001</p><p class="calibre_2">İşleri iyi sonlandırmanın zor oluşunun nedeni çok basittir: sonlandır-malar baskın çıkan duygulara yol açar. Zorlu bir çekişmenin sonunda ateşkesi, barışı sabırsızca bekleriz. Eğer çatışma bize zafer getiriyorsa, yücelme sanrılarına kapılarız ya da açgözlülükle ihtiyacımızdan fazlasını almaya çalışırız. Eğer çatışma kötü geçmişse, öfkemiz bizi şiddetli, cezalandırıcı bir son arzusuna yönlendirir. Kaybedersek, intikam almak için yanıp tutuşuruz. Bu gibi duygular bundan önceki tüm iyi çabalarımızı berbat eder. Strateji dünyasında sonuna kadar ve hatta sonrasında bile aklımızı doğru kullanmak kadar zor bir şey yoktur, ama hiçbir şey bundan daha önemli değildir.</p><p class="calibre_2">Napoleon Bonaparte belki gelmiş geçmiş en büyük generaldi. Stratejileri esneklik ile ayrıntının bir araya gelmesinin doruğuydu ve her şeyi sonuna kadar planlardı. Ama Avusturyalıları Austerlitz ve Prusyalıları Jena-Auerstadt çarpışmalarında yenip en büyük zaferini kazanınca bu ülkeleri Fransa’nın zayıf düşmüş uyduları konumuna getirmek için çok haşin koşullar uyguladı. Barış antlaşmalarının imzalanmasından sonraki yıllar içinde her iki ülke de çok güçlü intikam duygusu taşımaya başladı. Gizlice ordularını güçlendirdiler ve Napoleon’un kırılgan olacağı günü beklemeye başladılar. 1812’de Rusya’dan perişan bir halde geri çekilmesi istedikleri fırsatı karşılarına çıkardı ve korkunç bir coşkuyla üzerine atıldılar.</p><p class="calibre_2">Napoleon küçük düşürme, intikam alma, uysallığa zorlama gibi gereksiz duyguların stratejisine sızmasına izin vermişti. Eğer uzun vadeli çıkarları üzerinde odaklansaydı, Prusya ile Avusturya’yı fiziksel değil psikolojik olarak zayıflatmanın daha iyi sonuç vereceğini görür, cömert önerilerle onları baştan çıkarıp kırgın uydular yerine sadık müttefikler konumuna getirebilirdi. Başlangıçta birçok Prusyalı, Napoleon’u kurtarıcı olarak görmüştü. Eğer Prusya’yı mutlu bir müttefik olarak tutsaydı, Rusya’daki kötü yenilgiyi atlatabilirdi ve Waterloo Savaşı çıkmazdı.</p><p class="calibre_2">Bu dersi iyi öğrenin: parlak planlar ve üst üste yığılmış fetihler yeterli değildir. Kendi başarınızın kurbanı olup zaferin sizi çok uzaklara taşımasına izin verirseniz, acımasız düşmanlar yaratırsınız, savaşı kazanırsınız ama ardından gelen siyaset oyununu yitirirsiniz. Size, şimdiki zamanda iş yaparken geleceğe odaklanma ve çıkarlarınızı bir sonraki savaşa kadar koruyacak bir biçimde işlerinizi sonlandırma yeteneği olarak tanımlayacağımız stratejik üçüncü göz gereklidir. Üçüncü gözünüz, zeki stratejilerinize gizlice sızacak öfke ve intikam arzusu gibi duyguları engelleyecektir.</p><p class="calibre_2">Bir savaşın en kritik sorusu ne zaman duracağını, çekileceğini ve anlaşma yapacağını bilmektir. Çok erken durursanız, ilerlerken elde ettiklerinizi yitirirsiniz; çatışmanın nereye doğru gittiğini size göstermesi için çok az zaman tanımış olursunuz. Çok geç durursanız, yorgun düşerek kazancınızı feda etmiş, başa çıkabileceğinizden fazlasını elde etmeye çabalamış, öfke ve intikam duygularıyla yanan bir düşman yaratmış olursunuz. Ünlü düşünür Carl von Clausewitz bu sorunu incelemiş ve "zaferin doruk noktası" adını verdiği, savaşın sonlandırılması gereken noktayı tartışmıştır. Zaferin doruk noktasını fark edebilmek için kendi kaynaklarınızı, ne kadarla başa çıkabileceğinizi, askerlerinizin moral durumunu, çabaların gevşeyip gevşemediğini bilmeniz gerekir. Bu dakikayı fark etmeden savaşı sürdürürseniz, yorgunluk, gitgide artan şiddet döngüsü gibi istenmeyen sonuçları kendi üzerinize çekersiniz.</p><p class="calibre_2"><span class="italic"><span class="bold">Zafere ulaşılmış gibi 'görünüyor. Zamanın talep ettiği gibi, yalnızca kötülüğün kalıntılarının tümüyle yok edilmesi gerekiyor. Her şey çok kolay gibi ■ görünüyor. İşte tam burada bir tehlike vardır. Eğer dikkat etmezsek, kötülük gizlenerek kaçmayı başarır ve çok kolayca ölmediğinden, bizden kurtulunca geri kalan tohumlarından yeni talihsizlikler gelişir.</span></span></p><p class="calibre_2"><span class="italic"><span class="bold">THEICHING,</span></span> ÇİN MÖ VIII. YY.</p><p class="calibre_2">Yirminci yüzyılın başında Japonlar, Çin ve Kore’ye ilerleyen Rusya’yı -izliyorlardı. 1904 yılında Rusların genişlemesini durdurmayı umut ederek'Mançurya kıyısında Rusların elindeki Port Arthur kentine beklenmedik bir saldırı düzenlediler. Kısıtlı askeri kaynaklara sahip daha küçük ülkeler olduklarından, hızlı bir saldırının kendilerinin lehine olacağını düşünmüşlerdi. Japon Genelkurmay Başkan Yardımcısı Baron Gentaro Kodama’nın buluşu olan strateji çok etkiliydi: önce davranan Japonlar, Rus filosunu Port Arthur’da kıstırmayı ve ordularını Kore’ye çıkarmayı başardılar. Böylece karada ve denizdeki önemli çarpışmalarda Rusları yenilgiye uğrattılar. Hareketin hızı açıkça onlardan yanaydı.</p><p class="calibre_2">Ne var ki, 1905 Nisan’ında Kodama kendi başarısında büyük bir tehlike sezdi. Japonya’nın insan gücü ve kaynakları sınırlıydı, ama Rusya’nın uçsuz bucaksızdı. Kodama Japon liderleri elde ettikleriyle yetinip barış anlaşması istemeye ikna etti. Aynı yılın sonlarına doğru imzalanan Portsmouth Antlaşması’yla Ruslara cömertlikten öte koşullar sağlanmıştı ama Japonya da konumunu sağlamlaştırmıştı: Ruslar, Kore ve Mançurya’dan çekilip Port Arthur kentini Japonlara bıraktılar. Eğer Japonlar hareketin hızıyla daha ileri gitselerdi, zaferin doruk noktasını herhalde aşacaklar ve kaçınılması olanaksız bir karşı saldırıyla elde ettikleri her şeyi yitireceklerdi.</p><p class="calibre_2">Buna karşılık Amerikalılar 199l’deki Körfez Savaşı’nı çok erken bitirip Irak Ordusu’nun büyük bir kısmının kuşatmadan kaçmasına izin verdiler. Böylece Saddam Hüseyin, Kuveyt yenilgisinin ardından baş gösteren Şii ve Kürt ayaklanmalarını büyük bir acımasızlıkla bastıracak ve iktidarını sürdürecek güce sahip oldu. Müttefik güçler bir Arap ülkesini yenme görüntüsü vermek ve Irak’da iktidar boşluğu yaratmak korkusuyla zaferi sonlandırmaktan geri durmuşlardı. Sonlandırma başarısızlığı uzun vadede daha büyük şiddet olaylarına yol açtı.</p><p class="calibre_2"><span class="italic"><span class="bold">CENTCOM’un yıldırım savaşı (Çöl Fırtınası) bitmişti. 100-saatlik bir yıldırım saldırısı olarak tanımlanmıştı, ama üç yıl sonra hâlâ bitmemiş bir savaştı, diye anımsıyor CENTCOM’da Schwaruzkopfun dış politika başdanışmanı olarak görev yapan İngiliz dış servis yetkilisi Gordon Brown.</span></span></p><p class="calibre_2"><span class="italic"><span class="bold">"Savaşı sonlandıracak birplana asla sahip olmadık."</span></span></p><p class="calibre_2"><span class="italic"><span class="bold">THE GENERAL’S WAR: THE INSIDE STORY OF THE CONFLICT IN THE GULF,</span></span> MICHAEL R. GORDON VE GENERAL BERNARD E.</p><p class="calibre_2">TRAINOR, 1995</p><p class="calibre_2">Yaptığınız her şeyin bir kusursuzluk ve verimlilik dakikası bulunduğunu hayal edin. Hedefiniz projenizi işte bu doruk noktasında bitirmek olmalıdır. Yorgunluğa, can sıkıntısına kapılır ya da sonun gelmesi için sabırsızlanırsanız, bu doruğa ulaşamazsınız. Buna karşılık açgözlülük ve görkem yanılsamaları çok fazla ileri gitmenize yol açacaktır. Kusursuzluk noktasında sonlandırmak için ne istediğinizi, amacınızın ne olduğunu açıkça bilmeniz gerekir. Ayrıca kaynaklarınızı çok iyi tanımalı, uygulamada ne kadar daha gidebileceğinizi bilmelisiniz. Böyle bir farkındalık size doruk noktası için içgüdüsel bir his verecektir.</p><p class="calibre_2">Sosyal ilişkilerde sonlandırmalar da savaşlar gibi doruk noktası duygusuna gereksinim gösterir. Çok uzun süren bir sohbet ya da bir öykü her zaman kötü biter. Karşınızdakilerin konukseverliğini sömürmek, varlığınızla insanları sıkmak en derin başarısızlıktır: sizi daha az değil, daha fazla görmek istedikleri duygusunu bırakarak ayrılmalısınız. Sohbeti ya da görüşmeyi karşı tarafın beklediğinden bir dakika önce bitirerek bunu başarabilirsiniz. Çok erken ayrılırsanız ürkek ya da kaba olarak nitelendirilirsiniz, ama eğlenmenin ve canlılığın tam doruk noktasında ayrılmak son derece olumlu bir izlenim bırakacaktır. Siz gittikten çok sonra bile insanlar sizi düşünüyor olacaklardır. Genel olarak enerji ve zarafetle sonlandırmak en iyisidir.</p><p class="calibre_2">Zafer ve yenilgi onlarla nasıl başa çıktığınıza bağlı olarak önem kazanır. Yaşamda yenilgiler kaçınılmaz olduğundan iyi ve stratejik biçimde kaybetme sanatını da öğrenmelisiniz. Önce kendi zihniyetinizin yenilgiyi psikolojik olarak nasıl özümsediğini düşünün. Geçici bir engel, sizi uyaran ve ders veren bir olgu olarak görün; hatta yenilgiye uğradığınız zaman bile saygın bir üstünlükle bitirinki, bir sonraki karşılaşmada saldırmaya zihinsel olarak hazırlıklı bulunun. Başarıya ulaşanlar sıklıkla yumuşak ve sağduyudan uzak bir hale geldiklerinden, yenilgiyi kendinizi güçlendirmenin bir yolu olarak kabul edin.</p><p class="calibre_2">İkinci olarak yenilgiyi karakterinizin olumlu bir yönünü başkalarına göstermek için kullanın. Bunun anlamı başınızı dik tutmak, acınma belirtileri göstermemek ve savunmaya geçmemektir. Başkanlığının erken döneminde John F. Kennedy, Küba’ya başarısız bir işgal girişimi olan Domuzlar Körfezi fiyaskosuyla ülkeyi karışıklığın içine itmişti. Bu olayın tüm sorumluluğunu yüklenirken özür dilemeyi aşırıya kaçırmadı ve hatayı düzeltmenin yöntemleri üzerinde çalışmaya başlayarak bir kez daha olmamasını sağladı. Dinginliğini korudu ve pişmanlığının yanı sıra gücünü de sergiledi. Böylece gelecekteki mücadelelerinde kendisine çok yardımcı olacak kamuoyunun ve siyasilerin desteğini aldı.</p><p class="calibre_2">Üçüncüsü eğer yenilginin kaçınılmaz olduğunu görürseniz, neşeyle inişe geçmek çoğu zaman daha iyidir. Böylece kaybettiğiniz halde saygınlıkla bitirmiş olursunuz. Bu yaklaşım askerlerin moralini yükseltmeye, gelecek için umut aşılamaya yarar. 1836’daki Alamo Çarpışması’nda Meksika Ordusu’yla karşılaşan Amerikalılaran tümü teslim olmayı reddedip kahramanca savaşarak öldüler. Bu çarpışma "Alamo’yu Anımsayın" sloganıyla bir canlandırma haykırışı biçimini aldı ve sonunda Sam Houston komutasındaki Amerikan güçleri Meksikalıları kesin bir yenilgiye uğrattı. Fiziksel olarak şehitlik mertebesi deneyimi yaşamanız gerekmez, ama kahramanlık ve enerji sergilenmesi yenilgiyi, daha sonra somut bir zafere dönüşecek olan, ahlaksal bir zafere çevirir. Şimdiki yenilgiye gelecekteki zaferin tohumlarını ekmek, en üst düzey stratejik başarıdır.</p><p class="calibre_2">Son olarak da her sonlandırma bir sonraki aşamanın başlangıcı olduğundan, biraz karışık duygular yaratarak bitirmek genelinde akılcı bir stratejidir diyebiliriz. Bir kavganın ardından düşmanınızla barışıyorsanız, biraz kuşku kırıntısı taşıdığınız, karşı tarafın kendisini size kanıtlamasını beklediğiniz izlenimini verin. Bir kampanya ya da bir proje sona erince insanlara bundan sonraki adımınızın tahmin edilemez olduğunu duygusunu verin, kuşkulu bir durumda bırakın, ilgileri üzerinde oynayın. Çözülemeyen bir sinyal, imalı bir söz, biraz kuşku tohumu gibi gizemli ve belirsiz bir sonlandırmayla en gizli ve sinsi biçimde bir sonraki aşama için üstünlüğü elde etmiş olursunuz.</p><p class="calibre_2"><span class="italic"><span class="bold">Nasıl bitireceğini bilmek. Birinci sınıfustalar, bir melodi ya da bir düşüncenin sonu, bir trajedinin beşinci perdesi ya da devletin bir işi olsun, küçük büyük her işte kusursuz bir sonlandırma yaratmakla tanınırlar. İkinci sınıfin en iyileri sonuna doğru sabırsızlanırlar, örneğin Portofino Dağları ’nın melodisini bitiren Cenova Körfezi ’nin denizi kadar gururlu ve dingin bir dengeyle suya düşmezler.</span></span></p><p class="calibre_2"><span class="italic"><span class="bold">THE GAY SCIENCE,</span></span> FRIEDRICH NİETZSCHE, 1882</p><p class="calibre_2">Simge:</p><p class="calibre_2">Güneş. Yolunun sonuna gelince, ufkun altında kaybolur ve parlak, unutulmaz bir izlenim bırakır. Dönüşü her zaman özlemle beklenir.</p><p class="calibre_2">Otorite: Fethetmek önemli değildir. Kişi başarısından kazançlı çıkmalıdır. <span class="italic"><span class="bold">-Napoleon Bonaparte (1769-1821)</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Herhangi bir şeyi kötü bitirmenin hiçbir değeri yoktur. Bu konu tersine çevrilemez.</p><div class="mbp_pagebreak" id="calibre_pb_17"></div>
</body></html>
