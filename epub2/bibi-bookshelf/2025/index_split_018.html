<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1156412" class="calibre_2"><span class="calibre4"><span class="bold">KISIM V</span></span></p><p class="calibre_2"><span class="bold">GAYRİ NİZAMİ (KİRLİ) SAVAŞ</span></p><p class="calibre_2">Bir savaş sürdüren bir general sürekli olarak rakibine karşı bir avantaj arayışı içinde olacaktır. En büyük avantaj, sürpriz unsurundan, düşmanları yepyeni, deneyimlerinin dışında, tümüyle alışılmamış stratejilerle vurmaktan kaynaklanır. Ne var ki uygulama olasılığı bulunan her tür stratejinin denenmesi savaşın doğasında yer aldığından, yeni ve alışılmamış unsur arayışı gitgide aşırıya kaçma eğilimi gösterir. Aynı zamanda yüzyıllardır savaşları denetleyen ahlak ve etik kuralları gittikçe gevşemektedir. Böylece günümüzde hiçbir uyarı olmaksızın binlerce sivilin öldürülmesine kadar her şeyin yapılageldiği “kirli savaş“ dediğimiz olgu ortaya çıkmıştır. Kirli savaş siyasidir, aldatıcıdır ve inanılmaz derecede manipülasyon içerir. Genelinde oyun alanını yakıp yıkmak için her türlü aracın kullanılmasına izin verdiğinden, zayıf ve umarsızların son çaresidir.</p><p class="calibre_2">Kirli savaşın dinamikleri büyük ölçüde topluma ve kültüre sızmıştır. Siyaset, iş yaşamı ya da toplumda rakiplerinizi yenmenin en kolay yöntemi onları şaşırtmak, hiç beklenmedik bir yönden üstlerine gitmektir. Gündelik savaşların artan baskıları kirli stratejileri kaçınılmaz duruma getirmektedir. İnsanlar adeta yeraltına iniyorlar: iyi ve dürüst gibi görünürler ama perdenin arkasından kaypak, çapraşık yöntemler uygularlar.</p><p class="calibre_2">Gayri nizami olguların kendine özgü mantığı olduğunu da kabul etmelisiniz. Birincisi hiçbir şey uzun süre yeni olarak kalmaz. Yeniliklere dayanan kişiler sürekli olarak zamanın yerleşik düzenine karşı çıkan yeni fikirlerle ortaya çıkmak zorundadırlar. İkincisi gayri nizami yöntemleri uygulayanlarla savaşmak çok zordur. En klasik doğrudan güç kullanma yöntemi işe yaramaz. Dolaylı yöntemleri uygulayanlara karşı siz de dolaylı savaşmalısınız, ateşe ateşle karşılık vermelisiniz ve hatta kirli savaşı bile göze almalısınız. Ahlak duygusu nedeniyle temiz kalmaya çalışırken yenilgi riskini kabullenmek demektir.</p><p class="calibre_2">Bu kısımdaki bölümler geleneklere uymayan çeşitli biçimleri size tanıtacaktır. Bunların bir kısmı rakiplerinizi aldatmak ve beklentilerinin tersine çalışmak gibi tümüyle alışılmamış yöntemlerdir. Bazıları ise daha politik ve kaygandır; ahlakı stratejik bir silah olarak kullanır, gerilla savaşı sanatını gündelik yaşama uygular, pasif saldırganlığın en sinsi biçimlerini ortaya çıkarır. Terör ve panik yaratarak düşmanı içeriden yok etmek gibi yöntemler ise bağışlanmayacak kadar kirlidir. Bu bölümler her stratejinin şeytani psikolojisini daha iyi anlamanız, en uygun savunmayı kurmanız için hazırlanmıştır.</p><p class="calibre_2"><span class="italic"><span class="bold">23</span></span></p><p class="calibre_2"><span class="bold">GERÇEKLERİ VE KURGULARI AYRILMAYACAK BİÇİMDE DOKUYUN</span></p><p class="calibre_2"><span class="bold">Yanlış Algı Stratejisi</span></p><p class="calibre_2"><span class="italic">Hiçbir yaratık çevresinde olup biteni görmeden, sezmeden yaşamını sürdüremeyeceği için, düşmanlarınızın kendi çevrelerinde olan biteni, özellikle sizin yaptıklarınızı bilmelerini olabildiğince zorlaştırın. Onların odaklarını bozarsanız, stratejik güçlerini zayıflatmış olursunuz. İnsanların algıları duygularınca süzüldüğünden dünyayı görmek istedikleri biçimde görürler. Beklentilerini besleyin, arzularıyla uyumlu bir gerçek oluşturun ki kendilerini aldatabilsinler. En iyi aldatmacalar belirsizlik üzerine kurulur; gerçeklerle kurguları birbirinden ayrılmayacak şekilde karıştırın. Kişilerin gerçek algılarını denetlediğiniz zaman onları denetliyorsunuz demektir.</span></p><p class="calibre_2">SAHTE AYNA</p><p class="calibre_2">3 Kasım 1943 tarihinde Adolf Hitler en üst generallerine bir belge dağıttı: Talimat 51 adlı belge Müttefiklerin ertesi yıl Fransa’yı işgal edeceğine olan inancını ve onların nasıl yenilgiye uğratılabileceğini açıklıyordu. Yıllarca Hitler en önemli stratejik kararlarını alırken önsezilerine güvenmişti ve neredeyse her seferinde haklı çıkmıştı; Müttefikler daha önce Fransa’nın derhal işgal edileceğine inanmasını sağlamaya çalışmışlar, ama Hitler bunun bir aldatmaca olduğunu anlamıştı. Bu kez işgalin gerçekliğinden emin olduğu gibi nereden yapılacağını da hissediyordu: Manş Denizi’nde İngiltere’ye en yakın bölge olan Pas de Calais’ye çıkacaklardı.</p><p class="calibre_2"><span class="italic"><span class="bold">Savaş döneminde gerçekler öylesine değerlidir ki, yalanlardan oluşmuş bir koruma ordusuna ihtiyacı vardır.</span></span></p><p class="calibre_2"><span class="calibre3"><span class="bold">WINSTON CHURCHILL, 1874-1965</span></span></p><p class="calibre_2">Pas de Calais bölgesinde çok sayıda önemli liman vardı ve Müttefiklerin askerlerini karaya çıkarmak için bir limana gereksinimleri olacaktı. Ayrıca Hitler kısa bir süre sonra kullanıma hazır duruma gelecek olan V-1 ve V-2 roketlerini de buraya yerleştirmek istiyordu. Jet motorlu, insansız füzeler Londra’ya çok yakın konuşlanmış olacağından, İngiltere’yi boyun eğmeye razı edecek kadar bombalayabilecekti. İngilizler, Alman roketlerinin buraya yerleştirileceğini bildiğinden Hitler’in bombalama saldırısına başlamasına fırsat vermeden Pas de Calais üzerinde Fransa’yı işgal etmeleri iyi bir nedendi.</p><p class="calibre_2">Hitler, Talimat 51 başlıklı yazısında Müttefiklerin işgalin günü ve yerini gizlemek için büyük bir aldatmaca kampanyasına girişecekleri konusunda komutanlarını uyardı. Almanlar aldatmacanın ardındaki gerçeği görmeli, askerlerin karaya çıkmasını önlemeliydi ve son zamanlarda Alman Ordusu’ndaki bazı engellere karşın Hitler bunun başarılacağından emindi. Birkaç yıl önce Fransa’dan Norveç’e kadar sahil boyunca uzanan kalelerin oluşturduğu Atlantik Duvarı’nı inşaat ettirmişti, komutası altında 10 milyondan fazla asker vardı ve bunların yaklaşık 1 milyonu Fransa’da konuşlanmıştı. Alman silah endüstrisi hiç durmadan daha iyi silahlar üretiyordu. Ayrıca Avrupa’nın büyük bir bölümünü denetimi altında tuttuğundan sınırsız kaynakları ve askerlerini oradan oraya sevk etmek için sonsuz seçenekleri vardı.</p><p class="calibre_2"><span class="italic"><span class="bold">Dudley Clarke her zaman açıktı ve kısa süre sonra başkalarının öyle olmamasının ne kadar yazık olduğu görülecekti; bir düşmanı genellikle umutlarının çok uzağında olmayan beklentilerine uygun düşmeyen herhangi bir şeyle asla kandıramayacağınız açıktır. Onlar hakkında bildiklerinizi kullanarak hipnotize eder ve istediklerinizi sadece düşünmelerini değil, yapmalarını da sağlarsınız.</span></span></p><p class="calibre_2"><span class="italic"><span class="bold">MASTER OFDECEPTION,</span></span> DAVID MURE, 1980</p><p class="calibre_2">Üstelik Müttefiklerin Fransa’yı işgal etmek için çok büyük çaplı bir donanmaya gereksinimleri vardı ve böyle armada bir araya getirilince gizlenmesi olanaksızdı. Hitler, İngiliz Ordusu’nun tüm düzeylerine kusursuz istihbarat bilgileri veren casuslar sızdırmıştı. İşgal günü ve yeri belli olunca elbette haber vereceklerdi. Müttefikler ona bir sürpriz yapamazlardı. Onları Fransa kıyılarında yenilgiye uğratınca İngiltere barış antlaşması için yalvaracak, Roosevelt de bir sonraki ABD Başkanlık seçimini kaybedecekti. Bundan sonra Hitler tüm ordusunu Sovyetler Birliği üzerinde yoğunlaştıracak ve sonunda kesin yenilgiye uğratacaktı. Aslında Fransa’nın işgali savaşın gidişini değiştirmek için beklediği fırsattı.</p><p class="calibre_2">Hitler’in Batı Avrupa’daki komutanı Feldmareşal Gerd von Runs-tcdt Almanya’nın en saygın generaliydi. Bu ülkedeki savunmasını güçlendirmek için General Erwin Rommel’i de Fransa kıyılarındaki orduların başına getirdi. Rommel, Atlantik Duvarı’nı biraz daha geliştirip mayın tarlaları ve ateş hatlarıyla bir "şeytan bahçesine" dönüştürdü. Rommel ile Rıınstedt, Müttefikleri suyun kenarından geri püskürtebilmek için daha lazla asker istediler ama Führer bu istemi reddetti.</p><p class="calibre_2">Son zamanlarda Hitler’in üst düzey komutanlarına güveni azalmıştı. Son birkaç yıl içinde subayları arasından gelişmiş olduğu açıkça bilinen birçok suikast girişimini atlatmıştı. Generalleri sık sık stratejilerine karşı çıkıyorlardı ve Hitler’e göre Rusya seferindeki birçok çarpışmayı ellerine yüzlerine bulaştırmışlardı; birçoğunu becereksiz ya da vatan haini olarak görüyordu. Subaylarıyla daha az zaman geçirmeye ve Bavyera Dağları’ndaki Berchtesgaden’deki evinde metresi Eva Braun ve köpeği Biondi ile daha uzun kalmaya başladı. Burada da günlerini en önemli kararları kendi başına verebilmek ve savaşın tümünü yönetebilmek için haritaları ve istihbarat raporlarını inceleyerek geçiriyordu.</p><p class="calibre_2">Bu davranış düşünme biçimini de değiştirdi: hızlı, içgüdüsel kararlar vermek yerine her türlü olasılığı öngörmeye çalıştığından herhangi bir karara varması çok uzun sürüyordu. Artık Fransa’ya daha fazla asker gönderilmesini isteyen Rommel ile Runstedt’i gereğinden fazla temkinli ya da paniğe kapılmış olarak nitelendiriyordu. Generallerin zayıflıklarını ve düşmanın aldatmacalarının perde arkasını görebildiğinden Müttefik işgalini tek başına bozguna uğratmak zorundaydı. Bunun tek kötü yönü ise iş yükünün on kat artmasıydı ve kendini her zamankinden daha yorgun hissediyordu. Geceleri uyku ilacı alıyor, gündüzleri ise uyanık kalabilmek için ne buluyorsa yutuyordu.</p><p class="calibre_2">1944 yılının başlarında çok önemli bir haber Hitler’e ulaştı: Türkiye’ deki bir Alman casus, Müttefiklerin Fransa’ya o yıl çıkarma yapacağını gösteren çok gizli belgeleri ele geçirmişti. Aynı belgeler Balkanlar’ın da işgal edileceğini gösteriyordu. Almanya için çok değerli kaynakların bulunduğu Balkanlar konusunda Hitler çok hassastı; o bölgenin yitirilmesi çok acı sonuçlar verirdi. Böyle bir saldırı tehdidi askerlerin Fransa’ya sevk edilmesini olanaksız hale getirmişti. İngiltere’deki casusları Norveç’in işgal planlarını ele geçirince Hitler bu saldırıya karşı koyabilmek için buradaki ordusunu güçlendirdi.</p><p class="calibre_2">Nisan ayında istihbarat raporlarını incelerken heyecanı gitgide yükselmeye başladı: düşmanın hareketlerinde bir düzen sezmişti. Her şey düşündüğü gibi Pas de Calais bölgesine yapılacak bir çıkarmaya işaret ediyordu. Özellikle güneydoğu İngiltere’de General George Patton komutasında çok büyük boyutlu bir ordunun oluşturulması başlı başına bir işaretti. FUSAG (Birinci ABD Ordu Grubu) adlı ordunun Pas de Calais geçişi için konuşlandırıldığı belliydi. Müttefiklerin tüm generalleri arasında en çok Kuzey Afrika ve Sicilya’da askeri yeteneğini sergilemiş olan Patton, Hitler’i ürkütüyordu. Böyle bir işgal için en kusursuz komutandı.</p><p class="calibre_2">Patton’ın ordusu hakkında daha fazla bilgi istedi. Yüksekten uçan keşif uçakları devasa boyutlardaki askeri kampları, çıkartma malzemelerini, kırsal alanda dolaşan binlerce tankı, kıyıda inşa edilmekte olan petrol boru hattını fotoğrafladı. Esir düşüp İngiltere’de hapse atılmış olan bir Alman general sonunda ülkesine iade edilirken yol üzerindeki FUSAG karargâhında inanılmaz bir hareketlilik olduğunu görmüştü. İsviçre’deki casuslar, Pas de Calais bölgesinin tüm haritalarının gizemli bir biçimde satın alınmış olduğunu bildirdiler. Büyük boyutlu yapboz bulmacanın parçaları bir araya gelmeye başlıyordu.</p><p class="calibre_2"><span class="italic"><span class="bold">Themistokles’in aynı anda çözmesi gereken iki acil sorun vardı. Yalnızca Peloponnesos askerlerinin planlanan geri çekilmelerini durdurmakla kalmayıp tasarladığı yerde savaşmalarını sağlamak ve Kserkses’i Yunanlıların zafere gitmesine yol açacak hatalı bir adım atmaya yani donanmasına Salam is Boğazı ’nda saldırıya geçme emri vermeye zorlamak...</span></span></p><p class="calibre_2"><span class="italic"><span class="bold">Themistokles’in kullandığı hile tüm Yunan tarihinin en şaşırtıcı olgularından biri olmuştu ve Plutarkhos buna "Sicinnus ile ünlenen hilesi" adını vermişti. Bunun kanıtları Salamis Savaşı ’ndan yalnızca sekiz yıl sonra yaşanan Aeschlyus ’un Perslerine kadar gider... Olaylar şöyle gelişmişti gibi görünüyor. Son strateji üzerindeki uzun tartışmanın bir tıoktasında yenileceğitıi hisseden Themistokles yavaşça toplantıdan ayrılmış ve çocuklarının öğretmeni "en sadık kölesi" Sicinnus adlı Asya kökenli Yunanlıyı çağırmıştı. Adama, Kserkses’e götürülmek üzere çok dikkatle hazırlanmış bir mektup vermiş ve küçük bir tekneyle, herhalde 19 Eylül sabahı gün doğmadan, boğazı geçmesini söylemişti... Atina birliklerinin komutanı olarak Themistokles’in kendi adına gönderdiği mektupta Kserkses’e artık taraf değiştirdiğini ve Perslerin zafere ulaşmasını arzuladığını yazmıştı. (Taraf değiştirmesinin nedenini açıklamamıştı, ama belki de Peloponnesos birliklerinin yaklaşımına duyduğu nefret inandırıcı olabilecek kadar güçlüydü.) Yunanlı müttefikler birbirini gırtlakladığından ciddi bir direniş göstermeyeceklerdi ve kral "tam tersine aralarındaki Pers taraftarlarının diğerleriyle dövüştüğünü" bile görebilecekti. Üstelik ertesi gece, karanlığa sığınarak Salamis’den geri çekilmeyi planlıyorlardı... Eğer Kserkses böl-ve-yönet ilkesine dayanarak derhal saldırıya geçerse, geri çekilme eylemini durdurabilirdi. "Onlara saldırın ve deniz gücünü henüz daha düzensiz durumdayken ve karadaki orduyla birleşmemişkenyok edin."</span></span></p><p class="calibre_2"><span class="italic"><span class="bold">(Plut. Them. 12.4) Bundan sonra Peloponnesos’unfethi oldukça kolaylaşacaktı. Öte yandan eğer Kserkses, çeşitli Yunan ordularının elinden kaçıp anavatanlarına doğru gitmesine izin verirse, tüm kent-devletleriyle teker teker uğraşmak zorunda kalacağından, savaş neredeyse sonsuza dek sürerdi. Sicinunus’un sözleri Pers amirallerini etkiledi ve haberi Büyük Kral’a derhal aktardılar. Bize söylendiğine göre, Kserkses bu raporu "inanılır gibi göründüğünden" ve ayrıca bunları duymak istediğinden doğru olarak kabul etti. İyonya ile Pers İmparatorluğu arasında huzursuzluk yaşandığından Yunan savaşı ne kadar çabuk biterse o kadar iyi olurdu. İnsan doğasını çok yakından tanıyan Themistokles bunca zamandır süren ertelemenin hüsrana uğrattığı Büyük Kral’ın soruna acil çözüm getirecek gibi görünen her şeyi kucaklayacağından emindi.</span></span></p><p class="calibre_2"><span class="italic"><span class="bold">THE GRECO-PERSIAN WARS,</span></span> PETER GREEN, 1996</p><p class="calibre_2">Geriye bir tek soru kalmıştı: çıkarma ne zaman gerçekleştirilecekti? Nisan ayı yerini mayısa bırakırken, Hitler birbiriyle çelişen raporlar, söylentiler, gözetlemeler arasında boğulmuş gibiydi. Gelen bilgiler zaten yorulmuş olan zihnini iyice bulandırmıştı, ama iki istihbarat raporu tabloyu açıklığa kavuşturur gibiydi. İngiltere’deki bir Alman casus Müttefiklerin <span class="italic"><span class="bold">5-7</span></span> Haziran tarihleri arasında Pas de Calais’in güneydoğusundaki Nor-mandiya bölgesine çıkarma yapacaklarını bildirmişti, ama Almanlar bu casusun çift taraflı oynadığından kuşkulandıklarından verdiği raporun Müttefiklerin yanlış bilgilendirme kampanyasının bir parçası olduğunu düşünüyorlardı. Saldırı herhalde hava koşullarının daha uygun olduğu haziran sonu ya da temmuz başında gerçekleşecekti. Mayıs ayında daha güvenilir Alman casusları İngiltere’nin en üst rütbeli generali olan Sir Bernard Montgomery’yi önce Cebelitarık ardından Cezayir’de gördüklerini bildirdiler. Montgomery’nin herhangi bir işgal gücünün büyük bir bölümüne komuta edeceği kesindi. Eğer bu kadar uzaktaysa, demek ki işgal daha sonra yapılacaktı.</p><p class="calibre_2">5 Haziran gecesi Hitler haritalarının üzerinde çalışıyordu. Belki yanılmıştı... belki başından beri gerçekten Normandiya çıkartması planlanmıştı. Her iki seçeneği de göz önüne almak zorundaydı: yaşamının en nihai savaşında aldatılmaya gelemezdi. İngilizler hile yapmaya yatkındı; gerçekten Normandiya Çıkarması planlanmışsa Hitler askerlerini hareket halinde tutmak zorundaydı. Emin olmadan karar vermeyecekti. Manş Denizi için o gecenin hava raporunu okuyup fırtınalı olduğunu öğrenince uyku ilacını alıp yatağına gitti.</p><p class="calibre_2">Ertesi sabah şok edici bir haberle uyandı: Normandiya’nın güneyinde çok büyük çaplı bir çıkartma harekâtı başlamıştı. Gece yarısı büyük bir donanma filosu İngiltere’den yola çıkmış ve yüzlerce paraşütçü Normandiya sahili yakınlarına indirilmişti. Gün ilerledikçe raporlar daha da kesinleşti: Müttefikler Cherbourg kentinin güneydoğusuna çıkartma yapmıştı.</p><p class="calibre_2">Kritik an gelmişti. Eğer Pas de Calais’de konuşlandırılmış ordunun bir bölümü hızla Normandiya’ya gönderilirse, Müttefikler oldukları yerde kıstırılıp denize dökülebilirdi. Hitler’in kararını kaygıyla bekleyen Rommel ile Runstedt bu öneriyi yapıyordu. Ama o gece ve ertesi gün l litler’in kararsızlığı sürdü. Tam Normandiya’ya yedek güç göndermeye karar verecekken FUSAG karargâhından Müttefik güçlerinin hareket halinde oldukları haberi geldi. Acaba Normandiya büyük bir aldatmaca mıydı? Eğer Hitler yedek gücünü buraya çekerse Patton derhal Manş Denizi’ni geçip Pas de Calais’e çıkartma yapar mıydı? Hayır, Hitler bekleyip bu saldırının gerçek olup olmadığını görecekti. Günler geçerken kararsızlığı karşısında Rommel ile Runstedt’in kaygıları artıyordu.</p><p class="calibre_2">Birkaç hafta sonra Hitler sonunda Normandiya’nın gerçek ulaşım noktası olduğuna inandı. Ama çok geç kalmıştı. Müttefikler sahilde bir karargâh kurmuşlardı. Ağustosta Normandiya’dan yola çıkıp Almanları geri püskürttüler. Hitler’e göre bu felaketin nedeni çevresindekilerin beceriksizliğiydi. Ne kadar derinden aldatıldığı hakkında hiçbir fikri yoktu.</p><p class="calibre_2"><span class="italic"><span class="bold">Savaşın sonunda Müttefik İstihbarat Subayları ele geçirdikleri Alman Gizli Servisi ’nin dosyalarında, çıkartma günü öncesinde casuslardan ve diğer kaynaklardan gelmiş iki yüz elli mesaj buldular. Neredeyse hepsi tarih olarak haziranı ve yer olarak Calais bölgesini belirtiyordu. Çıkartmanın kesin tarih ve yerini tam olarak bildiren bir mesaj Cezayir’deki bir Fransız albaydan gelmişti. Müttefikler bu albayın Abwehr için çalıştığını keefedince tutuklamışlar ve sonradan kendi taraflarına çekmişlerdi. Berlin’i yanlış bilgilendirmek için sonuna kadar kullanmışlardı. Almanları o kadar çok aldatmıştı ki, artık ondan gelen bilgileri Alman gizli servisi değersiz olarak görmeye başlamıştı. Yine de düşmanın sizin neye inanmanızı istediğini bilmek yararlı olduğundan teması kesmemişlerdi. Müttefik istihbaratı büyük bir cüretle çıkartmanın Normandiya sahiline 5, 6 ya da 7 Haziran ’da yapılacağını albayın açıklamasına izin vermişlerdi. Almanlar için bu mesaj, çıkartmanın kesinlikle 5, 6 ya da 7 Haziran haricinde herhangi bir gün, sahilin Normandiya’dan başka bir kesimine yapılacağını kanıtlıyordu.</span></span></p><p class="calibre_2"><span class="italic"><span class="bold">THE SECRETS OF D DAY,</span></span> GILLES PERRAULT, 1965</p><p class="calibre_2">Yorum</p><p class="calibre_2">Normandiya çıkartması hakkında Hitler’i yanıltmaya çalışırken Müttefikler bir sorunla yüz yüze kalmışlardı: Führer’in yapısal olarak kuşkucu ve açıkgöz olduğunu bildikleri gibi, daha önce kendisini kandırmaya kalkıştıklarının da farkında olduğunu ve bir kez daha bunu deneyebileceklerini düşündüğünü biliyorlardı. Kendisini yanlış yönlendireceklerine inanması için her türlü nedeni olan, karşısındakilerin her adımını izleyen bir insandan çok büyük boyutlu bir donanmanın gerçek hedefini nasıl gizleyebilirlerdi?</p><p class="calibre_2">Şans eseri İngiliz istihbaratı aralarında Başbakan Winston Churc-hill’in de bulunduğu D-Day planlamacılarına çok değerli bilgiler sağlamıştı. Öncelikle Hitler’in paranoyasının arttığını, kendini yalnızlaştırdığını, aşırı çalıştığını ve hayal gücünün gereğinden fazla alevlendiğini biliyorlardı. Duygusal patlamalar sergilemeye yatkınlaştığı gibi herkesten ve her şeyden kuşku duymaya da başlamıştı. İkincisi Müttefiklerin Fransa’dan önce Balkanları işgal etmeye çalışacağına ve Fransa’daki çıkartma noktasının Pas de Calais olacağına inandığını da biliyorlardı. Kendi üstün mantık ve öngörü gücünün kanıtı olarak neredeyse bu işgallerin gerçekleşmesini bekler gibi davranıyordu.</p><p class="calibre_2">Askerlerini tüm Avrupa’ya ve Fransa’ya yayması için Hitler’i kandırmak Müttefiklere sahilde bir karargâh edinmeleri için kısa bir süre tanıyacaktı. İşin anahtarı Müttefiklerin tıpkı kendi düşündüğü biçimde davranacağının çok farklı kanıtlarını sunmaktı. Ama bu tablo yanıp sönen ışıklarla Balkanlara ve Pas de Calais’e işaret eden bir aldatmaca gibi gö-rünmemeliydi. Bunun yerine biraz ağırlığı ve gerçek duygusu olan bir şeyler yaratmaları gerekirdi. Basmakalıp gerçeklerin ve biraz da kandır-macaların karışımından oluşmuş bir tablo yaratılmalıydı. Eğer Hitler bu tablonun ana hatlarının kendi beklentilerini desteklediğini görürse, aşırı çalışan beyni gerisini kendiliğinden doldururdu. İşte Müttefikler tabloyu böyle dokudular.</p><p class="calibre_2">1943 yılının sonlarında İngilizler ülkedeki tüm Alman casuslarının kimliklerini saptamışlardı. Bundan sonraki adım Müttefiklerin Balkanlara saldırı planı, Pas de Calais’in karşısında Hitler’in en çok korktuğu Amerikalı General Patton komutasında hayal ürünü bir ordu toplanması gibi yanlış bilgiler sızdırarak onları iradeleri dışında çift taraflı oynamaya yönlendirmekti: (FUSAG adlı bu ordu yalnızca sahte yazışmalarda ve normal bir ordu taklidi yapan telsiz görüşmelerinde vardı.) Alman casuslarının FUSAG belgelerini ele geçirmelerine ve telsiz konuşmalarını dinlemelerine izin verilmişti. Dikkatle hazırlanmış mesajlar ancak gerçek olacak kadar yavan ve bürokratikti. Film seti tasarımcıları lastik, plastik ve tahta malzemeler kullanarak Alman keşif uçaklarının çadırlar, uçaklar ve tanklardan oluşan bir kamp olarak göreceği bir mekân hazırladılar. FUSAG’ın konuşlandığı yeri gözleriyle gördüğünü söyleyen Alman general aslında Londra’ya götürülürken söylendiğinden farklı bir yol izlenerek kandırılmıştı: Normandiya çıkartması için FUSAG’ın konuşlandığı söylenen kamp yerine daha batıdaki gerçek bir ordu kampının yanından geçirilmişti.</p><p class="calibre_2">Çıkartma günü yaklaşırken Müttefikler gerçeklerle kurguları daha da karmaşık biçimde birleştiren ipuçları bırakmaya başladılar. İşgalin gerçek yeri ve zamanı güvenmediği bir casus aracılığıyla bildirilince, Hitler aslında doğruyu gördüğü halde, bir aldatmacayla yüz yüze kaldığını düşündü. Bundan sonra çıkartmanın gerçek zamanı hakkında bilgi sızsa bile, Hitler neye inanacağını bilemezdi. İsviçre’den Pas de Calais haritalarının satın alınmasının yine Hitler’in kulağına gideceğini ve bu olayın da kendi gerçekçi mantığına inanacağını biliyorlardı. Montgomery’yi Ce-belitarık’da gören Alman casusları general gibi davranmak üzere eğitilmiş biriyle karşılaştıklarını elbette bilmiyorlardı. Sonuçta Müttefiklerin boyadığı tablo öylesine gerçekti ki, Hitler temmuz ayına yani çıkartmanın gerçekleşmesinden çok sonraya kadar buna inanmayı sürdürdü. Böylesi-ne aldatmacalarla askerlerini dörtbir yana dağıtmasına yol açtıklarından, belki de çıkartmanın başarılı olmasının sırrı bu yöntemde yatıyordu.</p><p class="calibre_2">Rekabetçi bir dünyada aldatmaca size sürekli avantaj sağlayacak çok önemli bir silahtır. Rakiplerinizin dikkatini çelmek, sonuçsuz kovalama-calara yollamak, asla gelmeyecek saldırılara karşı çok değerli zaman ve kaynaklarını harcamalarına neden olmak için kullanabilirsiniz. Ne var ki sizin aldatmaca kavramınız hatalı olabilir. Aslında çok ayrıntılı yanılsamalar ya da binbir çeşit gösterişli dikkat çekme unsurları içermez. İnsanlar bu gibi şeylere kanmayacak kadar zekidir. Aldatmaca gerçeği yansıtmalıdır. İngilizlerin çıkartma günü için hazırladıkları tablo gibi çok ayrıntılı olabilir ama etkisi gerçeğin tümüyle değil, biraz değiştirilmesiyle daha fazla olur.</p><p class="calibre_2">Gerçeği yansıtabilmek için doğasını bilmek zorundasınız. Ne de olsa gerçek özneldir: biz olayları duygularımız ve önyargılarımızdan süzdüğümüz için ancak istediklerimizi görürüz. Yarattığınız sahte ayna insanların arzu ve beklentilerine uyumlu olmalı, onları uyutmalıdır. (Eğer Müttefikler Hitler’in kuşkulandığı gibi Pas de Calais’e saldırmayı planlayıp çıkartmanın Normandiya’ya yapılacağına onu ikna etmeye çabalasalardı, bunu yapmaları var olan inanışları üzerinde oynamaktan çok daha, - zor olacaktı.) Sahte aynanız hakikaten görülebilen bazı şeyleri de kapsamalıdır. Tıpkı yaşam gibi basmakalıp gözükmelidir. D-Day aldatmacası gibi çelişkili unsurları içerebilir, çünkü gerçekler çoğu zaman çelişkilidir. Sonuçta tıpkı bir Escher tablosu gibi gerçeklerle yanılsamaları birbirine öylesine karıştırmanız gerekir ki kesinlikle ayırt edilemesin ve sahte aynanız gerçek olarak kabul edilsin.</p><p class="calibre_2"><span class="italic"><span class="bold">Arzularımıza içtenlikle inanırız ve ne düşünürsek, başkalarının da aynısını düşündüğünü hayal ederiz.</span></span></p><p class="calibre_2"><span class="italic"><span class="bold">Julius Caesar (MÖ 100-44)</span></span></p><p class="calibre_2"><span class="italic"><span class="bold">Şimdi Ravana, "Bunların hepsi ufak tefek silahlar. Benim işe doğru dürüst sıvanmam gerekir," dedi kendi kendine ve "Maya" adı verilen, yanılsamalar yaratarak düşmanın aklını karıştıran silahı çağırdı. Gerekli ibadeti ve büyüleri yapıp bu ilahı gönderince bütün ordular ve Kumbakarna, Indrajit ile diğerleri gibi tüm komutanların canlanıp savaş meydanına geri döndüğünün yanılsaması oluştu. Rama birdenbire artık yok olduklarını düşündüğü kişilerin savaş naralarıyla üzerine doğru gelip çevresini sardığını fark etti. Düşman ordusundaki herkes silahlara bürünmüştü. Zafer çığlıkları atarak Rama’nın üzerine çullanır gibiydiler. Aklı iyice karışan Rama canlandırdığı Matali'ye, "Neler oluyor? Bunların hepsi nasıl geri geliyor? Hepsi ölmüştü," diye sordu. Matali açıkladı. "Sen orijinal kimliğinde bu evrende illüzyonlar yaratıyordun. Ravana 'nın senin aklını karıştırmak için hayaletleri ortaya çıkardığına dikkat et. Eğer kararını verirsen, onları derhal dağıtabilirsin." Matali ’nin açıklaması çok yardımcı oldu. Rama derhal "bilgelik"ya da "'Algı" diye tanımlanan "Gnana" adlı silahı canlandırdı. Çok seyrek rastlanan bu silahı hemen ileri yolladı. Büyük bir kitle halinde üzerine gelen korkutucu ordular birdenbire havaya</span></span></p><p class="calibre_2"><span class="italic"><span class="bold">karışıp kayboldu.</span></span></p><p class="calibre_2"><span class="italic"><span class="bold">THE RAMAYANA, VALMIKI,</span></span> HİNDİSTAN, MÖ IV. YY. SAVAŞIN ANAHTARI</p><p class="calibre_2">Savaşın erken tarihinde askeri liderlerin önünde bir engel vardı. Herhangi bir savaş girişiminin başarısı karşı tarafın amacı, gücü ve zayıf yönleri hakkında bilgi sahibi olmaya dayanıyordu. Ama düşmanlar da bu bilgiyi asla isteyerek vermiyorlardı. Ayrıca genelinde farklı bir kültürden gelen düşmanların düşünce ve davranış biçimleri de kendilerine özgüydü. Bir general karşısındaki generalin aklından neler geçtiğini tam olarak kestiremiyordu. Dışarıdan bakınca düşman çözülmez bir gizem gibi görünüyordu. Bu nedenle karşı tarafı anlamayan bir general karanlıkta hareket etmek zorunda kalıyordu.</p><p class="calibre_2">Tek çözüm yolu içeride olup biteni anlamak için düşmanı dışarıdan incelemekti. Örneğin bir strateji uzmanı düşman kampındaki ocak ateşlerini sayıp zaman içinde değişip değişmediğine bakarak ordunun boyutlarını, yedek kuwetlerin gelip gelmediğini, ordunun bölünüp bölünmediği-ni ya da askerlerin firar edip etmediğini anlamaya çalışıyordu. Ordunun nereye yöneldiğini ya da harekete hazır olup olmadığını anlayabilmek için hareket belirtilerine ve düzenindeki değişikliklere bakmak gerekiyordu. Kampa sızmış casusların aktaracağı hareketlilik haberlerini bekliyordu. Yeterince belirtiyi inceleyip doğru olarak çözümleyen bir lider oldukça açık bir tabloyu bir araya getirebiliyordu.</p><p class="calibre_2">Üstelik bu lider karşı tarafı gözlerken karşı tarafın da kendisini gözlediğini biliyordu. Karşılıklı olarak görünüm-okuma oyununu oynarken dünyanın çeşitli yerlerindeki farklı kültürlere mensup bazı aydın strateji uzmanları benzer bir kanıya vardılar: Düşmanın aradığı belirtileri niçin bilinçli olarak çarpıtmayalım? Görünümlerle oynayarak yanlış yönlendirmeyelim? Tıpkı bizim yaptığımız gibi düşman da eğer bizim kamp ateşlerimizi sayıyorsa, gücümüz hakkında hatalı bir izlenim oluşturmak için ateşlerin sayısı niçin azaltmayalım ya da çoğaltmayalım? Eğer düşman ordumuzun attığı her adımı izliyorsa niçin aldatıcı yönde hareket etmeyelim ya da bir bölümünü yem olarak farklı bir yöne göndermeyelim? Eğer düşman askerlerimizin arasına casuslar sızdırmışsa, niçin onlara yanlış bilgiler vermeyelim? Ordumuzun boyutlarını ve amaçlarını bildiğini varsayan bir düşman yanlış bilgilendirildiğini fark etmezse, yanlış bilgiler üzerine hareket edecek, çeşitli hatalar yapacaktır. Olmayan bir düşmanla savaşması için askerlerini gönderecektir. Gölgelerle savaşacaktır.</p><p class="calibre_2">Bu düşünme biçimiyle eski dönemlerin strateji uzmanları organize aldatma sanatını yarattılar ve bu sanat zamanla savaşların ötesine geçip siyasete ve genel olarak topluma da sızdı. Temelinde askeri aldatmaca düşmanın gerçeği görüşünü çarpıtmak ve yanlış algılarla haraket etmesini sağlamak için kimliğimizin ve amacımızın belirtilerini değiştirmektir. Görünümü yönetme sanatı daha iyi uygulayan tarafa çok büyük yararlar sağlar.</p><p class="calibre_2"><span class="italic"><span class="bold">Böyle bir stratejinin en büyük etkisi kaynakların boşa harcanması, öztatmin ve intihara yönelik kehanetlerin yaratılması ve gerçek ile güven duygusunun yok edilmesidir. Kargaşa ve düzensizliği azami düzeye çıkarır,</span></span></p><p class="calibre_2"><span class="italic"><span class="bold">organizasyonun dayanıklılığını, uyum sağlama becerisini, çekirdek değerlerini ve karşılık verme yeteneğini yok eder. Albay John Boyd böyle bir stratejinin anahtarının daha az aldatmaca (sahte düzen yaratma) vedaha fazla belirsizlik (gerçek konusunda akıl karışıklığı) olduğunu söylüyor. Düşmanınıza belirsizlik yaratmak için gerçeklerle kurguları birbirine karıştırırsınız, çünkü bu karışım daha fazla sorun yaratır, çözümlenmesi daha uzun sürer ve yanlış bilgi sızdırmaya oranla daha fazla soruyu gündeme getirir. Örnek olarak Normandiya Çıkartması sonrasında bazı Amerikan üniformalarını ve araçlarını çalan bir grup Almanın öyküsünü anlatıyor. Fransa kırsalında dolaşıp ilerleyen Müttefikleri şaşırtmak için tüm yol işaretlerini değiştirmişlerdi. Amerikalılar kısa sürede işaretlerin ters konduğunufark edince belirtilenlerin aksine gitmeye başladılar. Eğer Almanlar işaretlerin ancak yarısını ya da üçte birini değiştirmiş olsaydı,</span></span></p><p class="calibre_2"><span class="italic"><span class="bold">Amerikalılar için daha büyük sorunlar yaratabilirlerdi. İşaretlerin doğruluğu konusunda belirsizlik yaratmak, sorunu keşfetme süresini uzatacağından, istikrarlı bir biçimde tüm işaretleri değiştirmekten daha</span></span></p><p class="calibre_2"><span class="italic"><span class="bold">etkili olurdu.</span></span></p><p class="calibre_2"><span class="italic"><span class="bold">THE MIND OF WAR,</span></span> GRANT T. HAMMOND, 2001</p><p class="calibre_2">Tehlikelerin çok büyük olduğu savaşlarda, aldatmacanın kullanılmasında hiçbir ahlaksal kusur yoktur. Tıpkı bazı hayvanların sağ kalmak için kamuflaj ve diğer hileleri kullanmaları gibi aldatmaca da avantaj sağlamak için kullanılan bir silahtır. Bu silahı kullanmayı reddetmek tek taraflı olarak silahsızlanmaya gitmek olduğundan karşı tarafa daha temiz bir görüş ve zafere dönüşecek bir avantaj sağlar. Bir savaşı kaybetmenin hiçbir ahlaksal ya da iyi yönü yoktur.</p><p class="calibre_2">Gündelik yaşamımızın savaşlarında da aynı dinamikle karşılaşırız. Biz-ler sosyal canlılar olduğumuzdan, mutluluğumuz hatta sağ kalım şansımız başkalarının ne düşündüklerini ne amaçladıklarını anlama yeteneğimize bağlıdır. Ama onların kafalarının içine giremediğimiz için, dışa vuran davranışlarındaki belirtileri okumak zorundayız. Geçmişteki davranışlarını gelecekteki davranışlarının işaretleri olarak görürüz. Sözlerini, görünümlerini, ses tonlarını, önemli gibi görünen davranışlarını inceleriz. Kişinin sosyal dünyada yaptığı her şey bir çeşit işarettir. Aynı zamanda binlerce çift gözün bizi okumaya, amaçlarımızı sezmeye çalıştığının da farkında oluruz.</p><p class="calibre_2">Görünüm ve algı üzerine hiç bitmeyen bir savaş gibidir. Biz, onların hakkında hiçbir ipucu elde edemezken başkaları bizim ne yapacağımızı algılarsa sonuna kadar yararlanmaktan vazgeçmeyecekleri bir avantaj elde etmiş olurlar. Bu nedenle sosyal dünyada başkalarına duymak istediklerini söylemek, gerçek düşüncelerimizi saklamak, gerçeği gizlemek, daha iyi bir izlenim bırakmak için yanlış yönlendirmek gibi aldatmacaları kullanmayı çok küçük yaşlarda öğreniriz. Bu aldatmaca girişimlerinin pek çoğu bilinçli değildir.</p><p class="calibre_2">Görünümler önemli ve aldatmaca kaçınılmaz olduğundan, yapacağınız şey oyunun çıtasını yükseltmek, aldatmacalarınızın daha bilinçli ve becerili olmasına özen göstermektir. Manevralarınızı gizleme; sizin ve verdiğiniz işaretlerin üzerindeki algılarını denetleyerek insanların dengesini bozma gücüne sahip olmanız gerekir. Bu açıdan bakınca zamanla sınırlı olmayan psikoloji yasalarına dayanan ve gündelik yaşam savaşlarında kolayca uygulanabilen askeri aldatmaca sanatından epey ders alabilir-s!n!z.</p><p class="calibre_2"><span class="italic"><span class="bold">Ve Tanrı Joshua’ya,"Korkma ya dayılma; savaşacak tüm adamlarını alıp Ai ’ye git; bak Ai kralını, kentini, toprağını ve halkını senin eline verdim; Eriha’ya ve kralına yaptığın gibi Ai kralına davran; kendin için yalnızca onun ganimetlerini ve sığır sürülerini al; ardındaki kent için bir pusu kur,” dedi... Ai'yi gitmek üzere Joshua tüm savaşçılarıyla birlikte kalktı; en cesur otuz bin adamını seçip o gece gönderdi. Ve onlara şöyle emretti: '"Dikkat edin, kentin karşısına pusu kuracaksınız, kentten çok uzaklaşmayın ve her an hazır olun. Ben yanımdakilerle birlikte kente yaklaşacağım. Daha önce olduğu gibi onlar bizimle karşılaşmak için dışarı çıkınca, biz kaçacağız ve onlar bizi kovalayacak. Onları kentten uzaklaştırana dek kaçacağız ve sonunda, "Eskisi gibi yine bizden kaçıyorlar,'" diyecekler. Yani biz kaçacağız ve sizler pusuya yattığınız yerden kalkıp kenti ele geçireceksiniz ve Tanrı bu kenti sizin elinize verdi. Kenti ele geçirince, tıpkı Tanrı ’nın dediği ve benim emrettiğim gibi yakacaksınız"... Ai kralı bunu görünce tüm kent halkıyla birlikte İsrail’le savaşmak için Arabah’a doğru indi ama kentin arkasında kendisine pusu kurulduğunu bilmiyordu. Joshua ile İsrailliler yenilgiye uğramış gibi davranıp kırlara doğru kaçmaya başladılar. Kent halkı topluca onları kovalamaya başladı ve Joshua’nın ardına takılınca kentten gitgide uzaklaştılar. Ai ya da Bethel’de İsrail’in peşinden gitmeyen bir tek erkek kalmamıştı; kenti açık bırakıp İsrail’in peşine düşmüşlerdi... Pusaya yatanlar derhal yerlerinden fırladı ve bir koşu kente girip el koydular ve hemen yaktılar. Ai erkekleri geriye doğru bakınca dumanların göklere doğru yükseldiğini gördüler. O yana ya da bu yana kaçacak güçleri yoktu, çünkü kırlara doğru kaçmış olanlar geri dönüp kovalayanların üstüne gelmeye başlamışlardı. Joshua ile adamları pusuya yatanların kenti alıp yaktığını, dumanın göklere yükseldiğini görünce, Ai erkeklerinin tümünü öldürdüler.</span></span></p><p class="calibre_2">JOSHUA 8: 1-9, 14-23</p><p class="calibre_2">Bu sanatın ustası olmak için gerekliliğini kabul etmeli ve adeta bir film çekimini yönetir gibi görünümleri manipüle etmekten yaratıcı bir keyif almalısınız. Aşağıda hepsinin kendine özgü avantajları olan altı askeri aldatmaca biçimi açıklanmıştır.</p><p class="calibre_2">Sahte görüntü. En eski askeri aldatmaca biçimidir. Düşmana kendini olduğundan daha zayıf göstermeyi amaçlamaya dayanır. Örneğin bir komutan geri çekilirmiş gibi görünürken düşmanın içine düşmesi için bir tuzak kurar ve pusuya düşürür. Sun-tzu’nun en sevdiği taktik buydu. Zayıflık görüntüsü çoğunlukla başkalarının saldırgan yönünü ortaya çıkarır, duygusal ve şiddetli bir saldırı için strateji ve sağduyudan vazgeçmesine yol açar. Austerlitz Çarpışması öncesinde Napoleon karşısındaki asker ' sayısının kendi askerinden daha fazla olduğunu ve çok kırılgan bir stratejik noktada bulunduğunu fark edince, bilinçli olarak paniğe kapılmış, kararsız kalınış ve ürkmüş gibi bir görüntü yaratmıştı. Düşman orduları ona saldırmak için sağlam yerlerini terk edince tuzağa düşmüştü. Napoleon böylece en büyük zaferini kazanmıştı.</p><p class="calibre_2">Dünyaya sergilediğiniz görünümü denetlemek en önemli aldatmaca becerisidir. İnsanlar gözleriyle gördüklerine karşılık verirler. Eğer çok zeki ve kurnaz görünürseniz, savunmalarını güçlü tutacaklarından onları yanlış yönlendirmeniz olanaksızlaşacaktır. Bunun yerine tam tersini yapıp kuşkularını yatıştıracak bir görünüm sergilemeniz gerekir. En iyi aldatmaca zayıf görünmektir; karşı tarafın kendini üstün kabul etmesini ve sizi umursamamasını (umursanmamak bazen çok değerlidir) ya da yanlış zamanda saldırıya geçmek için yemi yutmasını sağlar. Sizin zayıf olmadığınızı anladığında ise artık çok geç olmuştur.</p><p class="calibre_2">Gündelik yaşam savaşlarında insanların kendilerini sizden daha akıllı, daha güçlü, daha becerikli hissetmelerini sağlamak genelinde akılcı bir adımdır. Planlarınızı yapıp olayların gidişini denetim altına almanız için size soluk alacak zaman ve mekân tanır. Bu stratejinin bir çeşitlemesi olarak dürüst, vicdan sahibi, doğrucu görüntü ise siyaset dünyasının en kusursuz gizleme unsurudur. Bu nitelikler zayıflık görünümünü vermez ama aynı işe yarayıp kişilerin kuşkularını yatıştırır. Ne var ki, böyle bir durumda gizli kapaklı bir şey yaparken yakalanmamak çok önemlidir. İkiyüzlü olarak algılanmak sizi aldatmaca oyununda çok gerilere atacaktır.</p><p class="calibre_2">Genel olarak Çin’in eski dönemlerindeki strateji uzmanları gerçek planlarınızın tam tersini dünyaya sergilemenizi önermişlerdi. Eğer saldırıya hazırlanıyorsanız, herhangi bir çatışma için hazırlıksız ya da bir savaş planlamayacak kadar rahat ve dingin görünmelisiniz. Sakin ve dostça bir görünüm sergileyin. Böyle davranmak görünümünüzü denetlemenize yardımcı olur ve rakiplerinizi karanlıkta bırakma becerinizi keskinleştirir.</p><p class="calibre_2">Sahte saldırı. Bu hile de çok eski dönemlere kadar gider ve belki de orduların en sık başvurdukları aldatmaca şeklidir. Bir sorunun çözümü olarak ortaya çıkmıştır: eğer düşman sizin A noktasına saldıracağınızı bilirse tüm savunmasını buraya yığar ve işinizi zorlaştırır. Ama bu konuda düşmanı yanıltmak kolay değildir: savaşın öncesinde amacınızı ne kadar gizlese-niz, askerlerini A noktasında yoğunlaştırmaması için kandırsanız bile ordunuzun oraya yöneldiğini gördüğü anda savunmak için öne atılacaktır. Tek çözüm ordunuzu B noktasına doğru yürütmek ya da bir kısmını gerçek hedefiniz için ayrı tutup ordunuzun bir bölümünü buraya göndermektir. Artık düşman B noktasını savunmak için ordusunun tümünü ya da bir kısmını bu noktaya yönlendirmek zorundadır. Aynı şeyi C ve D noktaları için de yaparsanız, düşman askerleri haritanın dörtbir köşesine dağılmış olur.</p><p class="calibre_2">Bu taktiğin anahtarı sözcüklere, söylentileri ya da sızdırılmış bilgilere dayanmak değil, ordunun gerçekten harekete geçmesi, somut bir adım atmasıdır. Düşman bir aldatmacayla karşı karşıya olduğunu düşünme riskini göze alamaz; eğer tahminleri yanlışsa, sonuç felaket olacaktır. Çok büyük zaman ve enerjiye gereksinim duyulduğundan askerler gerçekten harekete geçtiğinde kuşku duymak neredeyse olanaksızdır. Yani sahte saldırı düşman gücünün sizin gerçek amacınızı algılamadan dağılmasını sağlar ve bu da herhangi bir generalin en büyük düşüdür.</p><p class="calibre_2">Sahte saldırı amacınızı gizleme gücüne sahip olduğunuz sürece, gündelik yaşamda da önemli bir stratejidir. Saldırmak istediğiniz noktaların savunulmasını önlemek için asker modelini izleyip aslında hiç de ilginizi çekmeyen bir hedefe doğru gerçekten harekete geçmeniz gerekir. Niyetinizi sözcüklerle belli etmek yerine bu noktaya doğru enerji ve zamanınızı harcıyor gibi görünürsünüz. Hareketler yüksek değer taşıdığı ve insanlara gerçekmiş gibi göründüğü için herkes doğal olarak o noktanın sizin asıl hedefiniz olduğunu düşünecektir. Dikkatleri sizin gerçek hedefinizden uzaklaşınca, savunmaları dağılıp zayıflayacaktır.</p><p class="calibre_2">Kamuflaj. Çevreye uyum sağlayıp gizlenmek askeri aldatmacaların en ürkütücü biçimlerinden biridir. Son dönemlerde Asya ülkeleri orduları bu sanatta özellikle başarılı olduklarını kanıtlamışlardır: İkinci Dünya Savaşı’nda, Guadalcanal ve Iwo Jima çarpışmalarında Japonların Pasi-fik’deki savaş alanlarına adeta kaynaşmaları Amerikan askerlerini şaşkına çevirmişti. Üniformalarına ve miğferlerine otlar, yapraklar, dallar tutturan Japon askerler ormana karışıyorlardı ve bu orman ancak çok geç olduğundan algılanan bir biçimde ilerliyordu. Amerikalılar kayaların oyuklarına ya da kamuflaj örtülerinin altına gizlenen Japon silahlarını yerini de tam olarak saptayamıyorlardı. Kuzey Vietnamlılar kamuflaj konusunda özellikle tünel ve yeraltı odaları kazıp hiç beklenmedik anlarda ortaya çıkarak bu becerilerini daha da geliştirmişlerdi. Daha farklı bir kamuflaj yöntemi olarak sivil halkın arasında kayboluyorlardı. Düşmanlarınızın sizi son dakikaya kadar görmesini engellemek algılarını denetim altına almanın en yıpratıcı biçimidir.</p><p class="calibre_2">Kamuflaj stratejisi günlük yaşama iki şekilde uygulanabilir. Bilinçli olarak dikkati çekmek istemediğiniz zaman, sosyal manzaraya karışma becerisi daima iyi sonuç verir. Başkaları gibi konuşup hareket ederseniz, onların inanış biçimlerini taklit edebilirseniz, kalabalığa karışırsınız ve hiç kimse davranışlarınızda bir aykırılık olduğunu sezemez. (Bu noktada görünüm çok önemlidir. .. bir işadamı gibi giyinip konuşursanız, işadamı olmanız gerekir.) Bu kayboluş size dikkat çekmeden hareket etme ve plan yapma özgürlüğü sağlar. Nasıl bir yaprağın üzerindeki çekirgeyi ayırt edemezseniz, kalabalığın içinde göze çarpmamak özellikle zayıf düştüğünüz zamanlar kusursuz bir savunmadır. İkincisi eğer bir çeşit saldırı planlıyorsanız ve hiç hareketlilik göstermeden kalabalığa karışırsanız, saldırınız hiç beklenmedik bir anda ortaya çıkıp gücünü ikiye katlayacaktır.</p><p class="calibre_2"><span class="italic"><span class="bold">Bu ilke daha az dolambaçlı koşullarda yine bir kişinin sahte bir rol oynadığını bilmeden doğal davranmasını sağlamak için kullanılır. Örneğin İkinci Dünya Savaşı’ndaki "Var Olmayan Adam" operasyonunu düşünün.</span></span></p><p class="calibre_2"><span class="italic"><span class="bold">Akdeniz’in işgali hakkında yanlış bilgiler içeren gizli belgeler taşıyan üst düzey bir kurye İspana sahilinde karaya çıkacaktı. "Binbaşı" İspanya sularına indirilince, İspanya ’daki İngiliz ataşesine "gizli olarak" çok önemli belgelerin kaybolduğu bildirildi ve kuryenin çantasının bulunup bulunmadığını belli etmeden araştırması istendi. Söz konusu ataşe sahte bir</span></span></p><p class="calibre_2"><span class="italic"><span class="bold">oyun oynadığını bilmediğinden, kendi rolünü çok inandırıcı bir biçimde</span></span></p><p class="calibre_2"><span class="italic"><span class="bold">gerçekleştirmişti.</span></span></p><p class="calibre_2"><span class="italic"><span class="bold">THE SECRETS OF</span></span> D DAY, GILLES PERREAULT, 1965</p><p class="calibre_2">Hipnoz düzeni. Machiavelli’ye göre insanlar belirli modeller içinde düşünme eğilimine sahiptir. Olayları belirli bir düzene yerleştirince beklentilerine uygun düştüğüne inanırlar, çünkü içerikleri ne olursa olsun biçimleri yaşamın kaosunun öngörülebilir olduğu duygusunu yaratarak sizi rahatlatır. Bu zihinsel alışkanlık aldatmaca için kusursuz bir zemin hazırlar. Machi-avelli bir sonraki adımınızın belirgin bir düzeni izleyeceğine bilinçli olarak düşmanı inandırmaya "koşullara uydurma" adını vermişti. Karşınızdakilerc gönül rahatlığı sağlayınca, beklentilerinin aksine çalışmak, düzeni bozmak ve onları şaşırtmak için yeterli mekâna sahip olabilirsiniz.</p><p class="calibre_2">1967’deki Altı Gün Savaşı’nda İsrail Ordusu Arapları yıldırım hızıyla gerçekleşen bir saldırı sonucunda yıkıcı bir yenilgiye uğratmıştı. Bu arada Arapların disiplinsizliği, silahlarının modası geçmiş olması ve eskimiş stratejiler kullanmaları konusundaki var olan tüm askeri önyargıları kanıtlanmıştı. Altı yıl sonra Mısır Devlet Başkanı Enver Sedat, ordusunun düzensiz olduğu, hâlâ 1967 yenilgisinin etkisi altında bulunduğu ve Sovyet patronlarıyla mücadelesinin sürdüğünün işaretlerini vererek bu önyargıları sömürdü. Mısır ile Suriye 1973 yılında Yom Kippur Yortusu’nda saldırıya geçtiğinde İsrail neredeyse tümüyle hazırlıksız yakalanmıştı. Sedat onları savunmalarını gevşetmeleri için kandırmıştı.</p><p class="calibre_2">Bu taktik sınırsızca genişletilebilir. Bir kez aldattığınız kişiler bundan sonra da kendilerini aldatacağınızı düşünürler, ama genelinde başka bir yol deneyeceğinize inanırlar. Hiç kimsenin aynı hileyi aynı kişi üzerinde yineleyecek kadar aptal olmadığına kendilerini ikna ederler. Aynı hileyi yinelediğiniz zaman düşmanınızın beklentilerinin aksine çalıştığınız için bu ilke her seferinde işe yarayacaktır. Edgar Allan Poe’nun "<sup class="calibre6"><small class="calibre7"><span class="calibre8">r</span></small></sup>he Purloined Letter" (Çalınan Mektup) adlı öyküsündeki örneği anımsayın: herhangi bir şeyi en göz önünde olan yere sakladığınız zaman oraya bakmak kimsenin aklına gelmez.</p><p class="calibre_2"><span class="italic"><span class="bold">Hainin Başyapıtı: birlikte çalışılan bir işbirlikçiye onun birine ihanet edeceği kuşkularım tam da kendisi başka bir ihanetin içindeyken bildirmek, kötülüğün başyapıtıdır, çünkü bir süre için karşı tarafın yalnız kendisiyle ilgilenmesine, kuşkuya yer vermeyecek gibi açık davranmasına ve böylece gerçek haine hareket özgürlüğü tanımasınafırsat verir.</span></span></p><p class="calibre_2"><span class="italic"><span class="bold">İNSANCA, PEK İNSANCA,</span></span> FRIEDRICH NIETZSCHE, 1878</p><p class="calibre_2">Tuzak bilgi. İnsanlar kendilerine söylenenlerden çok gözleriyle gördüklerine inanırlar. Kendilerine sunulan yerine kendi keşfettiklerine daha fazla güvenirler. Eğer onlara tarafsız bölgelerde üçüncü kişiler aracılığıyla sahte bilgiler aktarırsanız, ipuçlarını yakalayınca, gerçeği kendilerinin keşfettiği izlenimine kapılacaklardır. Bilgiye ulaşmak için ne kadar fazla uğraşırlarsa, kendilerini o kadar fazla aldatmış olurlar.</p><p class="calibre_2">Birinci Dünya Savaşı’nda Batı Cephesi’ndeki kötü bir üne sahip berabere kalma olayının yanı sıra Almanlarla İngilizler sömürgeleri bulunan Doğu Afrika’nın denetimi için pek fazla bilinmeyen bir çarpışma dah.a yaşadılar. Bölgedeki İngiliz istihbaratının başında Albay Richard Meinhertzhagen vardı ve Alman tarafındaki rakibi ise eğitimli bir Araptı. Meinhertzha-gen’in görevleri arasında Almanları yanlış bilgilendirmek de vardı, ama her ikisi de bu oyunda eşit olduğundan bu Arabı aldatmayı bir türlü başaramı-yordu. Sonunda rakibine çift taraflı oynayan bir casus olarak verdiği hizmetlere ve İngilizlere aktardığı bilgilere teşekkür eden bir mektup yazdı. Zarfın içine büyük miktarda para koyup en beceriksiz casusuyla karşı tarafa gönderdi. Elbette Almanlar yolda bu casusu yakalayıp mektubu ele geçirdiler. Meinhertzhagen, onu bu aldatmacaya dahil etmediğinden, zavallı casus işkence altında görevinin gerçek olduğunda ısrar etti. Sonunda adamın rol yapmadığı anlaşıldı. Almanlar Arap casusu sessizce kurşuna dizdiler.</p><p class="calibre_2">Ne kadar iyi yalan söylerseniz söyleyin, birini aldatırken doğal davranmak oldukça zordur. Doğal ve samimi olmak için yeterinden fazla çabaladığınız için davranışınız kolayca okunabilir. Bu nedenle aldatmaca girişimlerinizi gerçeği kesinlikle bilmeyen, söylenen yalana inanan kişiler aracılığıyla yapmanız daha etkili olacaktır. Çift taraflı casuslarla çalışırken başlangıçta biraz gerçek bilgi vermek daha sonra aktardıklarına gü-venilmesini sağlar. Bir süre sonra yalanlarınızın en kusursuz taşıyıcısı olacaklardır.</p><p class="calibre_2">Gölgeler içindeki gölgeler. Aldatacı manevralar bilinçli olarak ortalığa yayılmış gölgeler gibidir: düşman bu gölgere adeta somut ve gerçekmiş gibi karşılık vererek büyük bir hata yapar. Ne var ki, gelişmiş ve rekabetçi dünyada iki taraf da oyunu bildiğinden, uyanık düşmanlar sizin ortaya saçtığınız gölgeleri kavramaya çabalamayacaktır. Bu nedenle aldatmaca sanatının düzeyini yükseltip gölgelerin arasına gölgeler katıp düşmanların gerçeklerle kurguları birbirinden ayırt edememesini sağlamanız gerekir. Her şeyi öylesine belirsiz duruma getirmelisiniz, o kadar kalın bir sis oluşturmalısınız ki, aldattığınızdan kuşkulansalar bile, gerçeği yalanlardan ayıramadıkları için bunu önemi olmasın ve kuşkuları onlara acı çektirsin. Bu arada ne yapacağnızı anlamaya çabalayarak çok değerli zamanı ve kaynaklarım da boşa harcamış olacaklardır.</p><p class="calibre_2">İkinci Dünya Savaşı’nda Kuzey Afrika’daki çöl savaşlarında İngiliz Teğmen Dudey Clarke Almanları aldatmak için bir kampanya başlatmıştı. Taktiklerinden biri İngiliz Ordusu’nun gerçek boyutlarını ve yerini Almanların anlamasını önlemek için sahte tanklar ve silahlar yerleştirmekti. Yüksekten uçan keşif uçakları bu taklit silahları gerçek olarak algılayıp fotoğraflarını çekiyordu. Çok işe yarayan dekorlardan biri tahtadan yapılmış sahte uçaklardı: Clarke iniş pisti görüntüsü verdiği yerlere bu uçakları sırayla diziyordu. Bir gün kaygıya kapılmış bir subay istihbarat servisinin, Almanların gerçek ile sahte uçakların arasındaki farkı anlamanın bir yolunu bulduklarını belirten haberleşmeleri yakaladığını bildirdi: fotoğrafları büyütünce, sahte uçakların kanatlarını tutan tahta dayanaklar görülebiliyordu. Artık bunları kullanmaktan vazgeçmeleri gerektiğini söyledi subay. Modern aldatmacanın dâhilerinden biri olan Clarke’ın daha iyi bir fikri vardı: sahteleri gibi gerçek uçakların kanatlarının altına da tahta dayanaklar yerleştirdi. Aldatmacanın ilk biçiminde Almanların aklı karışmıştı, ama sonunda gerçeğe ulaşmışlardı. Şimdi ise Clarke oyunun düzeyini yükseltince, düşman gerçekle sahteyi ayırt edemediğinden morali biraz daha bozulmuştu.</p><p class="calibre_2">Düşmanlarınızı yanlış yönlendirmek istiyorsanız, açık bir aldatmaca yerine belirsiz ve okunması çok zor bir şeyler oluşturmanız daha iyi sonuç verir. Aldatmacayı anladıkları zaman ve siz hâlâ onların aldandığını düşünerek hareket ediyorsanız, düşmanlarınız bunu kolayca kendi avantajı olarak kullanabilir. Böylece siz iki kez aldatılmış olursunuz. Çok belirsiz bir şeyler oluşturursanız, her şeyi bulanıklaştırırsanız, keşfedilmesi gereken bir aldatmaca olmaz. Karşınızdakiler gerçekle sahtenin, iyi ile kötünün birbirine karıştığı, kişinin yönünü doğru seçemediği belirsizlik sisleri arasında kaybolurlar.</p><p class="calibre_2"><span class="italic"><span class="bold">Agamemnon, Odysseus'u Trakya'ya biryağmalamayolculuğuna göndermişti ve eli boş dönünce, Nauplius’un oğlu Palamedes korkaklığı ve tembelliği nedeniyle onu azarladı. "Hiç mısır bulunmaması benim hatam değil," diye bağırdı Odysseus, "Eğer Agamemnon, benim yerime seni gönderseydi, sen de başarılı olamayacaktın." Böyle meydan okunan Palamedes derhal yelken açtı ve bir gemi dolusu tahılla geri döndü... Onuru kırılan Odysseus günlerce düşünüp sonunda Palamedes’den intikam alcak bir plan yaptı. Agamemnon ’a, "Tanrılar düşümde bir ihanet yapılacağı konusunda beni uyardı. Kamp yeri bir gün ve bir gece için taşınmalıdır," diye haber gönderdi. Agamemnon kampın hemen taşınması için emir verince, Odysseus, Palamedes’in çadırının bulunduğu yere gizlice bir çuval dolusu altın gömdü. Ardından Frigyalı bir esiri Priam’ın ağzından Palamedes’e yazılmış gibi bir mektup yazmaya zorladı: "Sana gönderdiğim altınlar, Yunan kampına ihanet etmek için istediğin bedelin karşılığıdır." Esire bu mektubu Palamedes’e vermesini emretti ve kampın hemen dışında adamı öldürttü. Ertesi gün ordu eski yerine dönünce içlerinden biri esirin cesedini bulup mektubu Agamemnon’a götürdü. Askeri mahkemeye çıkarılan Palamedes, Priam ’dan ya da başka birinden altın almadığını ısrarla söyledi. Odysseus çadırının aranmasını önerdi. Altın çuvalı bulununca bütün ordu Palamedes’i hain olarak taşlayarak öldürdü.</span></span></p><p class="calibre_2"><span class="italic"><span class="bold">THE GREEK MYTHS,</span></span> CİLT 2, ROBERT GRAVES, 1955</p><p class="calibre_2">Simge:</p><p class="calibre_2">Sis. Nesnelerin biçim ve renklerini anlaşılmaz bir duruma getirir. Yeterince sis oluşturunca düşmanın delici bakışlarından kurtulur, manevra yapacak alana sahip olursunuz.</p><p class="calibre_2">Siz gittiğiniz yönü iyi bilirken düşmanınız şaşırır ve sisin derinliklerine doğru ilerler.</p><p class="calibre_2">Otorite: Düşmanla iyi dövüşen biri, onu okunmayan hareketlerle aldatan, sahte istihbaratla aklını karıştıran, gücünü gizleyerek rahatlatan... emirleri ve sinyalleri birbirine karıştırararak kulaklarını sağır eden, bayrak ve işaretleri değiştirerek körleştiren... çarpıtılmış gerçeklerle savaş planını bozan kişidir. <span class="italic"><span class="bold">—Tou Bi Fu Tan, Savaş Üzerine Bir Düşünürün Eğlenceli Görüşleri (MS 16</span></span> YY.)</p><p class="calibre_2"><span class="italic"><span class="bold">insanlar görünümün ardında başka bir şeylerin bulunduğunu hissetse bile, ustalıkla kullanıldığı zaman görünüm ve amaçlar karşı tarafı tuzağa düşürür. Kurduğunuz tuzaklara düşmanlarınız düşünce, sizin hileniz üzerinden hareket etmelerine izin vererek kazanırsınız- Hilenize kanmayan ya da açık bir tuzağa düşmeyenler olursa, başka bir oyun yapmanız gerekir. Bu kez ilk tuzağa düşmeyenler bile aslında düşmüş olacaklardır. FAMILY BOOK ON THE ART OF WAR,</span></span> YAGYU MUNENORI,</p><p class="calibre_2">1571-1646</p><p class="calibre_2">TERSİNE ÇEVİRMEK</p><p class="calibre_2">Bir aldatmacanın içinde yakalanmak çok tehlikelidir. Eğer hilenizin ortaya çıktığını fark etmemişseniz, birdenbire düşmanlarınız sizden daha fazla bilgiye sahip olurlar ve siz de onların oyuncağı haline gelirsiniz. Aldatmacanızın ortaya çıkışı halkın gözü önünde gerçekleşirse, adınız lekelenir ve casusluk yapmanın cezası çok ağır olur. Aldatmacayı çok dikkatle kullanmalı ve sızmaları önlemek için olabildiğince az kişiyi işin içine katmalısınız. Her zaman kendinize bir kaçış yolu bırakmalı, hileniz ortaya çıktığı takdirde kendinizi koruyacak bir öykünüz olmalı. Aldatmacanın sağladığı güce âşık olmamaya dikkat edin; aldatmaca denetim altında tutulmalı ve ana stratejinizin bir yardımcısı olmalıdır. Eğer aldatan bir kişi olarak adınız çıkarsa, bir değişiklik yapmak için dürüst davranmayı deneyin. Sizi nasıl okuyacaklarını bilmediklerinden insanların aklı karışacak ve dürüstlüğünüz aldatmacanın daha yüksek bir biçimi olarak algılanacaktır.</p><div class="mbp_pagebreak" id="calibre_pb_18"></div>
</body></html>
