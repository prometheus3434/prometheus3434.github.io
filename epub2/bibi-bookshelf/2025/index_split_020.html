<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1280934" class="calibre_2"><span class="calibre5"><span class="bold">25</span></span></p><p class="calibre_2"><span class="bold">AHLAKSAL YÜKSELTİLERİ İŞGAL EDİN</span></p><p class="calibre_2"><span class="bold">Doğruluk Stratejisi</span></p><p class="calibre_2"><span class="italic">Siyaset dünyasında uğruna savaştığınız dava düşmanın davasından daha haklı görünmelidir. Bunu, üzerinde savaşılan bir ahlak alanı gibi görün; düşmanınızın amaçlarını sorgulayıp, kötü görünmesini sağlayarak destek temellerini ve manevra yapacakları alanı daraltmış olursunuz. Halkın gözündeki imgelerinin yumuşak karnına nişan alın, ikiyüzlülüklerini ortaya serin. Davanızın haklı oluşunun kendiliğinden anlaşılacağını asla varsaymayın; duyurun ve reklamını yapın. Zeki bir düşman size ahlaksal saldırıda bulunursa, sızlanmak ya da öfkelenmek yerine ateşe ateşle karşılık verin. Eğer mümkünse kendinizi haksızlığa uğramış, kurban, şehit konumuna sokun. Ahlaksal bir silah olarak suçluluk duygusu yaratmayı öğrenin.</span></p><p class="calibre_2"><span class="calibre1"><span class="bold">AHLAKSAL SALDIRI</span></span></p><p class="calibre_2">1513 yılında ünlü Florentine Lorenzo de’ Medici’nin otuz yedi yaşındaki oğlu Giovanni de’ Medici papa seçildi ve X. Leo adını aldı. Leo’nun başına geçtiği kilise Avrupa’nın birçok açıdan siyasi ve ekonomik gücünü elinde tutuyordu ve ünlü ailesinin diğer bireyleri gibi şiir, tiyatro ve resim sanatlarını seven Leo, aynı zamanda tanınmış bir sanatkâr koruyucusu olmak istiyordu. Daha önceki papalar Roma’da Katolik Kilisesi’nin en önemli konumu olan St. Peter bazilikasının inşaatına başlamışlar ve yarım bırakmışlardı. Leo bu görkemli projeyi tamamlayıp sonsuza dek adının anılmasını istiyordu ama en iyi sanatçıların çalışması için oldukça yüksek bir sermayeye gereksinimi vardı.</p><p class="calibre_2">1517 yılında Leo, pişman olunan günahların bedelini satışa çıkarmaya karar verdi. Şimdi olduğu gibi o dönemde dindar kişilerin günahlarını rahiplere anlatıp çeşitli cezalara çarptırılmaları uygulaması vardı. Günümüzde belirli duaların okunması ya da belirli sayıda tespih çekilmesi gibi cezalar veriliyor ama o tarihteki cezaların arasında oruç ve hac ziyaretleri olduğu gibi pişmanlık bedeli adıyla tanınan para cezaları da vardı. Örneğin soylular kilise için pahalı bir tablo alarak pişmanlık öderler ve böyle-ce ölümden sonraki bekleme yeri olarak bilinen Araf’da (cennete gidecek kadar iyi ya da cehenneme gidecek kadar kötü olmayanların beklediği nokta) fazla uzun kalmazlardı. Daha alt sınıflar ise günahlarının karşılığında bağışlanmak için daha küçük bir miktar öderlerdi. Pişmanlık bağışları kilisenin önemli bir gelir kaynağıydı.</p><p class="calibre_2">Bu kampanya için Leo uzman pişmanlık bağışı satıcılarını Avrupa’nın dörtbir yanına yolladı ve paralar akmaya başladı. St. Peter bazilikasının bitirilmesi için başmimar olarak ressam Raphael’i işin başına getirdi. Raphael binayı görkemli bir sanat yapıtı şekline getirip dünyaya Leo’nun mirası olarak bırakmayı arzuluyordu. İşler yolunda yürürken Leo 1517 Ekim’inde Martin Luther adında can sıkıcı bir Alman teologun Wittenberg şatosu kilisesinin kapılarına Doksan Beş Tez başlıklı bir yazı astığının haberini aldı. O dänemin önemli belgeleri gibi bu yazı önce Latince hazırlanmış, ardından Almancaya çevrilmiş ve basılıp halka dağıtılmıştı. Birkaç hafta içinde tüm Almanya bunu okumuştu. Doksan Beş Tez temelinde pişmanlık bağışları satışına karşı bir saldırıydı. Günah işleyenleri affedenin kilise değil, Tanrı olduğunu ileri süren Luther bağışlanmanın parayla satın alınamayacağını vurguluyordu. Ayrıca bu konudaki tek otorite Kutsal Kitap’tı ve eğer Papa, Luther’in savlarını çürütecek bölümleri Kutsal Kitap’ta okuyabilirse, Luther de iddialarından vazgeçecekti.</p><p class="calibre_2">Teolojik tartışmalardan çok şiir okumayı yeğleyen Papa, Luther’in yazısını okumadı. Tek bir Alman rahip bırakın kiliseyi, pişmanlık bağışla-rınn çok değerli bir iş için kullanılmasına karşı bile bir tehdit oluşturmazdı. Ne var ki Luther, kilisenin otoritesine geniş anlamda meydan okuyordu ve Leo denetim altına alınmayan aykırı bir dinsel düşüncenin, bir mezhebin çekirdeğini oluşturacağını da biliyordu. Son yüzyıllarda Avrupa’da benzer ayrılıkçı mezhepleri kilise güç kullanarak sindirmişti ve çok geç olmadan Luther’in de susturulması gerekiyordu.</p><p class="calibre_2">Leo oldukça nazik bir biçimde işe başlayıp genelinde Prieras adıyla tanınan Katolik Teolog Silvester Mazzolini’ye, Luther'i ürkütüp sindireceğini umduğu resmi bir yanıt yazmasını söyledi. Prieras, Papa’nın kilisenin en yüksek otoritesi olduğunu, hatta Kutsal Kitap’tan daha yüce olduğunu, daha doğrusu Papa’nın hiç hata yapmadığını bildirdi. Bu iddiasını desteklemek için yüzyıllar boyunca yazılmış teolojik metinlerden alıntılar yaptı. Ayrıca Luther’e bireysel olarak saldırıp niyetini sorguladı: acaba Alman rahip bir piskoposluk bölgesi mi edinmeye çalışıyordu? Yazısını "Roma Kilisesi’nin pişmanlık bağışları konusunda yaptıklarını yapmaması gerektiğini kim söylerse dinsel doktrinlere karşı çıkmış olur" diyerek bitirdi. Uyarı yeterince açıktı.</p><p class="calibre_2"><span class="italic"><span class="bold">Albay John Boyd, ahlak boyutuna ve itirafedilen inançlar ile yapılanlar arasındaki tutarsızlığı ortaya çıkararak düşmana ahlaksal bir saldırı yapma çabasına özellikle dikkat ederdi. Müthiş stratejinin ahlaksal tasarısı oyununun adı, kişinin ruhunu ve gücünü büyütürken, karşı tarafın kusurlarını ortaya çıkarmak için ahlak manivelasını kullanmaktır. Bu süreçte kişi, işe karışmamış, potansiyel düşmanlarla var olan düşmanları etkileyip kendifelsefesine çekmeli ve empati göstermelerini sağlamalıdır.</span></span></p><p class="calibre_2"><span class="italic"><span class="bold">THE MIND OF WAR: JOHN BOYD AND AMERICAN SECURITY, </span></span>GRANT T. HAMMOND, <span class="italic"><span class="bold">2001</span></span></p><p class="calibre_2">O yıllarda Leo’nun aklında çok şey vardı; Osmanlı İmparatorluğundaki karışıklıkları göz önüne alınca bir haçlı seferi düzenlemeyi bile düşünüyordu ama Luther’in Prieras’ın yazısına verdiği yanıt derhal dikkatini çekti. Prieras’ın sözlerini Luther acımasızca eleştiriyor, kilisenin iddialarına yanıt vermediğini ve savlarını Kutsal Kitap’a dayandırmadığını ileri sürüyordu. Pişmanlık bağışı satışları ile dinsel doktrinlere karşı çıkanları aforoz etme işlemi jncil’de yer almıyorsa, verilen yanıt dinsel olmaktan çok dünyevi ve siyasiydi; böyle bir otoriteye her zaman meydan okunabilirdi. Luther, okurların iki yazıyı kıyaslayıp karar verebilmeleri için kendi yanıtıyla birlikte Prieras’ın mektubu da birlikte yayınlamıştı. Prieras’dan doğrudan alıntı yapması, cüretkâr ve alaycı sözcükleri, kısa bir süre önce geliştirilmiş olan baskı teknolojisini kullanması kilise yetkilileri için şaşırtıcı bir yenilikti. Zeki ve tehlikeli bir adamla başa çıkmaya çabalıyorlardı. Leo artık kilise ile Luther arasındaki savaşın, ölümüne bir savaş olacağını anlamıştı.</p><p class="calibre_2">Papa, Alman rahibi nasıl Roma’ya getirtip dinsel bir bölücü olarak yargılayabileceğini düşünürken, Luther kampanyasını hızlandırdı, birbiri ardına yayınladığı yazılarının tonu gitgide saldırganlaştı. Alman Ulusunun Hıristiyan Soylularına Açık Bir Mektup başlıklı yazısında, Roma’nın düzmece bir otoriteyle yüzyıllardır zorbalıkyaparak Alman halkını yıldırdığını ve Alman krallıklarını vasal devletler durumuna düşürdüğünü iddia etti. Kilisenin dinsel değil, siyasi bir güç olduğunu ve koyduğu kuralları işletebilmek için yalanlar, sahte belgeler gibi ne gerekiyorsa kullandığını ileri sürdü. Kilise’nin Babil Tutsaklığına İlişkin Giriş adlı yazısında Papa’nın lüks yaşam biçimini, kilise hiyerarşisindeki fuhuş olaylarına,</p><p class="calibre_2">Leo’nun parasal destek verdiği din dışı sanatı eleştirdi. Papa, Machiavel-li’nin <span class="italic"><span class="bold">Mandragola</span></span> adlı ruhban sınıfını alaya alan ahlakdışı tiyatro yapıtının Vatikan’da sahnelenmesine bile izin vermişti. Luther kilisenin önerdiği doğru davranışlarla kardinallerin yaşam biçimlerini kıyaslanması için yan yana getirdi ve esas dinsel bölücülerin Papa’yla yakın çevresi olduğu, temelinde Papa’nın Sahte Mesih olduğu suçlamasını yaptı.</p><p class="calibre_2">Leo, Prieras’ın tehdidine verdiği yanıtla Luther’in işi alevlendirdiğini düşünüyordu. Anlaşılan tehdit çok zayıf kalmış, Papa çok hoşgörülü davranmıştı. Gerçek gücünü gösterip bu savaşı bitirmenin zamanı gelmişti. Leo bir papalık bülteni yazarak Luther’i aforoz etmekle tehdit etti. Ayrıca rahibin tutuklanıp hapise atılması için görüşmek üzere Almanya’ya bazı yetkililer gönderdi. Ne var ki bu yetkililer her şeyi değiştiren şok edici bir haberle geri döndüler. Doksan Beş Tez’in yayınlanmasından bu yana geçen kısacık birkaç yıl içinde adı duyulmamış bir rahip olan Martin Luther artık tüm ülkenin tanıdığı, sevdiği, çok tanınmış bir kişi oluvermişti. Papa’nın yetkilileri gittikleri her yerde zor duruma düşürülmüşler, hatta taşlanmakla tehdit edilmişlerdi. Almanya’nın tüm kentlerindeki dükkân vitrinlerinde Luther’i başında bir hale ile'gösteren resimler asılıydı. "Almanların onda dokuzu 'Çok Yaşa Luther’ diye bağırırken geri kalanları da 'Roma’ya ölüm’ diye haykırıyordu," diye bildirdi yetkililerden biri, Leo’ya. Luther her nasılsa Alman halkının içinde uyuyan kilise nefretini uyandırmayı başarmıştı. Şöhreti lekesizdi: çok satan bir yazar olduğu halde yazılarının gelirini almıyor, tıpkı vaaz verdiği biçimde yaşıyordu. Kilise ona saldırdıkça Luther daha popüler olmuştu. Şimdi onu şehit etmek bir isyana neden olabilirdi.</p><p class="calibre_2">Her şeye karşın, 152l’de Leo, Luther’in Worms kentinde yeni seçilen Kutsal Roma İmparatoru V. Karl’ın kurduğu Alman prensleri, soyluları ve kilise yetkililerinden oluşan İmparatorluk Meclisi’nin karşısına çıkarılmasını emretti. Leo pis işlerini Almanların yapacağını umut ediyordu ve Luther’in otorite karşıtı söylemlerinden kaygılanan V. Kari, tartışmaların sona ermesini istiyordu. Mecliste rahibin öğretilerini geri almasında ısrar etti. Ama Luther her zamanki gibi reddetti ve unutulmaz sözlerini söyledi: "İşte ben buradayım. Başka türlü davranamam. Tanrım yardımcım olsun." Başka seçeneği kalmayan imparator onu din karşıtı ilan etti ve cezasını beklemek üzere Wittenberg’e gönderilmesini emretti. Evine dönerken Luther kaçırılıp Warburg Şatosu’na götürüldü. Soylular arasındaki dostları kaçırılmasını planlamış ve güven içinde olmasını sağlamışlardı. Sahte bir isimle şatoda yaşayıp fırtınayı atlattı.</p><p class="calibre_2">O yıl Leo öldü ve birkaç ay içinde Luther’in fikirleri ve önerdiği reformlar orman yangını gibi Almanya’ya yayıldı. 1526 yılında Avrupa’nın çeşitli bölgelerinde bir Protestan Partisi resmen kabul edildi. Reform hareketinin doğuşu böyle başladı ve en azından Leo’ya miras kalmış olan Katolik Kilisesi’nin dünyayı saran gücü geri dönülmez bir biçimde kırılmış oldu. Adı duyulmamış, bilgiç Wittenberg rahibi savaşı kazanmıştı.</p><p class="calibre_2"><span class="italic"><span class="bold">"Dışsal manevranın" merkezi unsuru, kişinin kendine azami hareket özgürlüğü sağlarken, aynı zamanda tıpkı Lilliputların Güliver’i bağlaması gibi çeşitli caydırıcı engellerle düşmanı hareket edemez hale getirmesidir. Tüm caydırıcı eylemlerde olduğu gibi hareket elbette psikolojik olacak ve siyasi, ekonomik, askeri önlemler de aynı sonuca ulaşmak için bir araya getirilecektir. Caydırma etkisini yaratmak için kullanılan işlemler en belirsizinden en acımasızına kadar değişebilir: ulusal ve uluslararası hukuka başvuruda bulunmak, ahlaki ve insani duyarlılıklar üzerinde oynamak, düşmanın davasının haklılığından kuşkuya kapılmasını sağlamak için vicdanını dürtülemek gibi yöntemler kullanılabilir. Bu yöntemler düşmanın kendi kamuoyunun arasındaki muhalefetin fikrini ortaya çıkartacak, aynı zamanda uluslararası toplumun aynı bölümünü harekete geçirecektir. Sonuçta gerçek bir ahlak koalisyonu oluşup en gelişmemiş sempatizanlarını kendi önyargılarıyla ortaya çıkan savların bir araya getirilmesi için bir girişim yapılacaktır. Bu fikirler örneğin Birleşmiş Milletler’de ya da diğer uluslararası toplantılarda dile getirilecek ve birincil olarak düşmanın belirli bir hareketi gerçekleştirmesini önlemek için bir tehdit olarak kullanılacaktır... Nasıl askeri operasyonlarda kişi yerde bir konum elde edince düşmana vermemeye çalışırsa, psikolojik düzeyde de soyut konumlar elde edip karşı tarafı bunlardan uzak tutmanın mümkün olduğu unutulmamalıdır. Örneğin Sovyetler Birliği liderleri barış platformunu, atom silahlarının yok edilmesi görüşmelerini (bir yandan kendileri üretmeyi sürdürürken) kendi gömşlerine dayandırdıkları gibi, varlığını sürdüren tek koloni imparatorluğunu yönetirken koloni karşıtı görüşlere de sahip çıkmışlardı... Bu nedenle Marksizm güçlerinin işgal ettiği bu ideolojik konumlar bir gün Batı tarafından "fethedilebilir". Ama bu görüş, Batı ’nın dolaylı stratejisi kapsamında düşmanın kendisine karşı kalayca kullanabileceği yasalya da ahlaksal ilkeleri uygulamaya çabalamak yerine düşünme ve hesaplamanın değerini öğrenmiş olduğunu varsaymaktadır.</span></span></p><p class="calibre_2"><span class="italic"><span class="bold">INTRODUCTION TO STRATEGY,</span></span> ANDRE BEAUFRE, 1963</p><p class="calibre_2">Yorum</p><p class="calibre_2">Doksan Beş Tez’i yayınlarken Luther’in ilk amacı Tanrı’nın bağışla-yıcılığıyla papanın günah bağışlama satışları arasındaki ilişkinin varlığını ve yokluğunu dinbilimi açısından tartışmaktı. İleri sürdüklerine karşı Pri-eras’ın yanıtını okuyunca benliğinde bir şeyler değişti. Papa ve adamları İncil’de bağışlanma satışlarını haklı gösterecek herhangi bir şey bulamamışlardı. Üstelik papanın sınırsız aforoz etme yetkisi gibi haklı gösteremedikleri daha çok konu vardı. Luther kilisede köklü bir değişime gerek olduğu kanısına vardı.</p><p class="calibre_2">Ne var ki, böyle bir reform için siyasi güç gerekiyordu. Eğer Luther yalnızca kürsüden vaaz verirse ya da kilisenin kötü davranışlarını diğer rahiplerle tartışırsa, hiçbir yere varamazdı. Papa ve adamları ona birey olarak saldırmışlar, amaçlarını sorgulamışlardı ve şimdi de Luther saldırıya geçip ateşe ateşle karşılık verecekti.</p><p class="calibre_2">Luther’in stratejisi ahlaksal davasını siyasi dava biçimine getirip halka duyurmaktı. Geçen yüzyılın baskı teknolojisindeki ilerlemesinden yararlanıp kitlelerin hoşuna giden öfkeli bir dille yazdığı bildirileri her yana dağıttı. Özellikle papanın günah bağışlama satışlarının geliriyle sürdürdüğü kokuşmuş yaşam biçimi, kilisenin gücünü kullanarak Almanya siyasetine karışması gibi halkın ilgisini çekecek noktalara saldırdı. Belki de en kötüsü kilisenin ikiyüzlülüğünü açığa çıkarmasıydı. Çeşitli taktikler aracılığıyla orman yangını gibi yayılan ahlaksal bir öfkenin alevlenmesine yol açmış ve halkın gözünde yalnızca papayı değil, kiliseyi de lekeli duruma düşürmüştü.</p><p class="calibre_2">Leo’nun kendisine jncil’e dayalı savlar yerine acımasız bir güçle yanıt vereceğini ve böylelikle yıldızının biraz daha parlamasına neden olacağım biliyordu. Ayrıca kullandığı ateşli dilin ve Leo’nun otoritesini sorgulayan sözlerin, papanın düşüncesizce bir karşı saldırıya geçmesini sağlayacağından emindi. Luther zaten örnek bir yaşam sürüyordu ama biraz daha ileri gitmiş ve yazılarının gelirini almayı reddetmişti. Herkesçe bilinen bu davranış iyi yönlerini biraz daha öne çıkarmıştı. Kısacık birkaç yıl içinde öylesine çok taraftar kazandı ki, papalar kitleler arasında bir ayaklanmayı göze almadan onunla savaşamaz duruma geldi. Ahlakı böylesine bilinçli ve halkın gözü önünde kullanarak kazanma gücü sağlayan bir stratejiye çevirdi. Reform, tarihin en büyük <span class="italic"><span class="bold">siyasi</span></span> zaferi oldu.</p><p class="calibre_2">Unutmayın ki, halkın ve siyasetin desteği olmadan savaşları kazanamazsınız ama davanız doğru ve haklı görülmedikçe insanlar sizin tarafınızı tutmayacaklardır. Luther’in de fark ettiği gibi davanızı haklı göstermek için strateji ve biraz gösteri sanatı gerekir. Öncelikle otoriter, ikiyüzlü ve güç açlığı çeken biri olarak resmedebileceğiniz bir düşmanla savaşmayı seçin. Elinizin altındaki tüm araçları kullanarak rakibinizin kırılgan noktalarına ahlaksal bir saldırı düzenleyin. Kullandığınız dil güçlü olmalı, kitlelere çekici gelmeli ve eğer mümkünse halkın zaten hissettiği düşmanlığı ifade etmesi için bir fırsat yaratmalıdır. Saldırılarınızı adil ve tarafsız gibi göstermek için düşmanınızın sözlerini kendilerine karşı kullanın. Onlara zamk gibi yapışan bir ahlaksal leke oluşturursunuz. Düşmanlarınızı acımasız bir karşı saldırıya geçmeleri için yemlemek size daha fazla halk desteği sağlayacaktır. İyi yönlerinizi reklam etmek sizi kendini beğenmiş ve kibirli göstereceğinden, karşı tarafın mantıkdışı davranışları ile mücadeleniz arasındaki tezatı ortaya çıkararak sergileyin. En yıkıcı suçlama olarak karşı tarafın güç peşinde koştuğunu ve bu arada sizin daha yüce, daha iyiliksever dürtülerle hareket ettiğinizi açıklayın.</p><p class="calibre_2">Bu ahlak savaşını kazanmak istiyorsanız, yapmanız gereken manipü-lasyonlar için kaygılanmayın. Davanızın düşmanınızın davasından daha haklı olduğunu halka göstermek, insanların kullandığınız araçlara dikkat etmemesini sağlayacaktır.</p><p class="calibre_2"><span class="italic"><span class="bold">Herzaman adalet, insanlık, düzen ya da barış adına belirli başka insan gruplarıyla savaşan bazı belirli insan grupları vardır. Ahlaksızlık ve alaycılık konusunda azarlandığında, siyasi olguların seyircileri bu azarların içinde gerçek çarpışmalarda kullanılan siyasi silahlar olduğunu görebilir.</span></span></p><p class="calibre_2"><span class="italic"><span class="bold">Carl Schmitt (1888-1985)</span></span></p><p class="calibre_2"><span class="italic"><span class="bold">Bir iktidar bir kontrgerilla mücadelesini nasıl sürdürmelidir? (Albay John) Boyd bir dizi araç sıralamıştır: gerillaların davasının altını oyun ve açgözlü seçkinlerin yararı adına halkı sömürüp yoksulluğa itmek yerine hizmet eden hükümetin becerikliliğini ve bütünlüğünü sergileyerek gerillaların tutarlılığını yok edin. (Eğer böyle bir siyasi program uygulayamıyorsanız, daha sonraki koşuşturmadan kaçınmak için şimdiden taraf değiştirebilirsiniz, diye ekliyor Boyd.) Siyasi inisiyatifi ele alıp kokuşmuşluğu kökten kazıyıp gözle görünür biçimde cezalandırın. Popüler çekiciliklerinin yanı sıra beceri sahibi olduğu bilinen yeni liderler seçin.</span></span></p><p class="calibre_2"><span class="italic"><span class="bold">Onların adaleti yerine getirdiğinden, önemli şikâyetleri ortadan kaldırdığından ve hükümetle taban arasında bağlantı kurduğundan</span></span></p><p class="calibre_2"><span class="italic"><span class="bold">emin olun.</span></span></p><p class="calibre_2"><span class="italic"><span class="bold">THE MIND OF WAR: JOHN BOYD AND AMERICAN SECURITY, </span></span>GRANT T. HAMMOND, 2001</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Neredeyse tüm kültürlerde iyi ve kötünün tanımı olan ahlak, bir sınıfa mensup insanları diğerlerinden ayırmak için bir yol olarak ortaya çıkmıştır. Örneğin eski Yunanda "iyi" sözcüğü başlangıçta devlete hizmet eden, savaş meydanlarında cesaretini kanıtlayan soylular ve yüksek sınıflarla bağlantılı olarak kullanılır, alçak, bencil ve korkak anlamını taşıyan "kötü” ise genelinde alt sınıflar için söz konusu olurdu. Zaman içinde gelişen etik sisteme benzer ama daha gelişmiş bir işlev yüklendi: toplumu düzenli tutmak için antisosyal ve "kötü” olanların sosyal ve "iyi" olanlardan ayrılması gerekiyordu. Toplumlar kendilerine hizmet edecek değerleri saptamak için neyin iyi neyin kötü olduğu hakkında fikirler üretirler. Bu değerler zamanın gerisinde kalınca ya da başka nedenlerle uyum sağlamayınca, ahlak ağır ağır değişir ve evrim geçirir.</p><p class="calibre_2">Yine de ahlakı çok farklı bir amaç için kullanan bireyler ve gruplar vardır. Bunların amacı toplumsal düzeni korumak değil, savaş, siyaset ya da iş yaşamı gibi rekabetçi bir ortamdan avantaj sağlamaktır. Onların elinde ahlak kendi davalarına dikkati çekerken, her güç mücadelesinde olduğu gibi daha az soylu olan hareketlerden ilgiyi uzaklaştıran bir silah biçimini alır. Hepimizin çatışma ve güç hakkında sahip olduğu belirsizlik üzerinde oynarlar, kendi amaçlarına uygun olarak bizim suçluluk duygumuzu sömürürler. Örneğin kendilerini haksızlığın kurbanı pozisyonunda gösterip karşılarındakilerin kötü ya da duyarsız olarak görülmesini sağlarlar. Ya da öylesine yüce bir ahlak üstünlüğü gösterisi sunarlar ki, onlarla aynı fikri paylaşmauıak bizi utandırır. Yükseltileri işgal edip bir çeşit güç ya da avantaja çevirmenin ustası olmuşlardır.</p><p class="calibre_2">Bu tip strateji uzmanlarına "ahlak savaşçıları" adını verelim. Onlar genelinde bilinçli ve bilinçsiz olarak ikiye ayrılırlar. Bilinçsiz ahlak savaşçıları zayıflık duygusuyla dürtülenirler. Güç kazanmanın dolaysız oyununda pek becerikli olmadıklarından, oyun alanını bilinçsiz ve tepkisel eşitlemenin bir yöntemi olarak başkalarını suçlu ve ahlaksal açıdan alt düzeyde hissettirerek iş görürler. Kırılgan görünümlerine karşın, samimi görünebildikleri ve başkalarının duyguları üzerinde etkili olabildiklerinden bireysel düzeyde çok tehlikelidirler. Bilinçli ahlak savaşçıları ise stratejiyi bilerek kullanırlar. Medyayı parmaklarında oynatarak yükseltilere yerleştiklerinden toplumsal düzeyde çok tehlikelidirler. Bilinçli bir ahlak savaşçısı olan Luther aynı zamanda üzerinde konuştuğu ahlaka gerçekten inandığından bu stratejiyi yalnızca papayla sürdürdüğü savaşta kendisine yardımcı olması için kullanmıştı; kaypak ahlak savaşçıları hangi davayı sürdürmek isterlerse ona uyarlayarak hiç ayırım yapmadan her konuda kullanırlar.</p><p class="calibre_2"><span class="italic"><span class="bold">Bu dünya meleklerin yerine görüş açılarının bulunduğu, insanların ahlaktan söz edip güç ilkeleriyle hareket ettikleri bir dünyadır. Bu dünyada</span></span></p><p class="calibre_2"><span class="italic"><span class="bold">biz her zaman ahlaklı olurken düşmanlarımız ise ahlaksız olurlar.</span></span></p><p class="calibre_2"><span class="calibre3"><span class="italic"><span class="bold">RADİKALLER İÇİN KURALLAR,</span></span></span><span class="calibre3"><span class="bold"> SAUL D. ALINSKY, 1909-1972</span></span></p><p class="calibre_2">Ahlak savaşçılarıyla çarpışmanın yolu, genelinde strateji uzmanlarının modern savaş için geliştirdikleri belirli stratejilerdir. Fransız subay ve yazar André Beaufre 1950’lerdeki Fransız-Cezayir savaşında ve önce Fransa, ardından ABD’nin sürdürdüğü Vietnam savaşlarında ahlakın bir askeri strateji olarak kullanımını incelemiştir. Cezayirliler ve Kuzey Vietnamlılar kendi çatışmalarını, yayılmacı bir ülkeye karşı özgürlüklerini kazanmak için sürdürülen bir savaş gibi göstermeye çabalamışlardır. Bu görüş medyada yer alıp Fransız ve Amerikan toplumlarında kabul görünce, ayrılıkçılar uluslararası destek alabilmişler ve karşılığında Fransa ile ABD’nin dünya toplumunda dışlanmasını sağlamışlardır. Bu ülkelerde yaşayan, onların davasına gerek açıkça gerekse gizliden gizliye sempati duyan ya da kararsız olanları kendi taraflarına çekerek sürdürdükleri savaşa karşı tarafın içinden destek bulmuşlardı. Aynı zamanda gerilla savaşlarında uyguladıkları birçok kötü manevrayı büyük bir kurnazlıkla gizlemeyi başarmışlardı. Sonuç olarak dünyanın gözünde ahlak savaşı meydanında baskın olmuşlar ve Fransa ile Amerika’nın hareket özgürlüğünü kısıtlamışlardı. Siyasi ve ahlaksal mayın tarlalarında bu güçler dikkatle adım atarak kendi savaşlarını kazanılabilecek bir biçimde sürdüremezlerdi.</p><p class="calibre_2">Üzerinde savaşılan davanın ve savaş meydanı stratejisinin dışında yer aldığından, Beaufre ahlakın stratejik kullanımına "dışsal manevra" adını veriyor. Kendine özgü ahlaksal alanı bulunuyor. Beaufre’ye göre Fransa ile Amerika yükseltileri düşmana bırakma hatasına düştü. Her iki ülkenin demokratik gelenekleri olduğundan ve savaşı kendi açılarından haklı bulduğundan, başkalarının da bu mücadeleleri aynı biçimde göreceğini varsaydılar. Ahlaksal alanlar uğruna savaşmak için bir neden görmemeleri ölümcül bir hataydı. Günümüzün ulusları da halk üzerinde oynamalı, düşmanlarının girişimlerini onları kötü gösterecek biçimde yansıtmalıdırlar. Karşı tarafın yaptıkları hakkında sızlanır gibi görünmeden, düşmanın ikiyüzlülüklerini ortaya sermeli, ahlaksal nedenlerle savaşır gibi görünerek savaşı kendiliğinden ahlak yargılanmasına taşımalıdırlar. Ahlaksal alanı karşı tarafa bırakırsanız, kendi hareket özgürlüğünüzü kısıtlarsınız ve şimdi yapmak zorunda olduğunuz her şey düşmanın ilan ettiği haksız imgenizi besler ve böylece gerekli adımları atmaya çekinirsiniz.</p><p class="calibre_2">Bu durum tüm çatışma biçimleri için geçerlidir. Düşmanlarınız kendilerini sizden daha haklı, dolayısıyla daha ahlaklı sunmaya çalışınca, bu adımın gerçek yüzünü görmelisiniz: aslında doğrunun, yanlışın, ahlakın bir yansıması değil, zeki bir strateji, dışsal bir manevradır. Bir dışsal manevrayı birçok şekilde fark edebilirsiniz. Öncelikle bir ahlak saldırısı, çatışmayla bağlantısı olmadığını düşündüğünüz bir açıdan gelir. Tümüyle farklı bir alanda yapmış olduğunuz herhangi bir şey, aldığınız desteği azaltmak ya da size suçluluk duygusu aşılamak için ortaya serilir. İkincisi hu saldırı genelinde kişinin önyargı ve tutkularına hitap eder; mantıklı savlar duygusal ve bireysel karşılıklar bulur. Uğruna savaştığınız dava yerine sizin karakter yapınız tartışma konusu olur. Amaçlarınız sorgulanır ve karanlık olarak gösterilir.</p><p class="calibre_2"><span class="italic"><span class="bold">Hiçbir düşmanı bulunmayan insanlık savaş açamaz, en azından bu gezegende. İnsanlığın düşman kavramını içermemesinin nedeni düşmanın insan olmaktan çıkması değildir ve böylece bu kavramda özel bir farklılık yoktur. İnsanlık adına açılan savaşlar bu yalın doğruyla çelişkili değildir; tam tersine özellikle şiddetli siyasi bir anlamı vardır. Bir devlet siyasi bir düşmanıyla insanlık adına savaştığı zaman, insanlık için yapılan bir savaş değil, belirli bir devletin kendi askeri rakibine karşı bu uluslararası kavramı hileyle gasp etme çabasıdır. Kişinin barış, adalet, ilerleme ve uygarlığı kendine aitmiş gibi gösterip düşmanına ait olmamasını sağlamak için hatalı kullanmasına benzer bir biçimde, bu devlet de düşmanı pahasına kendini insanlıkla özdeşleştirmeye çalışır. İnsanlık kavramı emperyalist yayılmacılığın ideolojisinde çok yararlı bir araçtır ve etik-insani biçimi de ekonomik emperyalizmin özgün bir aracıdır. Bu noktada Proudhon ’un sözlerinin biraz değiştirilmiş biçimi akla gelmektedir: insanlığın adını kim anarsa, aldatmak istiyordur. İnsanlık sözcüğüne el koymanın, böyle bir tanımı tekeline almanın herhalde, örneğin düşmana insan olma niteliğini tanımamak ve onu insanlığın yasalarının dışında saymak gibi, hesaplanamayan belirli sonuçları vardır. Böylece bir savaş insanlıkdışı olmanın en aşırısına kadar götürülebilir.</span></span></p><p class="calibre_2"><span class="italic"><span class="bold">THE CONCEPT OF THE POL1TICAL,</span></span> CARL SCHMITT, 1932</p><p class="calibre_2">Dışsal manevra uygulayan bir ahlak savaşçısının saldırısı altında kaldığınız zaman duygularınızı denetim altında tutmanız çok önemlidir. Şikâyet ederseniz ya da öfkeyle haykırırsanız saklayacak bir şeyleriniz olduğundan savunmaya geçmiş gibi görünürsünüz. Ahlak savaşçısı stratejik davrandığından tek etkili karşılık stratejik olmaktır. Davanızın haklı olduğunu bildiğiniz zaman bile halkın bu biçimde gördüğünden emin olamazsınız. Günümüzün dünyasında görünümler ve şöhretler önemlidir: düşmanın olayları kendi istediği gibi çerçevelemesine izin vermek bir savaş meydanında en iyi konumu ona bırakmak gibidir. Ahlaksal alan savaşı başlayınca, ateşli silahların kullanıldığı bir savaş meydanında olduğu gibi yüksek tepelere sahip olmak için mücadele etmeniz gerekir.</p><p class="calibre_2">Savaşın tüm biçimleri gibi ahlaksal çatışmalar da hem saldırı hem savunma olasılıklarını içerir. Saldırıya geçtiğiniz zaman düşmanınızın şöhretini yıkmak için aktif olarak çaba gösteriyorsunuz demektir. Amerikan Bağımsızlık Savaşı öncesinde ve sırasında ünlü propaganda uzmanı Samuel Adams, İngiltere’nin adil, liberal ve uygar olarak yaydığı şöhretini hedef almıştı. Kolonilerin kaynaklarını sömürdüğünü ve koloni halklarını demokratik süreçlerin dışında tuttuğunu ilan ederek bu ahlak imgesinde delikler açmıştı. Daha önceleri İngilizler hakkında iyi fikirlere sahip olan kolonicilerin düşünceleri, Adams’ın bitmek bilmez kampanyasından sonra değişmişti.</p><p class="calibre_2">Başarıya ulaşmak için Adams, İngilizlerin acımasızca davrandığı olayları seçip vurgulayarak biraz abartmiştı. Hiç de dengeli bir tablo çizdiği söylenemezdi; İngilizlerin koloni halkına oldukça iyi davrandığı durumları gözardı etmişti. Hedefi adil davranmak değil, bir savaşın ilk kıvılcımını ateşlemekti; halkın savaşı haklı, İngilizleri kötü olarak görmediği takdirde savaşmayacağını biliyordu. Düşmanınızın ahlaksal şöhretini zedelemeye çalışırken kibar davranmayın. İyi ile kötü arasındaki farkı olabildiğince belirtin, kullandığınız dili sivrileştirin ve beyaz ile siyahın arasındaki farklardan söz edin. İnsanları gri bir alan için savaşmaya yönlendirmek zordur.</p><p class="calibre_2">Rakibinizin ikiyüzlülüklerini ortaya sermek ahlaksal cephanenin belki de en öldürücü saldırı silahıdır, çünkü insanlar doğal olarak ikiyüzlülükten nefret ederler. Ancak bunun işe yaraması için ikiyüzlülüğün çok derinlere inmesi, dinleyenlerin değerlerinde yer alması gerekir. Çok uzun süre önce söylenmiş, kimseyi incitmeyen çelişkili bir söz ya da verilmiş bir oya ilgi gösterecek kişi çok azdır ama kendilerine özgü olduğunu ilan ettikleri değerlere uygun davranmayan düşmanlar çok iyi hedefler oluştururlar. Cezayir ve Kuzey Vietnam’ın propaganda kampanyalarının çok yıkıcı olmasının bir nedeni Fransa ile Amerika’nın benimsediği özgürlük değerleriyle ulusal bağımsızlık hareketlerini bastırmak için girdikleri mücadele arasındaki çelişkiyi ortaya sermesiydi. Her iki ülke de ikiyüzlü gibi görünmüştü.</p><p class="calibre_2">Eğer düşmanlarınızla savaşmanız kaçınılmaz ise, her zaman onları başlamaya zorlayın. 1861’de Başkan Abraham Lincoln çok dikkatli bir manevrayla Güney’in ilk mermiyi Sumter Kalesi’ne atıp İç Savaş’ı başlatmasını sağlamıştı. Bu davranış Lincoln’u ahlaksal yükseltilere taşıyıp birçok kararsız Kuzeylinin onun tarafını tutmasına yol açmıştı. Aynı şekilde bir saldırı savaşı sürdürürken bile amacınız düşmandan almak, kendinizi fetheden değil, kurtaran olarak sunmaktır. Siz toprak ya da para uğruna değil, baskıcı bir rejim altında ezilenleri kurtarmak için savaşıyorsunuz.</p><p class="calibre_2">Genel olarak düşmanın her şeyi yapabileceğini düşündüğünüz, kötüye gidecek bir çatışmada, izlenecek en iyi yol karşı tarafın saldırmasını beklemeden kendi ahlak kampanyanızla saldırıya geçmenizdir. Karşı tarafın şöhretini zedelemek kendi şöhretinizi korumaktan daha kolaydır. Saldırı konumunda ne kadar uzun kalırsanız, herhangi bir savaşta kaçınılmaz olan kendi eksiklikleriniz ve hatalarınızdan halkın ilgisini o kadar uzak tutabilirsiniz. Düşmanınızdan fiziksel ve askeri yönden zayıf durumdaysanız, dışsal manevra yapmak için daha fazla nedeniniz var demektir. Savaşı ahlak alanına taşıyarak daha güçlü olan düşmanı sakatlayıp ezebilirsiniz.</p><p class="calibre_2">Ahlak savaşçılarına karşı en iyi savunma onlara hiçbir hedef oluşturmamaktır. İyi isminize uygun bir yaşam sürün, en azından halkın gözü önünde vaaz ettiklerinizi uygulayın ve günün en haklı davalarına taraf olun. Şöhretinizi lekelemek için karşı tarafı öylesine zorlu bir çaba içinde bırakın ki, umarsız görünsünler ve saldırıları kendi suratlarında patlasın. Eğer duruşunuz ya da başkalarının gözündeki imgenizle olumsuz bir şey yapmak zorunda kalırsanız sizin adınıza hareket edip bu olayda sizin rolünüzü gizleyecek bir maşa kullanın. Eğer bunu yapmak olanaksızsa, daha ilerisini düşünün ve ahlaksal bir özsavunma planlayın. Her şart altında ikiyüzlülük izi taşıyan tüm hareketlerden kaçının.</p><p class="calibre_2">Ahlaksal şöhretiniz üzerindeki bir leke bulaşıcı hastalık gibi yayılır. Hasarı onarmaya çabalarken farkında olmadan yüzeye çıkardığı kuşkuları ilan edersiniz ve böylece işler daha da kötüye gider. Yani sağduyulu davranın: bir ahlak saldırısı karşısındaki en iyi savunma, kırılgan noktalarınızı saptayıp önlem alarak kendinizi önceden aşılatmaktır. Julius Ca-csar, Rubicon Nehri’ni aşıp Pompeius’a karşı İç Savaş’ı başlatırken bir diktatör olmak için Roma Senatosu’nun otoritesini kötüye kullanma suçlamasına karşı son derece kırılgan durumdaydı. Roma’daki düşmanlarına merhametli davranarak, önemli reformlar yaparak ve Cumhuriyet’e saygısını neredeyse aşırı derecede göstererek kendini bu suçlamalara karşı aşılamıştı. Düşmanlarının bazı ilkelerini benimseyerek, onların ahlaksal enfeksiyon yaratma girişimlerinin yayılmasını önlemişti.</p><p class="calibre_2">Savaşlar çoğunlukla özçıkarlar için yapılır; bir ülke kendini bir istilaya, gelecekte tehlikeli olacak bir düşmana karşı korumak ya da komşu bir ülkenin topraklarına, kaynaklarına el koymak için savaş başlatır. Örneğin bir kutsal savaş ya da haçlı seferinde ahlak bazen bu kararın bir unsuru olur ama bu gibi savaşlarda da özçıkarların rolü vardır; ahlak genelinde daha fazla toprak, zenginlik ya da güç arzusunun örtüsüdür. İkinci Dünya Savaşı’nda Sovyetler Birliği, ABD’nin sevilen bir müttefiki olarak Hit-lcr’in yenilgiye uğratılmasında büyük bir rol oynamıştı ama savaş sonrasında Amerika’nın en karanlık düşmanı oldu. Değişiklik, Sovyetler Birli-ği’nde değil, Amerika’nın özçıkarlarındaydı.</p><p class="calibre_2"><span class="italic"><span class="bold">Başarıya ulaşan kötülük, bir krallık için yapıldığında, erdem adını almıştır.</span></span></p><p class="calibre_2">THOMAS HOBBES, 1588-1679</p><p class="calibre_2">Özçıkar savaşları genel olarak kazanan tarafın çıkarları tatmin edilince sona erer. Ahlak savaşları ise daha uzun ve daha kanlıdır; eğer düşman kötü ya da dinsiz gibi görülüyorsa savaşın sona ermesi için yok edilmesi gerekir. Ahlak savaşları ayrıca kontrol edilemeyen duyguları da ortaya çıkarır. Luther’in Roma’ya karşı başlattığı kampanya öylesine büyük bir nefret duygusu yeşermişti ki, 1527 yılında V. Karl’ın askerleri Kutsal Kenti işgal edince Alman askerleri kilise ve yetkililerine karşı altı aylık bir yağma sürecine girdiler ve yaptıkları zalimlikler daha sonraları "Ro-ma’nın yağmalanması" adıyla bilindi.</p><p class="calibre_2">Yaşam da savaş gibidir. Başka bir kişi ya da grupla bir çatışmaya girdiğiniz zaman her iki tarafın da istediği, para, güç ya da pozisyon gibi bir şey için savaşıyorsunuz demektir. Çıkarlarınız tehlike altında olduğunda onları savunmanın utanılacak bir yönü yoktur. Böyle çatışmalar pek kanlı olmaz; çoğu kişi daha sağduyuludur ve bir çekişmenin çok fazla uzamasına engel olmanın yararını bilir. Ama ahlak duygusuyla çatışanlar bazen çok tehlikeli olabilirler. Belki güç sahibi olmak istiyor ve ahlak kavramını perde olarak kullanıyorlardır; gizli ve karanlık bir dertle motive olmuşlardır ama her koşul altında özçıkarlardan daha fazlasının peşindedirler. Onları yenseniz ya da en azından kendinizi başarıyla savunsanız bile, bu durumda sağduyu cesaretten önemlidir. Eğer elinizden geliyorsa ahlak savaşlarından uzak durun; altüst ettikleri k^tü duygulara ve harcanan zamana değmez.</p><p class="calibre_2">Simge: Mikroplar. Bir bedenin içine girince çok çabuk yayılırlar. Onları yok etme çabalarınız çoğunlukla güçlenmelerine ve daha zor yok edilmelerine yol açar. En iyi savunma biçimi önlem almaktır. Saldırıyı önceden tahmin edin ve kendinizi aşılayın. Böyle organizmalar söz konusu olunca, ateşe ateşle karşılık vermek zorundasınız.</p><p class="calibre_2">Otorite: Savaşın ekseni şöhret ve doğru olmaktan başka bir şey değildir. Kendinize iyi bir isim yapın, düşmanınıza kötü bir isim verin; kendi haklılığınızı ilan edin ve düşmanınızın haksızlığını gözler önüne serin. Böylece ordunuz büyük bir ivmeyle harekete geçip dünyayı ve gökleri sarsacaktır. <span class="italic"><span class="bold">-Tou Bi Fu Tan,</span></span> Savaş Üzerine Bir Düşünürün Eğlenceli Görüşleri, <span class="italic"><span class="bold">MS ^XVI. YY.</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Ahlaksal saldırının içeriğinde bir tehlike vardır: eğer insanlar sizin nc yaptığınızı anlarlarsa, doğruluk duruşunuz onları tiksindirip yabancı-laştırabilir. Karşınızda özellikle çok acımasız bir düşman bulunmadıkça bu stratejiyi biraz mizah katarak kullanmak ve asla şirret görünmemek en iyisidir. Ahlak savaşları halkın tüketimi içindir, sürekli olarak etkisini ölçüp gerekli olduğu kadar ısısını yükseltip alçaltmahsınız.</p><p class="calibre_2"><span class="calibre5"><span class="bold">26 </span></span><span class="calibre1"><span class="bold">HEDEFLERINI YOK EDIN</span></span></p><p class="calibre_2"><span class="bold">Boşluk Stratejisi</span></p><p class="calibre_2"><span class="italic">Sessizlik, tecrit edilmek, başkalarıyla çarpışmamaktan oluşan boşluk duygusu bazıları için dayanılmazdır. İnsanoğlunun bir zayıflığı olarak bu korku karşı tarafa güçlü bir strateji için verimli bir zemin hazırlar. Bu nedenle karşınızdakilere nişan alacakları bir hedef hazırlamayın, tehlikeli ama görünmez, ele geçmez olun ve sizi boşluğa doğru kovalamalarını izleyin. Gerilla savaşının temeli budur. Doğrudan saldırıya geçmek yerine tedirgin edici, hasar verici yan saldırılar yapın ve minik ısırıklar atın. Sizin adeta görünmezliğiniz karşısında güçlerini kullanamadıkları için hayal kırıklığına uğrayan rakipleriniz mantıksızlık ve yorgunluğa düşeceklerdir. Gerilla savaşınızı bir ulusun savaşı gibi, karşı konulmaz bir devrimin doruğunu oluşturan büyük bir siyasi davanın parçası yapın.</span></p><p class="calibre_2"><span class="calibre1"><span class="bold">BOŞLUĞUN ÇEKİCİLİĞİ</span></span></p><p class="calibre_2">1807 yılında Napoleon Bonaparte ile Rus Çarı 1. Alexander bir ittifak antlaşması imzalayınca dönemin en büyük iki askeri gücü bir araya gelmişti. Ne var ki, Rusya’nın geleneksel olarak "ön bahçesi" gibi kabul ettiği Polonya’da, Napoleon’a büyük avantajlar getirdiğinden Rus sarayı bu antlaşmadan pek memnun kalmamıştı. Rus soylular antlaşmayı reddetmesi için çarı etkilemeye çabalıyorlardı. Çok geçmeden Alexander Fransızları sevindirmeyeceğini bildiği bazı adımlar atmaya başladı ve 1811 Ağustos’unda Napoleon artık Rusya’ya bir ders vermenin zamanı geldiğini düşündü ve işgal planları yapmaya başladı. Doğuya doğru yayılan uçsuz bucaksız toprakları ele geçirmek tarihin en büyük imparatorluğunun yönetimine sahip olmasını sağlayacaktı.</p><p class="calibre_2">Napoleon’un bazı bakanları böylesine büyük bir ülkeyi istila etmenin tehlikeleri konusunda uyardılar ama imparator general kendine fazlasıyla güveniyordu. Rus Ordusu disiplinsizdi ve subaylar kendi aralarında çekişiyorlardı. Batıdan gelecek bir saldırıyı durdurmak için Litvanya’da iki birlik bulunuyordu ama istihbarat raporları hazırlıksız olduklarını bildirmişti. Napoleon iki birliğin arasına doğru yürüyecek ve onları tümüyle yenilgiye uğratacaktı. Şimdiye dek topladıklarından en az üç kat büyük orduyu harekete geçirerek zaferi garantileyecekti. Rusya’ya yürüyecek</p><p class="calibre_2">650.000 askerin 450.000’i ana gücü oluştururken geri kalanlar iletişim ve malzeme hatlarının güvenliğini sağlayacaktı. Bu boyutlarda bir orduyla Rusya’nın büyük bölümlerine hâkim olabilir, zayıf düşmanını yalnızca kendi parlak manevralarıyla değil, üstün silah gücüyle de alt edebilirdi.</p><p class="calibre_2">Belki Napoleon zafer kazanacağından emindi ama her zaman için fazla atak bir insan olmuştu. Durumu her açıdan inceleyince örneğin Rusya’nın yollarının çok kötü ve yerel gıda maddelerinin çok az olduğunu, iklimin aşırı sıcak ile soğuk arasında değiştiğini, mesafeler büyük olduğundan her an için geri çekilecek bir yol bulabilen düşmanı kuşatmanın ne kadar zor olduğunu biliyordu. 1709’da İsveç Kralı XIL Charles’ın başarısız işgal girişimini okuduğundan, Rusların toprağı yakma politikası uygulayabileceklerini tahmin ediyordu. Mesafeler Avrupa’dan upuzun malzeme hatları kurmasını engellediğinden ordusunun kendine yeterli olması gerekiyordu ama boyutlarını düşününce çok iyi planlama ve organizasyon gerektiği de açıkça ortadaydı.</p><p class="calibre_2">Ordusunu beslemek için Napoleon, Rus sınırına yakın yerlerde buğday ve pirinçle dolu depolar yaptırdı. 150.000 atı besleyecek samanı taşımanın olanaksızlığını bildiğinden işgal harekatı için Rusya ovalarının yeşil ve verimli olacağı haziran ayını beklemeye karar verdi. Son dakikada buğdayı un haline getirecek değirmen sayısının çok az olduğunu öğrendi ve yol boyunca değirmen inşa etmek için gerekli malzemeleri de gitgide uzayan listesine ekledi. Lojistik sorunlar çözümlenip her zamanki iyi planlanmış strateji hazırlanınca bakanlarına üç hafta içinde zafer kazanacağını öngördüğünü bildirdi. Geçmişte Napoleon’un tahminleri şaşırtıcı derecede doğru çıkmıştı.</p><p class="calibre_2"><span class="italic"><span class="bold">Fransız asker gücünün gitgide artan oranda boşa harcanmasına yol açtığı gibi Rusların kaçamak taktikleri Napoleon ’un askerlerinin zihinsel ve bedensel yorgunluğa düşmesine de neden oluyordu. Küçük Kazak süvari gruplarının vur-kaç baskınları hiç bitmiyordu ve temsil ettikleri askeri tehlikeden daha zararlı bir etki yaratıyordu. Fransız Ordusu adeta sinir krizlerine teslim olmuştu. Yüzbaşı Roeder tipik bir örneği günlüğüne not etti. Hesse askerleri 17Ağustus’ta Vitebsk’de imparatorun dairesi önünde yapılacak törene hazırlanırken, "birdenbire birkaç Kazak askerinin bir yağmacıyı alıp götürdüğü söylentisi duyuldu ve saçmasapan bir şamata koptu. Garnizonun tümü silah kuşanıp dışarı fırlayınca birkaç düzine Kazak askerinin oraya buraya koşturduğu görüldü. Böyle davranarak neredeyse bir tek adam yitirmeden, tüm garnizonu on dört günde hastanelik ettiler."</span></span></p><p class="calibre_2"><span class="italic"><span class="bold">THE CAMPAIGNS OF NAPOLEON,</span></span> DAVID G. CHANDLER, 1966</p><p class="calibre_2">1812 Haziran’ında Napoleon çok büyük boyutlu ordusu ve malzemeleriyle Rusya sınırından içeri girdi. Her zaman beklenmedik olgular için plan yapardı ama bu kez, başa çıkamayacağı zorluklar derhal kendini gösterdi: yağmur, kötü yollar ve şiddetli yaz sıcağı ordunun hareketini neredeyse durma noktasına getirmişti. Birkaç gün içinde kötü otları yiyen 10.000’den fazla at öldü. Malzemeler ön hatlara yeterince hızlı ulaşamadığından yiyecek bulmaya çabaladılar ama yol üzerindeki Rus köylüler fiyatı ne olursa yiyecek satmayı reddettikleri gibi Fransızların eline geçmemesi için samanlarını yakmayı yeğlediler. Saz damlardan beslenmek zorunda kalan atların birçoğu evler Üzerlerine çökünce öldü. Litvanya’daki iki Rus Ordusu yakalanamayacak kadar hızlı geri çekilmiş ve yol üzerindeki tüm ekinleri yakıp yiyecek depolarını yok etmişti. Fransız askerleri arasında dizanteri hızla yayıldı ve her gün ortalama dokuz yüz asker ölmeye başladı.</p><p class="calibre_2">Bir türlü karşılaşamadığı ordunun en azından bir parçasını yakalayıp yok etme çabası içindeki Napoleon daha da doğuya ilerlemek zorunda kaldı. Belirli noktalarda kuzeydeki orduya çok yaklaştı ama yorgun askerleriyle atları düşmanla çarpışacak ya da çembere alacak kadar hızlı hareket edemediğinden her seferinde elinden kaçırdı. Haziran ayı temmuza dönerken Rusların iki orduyu Napoleon’un bulunduğu yerden 300 kilometre doğuda, Smolensk yakınında birleştirebileceği ortaya çıktı. Napoleon ise düşmanla Moskova’ya yalnızca 400 kilometre kala savaşmayı planlamıştı. Şimdi ise durup planını tekrar düşünmesi gerekiyordu.</p><p class="calibre_2">Bir tek çarpışma yaşamadan binlerce Fransız askeri hastalık ve açlık nedeniyle yaşamını yitirmişti. 750 kilometreye yayılan ordunun bazı kesimlerine küçük gruplar biçiminde saldıran Kazak süvarileri kana susamış baskınlarıyla terör estiriyorlardı. Napoleon kovalamacayı daha fazla sürdüremeyeceğini düşünüp askerlerini Smolensk’e yürütüp nihai çarpışmayı orada yapmaya karar verdi. Kutsal bir kent olan Smolensk’in Ruslar için duygusal önemi büyüktü. Yok edilmesine razı olmak yerine herhalde</p><p class="calibre_2">Ruslar kenti savunmak için çarpışacaklardı. Rus Ordusu’yla bir çarpışmada karşılaştığı takdirde kazanacağını biliyordu.</p><p class="calibre_2">Fransa Ordusu ağustosun ortasında Smolensk’e ulaştığında 450.000 asker şiddetli sıcaktan bitkin düşmüş, ancak 150.000’i hayatta kalmıştı. Napoleon’un tahmin ettiği gibi Ruslar sonunda burada karşısına çıktı, ama kısa bir çarpışmadan sonra arkalarında yakıp yıkılmış, yağmalanacak bir tek yiyecek kalmamış bir kent bırakarak yine geri çekildiler. Ülkelerini teslim etmek yerine yok etmeyi yeğleyen, intihar eğilimli gibi görünen Rus halkını Napoleon bir türlü anlayamıyordu.</p><p class="calibre_2">Şimdi Moskova’ya doğru yürüyüp yürümemeye karar verme zamanı gelmişti. Gerçi kışı Smolensk’de geçirmek daha akılcı olurdu ama bu bekleyiş çara daha büyük bir ordu toplama süresi tanıyacağından Napoleon’un küçülmüş gücü böyle bir düşmanla başa çıkamazdı. Fransa İmparatoru, çarın ülkesinin yüreği ve ruhu olan Moskova kentini savunacağından emindi. Moskova’yı yitirince Çar Alexander barış yapmak isteyecekti. Böylece Napoleon bitkin askerlerini biraz daha doğuya götürdü.</p><p class="calibre_2">Sonunda Ruslar Fransızlarla çarpışmak için durdu ve 7 Eylül’de iki ordu Moskova’dan ancak yüz kilometre ötedeki Borodino kasabasında karşılaştı. Napoleon’un her zamanki kanatlara açılıp düşmanı sarma manevrası yapacak kadar süvarisi kalmadığından doğrudan saldırıya geçmekten başka çaresi yoktu. Ruslar şimdiye dek tanık olduğu ordulardan çok daha şiddetli savaşıyorlardı. Yine de saatler süren acımasız mücadelenin ardından geri çekildiler. Moskova’ya giden yol açılmıştı. Rus Ordusu hiç bozulmamıştı ama Napoleon’un askerleri ağır kayıplar vermişti.</p><p class="calibre_2">Yedi gün sonra sayısı 100.000 askere inmiş Fransız Ordusu savunulmayan Moskova’ya girdi. Bir Fransız mareşal karısına yazdığı mektupta imparatorun "coşkusunun adeta taştığını" anlattı. "'Ruslar barış isteyecek ve ben de bu dünyanın coğrafyasını değiştireceğim,’ diye düşünüyor." Önceki yıllarda Viyana ve Berlin’e girerken bir kahraman gibi karşılanmış, yetkililer kentlerin anahtarlarını ona sunmuşlardı. Ama Moskova bomboştu: ne insan ne yiyecek vardı. Birdenbire çıkan korkunç yangın be§ gün sürdü; kentin tüm su pompaları yerinden çıkarılmış olduğundan düzenlenen sabotaj Moskova’yı daha da barınılmaz bir duruma getirdi.</p><p class="calibre_2">Napoleon, çara çok cömert barış önerileri içeren mektuplar yolladı. Başlangıçta Ruslar pazarlığa hevesli gibi göründüler ama haftalar geçince orduyu yeniden yapılandırmak ve kışın yaklaşmasını beklemek için görüşmeleri uzattıkları anlaşıldı.</p><p class="calibre_2">Rusların gittikçe küçülen ordusunu kolayca çembere alacağından çekinerek, bir gün daha Moskova’da kalma riskini göze alamayan Napoleon askerlerini 19 Eylül’de başkentten çıkardı. Hedefi en kısa sürede Smolensk’e ulaşmaktı. Doğuya giden yolda ordusunu taciz etmiş olan disiplinsiz Kazak çeteleri artık 500 kişilik gerilla grupları biçiminde sürekli saldırıyor ve ölen Fransız askerlerin sayısı her gün artıyordu. Sürekli korku içinde ilerleyen Fransızlar pek az uyuyorlardı. Binlercesi yorgunluk ve açlıktan kırıldı. Napoleon ordusunu hâlâ Fransız askerlerinin kurtlar tarafından yarısı yenmiş cesetleriyle dolu Borodino’dan tekrar geçirmek zorundaydı. Kar yağmaya başladı, Rusya’nın kışı gelmişti. Fransız atları soğuğa dayanamayınca askerlerin geri kalanı karların içinde yaya olarak yürümek zorunda kaldı. Yaklaşık 40.000 asker Smolensk’e ulaşmayı başardı.</p><p class="calibre_2">Soğuk gitgide artıyordu. Smolensk’de oyalanmanın zamanı değildi. Napoleon becerikli manevralarla askerlerini Berezina Nehri’nden geçirip batıya doğru geri çekilme yolunu açtı. Aralık ayının başında Fransa’da başarısız bir darbe girişimi gerçekleştiği haberini alınca da ordusunu geride bırakıp Paris’e doğru yola çıktı. Ana saldırı gücünü oluşturan 450.000 askerden ancak 25.000’i geri döndü. Ordunun geri kalan bölümünden de bir kısmı sağ kalmayı başardı. Napoleon başka savaşlara katılabilmek için mucizevi bir biçimde kaçıp kurtulmuştu ama çok ağır kayıplar vermiş olan asker ve at sayısını bir daha tamamlayamadı. Rusya gerçekten de onun mezarı oldu.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Napoleon Rusya’yı işgal etmeye giriştiğinde Çar Alexander onunla birkaç kez görüşınüş ve çok iyi tanımıştı. İmparatorun tüm koşullar kendi aleyhine olsa bile dövüşmeyi seven saldırgan bir adam olduğunu biliyordu. Dehasını sergileme fırsatı yaratmak için savaşlara gereksinimi vardı. Onunla çarpışmayı reddederek hayal kırıklığına uğratıp uçsuz bucaksız ama yiyecek bulunmayan topraklar, yağmalanacak bir şey olmayan boş kentler, boş pazarlıklar, hiçbir şeyin olmadığı boş zamanlar ve sonunda kışın ölümcüllüğünden oluşan bir boşluğun içine çekebilirdi. Rusya’nın zorlu kış koşulları Napoleon’un organizasyon dehasını paramparça edebilirdi. Ve görüldüğü gibi Alexander’ın stratejisi kusursuzca işledi. Düşmanla çarpışmamak Napoleon’u sinirlendirdi; birkaç kilometre daha doğuya gidip bir tek çarpışma yapsa, korkak düşmanına iyi bir ders verecekti. Sinir, öfke ve akıl karışıklığı strateji yeteneğini engelledi. Örneğin Moskova’nın düşmesinin çarı teslim olmaya zorlayacağına nasıl inanabildi? Ne de olsa Alexander’ın ordusu hiç hasar görmemişti, Fransızlar çok zayıf düşınüştü ve kış yaklaşıyordu. Napoleon’un aklı, girdiği boşluğun güçlü çekiminin etkisinde kalmış ve onu yoldan çıkarmıştı.</p><p class="calibre_2">Alexander’ın stratejisi üstün disiplini ve savaşma ruhuyla tanınan Fransız askerlerini de harap etmişti. Bir asker, asla gerçekleşmeyen bir çarpışma beklentisi ve asla gevşemeyen bir gerginlik dışında neredeyse her şeye tahammül edebilir. Gerçek bir çarpışma yerine bitmek bilmeyen baskınlar ve nereden geldiği belli olmayan taciz saldırılarının sonunda Fransızların hissettiği tehdit paniğe dönüştü. Binlerce asker hastalığa yenik düşerken, birçoğu da savaşma arzusunu yitirdi.</p><p class="calibre_2">Herhangi bir boşluğa tahammül edememek insanın doğasında vardır. Sessizlikten, uzun hareketsizlik dönemlerinden, yalnızlıktan nefret ederiz. (Belki de bu nefretin son boşluk, yani kendi ölüm korkumuzla bağlantısı vardır.) Boşlukları doldurmak için çabalarız. İnsanlara vuracakları bir hedef oluşturmazsanız, olabildiğince ele geçmez davranırsanız, insanoğlunun bu zayıf yönü üzerinde oynarsınız. Bırakın savaşın olmamasını, herhangi bir etkileşimin yokluğu bile insanları öfkelendirdiğinden çılgınlar gibi sizi kovalarken, her türlü stratejik düşünme becerisini de yitireceklerdir. Ne kadar zayıf ya da küçük olursa olsun dinamiği denetleyen, bu ele geçmezlik yönüdür.</p><p class="calibre_2">Düşman ne kadar büyük olursa, bu strateji o kadar iş görür: size ulaşmaya çalışırken, iri boyutlu düşman vurabileceğiniz cazip hedefler oluşturacaktır. Azami psikolojik rahatsızlığı yaratmak için saldırılarınız küçük ama sürekli olmalı, düşmanın öfke ve hüsranını kaynama noktasında tutmalıdır. Bo§ pazarlıklar, sonuca gitmeyen görüşmeler, zafer ya da yenilgi olmadan geçen zamanı kullanarak boşluğu tamamlayın. Temposu ve hareketliliği gittikçe hızlanan bir dünyada bu strateji karşınızda-kilerin siniri üzerinde büyük hasar yaratacak bir etkiye sahiptir. Ne kadar az isabetli atış yaparlarsa, o kadar kötü düşerler.</p><p class="calibre_2"><span class="italic"><span class="bold">Savaşların çoğu, her iki tarafın teması sürdürmeye çabaladığı temas savaşlarıdır... Arap savaşı uzak durma savaşı olmalıdır: düşmanı uçsuz bucaksız bilinmeyen çölün sessiz tehditiyle sarmalamak, saldırı anına kadar kendini göstermemek... Bu kuramdan yola çıkarak bilinçaltından kaynaklanan asla düşmanla çarpışmama alışkanlığı gelişmiştir. Bu durum düşman askerine asla bir hedefoluşturmama savunmasıyla uyumludur.</span></span></p><p class="calibre_2"><span class="italic"><span class="bold">T.E. Lawrence, Bilgeliğin Yedi Temel Direği (1926)</span></span></p><p class="calibre_2"><span class="italic"><span class="bold">İspanyolların bize karşı kullandığı sistem böyleydi. İspanya ’ya yayılmış yüz elli Ha iki yüz gerilla grubunun her biri, her ay otuz, kırk Fransız askerini öldürmeye yemin etmişti; tüm gerilla grupları için ayda toplam altı ila sekiz bin asker ediyordu. Sayıca üstün olmadıkları takdirde yoldaki askeri birliklere saldırmama emrini almışlardı. Ama tek dolaşanlara, küçük eskortlara saldırıyorlar, düşmanın kaynaklarına, kuryelerine özellikle konvoylarına el koymaya çabalıyorlardı. Yerel halk gerillalar için casusluk yaptığından konvoyların ne zaman yola çıkacağını, eskortların gücünü öğreniyorlar ve kendi gruplarının en az iki kat büyük olmasına özen gösteriyorlardı. Ülkeyi çok iyi tanıdıklarından kendi seçtikleri noktalarda çok şiddetli saldırılar düzenliyorlardı. Çoğunlukla başarılı oluyorlardı ama her seferinde ellerinden geldiğince çok adam öldürme hedefini yakalamaya da çaba gösteriyorlardı. Bir yılda on iki ay olduğundan biz hiçbir meydan savaşı bile yaşamadan yılda ortalama sekiz bin asker yitiriyorduk. İspanya savaşı yedi yıl sürdü ve beş yüz binden fazla asker öldü.... Bu sayı yalnızca gerillaların öldürdüklerini gösteriyor. Salamanca, Talavera, Vitoria çarpışmalarını ve yenilgiye uğradığımız diğer çarpışmaları, kuşatmaları, Câdiz’e yapılan sonuçsuz saldırıyı, Portekiz’in işgali ve boşaltılmasını, hastalıkları ve sıcaktan dolayı askerleriminiz çektiği ıstırabı hesaba katarsanız yedi yılda bu sayıya yaklaşık üç yüz bin asker daha eklemeniz gerekir... Söylenenlere göre bu savaş sisteminin ana amacı neredeyse fark ettirmeden düşmanı yok etmektir. Nasıl bir taşa damlayan su zamanla bir delik açarsa aynı sabır ve azim gereklidir. Uzun vadede düşman, herhangi bir meydan savaşını yitirdiğinde uğrayacağı kayıptan fazlasını verecektir.</span></span></p><p class="calibre_2"><span class="italic"><span class="bold">ON PARTISANS AND IRREGULAR FORCES,</span></span></p><p class="calibre_2">J. F. A. LE MIERE DE CORVEY, 1823</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Yüzyıllardır ilkelden moderne, Asya’dan Batı’ya tüm organize savaşlar her zaman belirli bir mantığı izlemiştir ve bu mantık öylesine evrenseldir ki, adeta sürecin bir parçası gibi görünür. Mantık şöyle işler: Bir lider ülkesini savaşa sokmaya karar verir ve bu amaçla bir ordu toplar. Ordunun hedefi düşmanla karşılaşıp nihai çarpışmada yenerek teslim olmaya zorlamak ve en iyi koşullarla barış antlaşması imzalamaktır. Sefere rehberlik eden strateji uzmanı savaş meydanı ile ilgilenmek zorundadır. Bu alan genelinde belirli sınırlar içindedir; uçsuz bucaksız topraklarda manevra yapmak savaşı sonlandırmayı karmaşıklaştırır ve zorlaştırır. Savaş meydanı üzerinde çalışan strateji uzmanı ordusunu düşmanı dezavantajlı konuma sokmak için köşeye sıkıştıracak, hem önden hem arkadan saldırıya uğrayacak ya da yokuş yukarı çarpışmak zorunda bırakacak bir düzende yerleştirmeye dikkat eder. Öldürücü bir darbe indirecek kadar güçlü olması için askerlerini yaymak yerine bir arada tutar. Çarpışma haşlayınca kuşatılmayı önlemek ve malzeme ile iletişim hatlarını koruyabilmek için ordu doğal olarak kanat ve arka cephesini oluşturur. Savaş meydanının denetimini ele almayı sağladığından her iki taraf da önemli noktaları ele geçirmeye çalıştığı için savaşı sonlandırmak için çok sayıda çarpışmanın yaşanması gerekebilir ama askeri liderler olabildiğince erken sonlandırmaya gayret ederler. Savaş uzadıkça ordunun kaynakları kırılma noktasına yaklaşınca savaşma yeteneği de çöker. Zaman içinde askerlerin morali de bozulur.</p><p class="calibre_2">İnsanların tüm hareketlerinde olduğu gibi bu olumlu, düzenli taraf, kendi gücüne ve ters mantığına sahip bir gölge yan oluşturur. Bu gölge yana gerilla savaşı adı verilir. Gerilla savaşının temelleri binlerce yıl öncesinde, güçlü komşularının saldırısına uğrayan küçük ülkelerde atılmıştır. Doğrudan doğruya çarpışmak küçük ülkenin ordusunu yok edeceğinden sağ kalabilmek için işgalcilerden kaçmak zorunda kalmışlardır. Ne kadar uzun süre kaçarlar ve çarpışmaya yanaşmazlarsa, düşmanın stratejilerini o kadar fazla bozdukları ve alışılmış çarpışma mantığına uyum göstermeyerek akıl karışıklığı yarattıkları zamanla anlaşılmıştır.</p><p class="calibre_2">İkinci adım bu davranışı biraz daha ileri götürmek olmuştur: ilk gerilla savaşçıları toplu bir orduya karşı küçük, dağınık çeteler biçiminde iş yapmanın, sürekli hareket halinde olmanın, asla düşmanın hedef alacağı ön, arka ya da yan cephe oluşturmamanın değerini öğrenmişlerdi. Düşman savaşı sınırları belli bir alanda tutmak isteyeceğinden, olabildiğince geniş bir alana yayılmak, ortama uyum sağlamak, kovalamaya geçen düşmanın dağılmasına yol açarak baskınlara ve vur-kaç saldırılarına açık bir konuma getirmek daha iyiydi. Düşman savaşı bir an önce bitirmek isteyeceğinden, olabildiğince uzatmak, zamanı bir saldırı silahı olarak kullanarak düşmanı sürtüşmeye ve moral bozukluğuna itmek gerekliydi.</p><p class="calibre_2">Böylece gerilla savaşı deneme-yanılma yoluyla binlerce yıl içinde gelişti ve günümüzdeki biçimini aldı. Geleneksel askeri eğitim ve düşünce tarzı çarpışmak, sınırlı alanlarda manevra yapmak, en kısa sürede sonlandırmak üzerinde yoğunlaşır. Gerilla savaşı ise bu düzenin tam tersidir ve geleneksel bir ordunun karşı koymasını zorlaştırarak etkili olur. Tersine çevrilmiş savaşta, hiçbir olağan kuralın işlemediği gölge topraklarmda, geleneksel ordu güçlüklerle boğuşmak zorunda kalır. Doğru uygulandığı takdirde gerilla savaşı neredeyse yenilgiye uğratılamaz.</p><p class="calibre_2">İspanyolcada "küçük savaş" anlamına gelen "gerilla" sözcüğü ilk kez</p><p class="calibre_2">Napoleon’un Ispanya’yı işgal etmesiyle başlayan ve 1808-14 yılları arasında süren Yanmada Savaşı sırasında ortaya atılmıştı. Ülkenin dağları ve zorlu arazileri arasına karışan İspanyollar Fransızlara adeta işkence edip asker ve silah üstünlüğünden yararlanmalarını önlemişlerdi. Herhangi bir cephe oluşturmadan savaşan düşmanın varlığı Napoleon’u çılgına çevirmişti. Rusya’da 1812 yılında Napoleon’un sonunu getiren Kazak süvarileri temelinde İspanyollardan çok şey öğrenmişler, gerilla savaşı taktiklerini geliştirmişler ve onların tacizi oldukça beceriksiz Rus Ordusu’nun verebileceğinden çokdaha fazla zarar vermişti.</p><p class="calibre_2">Bu strateji çeşitli nedenlerle modern savaşlarda çok güçlü ve geçerli bir araç biçimini almıştır. Birincisi, silah ve patlayıcı teknolojisindeki ilerlemelerden yararlanan küçük bir gerilla grubu boyutuyla orantısız hasar verebilir. İkincisi Napoleonvari savaş biçimi geleneksel orduların boyutlarını çok büyüterek hafif ve hareketli güçlerin vur-kaç taktikleri karşısında kırılgan duruma getirmiştir. Sonuncusu ise gerilla savaşının çok etkili olarak siyasi nedenlerle uygulanmasıdır. Yöre halkına bir davanın ateşini aşılayan devrimci bir lider gücünü gizlice genişletir: sivil destekçileri düşmanın işgal kuvvetlerine sabotaj düzenleyebilir, çok değerli bilgiler aktarabilir ve kırsal alanları silahlı bir kampa çevirebilir.</p><p class="calibre_2">Gerilla savaşının gücü temelinde psikolojiktir. Geleneksel savaşta her şey iki ordunun bir çarpışmada karşı karşıya gelmesine dayanır. Sta-ratejinin tümü buna yöneliktir ve askeri içgüdülerin gerginlikten sıyrılması için buna gereksinimi vardır. Beklenen karşılaşmayı sonsuza dek erteleyerek gerilla strateji uzmanları büyük bir hayal kırıklığı yaratır. Zihinsel paslanma ne kadar uzun sürerse, o kadar yıpratıcı olur. Napoleon’un Ruslara karşı savaşı kaybetmesinin nedeni stratejik desteklerinin yolundan saptırılmasıydı; ordusundan önce aklı çökmüştü.</p><p class="calibre_2">Böyle bir psikolojik temele dayandığından gerilla stratejisi toplumsal çatışmalarda sınırsızca uygulanabilir. Savaşta olduğu gibi yaşamda da düşünce ve duygularımız doğal olarak başkalarıyla temas kurup çarpışma dakikaları üzerine yoğunlaşır. Bilinçli olarak elimizden kaçan, temas kurmaktan kaçınan kişiler karşısında şaşkınlığa uğrarız. Belki onları ele geçirip bağlamak için, belki onlara çok sinirlendiğimiz için vurmak istediğimizden bizi kendilerine doğru çekerler ve her iki şekilde de uçup kaçanlar dinamikleri kontrol ederler. Bazıları bu işi daha da ileri götürüp hiç beklenmedik yollarla bize saldırırlar. Bu gibi rakipler aklımız üzerinde tedirgin edici bir güce sahip olurlar ve bunu ne kadar uzatırlarsa biz onların koşullarında savaşmaya o kadar zorunlu kalırız. Teknolojik gelişmeler gözle görülmeyen varlığı sürdürmeyi kolaylaştırdığından, medya hem bir perde hem de bir çeşit gerilla desteği olarak kullanılabildiğinden, bu tip savaşların siyasi ya da toplumsal çatışmalarda gücü ve etkisi son derece genişlemiştir. Siyasi havanın ısındığı dönemlerde bir davayla bağlantılı olarak büyük kurumlara, şirketlere, sabit güçlere karşı gerilla tipi bir halk savaşı açılabilir. Böylesi halk çatışmalarında katılımcılar büyük bir makinenin çarkları arasında kaybolmak yerine mücadelede gerillaların tarafını tutarlar.</p><p class="calibre_2">Franklin Roosevelt bir çeşit gerilla savaşçısıydı. Cumhuriyetçilere darbe indirebilecekleri hedefler göstermek istemediğinden uçucu, kaçıcı stratejilerle dövüşürdü. Kendisini her an her yerdeymiş gibi göstermek ve paralı çıkarlara karşı bir cins halk savaşı yürütmek için medyayı kullanmıştı. Klasik gerilla tarzıyla Demokrat Parti’yi daha az merkezci, daha hareketli ve yerel çatışmalar için daha akıcı bir duruma getirmişti. Roosevelt için gerilla yaklaşımı tutarlı bir stratejiden çok bir tarz idi. Çoğu insan gibi ele geçmemenin gücünü bilinçaltından hissetmişti ve böyle savaşarak çok etkili olmuştu ama bir stratejinin gerçekten yararlı olması için bilinçli ve mantıklı olarak uygulanması gerekir. Gerilla stratejisi belki savaşın ters yönüdür ama kendine özgü, tersine gittiği halde katı kuralları olan bir mantığı vardır. Gelişigüzel bir biçimde geliştiremezsiniz; yepyeni, daha hareketli, farklı boyutlu ve soyut bir şekilde düşünmeli, planlamalı-sınız.</p><p class="calibre_2">Öncelikle gerilla tarzı bir girişimin karşılaştığınız koşullar için uygun olup olmadığını düşünmeniz gerekir. Örneğin tıpkı Napoleon gibi saldırgan ve zeki bir rakip karşısında son derece etkilidir. Bu tip insanlar düşmanla temas kuramamaya dayanamazlar. Onlar manevra yapmak, daha zeki olmak, daha fazla darbe indirmek için yaşarlar. Vuracakları bir hedef bulunmaması zekâlarını durgunlaştırır ve saldırganlıkları kendi çöküşleri olur. Bu stratejinin savaş gibi aşkta da işe yaraması çok ilginçtir ve yine Napoleon bunun kurbanı olmuştu. İmparatoriçe Josephine kendisini kovalamaya zorlayarak, çekici yemler atarak ve elle tutulur somut bir şey vermeyerek onu gerilla taktikleriyle baştan çıkarmıştı.</p><p class="calibre_2">Geleneksel savaş biçimine alışkın olanlar üzerinde boşluk stratejisi harikalar yaratır. Temas kuramamak onların deneyimlerinin dışında olduğundan, sahip oldukları tüm stratejik güçlerini çarpıtır. Aynı nedenle büyük bürokrasiler de gerilla stratejileri için kusursuz hedeflerdir, çünkü ancak en bilinen yöntemlerle karşılık vermesini bilirler. Her koşulda, gerilla savaşçılarının genelinde büyük, ağır hareketli ve zorba eğilimli rakiplere gereksinimi vardır.</p><p class="calibre_2">Bir gerilla savaşının uygun olduğuna karar verince, kullanacağınız orduyu gözden geçirin. Büyük ölçekli, geleneksel tipte bir ordu asla uygun değildir; önemli olan akıcılık, esneklik ve birçok açıdan vurabilme becerisidir. Organizasyon modeli olan hücreler oldukça az sayıda kadm</p><p class="calibre_2">ve erkekten oluşan, birbirine bağlı, sadık, kendiliğinden motive olan, kolayca yayılan küçük gruplardır. Bu hücreler düşman kampının içine sızmalıdır. Çin Devrimi’nde Mao Tse-tung ordusunu bu şekilde düzenlemiş, Milliyetçilerin arasına sızınış, kentlerde sabotajlar yapmış, adamlarının her an her yerde olduğu biçimindeki ürkütücü izlenimi yaratmıştı.</p><p class="calibre_2">ABD Hava Kuvvetleri Albayı John Boyd, 1960’ların sonuna doğru jet savaş uçaklarını geliştirmek amacıyla Pentagon’a katılınca, askeri yerine ticari çıkarları kollayan gerici bir bürokrasiyle yüz yüze kalmıştı. Pentagon’un bir reforma şiddetle gereksinimi vardı ama geleneksel bir bürokratik savaş sürdürüp kilit noktalardaki kişilere kendi davasının önemini dolaysız olarak anlatmaya çabalamak umutsuz bir girişim olacaktı. Boyd derhal yalnızlaştırılacak ve sistemin dışına atılacaktı. Bu nedenle bir gerilla savaşı başlatmaya karar verdi. İlk ve en önemli adımı Pentagon’un içinde hücreler oluşturmaktı. Küçük ve kolayca fark edilmeyen hücreler savaş açıldığını algılayan geri kafalılara vurabilecekleri hedefler oluşturmuyordu. Boyd gerillalarını statükodan hoşnut olmayan gençler arasından seçmişti; genç insanlar her zaman için değişime daha kolay uyum sağlar ve bu tarz savaşı severler.</p><p class="calibre_2">Hücreler yerleşince, Boyd sürekli olarak Pentagon’da olup biten hakkında haber alıyor ve kendisine yapılacak saldırıların içeriğini ve zamanını öğrenebiliyordu. Ayrıca hücreler aracılığıyla etkisini kulaktan kulağa yayarakbürokrasinin derinliklerine kadar sızabiliyordu. Önemli olan nokta bir organizasyonun resmi kanallarından, büyüme ve yoğunlaşma eğiliminden uzak kalmaktır. Bunun yerine hareketli olmayı seçin; ordunuzun hafif ve gizli olmasına özen gösterin. Rus Kazakları’nın Çar Ale-xander’ın ordularını desteklemesi gibi gerilla hücrelerinizi düzenli orduya da iliştirebilirsiniz. Geleneksel ve geleneksel olmayanın bir araya gelişi çok etkilidir.</p><p class="calibre_2">Hücrelerinizi oluşturduktan sonra düşmanı size saldırması için yemlemeniz gerekir. Savaşta bunu sağlamak için genelinde geri çekilme işlemi yapılır ve ardından küçük baskınlar ile pusularla düşmana darbe indi-rilir. Birinci Dünya Savaşı’nda Arabistan’da T. E. Lawrence de bu klasik stratejiyi uygulamıştı. İş yaşamında çok sayıda gerilla savaşı yürütmüş olan on dokuzuncu yüzyılın Amerikalı para sihirbazı Jay Gould, günlük çatışmalarında aynı taktiği uyguluyordu. Amacı para piyasalarında kendi beklentileri dahilinde kolayca sömüreceği düzensizlikler yaratmaktı. En büyük rakiplerinden biri 1860’lı yıllarda Erie Demiryolu’nun denetimi için savaştığı çok saldırgan yaradılışlı Commodore Cornelius Vanderbilt idi. Gould kolay çözemlenmeyen bir görünüm sürdürüyordu; örneğin New York Eyalet Meclisi’ni etkilemek için arka kanalları kullanıyor ve Vanderbilt’in çıkarlarının altını oyan yasaların çıkmasını sağlıyordu. Öfkeye kapılan Vanderbilt karşı saldırıya geçtiğinde ise Gould çoktan başka bir hedefe yönelmiş oluyordu. Vanderbilt’i stratejik inisiyatifinden alıkoyabilmek için sinirlendiriyor, rekabetçi ve saldırgan içgüdülerini besliyor ve saldıracağı bir hedef ortaya çıkarmadan daha da ileri gitmesine yol açıyordu.</p><p class="calibre_2">Ayrıca Gould medyayı da büyük bir beceriyle kullanıyordu. Örneğin Vanderbilt’i kötü bir tekelci olarak gösteren bir makale yayınlatıp yandan bir darbe indiriyor ve Vanderbilt’in yanıtı yayınlanırken yalnızca suçlamalardan söz edilip Gould’un adı hiç geçmiyordu. Böyle bir durumda medya hem gerilla taktiklerini gizleyen bir duman perdesi hem de aynı taktikleri aktaran bir araç olarak kusursuzca iş görüyordu. Düşmanlarınızı dürtmek için medyayı kullanın ve kendilerini savunmak için enerjilerini harcamalarını izleyin ya da baskın yapıp pusu kuracağınız başka bir hedef bulun. Karşılarında savaşacakları bir düşman bulamayınca, hayal kırıklıkları artacak ve çok pahalıya patlayan hatalar yapacaklardır.</p><p class="calibre_2">Geleneksel savaş biçiminde ordunuza malzeme desteği sağlamak çok önemli bir konudur. Buna karşılık gerilla savaşında düşmanlarınızın kaynaklarını, enerjisini ve gücünü olabildiğince fazla kullanarak beslenirsiniz. Mao, genelinde ordusunu ele geçirdiği yiyeceklerle besliyor ve silahlarla donatıyordu. Aslında Gould başlangıçta ortak olarak Vander-bilt’in yakın çevresine sızmış ve yarattığı kargaşayı finanse etmek için onun kaynaklarını kullanmıştı. Düşmanın malzemelerini kullanmak herhangi bir başarılı gerilla savaşının daha uzun sürmesine yardımcı olur. Her şart altında sade bir yaşam sürmeyi planlamalı ve elinizdekileri uzun vadede kullanmak üzere düzenlemelisiniz.</p><p class="calibre_2">Çatışmaların çoğunda tehlike yaratan zaman unsuru Murphy Yasa-sı’nı işin içine sokar: herhangi bir şey yanlış gidecekse, kesinlikle gider. Eğer ordunuz küçükse ve kendine yetebiliyorsa, yanlış gidecek şeylerin sayısı azalır ve siz bu arada geçen zamanı düşman için bir karabasan durumuna getirebilirsiniz. Moraller bozulur, kaynaklar azalır ve hatta Napoleon gibi büyük planlamacılar bile asla öngörmedikleri sorunlarla karşı karşıya kalırlar. Yaratılan etki çok büyük ölçekli olur: beklenmedik bir sorun ortaya çıkar, düşman hata yapmaya başlayarak daha başka sorunlara yol açar ve böylece sürüp gider.</p><p class="calibre_2">Stratejinizde zamanı bir saldırı silahı olarak kullanın. Manevralarınız düşmanı ancak kımıldatmalı ve bir sonraki çarpışmanın işe yarayacağını düşünmeye itmelidir. Onların ağır ağır çökmesini istiyorsunuz; ani keskin bir gerileme hazırladığınız tuzağı görmelerine yol açacağından, hasar almadan işin içinden sıyrılabilirler. Bırakın başarı yanılsaması veren kilit noktaları tutsunlar. Baskınlarınızın ve vur-kaç saldırılarınızın sayısı arttıkça bu noktaları daha sıkı tutacaklardır. Düşmanınız zayıfdüşmeye başlayınca da saldırılarınızın temposunu yükseltin. Tuzağı kuruncaya dek umut etmelerine, her şeye değdiğini düşünmelerine izin verin. Ardından yanılsamalarını yok edin.</p><p class="calibre_2">Geleneklere aykırı olarak zamanı uzatırken, mekânı da genişletiyorsunuz. Çarpışmayı, savaş meydanının dışına taşımak, kamuoyunun ve uluslararası toplumun ilgisini çekmek, siyasi ve küresel sorun biçimine getirmek ve düşmanınıza savunamayacağı kadar büyük bir alan oluşturmak istiyorsunuz. Siyasi destek, haksızlığa maruz kalınış bir gerilla savaşı için çok değerlidir; mücadele ne kadar uzarsa düşman ahlaksal açıdan o kadar haksız görünecek ve siyasi olarak yalnızlaştırılacaktır. Gerilla sava-şmızı daima haklı ve değerli olarak savunabileceğiniz bir davayla birleştirin.</p><p class="calibre_2">Gerilla savaşınızı iki şekilde kazanabilirsiniz. Birinci yol düşmanlarınız çökerken saldırılarınızın düzeyini arttırmak ve tıpkı Rusların Napole-on’un işini bitirmesi gibi bir darbeyle sonlandırmaktır. İkinci yöntem ise yorgunluğu lehinize bir avantaja çevirmektir; düşmanınızın savaşın bunca şiddete değer olmadığını düşünüp vazgeçmesine izin vermektir ve birincisine göre daha iyidir. Hem daha az kaynak harcarsınız hem de daha iyi görünür: düşmanınız kendi kılıcı üzerine düşmüş olur. Ne var ki, bir gerilla savaşı sonsuza dek sürmez; belirli bir noktaya ulaşınca sizin aleyhinize de işlemeye başlar. Eğer sonuçlandırmak çok uzun sürüyorsa, saldırıya geçip düşmanı yok etmek zorundasınız. Vietnam Savaşı’nda Kuzey Vietnamlılar savaşı kendilerine çok pahalıya patlayan bir noktaya kadar uzattılar ve 1968 yılında Tet Saldırısı’nı gerçekleştirip ABD’nin savaşma çabalarının çökmesini hızlandırdılar.</p><p class="calibre_2">Gerilla savaşının temeli akıcılıktır. Düşman her an sizin yaptıklarınıza uyum sağlamaya, tanımadık topraklarda ayağını yere sağlam basmaya çalışır. Sürekli olarak değişmeye ve beklentilerin tersini yapmaya hazır olmalısınız. Bunun anlamı ara sıra geleneksel biçimde çarpışmak, oraya buraya saldırılar düzenlemek için ordunuzu bir araya getirmek ve yeniden dağıtmaktır. Hedefiniz azami düzeyde düzensizlik ve bilinmedik olgular yaratmaktır. Bu savaşın psikolojik olduğunu unutmayın. Düşmanınıza yakalayacağı bir hedef vermemek, somut bir şeyler göstermemek stratejik açıdan çok önemlidir. Düşmanınızın aklı boşluğu kavramaya çalışır ve bedeninden önce çöker.</p><p class="calibre_2">Simge: Sinek. Çoğu hayvan saldırılabilecek ya da tehdiı edilebilecek bir ön, arka ve yan cephe sunar. Sinekler ise her yönden ve her açıdan gelip kulağınızı rahatsız eden bir vızıltı dışında hiçbir şey vermez. Sinekleri göremediğiniz için vuramazsınız ama bu arada bedeniniz onlara sonsuz hedefler oluşturur. Yeterince ısırılınca tek çözümün mücadeleden vazgeçip olabildiğince uzağa gitmek olduğunu fark edersiniz.</p><p class="calibre_2">Otorite: Şekli olan her şeyle başa çı-kılabilir; şekil alan her şeye karşı konulabilir. Bu nedenle bilgeler biçimlerini hiçlik içinde gizler ve akıllarının boşlukta yükselmesine izin verir. <span class="italic"><span class="bold">-Huainanzi (MÖ II.</span></span> YY.)</p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Gerilla stratejisine karşı koymak çok zor olduğundan çok etkilidir. Eğer gerillalarla savaşırken geleneksel yöntemleri uygularsanız, onların avucuna düşersiniz; çarpışmaları kazanmanın ve toprak elde etmenin bu tip savaşlarda anlamı yoktur. Tek etkili karşı strateji gerillaların uygulamalarını bir kez daha tersine çevirip avantajlarını geçersiz kılmaktır. Yaratacakları kargaşa için gereksinim duydukları zaman ve mekânı onlara tanımamalısınız. Fiziksel, siyasi ve ahlaksal olarak onları yalnızlaştırmak için çaba göstermelisiniz. Her şeyden sonra ABD’nin Vietnam Savaşı’nda yaptığı gibi, güçlerinizi tedrici olarak arttırmamalısınız. Böyle bir rakip karşısında hızlı bir zafer kazanmanız gerekir. Eğer bunu başaramayacaksanız, gerilla savaşçısının sizi içine çekmek istediği uzatılmış savaş tuzağına düşmemek için daha zaman varken geri çekilmelisiniz.</p><p class="calibre_2"><img src="images/00002.jpg" class="calibre_12"/></p><div class="mbp_pagebreak" id="calibre_pb_20"></div>
</body></html>
