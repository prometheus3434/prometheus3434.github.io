<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos311316" class="calibre_2"><span class="calibre5"><span class="bold">6</span></span></p><p class="calibre_2"><span class="bold">GÜÇLERİNİZİ AYIRIN Denetimli Kaos Stratejisi</span></p><p class="calibre_2"><span class="italic">Savaşın en önemli unsurları hız ve uyum sağlamak, düşmandan daha çabuk karar verip hareket edebilmektir. Ama günümüzde hız ve uyumu yakalamak oldukça zordur. Parmaklarımızın ucunda her zamankinden çok daha fazla bilgi olduğundan yorumlamak ve karar vermek gittikçe zorlaşıyor. Yöneteceğimiz insan sayısı daha fazla ve bu kişiler daha geniş bir alana yayılmış durumda ve çok daha fazla belirsizlikle yüz yüze kalıyoruz. Savaşın en büyük ustası Napoleon’dan ders alın: hız ve uyum sağlamak esnek organizasyondan kaynaklanır. Güçlerinizi kendi başlarına karar verip hareket edecek bağımsız gruplara bölün. Onlara seferin ruhunu aşılayarak ele avuca sığmaz, durdurulmaz biçime getirin, tamamlamaları gereken bir görev verin ve bırakın gitsinler.</span></p><p class="calibre_2"><span class="calibre1"><span class="bold">HESAPLANMIŞ DÜZENSİZLİK</span></span></p><p class="calibre_2">1800 yılında Avusturya’yı Marengo Çarpışması’nda yenilgiye uğratan Napoleon kuzey İtalya’nın denetimini ele geçirdi ve AvusturyalIları hem o bölgede hem de Belçika’da Fransızların kazandığı toprakları tanıyan bir antlaşma imzalamak zorunda bıraktı. Beş yıl boyunca huzursuz bir barış sürdü ve bu arada Napoleon kendini Fransa imparatoru ilan etti. Avrupa halkının çoğu bu sonradan görme Korsikalının sınırsız hırsları olduğundan kuşku duymaya başladı. Ordunun yaşlı ve etkili bir üyesi olan Avusturyalı iaşe subayı General Kari Mack kendi ülkelerini savunmak için önce davranarak zaferi garantileyecek kadar büyük bir orduyla Fransa’ya saldırma önerisini gündeme getirdi. Meslektaşlarına, "Savaşta amaç yalnızca yenilmekten kaçınmak değil, düşmanı yenmektir," dedi.</p><p class="calibre_2">Mack ile benzer fikirlere sahip olanlar yavaş yavaş etkili olmaya başladılar ve 1805 Nisan’ında Avusturya, İngiltere ve Rusya, Fransa’ya savaş açıp Nepoleon-öncesi sınırlarına geri çekilmeye zorlamak için bir ittifak antlaşması imzaladı. O yaz plan yaptılar: Avusturya 95.000 askerle kuzey İtalya’da Fransa’ya saldıracak ve 1800 yılındaki yenilginin acısını çıkaracaktı. 23.000 asker de İtalya ile Avusturya arasındaki Tirol bölgesini güvenlik altına alacaktı. Ardından Mack 70.000 askerle Tuna Nehri’nin batısından Bavyera’ya girip stratejik konumdaki bu ülkenin Fransa ile ittifak yapmasını önleyecekti. Bavyera’da kamp kurunca Mack ile ordusu birkaç hafta sonra Rusya’dan gelecek 75.000 kişilik orduyu bekleyecekti. İki ordu bir araya gelince asla durdurulamayan bir güç biçiminde batıya, Fransa’ya yürüyecekti. Daha sonraları her savaş cephesine daha fazla asker yığılacak ve 500.000 askerle bu tarihe kadar Avrupa’da oluşturulmuş en büyük ordu ortaya çıkarılacaktı. Kendi ordusunun iki katı bir güçle her tarafından saldıran bu orduya Napoleon bile karşı koyamayacaktı. Eylül ortasında Mack, Tuna Nehri boyunca, Bavyera’nın kalbindeki Ulm kentine doğru ilerleyip seferin kendisine düşen kısmını başlattı. İstediği yerde kamp kurunca yeterince tatmin olduğunu hissetti. Her şeyi önceden düşünmeye çalışmış, anlaşılır bir plan yapmış ve herkesin buna uymasını sağlayarak "saat gibi işleyen bir savaş" yapmaya artık hazırdı. Planının kusursuz olduğunu, hiçbir şeyin ters gitmeyeceğini düşünüyordu. Napoleon’un sonu gelmişti.</p><p class="calibre_2"><span class="italic"><span class="bold">Göz önüne alınması gereken son nokta Napoleon ’un uyguladığı devrim niteliğindeki komuta sisteminin varsayılacağı gibi teknolojik ilerlemenin bir sonucu olmadığı, yalnızca çok üstün organizasyona ve doktrine bağlı olduğuydu. İmparatorun elindeki teknolojik araçlar rakiplerinin sahip olduklarından daha gelişmiş değildi, ama o, rakiplerinden farklı olarak binlerce yıldır teknolojinin komutanlara getirdiği kısıtlamaları aşmak için gerekli cesaret ve yaratıcılığa sahipti. Rakipleri denetimi sürdürmek ve belirsizliği en aza indirgemek için askerlerini bir arada tutarken Napoleon tam tersini seçiyor, ordusunu belirli sürelerle kendi başına hareket edebilecek parçalara ayırarak merkezden uzaklaştırıyor ve sonucunda da daha yüksek bir belirsizliğe tahammül edebiliyordu. Elindeki teknolojik araçların emirlerin işlevini ve strateji yöntemlerini etkilemesine izin vermek yerine, bu teknolojinin getirdiği kısıtlamaları kazançlı biçimde kullanmayı</span></span></p><p class="calibre_2"><span class="italic"><span class="bold">başarmıştı.</span></span></p><p class="calibre_2"><span class="italic"><span class="bold">COMMAND IN WAR,</span></span> MARTIN VAN CREVELD, 1985</p><p class="calibre_2">Mack bir çarpışmada Fransızlara esir düşmüş ve Fransa’da geçirdiği üç yıl boyunca Napoleon’un savaşma biçimini incelemişti. Napoleon’un stratejisinin anahtarlarından biri, düşmanını güçlerini bölmeye zorlamaktı, ama şimdi bu hile tersine dönmüştü: İtalya’da sıkıntı yaşadığından Ren Nehri’nin ötesinden Almanya ve Bavyera’ya 70.000’den fazla asker gönderemezdi. Ren Nehri’ni aştığı anda Avusturyalılar onun amacını anlayacak ve ilerlemesini yavaşlatmak için harekete geçecekti; ordusunun Ulm ve Tuna Nehri’ne ulaşması için en az iki ay gerekiyordu. Bu arada Avusturyalılar çoktan Ruslarla bir araya gelmiş ve Alsace ile Fransa’yı süpürmüş olacaklardı. Bu strateji Mack’in şimdiye dek bildikleri kadar kusursuzdu. Napoleon’dan ve simgelediği her şeyden -disiplinsiz askerlerinden, Avrupa’yı saran devriminden, statükoya yönelik tehditlerinden-nefret ettiğinden onu yok etmek için oynayacağı rolden büyük keyif alıyordu. Mack yalnızca Rusların bir an önce Ulm’e ulaşmasını istiyordu.</p><p class="calibre_2">Eylül ayının sonuna doğru Mack bir terslik olduğunu hissetmeye başladı. Ulm’ün batısında kendi kampıyla Fransa sınırı arasında Kara Orman bölgesi vardı. Birdenbire keşif birlikleri bir Fransız Ordusu’nun ormandan yaklaşmakta olduğunu bildirmeye başlamıştı. Mack şaşkına döndü: Napoleon’un Ren Nehri’ni aşıp Almanya’ya daha kuzeyden girmesi ve doğuya geçişin daha kolay ve durdurulması daha güç olan bu yolu izlemesi gerekirdi. Ama işte yine beklenmedik bir şey yapmış ve ordusunu Kara Orman’daki dar bir patikadan doğruca Mack’in üstüne göndermişti. Bu adım bir kandırmaca olsa bile Mack’in konumunu koruması gerekiyordu. Böylece Rusların gelişini beklerken Fransızların ilerlemesini durdurmak için ordusunun bir kısmını Kara Orman bölgesine yolladı.</p><p class="calibre_2">Birkaç gün sonra Mack’in aklı iyice karıştı. Fransız Ordusu Kara Or-man’dan geliyordu ve süvari birliklerinin bir kısmı iyice yaklaşmıştı. Aynı zamanda kalabalık bir Fransız Ordusu’nun kuzeyden gelmekte olduğu haberini de aldı. Raporlar birbiriyle çelişkiliydi: bazıları bu ordunun Ulm’ün doksan kilometre kuzeybatısındaki Stuttgart’da olduğunu söylerken bazı raporlar da daha doğuda ya da daha kuzeyde ve hatta çok yakında Tuna Nehri civarında olduğunu belirtiyordu. Kara Orman’dan gelen Fransız süvarileri kuzeye keşif birliklerinin gönderilmesini engellediğinden Mack’in gerçek bilgilere ulaşması zorlaşmıştı. Avusturyalı general en korktuğu durum olan belirsizlikle yüz yüze kalmıştı ve doğru düşünme yeteneği gölgeleniyordu. Sonunda tüm askerlerine diğer güçlerle bir araya toplayacağı Ulm’e geri dönme emri verdi. Belki de Napoleon savaşı Ulm’de yapmak istiyordu. En azından Mack eşit sayıda askere sahip olacaktı.</p><p class="calibre_2"><span class="italic"><span class="bold">Dikkatimizin sürekli olarak "stratejinin organizasyonel boyutu ' diye tanımlanacak noktaya çekildiğini hissederiz. Askeri organizasyonlar ve bunları geliştiren devletler düzenli aralıklarla askeri tehditlerle başa çıkabilme yeteneklerini değerlendirirler. Bunu yaparken daha çok asker sayısı, cephane miktarı, ana araç gereçlerin hazır olma oranı, ulaşım araçları gibi sayılarak değerlendirilecek nicelikleri dikkate alırlar. Ne var ki, organizasyonun yeterliliğini ve özellikle bu meydan okumalarla başa çıkacak üst düzey oluşumu genellikle gözden kaçırırlar. Pearl Harbor ve diğer örneklerin de gösterdiği gibi talihsizlikler organizasyonlardaki eksiklerden ortaya çıkmaktadır.</span></span></p><p class="calibre_2"><span class="italic"><span class="bold">MILITARY MISFORTUNES: THE ANATOMY OF FAILURE IN WAR, </span></span>ELIOT A. COHEN VE JOHN GOOCH, 1990</p><p class="calibre_2">Ekim ayının başında AvusturyalI keşif kolları neler olup bittiğini öğrenince bir karabasan olduğu anlaşıldı. Bir Fransız Ordusu Tuna Nehri’ni geçip Ulm’ün doğusuna gelmiş ve Mack’in Avusturya’ya dönüş yolunu kestiği gibi Rusları da durdurmuştu. Başka bir ordu da güneyde konuşlanıp Mack’in İtalya’ya gidişini önlemişti. 70.000 Fransız askeri aynı anda birçok yerde nasıl bulunabiliyordu? Nasıl bu kadar hızlı hareket edebiliyordu? Paniğe kapılan Mack her yöne keşif kolları gönderdi. 11 Ekim’de zayıf bir nokta bulundu: yalnızca küçük bir Fransız kuvveti kuzey ve doğuya giden yolu kapatıyordu. Mack bu noktadan geçip Fransızların kuşatmasından kurtulabilirdi. Yürüyüş için hazırlığa başladı. Ama iki gün sonra geri çekilme emrini vereceği anda keşif kolları bir gecede büyük bir Fransız gücünün ortaya çıkıp kuzeydoğu yolunu da kapattığını bildirdiler.</p><p class="calibre_2">20 Ekim’de Rusların yardıma gelmekten vazgeçtiğini öğrenen Mack teslim oldu. Neredeyse bir tek kurşun bile atılmadan 60.000’den fazla Avusturya askeri esir alındı. Tarihin en kansız zaferlerinden biri yaşanmıştı.</p><p class="calibre_2">Bundan sonraki birkaç ay boyunca Napoleon’un ordusu Ruslar ve geri kalan Avusturyalılarla başa çıkmak için doğuya yöneldi ve Auster-litz’deki görkemli zaferini kazandı. Bu arada utanç verici yenilgide oynadığı rol nedeniyle Mack iki yılım bir Avusturya hapishanesinde geçirmekteydi. Bu sürede planındaki hatayı bulmak için kafa patlattı (bazıları bu süreçte aklını kaybettiğini de ileri sürdü). Bir ordu nasıl olur da birdenbire doğu yönünde ortaya çıkıp onu yutabilirdi? Daha önce hiç böyle şey görmemişti ve ölene dek nasıl olduğunu çözmeye çalıştı.</p><p class="calibre_2"><span class="italic"><span class="bold">açısından bakınca en başanlı orduların askerlerini robota çevirmediklerini, her şeyi en tepeden denetlemeye başlamadıklarını, alt düzeydeki komutanlara oldukça fazla serbestlik tanındığını görebiliriz. Romalı yüzbaşılar ve askeri tribünler; Napoleon ’un mareşalleri; Mekke’nin ordu komutanları, Ludendoffîun firtına birlikleri bunun örnekleridir. Teknolajinin çeşitli gelişme aşamalarında ortaya çıkan bu örnekler en başarılı askeri güçlerin işleri nasıl yütâ^^mü gösterir. </span></span>COM^INÖ IN <span class="italic"><span class="bold">WAR,</span></span> MARTIN VAN CREVELD, 1985</p><p class="calibre_2"><span class="calibre3"><span class="bold">Yorum</span></span></p><p class="calibre_2">1805 sonbaharında karşılaştığı Fransız Ordusu askeri tarihin en büyük devrimlerinden birini temsil ettiğinden, tarih general Mack’i acımasızca yargılamaz. Binlerce yıl boyunca savaşlar hep aynı biçimde yapıllrnış-tı: bir komutan büyük ve birleştirilmiş ordusunu aşağı yukarı aynı boyuttaki düşman ordusuna karşı savaş meydanına sürerdi. Kişinin askeri gücünü bir arada tutması ilkesini ihlal ettiğinden, ordusunu küçük bölümlere ayırmayı aklına bile getirmezdi. Ayrıca gücünü dağıtmak denetlemeyi zorlaştıracağından çarpışma üzerindeki kontrolünü de kaybedebilirdi.</p><p class="calibre_2">Birdenbire Napoleon bunların hepsini değiştirdi. 1800-1805 yılları arasındaki barış döneminde farklı birlikleri bir araya getirerek 210.000 askerden oluşan Grande Armée (büyük ordu) modelini yarattı. Ardından büyük orduyu kendi süvari, piyade, topçu birlikleri ve genelkurmayı olan çeşitli kolordulara ayırdı. Her kolordunun başında genelinde bir önceki seferde gücünü kanıtlamış olan genç bir general vardı. Asker sayısı</p><p class="calibre_2">15.000 ile 30.000 arasında değişen her kolordu minyatür bir Napoleon tarafından yönetilen minyatür bir ordu gibiydi.</p><p class="calibre_2">Bu sistemin anahtarı kolorduların haraket etme hızıydı. Napoleon emirlerini komutanlara verir ve istedikleri biçimde başarmalarına izin verirdi. Emirlerin ileri geri iletilmesi için zaman kaybedilmediği gibi, daha az yükü olan daha küçük ordular çok daha hızlı ilerleyebilirdi. Düz bir çizgide ilerleyen tek bir ordu yerine Napoleon’un tüm kolorduları sınırsız biçimde dağıtıp toplaması düşmanın bu davranışı kaotik ve zor okunur bulmasına yol açıyordu.</p><p class="calibre_2"><span class="italic"><span class="bold">Patton’un komutanlıkfelsefesi "Kimseye neyi nasılyapacağını söylemeyin.</span></span></p><p class="calibre_2"><span class="italic"><span class="bold">Neyapmaları gerektiğini söyleyin ve bırakın kendi yaratıcılıklarıyla sizi şaşırtsınlar," biçimindeydi.</span></span></p><p class="calibre_2"><span class="italic"><span class="bold">PATTON: A GENIUS FOR WAR.,</span></span> CARLO D’ESTE, 1995</p><p class="calibre_2">1805 Eylül’ünde Napoleon’un Avrupa’nın üzerine saldığı canavar işte buydu. Avusturya’nın planladığı işgali önlemek için birkaç kolordu kuzey İtalya’ya yollanırken yedi kolordu dağınık bir biçimde doğuya, Almanya’ya gönderilmişti. Süvari bölüğü kalabalık olan yedek bir güç de Kara Orman bölgesine gönderilip Mack’in batıya doğru ilerlemesini önleyip kuzeyde ne olup bittiğini anlayamaması ve böylece daha kolay pusuya düşürülmesi sağlanmıştı. (Mack’in yalın psikolojisini bilen Napoleon düzensiz görünümünün onu paralize edeceğini de biliyordu.) Bu arada Stuttgart’ı merkez noktası olarak gören yedi kolordu güneye Tuna Neh-ri’ne doğru inmiş ve Mack’in çeşitli kaçış yollarını kapatmıştı. Kuzeydoğu yolunun savunmasının zayıf olduğunu işiten bir kolordu komutanı Napo-leon’dan emir beklemeden kendi kararıyla hızla bu noktaya ilerleyip engel oluşturmuştu. Mack hangi yöne giderse gitsin, Fransız Ordusu’nun geri kalanının çemberi daraltmasına zaman tanıyacak kadar onu yerinde tutabilecek büyüklükte bir kolordu ile karşılaşacaktı. Adeta bir tavşanı çembere alan bir çakal sürüsü gibiydi.</p><p class="calibre_2"><span class="italic"><span class="bold">Agamemnon gülümsedi veyürüyünce her ikisi deAjax adını taşıyan, miğferlerini takmakta olan iki yüzbaşıyla karşılaştı. Arkalarında bir piyade</span></span></p><p class="calibre_2"><span class="italic"><span class="bold">bulutu görünüyordu... Agamemnon onları gördüğüne memnun olup seslendi: "Yunan komutanları olan siz iki Ajax, size emir verseydim hata yapardım. Siz adamlarınızı şiddetle savaşmaları için yeterince dürtüyorsunuz. Peder Zeus, Athena ve Apollo adına derim ki eğer tüm adamlarımda sizin yüreğiniz olsaydı, Kral Priam ’ın kenti çoktan baş eğerdi ve bizim ellerimize düşüp enkaza dönerdi."</span></span></p><p class="calibre_2"><span class="italic"><span class="bold">İLYADA,</span></span> HOMEROS, IX. YY.</p><p class="calibre_2">Unutmayın ki, gelecek akıcı, hızlı ve çoklu doğrusal hattı olan gruplara aittir. Bir lider olarak doğal eğiliminiz grubu denetim altında tutmak, her hareketini koordine etmek olabilir, ama bu davranış sizi geçmişe ve tarihin çok ağır hareket eden ordularına bağlar. Biraz kaos ve belirsizliğe izin vermek karakter gücü gerektirir, ama ordunuzu merkezden uzaklaştırmak, takımlara ayırmak size kontrolün tümünde yitirdiğinize karşılık hareketlilik kazandırır. Ve hareketlilik en fazla güç katlayandır. Ordunuzu hem dağıtmanıza hem de toplamanıza izin vererek düz çizgilerde ilerlemek yerine çeşitli düzenlere sokar. Bu düzen çeşitliliği rakiplerinizi şaşırtacak ve hareketsiz bırakacaktır. Farklı kolordularınıza stratejik hedeflerinizle uyumlu görevler verin ve istedikleri gibi gerçekleştirmelerine izin verin. Daha küçük takımlar daha hızlı, daha yaratıcı, daha kolay uyum sağlayıcı olurlar; subayları ve askerleri verilen göreve daha fazla heyecanla sarılırlar. Sonuçta akıcılık size gereksiz baskıcılıktan çok daha fazla güç ve kontrol sağlayacaktır.</p><p class="calibre_2"><span class="italic"><span class="bold">Yaşamak için aynlın, savaşmak için bir araya gelin.</span></span></p><p class="calibre_2"><span class="italic"><span class="bold">Napoleon Bonaparte (1769-1821)</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Dünya, başarının ve gücün gizli denklemini arayan insanlarla doludur. Bu kişiler kendi adlarına düşünmek yerine takip edebilecekleri bir reçete peşinde koşarlar. Bu nedenle de strateji fikrine sıcak bakarlar. Onlara göre strateji bir hedefe doğru izlenmesi gereken bir dizi adımdan oluşur. Bu adımların bir uzman ya da bir guru tarafından kendilerine açıklanmasını isterler. Taklidin gücüne inandıklarından daha önce ünlü birinin yaptıklarını tam olarak öğrenmek isterler. Onların yaşamdaki manevraları düşünceleri kadar mekaniktir.</p><p class="calibre_2">Böyle düşünen kalabalıktan kendinizi ayırmak için çok yaygın bir yanlış algılamadan kurtulmanız gerekir: stratejinin özü adım adım ilerleyen çok parlak bir planı uygulamak değil düşmanınıza oranla sizin daha fazla seçeneğiniz olan durumlara kendinizi yerleştirmenizdir. Tek doğru yanıt olarak A seçeneğine bağlı kalmak yerine koşullara göre uygulayacağınız AB ya da C seçeneklerini bulundurmak gerçek stratejidir. Belirli bir denkleme göre düşünmenin tersine stratejik düşünmenin derinliği budur.</p><p class="calibre_2">Sun-tzu bu fikri daha farklı ifade etmişti: bir stratejide hedefiniz bir <span class="italic"><span class="bold">shih</span></span> yani potansiyel gücün pozisyonu olmalıdır demişti. Yani bir tepenin üzerinde düşecek gibi duran bir kaya ya da iyice gerilmiş bir oka sahip olmalısınız. Kayaya bir dokunuş, yayın serbest bırakılması potansiyel gücü bir anda ortaya çıkarır. Bir taş ya da bir ok her yöne gidebilir; düşmanın davranışlarına göre nişan alınır. Önemli olan önceden planlanmış adımları izlemek değil, kendinizi bir <span class="italic"><span class="bold">shih</span></span> durumuna getirmek ve çeşitli seçenekler tanımaktır.</p><p class="calibre_2">Napoleon herhalde Sun-tzu’nun <span class="italic"><span class="bold">shih</span></span> kavramından habersizdi ama bunu tarihte en iyi anlayan kişiydi. Yedi kolordusunu Ren Nehri boyunca karmaşık gibi görünen bir biçimde yerleştirip yedek gücünü de Kara Orman bölgesine getirince <span class="italic"><span class="bold">shih</span></span> pozisyonunu almıştı. Mack hangi yöne giderse gitsin, ne yaparsa yapsın yenilmeye mahkûmdu. Mack’in elinde hepsi de kötü olan birkaç seçenek varken Napoleon’un seçenekleri sınırsızdı.</p><p class="calibre_2">Napoleon her zaman kendi tarzı <span class="italic"><span class="bold">shih</span></span> konumunu hedeflerdi ve 1805 seferinde bunu kusursuzlaştırmıştı. Yapılanma ve organizasyon tutkunu olduğundan kolordu sistemini geliştirip ordunun iskeletine esneklik kazandırmıştı. Alınacak ders çok yalındır: merkezleştirilmiş, katı bir organizasyon sizi tek hatlı stratejilere kilitler: akıcı, bölünmüş bir ordu size seçenekler tanır, <span class="italic"><span class="bold">shih</span></span> konumuna ulaşmanın sonsuz olasılıklarını verir. Yapılanma stratejinin kendisidir... belki de yapacağınız en önemli stratejik seçimdir. Eğer size bir grup miras kalırsa, yapısını inceleyin ve amaçlarınıza uygun olması için değiştirin. Yaratıcı enerjinizi onun organizasyonuna katın, hedefiniz akıcılık olsun. Bunu yaparken yalnızca Napoleon’un değil yakın dönemin en büyük savaş makinesi olan Prusya (daha sonraları Alman) Ordusu’nun adımlarını izleyeceksiniz.</p><p class="calibre_2">Napoleon’a karşı 1806’daki Jena Çarpışması’nda (Bkz. Bölüm 2) kötü bir yenilgiye uğrayan Prusyalı liderler kendilerini incelemeye başladılar. Geçmişe saplanıp kaldıklarını, iş yapma yöntemlerinin çok katı olduğunu fark ettiler. Aralarında Carl von Clausewitz’in de bulunduğu askeri reformcular ciddiye alındı ve söz sahibi oldular. Onların verdiği karara tarih boyunca hiç rastlanmamıştı: üstün bir ordu yapısı tasarlayarak başarıyı kurumsallaştıracaklardı.</p><p class="calibre_2">Bu devrimin çekirdeğini strateji, taktik ve liderlik konusunda özel eğitim alınış subaylardan oluşan bir genelkurmay oluşturuyordu. Bir kral, bir başbakan ve hatta bir general savaşta beceriksiz olabilir, ama ordunun bünyesindeki bir grup parlak ve iyi eğitilmiş subay kadrosu onun başarısızlıklarını telafi edebilirdi. Bu kadronun yapısı sabit değildi: her yeni genelkurmay başkanı içinde bulunduğu zamana ve kendi gereksinimlerine göre boyutlarını ve işlevini değiştirebilirdi. Her seferden ya da tatbikattan sonra genelkurmay kendini ve performansını derinlemesine inceleyecekti. Bu incelemeler ve askeri tarihin üzerinde yapılacak çalışmalar için büyük bir bölüm oluşturulmuştu. Genelkurmay gerek kendi gerekse başkalarının hatalarından ders çıkaracaktı. Bu çalışma sürekli olarak ilerlemeyi sürdürecekti.</p><p class="calibre_2"><span class="italic"><span class="bold">Savaş sonrası kendini inceleme ve evrim geçirme döneminde Scharnhorst ile Gneisenau’nun temel askeri kavramları ordunun tüm subayları tarafından</span></span></p><p class="calibre_2"><span class="italic"><span class="bold">anlaşılabilecek, açık bir tanıma sahip bir doktrin biçimine getirildi. Buna </span></span>Auftragstaktikya <span class="italic"><span class="bold">da görev taktiği adı verildi. Ustrütbeli subaylar için hazırlanan taktik el kitabına Moltke’nin kendisi şu satırları ekledi: "Eğer komutanlar emir beklerse, uygun bir durumdan asla yararlanılamaz. En üst düzeydeki komutan ile en genç asker ihmal ve hareketsizliğin hatalı yola girmekten daha kötü olduğu gerçeğini bilmelidir."... Alman genelkurmayını ve koordine ettiği Alman Ordusu ’nun görünüm ve performansını hiçbir şey bu görev taktiğinden daha fazla özetleyemezdi: tüm Alman subaylarının ve erbaşlarının sorumluluğu, soru sormadan ya da kuşku duymadan durum neyi gerektirirse onu yapmaktı. Bunun anlamı eğer harekete geçmek gerekiyorsa, emir beklemeden adım atmaktı. Ayrıca eğer aldığı emirler içinde bulunduğu durumla çelişiyorsa, emirlerin aksine davranmak demekti. Verilen emirlerin tersine davranmanın itaatsizlik ya da disiplinsizlik olmadığını açıkça belirtmek için Alman komutanlar Moltke’nin Prens Frederick Charles’ın karargâhını ziyaret ederken gözlemlediği bir olayın öyküsünü tekrarlamaya başladılar. Prens Frederick’in yaptığı bir taktik hatasından dolayı azarladığı bir binbaşı emirleri yerine getirmiş olduğu mazeretini ileri sürüp bir Prusyalı subay için üstlerinden gelen bir emrin tıpkı kraldan gelmiş bir emir gibi algılanması gerektiğinin öğretildiğini anımsattı. Frederick Charles hemen yanıtladı: "Majesteleri size binbaşı rütbesi verirken emirlerine ne zaman uymamanız gerektiğini bildiğinizi de düşünmüştür." Bu yalın öykü daha sonraki Alman subayı kuşaklarının kılavuzu oldu.</span></span></p><p class="calibre_2"><span class="italic"><span class="bold">A GENIUS FOR WAR: THE GERMAN AND GENERAL STAFF, 1807-1945,</span></span> ALBAY T. N. DUPUY, 1977</p><p class="calibre_2">En önemli reform <span class="italic"><span class="bold">Auftragstaktik</span></span> kavramının (göreve-yönelik komuta sistemi) geliştirilmesiydi. Almancada "komuta" sözcüğünün iki karşılığı vardır: <span class="italic"><span class="bold">Auftrag</span></span> ve Be/ehl. Be/ehl harfi harfine uygulanması gereken bir emirdir. <span class="italic"><span class="bold">Auftrag</span></span> ise daha geneldir: bir görevin tümüne işaret eder, harfi harfine uygulamak yerine içerdiği ruhunun takip edilmesi gerekir. Prusya’nın en büyük düşmanı Napoleon’un kendi mareşallerine verdiği rahatça hareket etme özgürlüğüyle esin kaynağı olduğu <span class="italic"><span class="bold">Auftmgstaktik</span></span> ise genelkurmayın içine yayılır. Subaylara önce Alman savaş felsefesinin hız, saldırı ve benzeri unsurları aşılanır. Ardından subaylar kendi adlarına düşünme ve felsefenin tümünü kapsayacak, ama içinde bulundukları koşullara uyum gösterecek biçimde karar verme alıştırmaları yaparlar. Bir savaşta birliklere komuta edecek subaylara tamamlamaları gereken görevler dağıtılır ve serbest bırakılırlar. Subaylar hedefe nasıl ulaştıklarına değil, hareketlerini sonuçlarına bakılarak değerlendirilir.</p><p class="calibre_2">Birkaç kesinti dışında genelkurmay 1808 yılından İkinci Dünya Sava-şı’nın sonuna dek yerini korumuştu. Bu süre içinde Birinci Dünya Sava-şı’ndaki, siperlerde yapılan çarpışmaların tüm kısıtlamalarına karşın müttefik orduları da dahil olmak üzere Almanlar savaş meydanlarında tüm düşman ordularından daha iyi savaşmışlardı. Bu başarı çağdaş tarihin en yıkıcı askeri zaferiyle zirveye ulaşmıştı: Fransızların katı savunma hatları çevresinde çemberler çizen Alman ordularının 1940 yılında yıldırım harekâtıyla Fransa ve Hollanda’yı işgal etmesi. Ordunun yapısı ve <span class="italic"><span class="bold">Auftragstaktik</span></span> kullanımı Almanlara daha fazla seçenek ve daha büyük potansiyel güç vermişti.</p><p class="calibre_2">Hareketlilik ve stratejik derinliği hedefleyen tüm gruplar için Alman genelkurmayı bir organizasyon modeli oluşturmalıdır. Birincisi kurmay heyetinin yapısının sabit olmaması ve böylece, liderlerin kendi gereksinimlerine uyarlamalarına izin vermesi. İkincisi sürekli kendini incelemesi ve öğrendiklerine göre kendi içinde değişiklikler yapması. Üçüncüsü bu yapılanmanın tüm orduya yayılmış olması: subaylar kendi astlarını eğittikçe en alt düzeye kadar iniliyordu. En küçük birime bile grubun tüm felsefesi aşılanıyordu. Son olarak da katı emirler vermek yerine genelkurmay göreve yönelik komuta yani <span class="italic"><span class="bold">Auftragstaktik</span></span> kavramını uyguluyordu.</p><p class="calibre_2">Subaylara ve askerlere daha yaratıcı olma olanağı tanındığından, bu taktik hem performanslarını arttırıyor hem de karar verme sürecini hızlandırıyordu. Hareketlilik zaten bu sistemin içeriğinde yer alıyordu.</p><p class="calibre_2"><span class="italic"><span class="bold">Auftmgstaktik</span></span> olgusunun anahtarı bütünsel grup felsefesidir. Savaştığınız davanın ya da düşmanın şeytan oluşunun çevresinde bunu yapılan-dırabilirsiniz. Üstelik en uygun savaş biçimini -savunmaya yönelik, hareketli, acımasızca saldırgan- içerebilir. Bütün grubu bu inancın çevresinde toplamalısınız. Ardından eğitim ve yaratıcı alıştırmalarla bu inancın onların üzerindeki etkisini derinleştirmeli, adeta damarlarına akıtmalısınız. Bundan sonra kolordularınızı greve gönderirken verecekleri kararlara ve onları koordine etme gücünüze güvenebilirsiniz.</p><p class="calibre_2">On üçüncü yüzyılın ilk yarısında Cengiz Han’ın yönettiği Moğol orduları belki de Napoleon’un kolordularının en yakın öncüleriydi. Moğolların üstünlüğü felsefesini yayan Cengiz Han savaşta hareketliliğin uzmanıydı. Bölünmüş güçleri çok karmaşık biçimlerde birbirinden uzaklaşır ve tekrar toplanırdı. Düşman orduları onların kaotik görünümü karşısında şaşkına döner, ne yaptıklarını bir türlü çözümleyemezdi, ama Moğollar inanılmaz bir koordinasyonla manevra yapardı. Moğol askerleri kendilerine söylenmeden ne zaman ne yapmaları gerektiğini bilirlerdi. Kurbanları ancak onların ruhuna şeytanın girmiş olduğunu düşünebilirdi.</p><p class="calibre_2">Moğol askerlerinin dehşet verici koordinasyonu aslında çok sıkı eğitimin sonucuydu. Kış mevsimindeki barış dönemlerinde Cengiz Han üç aylık bir eylem olan Büyük Av düzenler ve ordunun tamamını Orta Asya’da günümüzde Moğolistan’ın yer aldığı bozkırlarda yüz yirmi kilometrelik bir hat üzerine yerleştirirdi. Yüzlerce kilometre uzakta toprağa saplanmış bir bayrak avın bitiş noktasını işaret ederdi. Askerlerin oluşturduğu sıra önlerindeki tüm hayvanları öne doğru iterken ilerlerdi. Ağır ağır, karmaşık bir koreografik manevrayla çizginin iki ucu çember oluşturmaya başlayıp hayvanları kuşatırdı. (Avın bitiş noktası bu çemberin tam ortasında kalırdı.) Çember daralırken hayvanlar öldürülmeye başlanır ve en</p><p class="calibre_2">tehlikeli olan kaplanlar en sona bırakılırdı. Büyük Av, Moğolların çok uzaktan sinyallerle iletişim kurma becerilerini geliştirir, hareketlerini doğrulukla koordine etmeyi, farklı koşullarda ne yapmaları gerektiğini bilmeyi ve emir beklemeden harekete geçmeyi öğrenmelerini sağlardı. Askerlerin teker teker kaplanlarla dövüşmesi bir cesaret alıştırması biçimini alırdı. Ava çıkarak ve belirli oyunlar oynayarak Cengiz Han felsefesini aktarır, adamları arasında birlik ve güven ortamı yaratır ve ordunun disiplinini sıkılaştınrdı.</p><p class="calibre_2">Kendi ordunuzda birlik sağlamak için askerlerin bilgi ve birbirine güven duymalarını arttıracak alıştırmalar bulmalısınız. Böylece aralarında iletişim kurma becerisi ve bir sonraki adımı içgüdüsel olarak atma olgusu gelişecektir. Savaş meydanındaki askerlerinizi sürekli gözlemleyerek ya da mesajlarla emirlerin karşılıklı olarak aktarılmasını bekleyerek zaman kaybetmeyeceksiniz. Eğer bu alıştırmaları Büyük Av gibi oyunların ardına gizlerseniz, çok daha iyi olacaktır.</p><p class="calibre_2"><span class="italic"><span class="bold">Bir önceki sezon ancak kırk üç maç kazanmış, ortalama 2.365 biletli seyircisi olan umutsuzca ifasın eşiğine gelmiş Red Sox beysbol takımını satın aldığı zaman Tom Yawkey otuz yaşındaydı. Kulübü adeta oyuncağı gibi görüyordu. Oyuncularını çok sevdiğinden çok şımartıyordu. Ve onları şımarttığında oyuncular da ona övgüleryağdırıyordu... Bobby Doerr’in Red</span></span></p><p class="calibre_2"><span class="italic"><span class="bold">Sox takımının önemli maçlarda Yankees takımını niçin yenemediğini Tommy Henrich’e sorduğunu aktaran çok kezyayınlanmış bir öykü vardır.</span></span></p><p class="calibre_2"><span class="italic"><span class="bold">"Yeterince iyi değil miydik?" diye sorar Doerr. Nedeninin yeterince iyi olmamakla bağlantısı bulunmadığını söyler Henrich, "Kulübün sahibi size çok iyi davranıyordu. Red Sox oyuncularının Cadillac kullanmaları için Dünya Kupası’na katılmaları gerekmiyordu. Ama Yankees’in buna gereksinimi vardı." Red Sox organizasyonu amatör bir kuruluştu ve tüm zamanların en sert, en profesyonel kuruluşunun karşısına çıkmıştı.</span></span></p><p class="calibre_2"><span class="italic"><span class="bold">HITTER</span></span>: <span class="italic"><span class="bold">THE LIFE AND TURMOILS OF TED WILLIAMS,</span></span></p><p class="calibre_2">ED LINN, 1993</p><p class="calibre_2">1940’lı ve 5O’li yıllarda Ted Williams’m çevresinde toplanan Boston Red Sox ile ünlü vurucu Joe DiMaggio’nun oynadığı Ncw York Yankees beysbol takımları sürekli karşılaşırlardı. Red Sox Kulübü’nün sahibi Tom Yawkey oyuncularını şımartmaya, onlar için keyifli bir hava yaratmaya, onlarla dostluk kurmak gerektiğine inanıyordu. Mutlu bir takımın daha iyi oynayacağını düşünüyordu. Bu amaçla oyuncularıyla birlikte içmeye gidiyor, kağıt oynuyor, deplasman maçlarında iyi otellerde kalmalarını sağlıyordu. Menajerlik konularına da el atıyor, oyuncuları için her şeyin en iyisini istiyor ve onları mutlu etmeye çalışıyordu.</p><p class="calibre_2">Yankees takımının disiplin ve ne pahasına olursa olsun zafer kazanma üzerine kurulmuş olan felsefesi ise çok farklıydı. Kulübün çeşitli bölümleri birbirinin işine karışmıyordu ve takım özelliklerini anladıkları gibi aldıkları sonuçlara bakarak değerlendirileceklerini biliyorlardı. Menajer kendi kararlarını vermekte özgürdü. Yankees oyuncuları takımın kazanma geleneğini sürdürmek gereksinimini hissediyor ve kaybetmekten korkuyorlardı.</p><p class="calibre_2">Yirmi yıl içinde Red Sox oyuncuları aralarında kavga ettiler, hiziplere ayrıldılar, sızlandılar, her türlü azarlamada şikayet ettiler ve tek bir başarı kazandılar. Yankees takımı ise birlik içindeydi, canlıydı, on üç kupa ve on Dünya Kupası Serisi kazandılar. Alınacak ders çok açıktır: takım ruhu bütünlüğü ile kulüp havasının dostluğunu birbirine karıştırmayın. Askerlerinizin sırtını sıvazlamak ve hepsi eşitmiş gibi davranmak disiplini bozduğu gibi hiziplerin yaratılmasına neden olur. Yüzeysel dostluklar yerine kazanılan zafer, daha güçlü bağların kurulmasını sağlar ve zafer ancak disiplinli eğitim ve acımasızca yüksek standartlarla kazanılır.</p><p class="calibre_2">Son olarak grubunuzu askerlerinizin gücüne, zayıflıklarına, sosyal koşullarına göre yapılandırmaksınız. Bunu yapabilmek için askerlerinizin insani yönüne uyum sağlamanız, onları ve zamanın ruhunu derinlemesine anlamanız gerekir.</p><p class="calibre_2"><span class="italic"><span class="bold">Gerçek anlamında azami düzeydeki düzensizlik bizim dengemizdi.</span></span></p><p class="calibre_2">T. E. LAWRENCE, 1885-1935</p><p class="calibre_2">Amerikan İç Savaşı sırasında Kuzey ordularının generalleri askerlerin başıbozuk yapısıyla mücadele etmek zorunda kaldılar. Konfederasyon ordusunun disiplinli, iyi eğitilmiş askerlerinden farklı olarak Kuzeyli askerlerin çoğu son anda zorla orduya alınmıştı; bazıları hapishanelerden çıkarılmıştı, bir kısmı boş topraklara yerleşmiş haşin yapılı insanlardı ve hepsi inanılmaz derecede bağımsızdı. Bazı generaller disiplini sağlamak için umarsızca çabaladılar, ama genelinde başarısız oldular. Ordular çok kötü performans sergilemeye devam ederken bir kısmı yalnızca harita stratejisiyle ilgilendi.</p><p class="calibre_2">General William Tecumseh Sherman’ın farklı bir çözümü vardı: ordusunun organizasyonunu askerlerin kişiliklerine uyacak biçimde değiştirdi. Daha demokratik bir ordu oluşturdu, inisiyatifi subaylarına bıraktı, istedikleri gibi giyinmelerine izin verdi, morallerini ve grup ruhunu geliştirmek için dışsal disiplini gevşetti. Ayak basılmamış topraklara yerleşenlerin çoğu gibi Sherman’ın askerleri de huzursuz ve göçebe ruhluydu. Sherman askerlerin hareketliliğinden yararlanıp ordusunu sürekli hareket halinde tuttu, her zaman düşmanlarından çok daha hızlı yürüdü. Tüm Kuzey orduları içinde en çok korkulan ve en iyi performans sergileyen Sherman’ın ordusu oldu.</p><p class="calibre_2">Tıpkı Sherman gibi siz de askerlerinizin karakter yapılarına karşı mücadele etmeyin, ama bunları bir değer biçimine getirip potansiyel gücünüzü arttırın. Grup yapısında yaratıcı olun, aklınızı liderlik ettiğiniz ordu kadar olabildiğince akıcı tutun.</p><p class="calibre_2">Simge:</p><p class="calibre_2">Örümcek Ağı. Hayvanların çoğu düz bir çizgide saldırır; örümcek ise konumuna uyum sağlayacak biçimde basit ya da karmaşık bir ağ örer. Ağ örülünce iş bitmiş sayılır. Örümceğin ava çıkmasına gerek yoktur; bir sonraki aptalın ağın neredeyse hiç görünmeyen ipliklerine takılmasını bekler.</p><p class="calibre_2">zordur; hareket halindeyken gökgürültüsünü andırır. <span class="italic"><span class="bold">-Savaş Sanatı,</span></span> Sun-tzu, MÖ IV. YY.</p><p class="calibre_2">Otorite: Böylece ordu avantaj macılığı yangın gibidir... için harekete geçer ve bölü- Karanlık kadar anlaşılması nüp tekrar birleşerek değişime uğrar. Hızı rüzgâr gibi, yavaşlığı orman gibi, istila ve yağ-</p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Ordunuzun yapısı onu oluşturan kişilere uygun olmalıdır. Merkezden uzaklaştırmak kuralı esnektir: bazı insanlar katı otoriteye daha iyi karşılık verir. Gevşek bir organizasyon yürütseniz bile bazen sıkılaştırma-nız ve subaylarınıza daha az özgürlük tanımanız gerekebilir. Bilge generaller hiçbir şeyi taşa kazımaz, zamana ve değişen gereksinimlere göre orduyu yeniden düzenleme yeteneğini saklı tutarlar.</p><p class="calibre_2"><span class="calibre5"><span class="bold">7</span></span></p><p class="calibre_2"><span class="bold">SAVAŞINIZI BİR HAÇLI SEFERİNE ÇEVİRİN</span></p><p class="calibre_2"><span class="bold">Moral Stratejileri</span></p><p class="calibre_2"><span class="italic">İnsanları motive edip moralini yüksek tutmanın sırrı kendi haklarında daha az, grup üzerinde daha fazla düşünmeye yönlendirmektir. Onları bir davaya, nefret edilen düşmana karşı bir haçlı seferine katın. Sağ kalmanın ordunun bütün olarak kazanacağı başarıya bağlı olduğunu düşünmelerini sağlayın. İnsanların gerçekten birbirine bağlandığı gruplarda ruhsal durumlar ve duygular bulaşıcı olduğundan, askerlerinize heves aşılamak kolaylaşır. Onlara cephede liderlik yapın; askerleriniz sizi kendileriyle birlikte siperde çarpışırken dava adına özveride bulunurken görsünler. Sizi taklit etmek ve memnun etmek arzusuna kapılacaklardır. Ödülleri ve cezaları olabildiğince seyrek dağıtın, ama anlamlı olmasına özen gösterin. Unutmayın ki motive olmuş bir ordu harikalar yaratır, malzeme eksikliğini bile telafi edebilir.</span></p><p class="calibre_2">İNSAN YÖNETME SANATI</p><p class="calibre_2">Biz insanlar yapısal olarak benciliz. Herhangi bir durumda ilk düşüncelerimiz kendi çıkarlarımızın çevresinde dolaşır. Bu i§ beni nasıl etkileyecek? Bana nasıl yardımcı olacak? Aynı zamanda gerekli olduğundan, dürtülerimizi ilgisiz ya da özverili olarak göstermeye çalışıp bencilliğimizi örteriz. Kökleşmiş bencilliğimiz ve bunu gizleme becerimiz bir lider olarak size sorun yaratır. Sizin için çalışanların davranışları ve sözleri bunu gösterdiğinden, gerçekten hevesli ve ilgili olduklarını düşünebilirsiniz. Daha sonraları o kişinin kendi çıkarlarını ilerletmek için gruptaki yerini kullandığını fark etmeye başlarsınız. Bir sabah uyandığınızda bencil ve komplocu bireylerden oluşan bir ordunun başında bulunduğunuzu algılarsınız.</p><p class="calibre_2">İşte o zaman işin moral yönünü, askerlerinizi nasıl motive edip bir grup biçimine getireceğinizi düşünmeye başlarsınız. Belki onları övmeyi, ödül olasılıkları sunmayı denersiniz ve onları şımartıp bencilliklerini biraz daha fazlalaştırdığınızı görürsünüz. Belki disiplin ve cezanın daha uygun olacağını düşünürsünüz, ama bu da onların gücenip savunmaya geçmesine neden olur. Belki söylevler ve grup etkinlikleriyle ateşlemek istersiniz ama günümüzün insanları çok alaycıdır; içinizi rahatça okurlar.</p><p class="calibre_2"><span class="italic"><span class="bold">Burada bir araya gelmiş yüz kişi, orada toplanmış yüz kişiden oluşan bir orduyla hiçbir şey yapamazsınız. Aralarında birlik olan, omuz omuza duran dört bin kişiyle yapabileceklerinizi, içsel çekişmelerle çeşitli yönlere ayrılmış kırkya da dört yüz bin kişiyle yapamazsınız.</span></span></p><p class="calibre_2"><span class="italic"><span class="bold">RULES</span></span> OF <span class="italic"><span class="bold">WAR AND BRAVERY,</span></span> MÜBAREK ŞAH, İRAN, XIII. YY.</p><p class="calibre_2">Sorun ne yaptığınız değil, çok geçyapmış olmanızdır. Moral konusunu ancak bir sorun biçimini aldıktan sonra düşünmeye başladınız. İşte hatanız budur. Tarihin ünlü teşvikçilerinden ve askeri liderlerinden ders alın: askerlerin birlikte çalışmalarını ve morallerini yüksek tutmalarını sağlamanın tek yolu değerli bir dava uğruna savaşan bir gruba dahil oldukları duygusunu yaratmaktan geçer. Böylece dikkatleri kendi çıkarlarından uzaklaşır ve tüm insanların gereksinim duyduğu, kendisinden daha büyük bir oluşumun parçası olma duygusuna kapılırlar. Grubu ne kadar çok düşünürlerse, kendilerini o kadar az düşünürler. Kendi başarılarını grup başarısıyla bağlantılı olarak görmeye başlarlar; kendi çıkarları daha büyük çıkarlarla örtüşür. Böyle bir orduda insanlar bencilce davranışlarının arkadaşlarının gözünde kendilerini küçük düşüreceğini bilirler. Zamanla bir çeşit grup bilincine kendilerini uyarlamaya başlarlar.</p><p class="calibre_2">Moral bulaşıcıdır: insanları canlı, anlaşan bir grubun içine katarsanız, doğal olarak bu ruhu yakalarlar. İsyan eder ya da bencilliğe geri dönerlerse, kolayca dışlanırlar. Grup lideri olduğunuz anda bu dinamiği yerleştirmeniz gerekir; böyle bir motivasyon ancak tepeden yani sizden gelebilir.</p><p class="calibre_2">Doğru grup dinamiğini yaratmaya, kolektif ruhu sürdürmeye askerlerin dilinde "insan yönetimi" adı verilir. Büyük İskender, Hannibal, Napoleon gibi tarihin büyük generalleri bu sanatın ustalarıydı. Üstelik bu sanat askerler için önemli olmanın ötesindedir: bir savaşta nihai sorundur, ölüm kalım konusudur. Napoleon bir savaş sırasında, "Fiziksel güçle kıyaslandığından moral üçe bir daha önemlidir," demişti. Bunu söylerken askerlerin savaşma ruhunun çarpışmanın sonucu açısından çok önemli olduğunu anlatmak istiyordu; motive olmuş askerler, kendilerinin üç katı büyüklükteki bir orduyu yenebilirler.</p><p class="calibre_2"><span class="italic"><span class="bold">Lekesiz bir yürekten daha sağlam birgöğüs zırhı olabilir mi! Davasında haklı olan üç kat fazla silahlıdır, vicdanı adaletsizlikle çürümüş olanlar çeliklere bürünmüş olsa bile çıplak olabilir.</span></span></p><p class="calibre_2"><span class="italic"><span class="bold">V. HENRY,</span></span> WILLIAM SHAKESPEARE, 1564-1616</p><p class="calibre_2">En iyi grup dinamiğini yaratmak ve yıkıcı moral sorunlarını önlemek için bu sanatın ustalarının deneyimlerinden ve yazılarından derlediğimiz sekiz önemli adımı izleyin. Hepsi eşit derecede önemli olduğundan, olabildiğince fazlasını uygulayın.</p><p class="calibre_2">Adım 1: Askerlerinizi bir dava etrafında birleştirin. Bir fikir için savaşmalarını sağlayın. Günümüzde insanların bir şeye inanma gereksinimi her zamankinden daha fazladır. Hissettikleri boşluğu yalnız kaldıklarında uyuşturucular, geçici ruhsal heveslerle doldurmaya çalışırlar, ama uğruna savaşılması gereken bir dava olduğuna onları ikna edebilirseniz, bundan yararlanırsınız. İnsanları belirli dava etrafında toplayınca, motive olmuş bir güç elde edersiniz.</p><p class="calibre_2">Bu dava istediğiniz herhangi bir şey olabilir, ama zamana uygun, geleceğe yönelik ve başarıya ulaşma şansı yüksek olarak tanıtmalısınız. Gerekirse onlara bir ruhsallık cilasıyla da sunabilirsiniz. Nefret edecekleri bir düşman göstermek en iyisidir; bir düşmanın varlığı bir grubun kendini rakip olarak tanımlamasını sağlar. Bu adımı göz ardı ederseniz, paralı askerlerden oluşan bir orduya sahip olursunuz. Böyle orduları bekleyen kadere layıksınız demektir.</p><p class="calibre_2">Adını 2: Karınlarım tok tutun. Maddesel gereksinimleri karşılanmadıkça insanların motivasyonları sürmez. Herhangi bir yolla sömürüldük-lerini hissedince, doğal bencillikleri yüzeye çıkar ve gruptan kopmaya başlarlar. Bir arada tutmak için soyut ya da ruhsal bir dava ileri sürün ama aynı zamanda maddesel gereksinimlerini de karşılayın. Yeterinden fazla para ödeyerek şımartmanız gerekmez; birinin kendileriyle adeta baba gibi ilgilendiğini, rahatlıklarını düşündüğünü hissetmeleri daha önemlidir. Fiziksel gereksinimlerini karşılamak zamanı gelince onlardan çok şey istemeniz kolaylaştıracaktır.</p><p class="calibre_2">Adını 3: Cepheden yönetin. İnsanların bir dava için bir araya gelme hevesinin azalması kaçınılmazdır. Hevesin azalmasını ve hoşnutsuzluğun ortaya çıkmasını hızlandıran unsur liderin söylediği gibi davranmadığı duygusudur. Başından itibaren askerleriniz sizi cephede görmeli, onlarla aynı tehlikeleri ve fedakârlıkları paylaştığını öğrenmeli, davaya aynı ciddiyetle yaklaştığınızı hissetmeliler. Onları arkadan itmek yerine, sizinle aynı yerde olmak için koşmalarını sağlamalısınız.</p><p class="calibre_2"><span class="italic"><span class="bold">Komutanın yerinin arkada kurmaylarla birlikte değil cephede askerlerle birlikte bulunması gereken zamanlar hep vardır. Askerlerin moralini yüksek tutma görevinin yalnızca tabur komutanına ait olduğunu söylemek saçmalıktır. Komutanın rütbesi ne kadar yüksekse, oluşturduğu örneğin etkisi o kadar fazladır. Karargâhta bir yerlerde oturduğunu bildikleri bir komutanla aralarında bir bağ olduğunu hissetmezler. Aralarında fiziksel temas olarak adlandırılabilecek bir şey isterler. Panik, yorgunluk, organizasyon bozukluğu gibi durumlarda ya da onlardan sıradışı bir şey isteneceği zaman komutanın bireysel örnek oluşturması, özellikle kendi hakkında bir efsane yaratacak zekâsı varsa, harikalar yaratır.</span></span></p><p class="calibre_2">FELDMAREŞAL ERWIN ROMMEL, 1891-1944</p><p class="calibre_2">Adım 4. Onların ch’i enerjisi üzerine odaklanın. Çinliler tüm canlılarda ch’i adını verdikleri bir enerji bulunduğuna inanırlar. Tüm grupların kendilerine özgü fiziksel ve psikolojik ch’i düzeyi vardır. Bir lider bu enerjiyi nasıl kullanacağını algılamalıdır.</p><p class="calibre_2">Tembelliğin ch’i üzerinde çok kötü bir etkisi vardır. Askerler çalışmadığı zaman ruhsal durumları çöker. Kuşkular ba§ gösterir, bencil çıkarlar yüzeye yükselir. Aynı şekilde savunma konumunda olmak, düşmanın yapacaklarını beklemek ve bunlara tepki göstermek de ch’i enerjisini düşürür. Yani askerlerinizi meşgul edin, bir amaçla hareketlendirin, belirli bir yönde ilerletin. Bir sonraki saldırıyı beklemek yerine ilerlemek onları heyecanlandıracak ve savaşma iştahını kabartacaktır. Saldırgan hareketler ch’i enerjisini yoğunlaştırır ve yoğun ch’i enerjisi dışa vurulmayı bekleyen güçle doludur.</p><p class="calibre_2">Adım 5: Duygularıyla oynayın. İnsanları motive etmenin en iyi yolu mantık yerine duygulardan geçer. Ne var ki insanlar doğuştan savunmacı olduğundan, dramatik konuşmalarla duygularına hitap etmeye başladığınızda, sizi entrikacı olarak görüp geri kaçacaklardır. Duygusal çağrının bir sahneye gereksinimi vardır: bir öykü anlatarak onları eğlendirerek, bir gösteri yaparak savunma sistemlerini düşünün, grup olarak bağlanmalarım sağlayın. Artık duygularının üzerindeki denetimleri azaldığından, onlara doğrudan yaklaşabilir, kahkahadan öfkeye ya da nefrete daha kolay sürükleyebilirsiniz. İnsan yönetimi ustalarının tiyatral bir yanı vardır: askerlerinin midesine nasıl ve ne zaman yumruk indireceklerini iyi bilirler.</p><p class="calibre_2">Adım 6: Sertlik ve sevecenliği bir arada yürütün. İnsan yönetiminin anahtarı ceza ve ödül dengesidir. Çok fazla ödül askerlerinizi şımartır ve sizi çantada keklik olarak görürler; çok fazla ceza ise morallerini bozar. Doğru dengeyi kurmak zorundasınız. Nezaketinizi çok seyrek gösterin, ara sıra . sıcak bir laf ya da cömertçe bir hareket yeterince anlamlıdır. Öfke ve ceza da yine seyrek olmalıdır; sertliğiniz çok az kişinin ulaşabileceği yüksek standartların saptanması olarak görülmelidir. Askerleriniz sizi memnun etmek için birbiriyle rekabet içinde olmalıdır. Daha az sertlik ve daha fazla nezaket görmek için mücadele etmelerine izin verin.</p><p class="calibre_2">Adım 7: Grup efsanesi yaratın. Morali en yüksek ordular savaş sınavından geçmiş olanlardır. Birçok savaşta omuz omuza çarpışmış olan askerler eski zaferlerine dayalı olan bir çeşit grup efsanesini oluştururlar. Grubun gelenek ve şöhretine uyum sağlamak bir gurur meselesi haline gelir; bunu aşağıya çekenler utanca kapılır. Bu efsaneyi yaratabilmek için grubunuzu olduğunca fazla savaşa sokun. Kazanacakları kolay savaşlarla başlamak, özgüvenlerini arttıracağından akıllıca olur. Yalnız başına başarı bile grubu bir araya getirmeye yeterlidir. Efsaneye uygun sloganlar ve simgeler oluşturun. Askerleriniz gruba ait olmak isteyeceklerdir.</p><p class="calibre_2">Adım 8: Sızlananlara karşı acımasız olun. Sızlananlara ve kronik sevgi yoksunlarına bir şans tanırsanız, grubun içine huzursuzluk ve hatta panik havası yaymalarına yol açarsınız. Onları olabildiğince hızlı yalnızlaştırmalı ve uzaklaştırmalısınız. Her grubun çekirdeğini diğerlerinden daha fazla motive olmuş, daha disiplinli yani en iyi askerleriniz oluşturur. Onları fark edin, iyi niyetlerini güçlendirin ve örnek olarak ortaya çıkarın. Bu kişiler sevgisiz ve paniğe kapılmaya yatkın olanlara karşı doğal dengeler oluşturacaklardır.</p><p class="calibre_2"><span class="italic"><span class="bold">Savaşta zaferi asker sayısının ya da gücünün getirmediğini bildiğinizden eminim; hangi ordu ruhu daha güçlü olarak savaşa girerse, düşmanları genelinde onun karşısında fazla tutunamaz.</span></span></p><p class="calibre_2"><span class="italic"><span class="bold">Xenophon (MÖ 430?-355?)</span></span></p><p class="calibre_2"><span class="italic"><span class="bold">İlkbahar ve sonbahar dönemlerinde Qi devleti, Jin ve Yan devletleri tarafından istila edilmişti. Başlangıçta işgalciler Qi devletinin askeri gücünü yendiler. Qi sarayının önde gelenlerinden biri, cesur savaşçı Tian Rangju ’yu devletin başkanına önerdi. Daha sonradan Sima Rangjuu adını alan bu adamın</span></span> Sima’nın Savaş Sanatı <span class="italic"><span class="bold">adlı askeri el kitabını yazdığı söylenir... Qi başkanı askeri konuları görüşmek üzere Rangju'.vu davet etti. Rangju ’nun sözlerinden memnun kalan başkan ona general rütbesi verdi ve Yan ve Jin ordularının saldırılarına karşı orduyu yönetmesini istedi. "Ben sosyal sınıfolarak alt tabakadan geliyorum, ama siz, beni buradan yükselttiniz ve hatta çok büyüklerin üzerine bile çıkardınız. Askerler henüz bana sadık değil; sıradan insanlar beni tanımaz; değer taşımayan biri olarak otoritemi kullanamam. Bu nedenle devletin hürmet ettiği örneğin en sevdiğiniz bakanlardan birinin orduyu denetlemesini isterim," dedi Rangju. Başkan bu isteği kabul etti ve bir soyluyu denetçi yaptı. Rangju ertesi gün öğle saatinde bu soyluyla ordu karargâhında buluşmak için sözleşerek saraydan ayrıldı. Ardında Rangju yeni denetçiyi beklemek için bir güneş ve su saati yaptı. Yeni denetçi gururlu ve kendini beğenmiş bir soylu olduğundan bu görevinin yanı sıra kendi ordusunu da yöneteceğini düşünüyordu. Gururlu ve kibirli bir insan olarak savaş ustası Rangju ’ya söz verdiği halde randevuya gitmek için hiç acele etmedi. Akrabaları ve yakın dostları ona bir veda partisi düzenledi; soylu adam içki içmek için onların</span></span></p><p class="calibre_2"><span class="italic"><span class="bold">yanında kaldı. Ertesi gün öğle saatinde yeni denetçi henüz karargâha gelmemişti. Rangju güneş saatini indirip su saatini boşalttı. Askerleri yanma çağırıp yeni denetçi ile yaptıkları anlaşmayı açıkladı. Soylu denetçi sonunda akşamüstü geldi. Rangju, "Niçin geç kaldınız?" diye sordu. "Çok yüksek konumlardaki akrabalarım bana bir veda partisi düzenlediler, katılmak zorundaydım." Rangju yanıtladı. "Bir askeri lider emir aldığı gün evini aklından çıkarır; savaş için bir söz verilince kişi ailesini unutur; savaş davulları çalınınca kişi kendi bedenini unutur. Şimdi düşman ülkeler bizim topraklarımızı işgal ettiler; ülkemiz çalkantı içinde; askerlerimiz sınırlarda düşmana açık durumdalar; başkanımız ne dinleniyor ne de yediğinden zevk alıyor; sıradan insanların yaşamı size bağlı... veda partilerinden nasıl söz</span></span></p><p class="calibre_2"><span class="italic"><span class="bold">edebilirsiniz?"</span></span></p><p class="calibre_2"><span class="italic"><span class="bold">Ardından Rangju ordunun disiplininden sorumlu subayı çağırıp sordu, "Askeri yasalara göre kararlaştırılan saatten geç kalan birine ne olur?" Subay, "Kafasının kesilmesi gerekir," diye cevap verdi. Dehşete kapılan soylu derhal ülke başkanına bir haberci gönderip olanları bildirdi ve yardım istedi. Ama haberci daha geri dönmeden kibirli soylu idam edildi ve idamı tüm orduya duyuruldu. Askerler korkudan titremeye başladılar. Sonunda başkan ne de olsa ordunun yeni denetçisi olduğundan, soyluyu bağışladığını bildiren bir temsilci gönderdi. Temsilci dörtnala karargâha girip başkanın mesajını okudu. Rangju, "Bir generalin savaş meydanına gidince başkandan almayacağı emirler vardır," dedi. Sonra disiplinden sorumlu subaya döndü. "Bundan böyle kampta dörtnala at sürülmeyecek ama bu temsilci bu yasaya karşı geldi. Neyapılması gerekiyor?" Subay,</span></span> "O <span class="italic"><span class="bold">da idam edilecek," cevabını verdi. Temsilci korkudan taş kesildi, ama Rangju, "Başkanıtı bir temsilcisini öldürmek uygın düşmez," dedi ve temsilci yerine adamlarından ikisi idam edildi. Bu idamlar da orduya duyuruldu. Rangju rapor vermesi için temsilciyi başkana geri yolladı ve orduyla birlikte yola çıktı. Kamp kurulunca Rangju kuyuların açılmasını, ocakların kurulmasını, yiyeceklerle içeceklerin hazırlanmasını ve hastaların bakımını tek tek denetledi. Lidere ait olan tüm malzemeleri askerlerle paylaştı ve onlarla aynı yemeği yedi. Özellikle yorgun ve hasta olanlara çok nazik davrandı. Üç gün sonra Rangju askerleri savaş düzenine soktu. Hasta olanlar bile Rangju ile gitmek, onunla birlikte savaşmak istiyorlardı. Jin ile</span></span></p><p class="calibre_2"><span class="italic"><span class="bold">Yan orduları bunu duyunca Qi ülkesinden çekildiler. Şimdi Rangju ordusuyla onların peşinden gidiyordu. Sonunda kaybedilen toprakları tekrar ele geçirdi ve zafer kazanmış bir orduyla geri döndü. MASTERING THE ART OF WAR: SUN-TZU’NUN^KLASİKLEŞMİŞ YAPITI ÜZERİNE ZHUGE LIANG VE LIU JI’NİN YORUMLARI.</span></span></p><p class="calibre_2">ÇEVİRİ THOMAS CLEARY, 1989</p><p class="calibre_2"><span class="calibre1"><span class="bold">TARİHTEN ÖRNEKLER</span></span></p><p class="calibre_2">1. 1630’larda Cambridgeshire, İngiltere’de yaşayan taşralı bir beyefendi çiftçi olan Oliver Cromwell depresyona kapılmış ve sürekli ölümü düşünmeye başlamıştı. Krizin en derin noktasında Püriten mezhebine geçince yaşamında adeta yeni bir sayfa açılmıştı: kendini artık Tanrı ile doğrudan paylaşım içinde hissediyordu. İlahi takdire, her olgunun bir nedeni bulunduğuna ve Tanrı’nın iradesine dayandığına inanıyordu. Daha önceleri umutsuz ve kararsız olduğu halde, artık Tanrı’nın seçilmişleri arasında bulunduğuna inandığından bir amaç için yaşadığını düşünmeye başlamıştı.</p><p class="calibre_2">Sonunda Cromwell parlamentoya girdi ve soylulara karşı, sıradan insanların dertlerinin sesi oldu. Yine de politikadan daha büyük bir görev için seçildiğini düşünmeyi sürdürerek büyük bir haçlı seferi vizyonları görüyordu. 1642 yılında Kral 1. Charles ile şiddetli bir kavgaya giren parlamento, kraliyet gücünü sınırlandırmadığı takdirde kralın ödeneklerini kesmeyi kararlaştırdı. Charles öneriyi reddedince Cavaliers (Kralcılar; uzun saçlı kral taraftarları) ile Roundheads (Yuvarlak Kafalar; saçları kısacık kesilmiş isyancılar) arasında iç savaş patlak verdi. Parlamentonun en ateşli taraftarları arasında Cromwell gibi Püritenler vardı. Cromwell özellikle krala karşı savaşı kendisi için bir şans hatta ilahi bir çağrı olarak görüyordu.</p><p class="calibre_2">Gerçi Cromwell’in hiçbir askeri geçmişi yoktu, ama doğup büyüdüğü Cambridgeshire yöresinden altmış süvariden oluşan bir birlik topladı. Amacı bu birliği daha büyük bir alaya katmak, başka bir komutanın emrinde savaşarak askeri deneyim kazanmak ve yavaş yavaş kendi değerini ortaya çıkarmaktı. Ne de olsa Tanrı onların da yanında olduğundan, ve adamları daha dindar bir İngiltere yaratma davasına inandıklarından, kesin zafere ulaşacaklarından emindi.</p><p class="calibre_2">Deneyimsizliğine karşın Cromwell bir çeşit askeri kahindi. Daha hızlı, daha hareketli süvarilerin öncülüğünde yeni bir savaş biçimi hayal ediyordu ve savaşın ilk birkaç ayında cesur ve etkili bir lider olduğunu kanıtladı. Komutası altına daha fazla asker verildi, ama adamlarının savaşma ruhuna çok fazla değer vermiş olduğunu tiksinirek gördü: süvari akınları düşman hatlarını deliyordu, ama askerler düşman kampını yağmalamak için derhal düzeni bozuyorlardı. Bazı çarpışmalarda kendi birliğini yedek kuvvet olarak geride tutmayı denedi ama askerler yalnızca ilerleme emrini dinlediğinden geri çekilme durumunda düzenli olmayı beceremiyorlar-dı. Gerçi kendilerini haçlı ordusu temsilcileri gibi gösteriyorlardı ama çarpışmalarda yalnızca para ve macera peşinde koşan paralı askerlere dönüyorlardı. Hiçbir işe yaramıyorlardı.</p><p class="calibre_2">1643 yılında Cromwell albay rütbesiyle kendi alayının başına getirilince geçmişle bağlarını koparmaya karar verdi. Bundan sonra yalnızca kendisi gibi dinsel vizyon deneyimi yaşamış olan belirli tiplerde kişileri asker olarak seçecekti. Adayları inançlarının derinliği konusunda sınamaya başladı. Kökleri çok eskiye dayanan geleneklerden sıyrılıp subay olarak soylular yerine sıradan insanları seçti. Bir dostuna yazdığı mektupta, "Ne için savaştığını bilen, bildiklerinden hoşlanan, kırmızı-üniformalı, unvansız bir yüzbaşıyı, beyefendiden öte hiçbir tanım getiremeyeceğiniz bir soyluya yeğlerim," diye açıkladı. Cromwell askerlerini birlikte dua edip ilahi söylemeye teşvik ediyordu. Disiplin konusuna gelince tüm davranışlarını Tanrı’nın planının bir parçası olarak görmelerini öğretmişti. O döneme göre alışılmadık bir biçimde askeriyle yakından ilgileniyor, karınlarının doyduğundan, giysilerinin tam olduğundan ve maaşlarını düzenli olarak aldıklarından emin olmaya çalışıyordu.</p><p class="calibre_2">Cromwell’in ordusu artık çarpışmalara katılırken korkulması gereken bir güç biçimini almıştı. Süvarileri sık saflar halinde yüksek sesle ilahiler okuyarak yürüyorlardı. Kralın ordularına yaklaşınca da diğer birliklerin doğrudan düzensiz saldırıları yerine "sevimli yuvarlak dörtnala" düzeniyle ilerliyorlardı. Düşmanla temas kurduklarında bile düzeni koruyorlar, geri çekilmeleri tıpkı ilerlemeleri gibi disiplinli oluyordu. Tan-rı’nın kendi yanlarında olduğuna inandıklarından ölüm korkusu taşımıyorlardı: düşman ateşine doğru adımlarını bozmadan düz bir çizgide gidebiliyorlardı. Askerleri üzerinde denetimi ele geçirince Cromwell onlara sonsuz bir esneklikle manevra yaptırabiliyordu. Askerleri birbiri ardına çarpışmaları kazanmaya başlamışlardı.</p><p class="calibre_2">1645 yılında Cromwell, Yeni Örnek Ordu süvarilerinin korgeneralliğine getirildi. O yıl yapılan Naseby Çarpışması’nın ardından disiplinli alayı Yuvarlak Kafalar denilen isyancıların zaferinde çok önemli rol oynadı. Birkaç gün sonra süvarileri Langford’da kralcıları yenilgiye uğratıp İç Sa-vaş’ın birinci aşamasını bitirdiler.</p><p class="calibre_2"><span class="calibre1"><span class="bold">Yorum</span></span></p><p class="calibre_2">İş başına geldikten sonra askerliği öğrendiğinden Cromwell’in tarihin en büyük askeri liderlerinden sayılması çok önemlidir. İç Savaş’ın ikinci aşamasında Roundhead ordularının başına geçti ve Kral Charles’ı yenip idam ettirince İngiltere’nin Lord Protector (koruyucu danışman) unvanını aldı. Gerçi hareketli savaş tekniğiyle kendi döneminin ilerisin-deydi, ama Cromwell parlak bir strateji uzmanı ya da savaş meydanı taktikçisi sayılmazdı. Başarısı süvarilerinin disiplinine, moral durumuna bağlıydı ve davasına inananlar arasından seçtiği kişilerin niteliği bu işin sırrıydı. Bu tip askerler onun etkisine açık olduklarından oluşturduğu disiplini kabul ediyorlardı. Kazandıkları her yeni zaferle ona daha fazla bağlanıyorlar ve aralarındaki birlik duygusu güçleniyordu. Artık askerlerinden daha fazlasını da isteyebilirdi.</p><p class="calibre_2">Her şeyden önce davanız için seçtiğiniz adamlarınıza dikkat edin. Birçoğu sizin inançlarınızı paylaşır gibi görünür, ama yaptığınız ilk çarpışma onların yalnızca bir iş istemiş olduklarını ortaya koyar. Paralı askerler denen bu kişiler sizi hiçbir yere götürmez. Siz gerçek inananları istiyorsunuz; deneyim ve etkileyici özgeçmişlerden çok karakter yapısı ve özveri kapasitesi önemlidir. Sağlam karakterli askerler yarattığınız etkiye açık olacaklarından moral durumunu ve disiplini sağlamak kolaylaşacaktır. Oluşturacağınız çekirdek kadro sizin inançlarınızı yayıp orduyu düzen içinde tutacaktır. Bu laik dünyada çarpışmaları olabildiğince dinsel bir deneyim, günün koşullarından daha yüce bir coşku haline getirin.</p><p class="calibre_2">2. 1931 yılında yirmi üç yaşındaki Lyndon Baines Johnson’a düşlediği iş teklifi geldi: Texas’ın On Dördüncü Kongre Bölgesi’nden yeni seçilen kongre üyesi Richard Kleberg’in sekreterliği. O tarihte Johnson bir lisede münazara öğretmeniydi, ama birçok siyasi kampanyada görev almıştı ve hırslı bir genç adam olduğu belliydi. Sam Houston Lisesi’ndeki öğrencileri Johnson’ın kendilerini unutacağını varsaydılar, ama en iyi mü-nazaracılar olan L. E. Jones ve Gene Latimer ile bağlantıyı koparmayıp, Washington’dan sürekli mektup yazarak herkesi şaşırttı. Altı ay sonra daha büyük bir sürpriz ortaya çıktı: Jones ile Latimer’i asistanı olarak çalışmak üzere Washington’a davet etti. Ekonomik çöküş zirveye tırmandığından özellikle bu tip potansiyeli olan işler oldukça azalmıştı. İki genç bu fırsatı kaçırmadı, ama nasıl bir işe giriştikleri konusunda hiçbir fikirleri yoktu.</p><p class="calibre_2">Maaşları gülünç derecede düşüktü ve Johnson’ın onları sınırlarına kadar zorlayacağı kısa sürede ortaya çıktı. Genelinde günde on sekiz, yirmi saat çalışıp seçmenlerin mektuplarını cevaplıyorlardı. "Patronun çevresindekilerden olabildiğince yararlanma becerisi ya da zekası vardı," diye yazacaktı Latimer daha sonra. "Bana gelip 'Gene, bugün L. E. senden daha hızlı gibi görünüyor,’ derdi ve ben de daha hızlı çalışırdım. Ardından ona gidip, 'L. E. bak Gene sana yetişiyor,’ derdi. İkimiz de hiç durmamacasına saatlerce daktilonun tuşlarına elimizden geldiğince hızlı vururduk."</p><p class="calibre_2">Gerçi Jones her zaman talimatlara en iyi biçimde uymuyordu, ama Johnson için gitgide daha fazla çalıştığını fark ediyordu. Patronun çok büyük oynadığı belliydi: gücün zirvesine tırmanacağı alnında yazıyordu ve hırslı Jones’u da beraberinde yükseltecekti. Johnson neredeyse her şeyi önemli bir dava haline getiriyor, en önemsiz bir ayrıntıyı Kleberg’in seçmenleri için bir haçlı seferine dönüştürüyordu ve Jones da kendini bu seferin yani tarihin bir parçası olduğunu hissediyordu.</p><p class="calibre_2">Jones ile Latimer’in böylesine fazla çalışmaya hevesli olmalarının en önemli nedeni Johnson’ın onlardan daha fazla çalışmasıydı. Jones sabah saat beşte büroya geldiğinde, ışıkları açık, Johnson’ı çalışırken buluyordu. Üstelik bürodan en son çıkan da Johnson oluyordu. Kendisinin yapmayacağı herhangi bir şeyi yanında çalışanlardan istemezdi. Enerjisi yoğun, sınırsız ve bulaşıcıydı. Ondan daha az çalışarak böyle bir adamı nasıl yan yolda bırakabilirdiniz?</p><p class="calibre_2">Johnson yalnızca insanları çok fazla çalışmaya zorlamakla kalmıyor aynı zamanda acımasızca eleştiriyordu. Buna karşılık ara sıra Jones ve Latimer’e hiç beklenmedik bir iyilik yapıyor ya da farkına bile varmadıkları bir konu için övüyordu. Böyle zamanlarda iki genç iş saatlerinin kötü dakikalarını unutuveriyordu. Johnson uğruna dünyanın diğer ucuna gitmeye hazır olduklarını hissediyorlardı.</p><p class="calibre_2">Gerçekten de Johnson kısa sürede ilerlemeyi başarıp önce Kleberg’in bürosunda etkili bir yere sahip oldu, ardından Başkan Franklin D. Roose-velt’in dikkatini çekti. 1935 yılında Roosevelt, onu yeni kurulan Ulusal Gençlik İdaresi’nin Texas eyaleti başkanlığına getirdi. Bundan sonra Johnson iki sadık asistanının çevresinde daha büyük bir ekip oluşturmaya başladı ve aynı zamanda Washington’da iş bulduğu başka insanların da bağlılığını kazandı. Jones ve Latimer ile yarattığı dinamik şimdi kendini daha büyük ölçüde yineliyordu: asistanlar göze girebilmek için rekabet ediyor, onu memnun etmeye çalışıyor, standartlarına ulaşmaya gayret ediyor, Johnson ve davasına layık olmaya çalışıyorlardı.</p><p class="calibre_2">1937 yılında kongre üyesi James Buehanan birdenbire ölünce Te-xas’ın Onuncu Bölge koltuğu boşalıverdi. Henüz çok genç ve tanınmamış biri olmasına karşın Johnson seçime katılmaya karar verdi ve kozlarını kullandı: şimdiye dek yetiştirdiği yardımcıları, kampanya ne gerektiriyorsa; şöför, anketci, konuşma metni yazarı, mangal aşçısı, gösteri yıldızı, hemşire olarak Texas’a geldi. Bu yarışın kısacak altı haftasında John-son’ın adamları Onuncu Bölge’yi baştan aşağıya taradılar. Johnson da sanki ölüm kalım savaşı veriyormuş gibi her kapıyı çaldı. Ekibiyle birlikte bölge seçmenlerini teker teker kendi tarafına çekti ve Amerikan siyasi yarışlarının en büyük sürprizini yaparak seçimi kazandı. Önce senatör ardından ABD başkanı olarak meslek yaşamı, ilk büyük başarısı olan bundan önceki beş yıl boyunca özenle geliştirdiği sadık ve yorulmak bilmeyen taraftar ordusu temeline dayanıyordu:</p><p class="calibre_2"><span class="italic"><span class="bold">KURTLAR İLE KÖPEKLER SAVAŞIRKEN Bir gün kurtlarla köpekler arasında düşmanlık ortaya çıktı. Köpekler bir Yunanlıyı general olarak seçtiler. Ne var ki kurtların şiddetli tehditlerine karşın general savaşa girmek için hiç acele etmiyordu. "Çarpışmayı niçin ertelediğimi anlamalısınız," dedi general, köpeklere. "Çünkü harekete geçmeden önce düşünmek gerekir. Kurtların hepsi aynı ırka mensup, hepsi aynı renk. Ama bizim askerlerimizin farklı alışkanlıkları var, her biri kendi ülkesiyle gurur duyuyor. Hatta renkleri bile aynı değil: kimi siyah, kimi kahverengi, kimi beyaz ya da kül grisi. Birbirinden çok farklı ve uyum içinde olmayanlarla ben savaşa nasıl girebilirim?" Tüm ordularda amaç ve irade birliği düşmana karşı zaferi garanti eder.</span></span></p><p class="calibre_2"><span class="calibre3"><span class="italic"><span class="bold">EZOP,</span></span></span><span class="calibre3"><span class="bold"> FABLLAR, MÖ VI. YY.</span></span></p><p class="calibre_2"><span class="calibre3"><span class="bold">Yorum</span></span></p><p class="calibre_2">Lyndon Johnson son derece hırslı bir gençti. Parası ya da bağlantıları yoktu, ama çok daha değerli olan insan psikolojisini anlama yeteneği vardı. Dünya üzerinde etkili olabilmek için bir güç tabanına sahip olmanız gerekir ve bu noktada sadık taraftarlardan oluşan bir ordu paradan daha fazla değer kazanır. Paranın satın alamayacağı şeyleri bu kişiler sizin için yapacaktır.</p><p class="calibre_2">Bu orduyu oluşturmak oldukça zordur. İnsanlar çelişkili ve savunmacıdır: çok üstlerine giderseniz size gücenirler; onlara iyi davranırsanız sizi çantada keklik gibi görürler. Johnson yanında çalışanları takdir bekleyen duruma getirerek bu tuzaklardan uzak kalmıştı. Bunu başarmak için onlara cepheden liderlik etti. Yanındakilerden daha fazla çalıştı ve adamları buna tanık oldular: patronla eşit olamamak kendilerini suçlu ve bencil hissetmelerine yol açacaktı. Böylesine çalışkan bir lider adamlarının rekabet duygularını uyandırır ve hepsi ekibin diğer üyelerinden daha iyi olduklarını kanıtlamak için ellerinden geleni yapar. Ne kadar zaman ve çaba harcayacağını göstererek Johnson, adamlarının saygısını kazandı. Bu saygıyı kazanınca da sert eleştiriler bile etkili motivasyonlara dönüşerek taraftarlarının lideri hayal kırıklığına uğrattıkları kaygısına kapılmasına neden oldu. Aynı zamanda hiç beklenmedik yakınlık gösterileri ona karşı direnilmesini de engelledi.</p><p class="calibre_2">Unutmayın ki moral bulaşıcıdır ve lider olarak siz bunu yayarsınız. Yapmayacağınız fedakârlıklar isterseniz, her şeyi yardımcılarınız aracılığıyla hallederseniz, askerleriniz tembel ve gücenik olur; çok iyi davranırsanız, iyilikleriyle çok yakından ilgilenirseniz ruhlarındaki gerginliği boşaltır ve daha fazla çalışmaları için karşılaştıkları en küçük baskı altında sızlanan şımarık çocuklar yaratırsınız. Morali yüksek tutmanın en iyi yolu bireysel örnek olmaktır. İnsanlar sizin davaya ne kadar bağlı olduğunuzu görünce, enerji ve özverinizi özümserler. Ara sıra çok iyi zamanlanmış eleştiriler sizi memnun etmek için daha fazla çalışmalarını, koyduğunuz yüksek standartlara ulaşmaya çabalamalarını sağlar. Ordunuzun itip çekmenize gerek kalmadan, sizi izlediğini fark edersiniz.</p><p class="calibre_2"><span class="italic"><span class="bold">Hannibal’m antikçağın en büyük generallerinden biri olmasının nedeni</span></span></p><p class="calibre_2"><span class="italic"><span class="bold">çarpışma moralini, kendi ve düşman askerlerinin moralini çok iyi anlamasıydı. Savaşlarda, seferlerde, harekâtlarda yaşamın tüm olaylarında bu açıdan büyüklüğünü her zaman ortaya koymuştur. Onun askerleri Romalı askerlerden daha iyi değildi. Sayıları Roma Ordusu’nun yarısı kadar olduğu gibi silahları da o kadar iyi sayılmazdı. Ancak Hannibal her seferinde başarılı olmuştu. Yüksek moralin değerini çok iyi anlamıştı.</span></span></p><p class="calibre_2"><span class="italic"><span class="bold">Adamlarına çok güveniyordu. Ayrıca orduya komuta ederken moral avantajını sağlama sanatına da sahipti.</span></span></p><p class="calibre_2"><span class="calibre3"><span class="bold">ALBAY CHARLES ARDANT DU PICQ, 1821-70</span></span></p><p class="calibre_2"><span class="italic"><span class="bold">3. </span></span>MÖ 218 yılının mayıs ayında Kartaca’nın (günümüzde Tunus) büyük generali Hannibal çok cesur bir plan yaptı: orduyu İspanya, Galya ve Alp Dağları’nın üzerinden kuzey İtalya’ya geçirecekti. Hedefi Roma Or-dusu’nu kendi topraklarında yenilgiye uğratıp yayılma politikalarına son vermekti.</p><p class="calibre_2">Bir ordunun ilerlemesi açısından Alpler korkunç bir engeldi; daha doğrusu o tarihe kadar hiçbir ordu bu kadar yüksek dağları aşmamıştı. Yine de o yılın aralık ayında Hannibal binbir zorluğu atlatarak kuzey İtalya’ya ulaştı, Romalıları hazırlıksız ve bölgeyi savunmasız yakaladı.</p><p class="calibre_2">Karşılığında büyük bir bedel ödemişti; birlikte yola çıktığı 102.000 askerden yalnzca 26.000 asker sağ kalmıştı ve hepsi yorgun, aç ve moralsizdi. Dinlenecek zaman bulunmaması her şeyden daha kötüydü: Bir Roma Ordusu yola çıkmış ve Kartacalıların kampından birkaç kilometre uzaktaki Po Nehri’ni geçmişti.</p><p class="calibre_2">Ürküntü veren Roma Ordusu’yla yapılacak ilk çarpışmanın öncesinde Hannibal’ın yorgunluktan bitkin düşmüş askerlerini herhangi bir biçimde canlandırması gerekiyordu. Bir gösteri düzenlemeye karar verdi: bir grup tutukluyu getirtip onlara gladyatör gibi dövüşmelerini ve kazananların özgürlüklerini elde edip Kartaca Ordusu’na katılacaklarını söyledi. Tutuklular bu öneriyi kabul etti ve Hannibal’ın askerleri saatlerce bu kanlı eğlenceyi izlerken kendi sıkıntılarını unuttular.</p><p class="calibre_2">Dövüşler sona erince Hannibal askerlerine tutukluların tüm benliklerini vererek dövüştükleri için yarışmanın çok eğlenceli geçtiğini anlattı. Kaybetmenin anlamı ölüm olduğu zaman en zayıf insanın bile güç kazandığını, ama bu tutuklular için başka bir neden daha olduğunu açıkladı. Dövüşü kazananlar sefil mahkûmlar olmak yerine özgürlüklerine kavuşup Kartaca Ordusu’nda yerlerini alıp nefret edilen Romalıları yenmek gibi büyük bir davaya katılacaklardı. Asker olarak sizler de aynı durumdasınız, dedi Hannibal. Çok daha güçlü bir ordu ile karşılaşacaksınız. Evlerinizden kilometrelerce uzakta, düşman topraklarındasınız ve gidecek bir yeriniz olmadığından siz de bir bakıma tutuklu sayılırsınız. Ya özgürlük ya esirlik ya zafer ya ölüm. Ama bugün bu adamların yaptığı gibi dövüşürseniz, sağ kalırsınız.</p><p class="calibre_2">Mahkûmların yarışması ve Hannibal’ın söylevi askerlerin adeta ruhuna işlediğinden ertesi gün inanılmaz bir şiddetle çarpıştılar ve Romalıları yendiler. Ardından çok daha kalabalık Roma birliklerine karşı bir dizi zafer kazandılar.</p><p class="calibre_2"><span class="italic"><span class="bold">Birbirini tanımayan dört cesur adam bir aslana saldırmaya cesaret edemez. Ama birbirini çok iyi tanıyan, alacağı yardımdan emin olan daha az cesur dört adam büyük bir kararlılıkla saldırır. Ordu organizasyonu biliminin</span></span></p><p class="calibre_2"><span class="italic"><span class="bold">özeti budur.</span></span></p><p class="calibre_2"><span class="calibre3"><span class="bold">ALBAY CHARLES ARDANT DU PICQ, </span></span><span class="calibre3"><span class="italic"><span class="bold">1821-70</span></span></span></p><p class="calibre_2">Yaklaşık iki yıl sonra iki ordu Cannae Çarpışması’nda karşılaştı. Çarpışma öncesinde iki ordu görüş mesafesinde konuşlanınca Kartacalı-lar düşmanın kendilerinden sayıca çok fazla olduğunu anladı ve askerleri bir korku dalgası kapladı. Herkes sessizleşti. Gisgo adlı bir Kartaca subayı, gözünü Roma Ordusu’ndan ayırmadan Hannibal’ın karşısına geçti ve titrek bir sesle iki ordu arasındaki asker sayısı farklılığından söz etti. "Fark etmediğin bir şey var Gisgo," diye yanıtladı Hannibal. "Karşı taraftaki bunca askerin arasında adı Gisgo olan bir tek kişi yok."</p><p class="calibre_2">Gisgo kahkahalar atınca yakında bulunup konuşmayı duyanlar da gülmeye başladı ve askerlerin gerginliği azaldı. Evet, Romalıların arasında bir Gisgo yoktu. Yalnızca Kartacalılar bir Gisgo ile bir Hannibal’a sahipti. Böyle bir anda şaka yapabilen bir lider herhalde inanılmaz bir özgüvene sahipti ve eğer bu lider Hannibal ise bu duygusunda haklıydı.</p><p class="calibre_2">Bir an önce kaygıya kapılan askerler artık özgüvene sahip olmuşlardı. Tarihin en yıkıcı zaferlerinden birinin yaşandığı o gün Cannae’da Kartacalılar Roma Ordusu’nu ezip geçti.</p><p class="calibre_2"><span class="italic"><span class="bold">Yunanlılar hiç korkmadan Truvalılarla karşılaştılar. Aralarında dolaşan Agamemnon, "Erkek olun dostlarım. Yiğitçe savaşın, arkadaşlarınızın önünde utanın. Utanç duygusuna sahip olursanız, ölme ihtimaliniz azalır. Kaçmak, size asla savaş ya da şerefkazandırmayacaktır," diye emrediyordu. İLYADA,</span></span> HOMEROS, MÖ IX. YY.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Hannibal pek seyrek rastlanan bir motivasyon ustasıydı. Başkaları askerlerini uzun söylevlerle yorarken Hannibal sözcüklere dayanmanın başarısız olduğunu biliyordu. Sözcükler yalnızca askerlerin yüzeyine çarpar, ama bir liderin adamlarının yüreğine ulaşması, kanlarını kaynatması, akıllarına girmesi, ruhsal durumlarını değiştirmesi gerekir. Hannibal askerlerini gevşeterek sakinleştirerek sorunlarından uzaklaştırarak aralarındaki birliği güçlendirerek duygularına dolaylı yoldan ulaşıyordu. Ancak bundan sonra içinde bulundukları ölümcül tehlikeyi ortaya koyan bir konuşma yapıp duygularını sarsıyordu.</p><p class="calibre_2">Cannae Çarpışması’ndaki kısa bir şakanın da benzer etkisi olmuştu: kendi özgüveni hakkında askerlerini ikna etmeye çabalamaktansa, bunu onlara göstermişti. Gisgo hakkındaki şakaya gülerken askerler birlik olmuş ve derin anlamını algılamışlardı. Söylev vermeye gerek yoktu. Hannibal, adamlarının ruhsal durumundaki en ufak bir değişikliğin zafer ile yenilgi arasındaki farkı ortaya çıkaracağını biliyordu.</p><p class="calibre_2">Tıpkı Hannibal gibi siz de insanların duygularına dolaylı olarak eriş-mclisiniz: sizinle ya da karşılarındaki sorunla bağlantısı bulunmayan bir konuda gülmelerini ya da ağlamalarını sağlayın. Duygular bulaşıcıdır, insanları bir araya getirir, aralarındaki bağları sağlamlaştırır. Bundan sonra onları bir piyano gibi çalabilir, bir duygudan ötekine taşıyabilirsiniz. Uzun söylevler ve dokunaklı yakarışlar bizi sinirlendirir ya da hor görür. Ardındaki gerçeği rahatça görürüz. Motivasyon bundan daha incelikle yapılmalıdır. Dolaylı olarak ilerleyip duygusal çekiciliğinizi ortaya çıkarınca yüzeyi kaşımak yerine içlerine girersiniz.</p><p class="calibre_2"><span class="italic"><span class="bold">Birdenbire kendisi için kaygılanmayı bırakıp korkutucu kaderine bakmayı unuttu. Yalnızca bir insan değil bir üyeydi. Parçası olduğu alay, dava ya da ülkenin, bir krizin ortasında bulunduğunu hissetti. Tek bir arzunun baskısı altında ortak bir kişiliğe dönüştü. Nasıl bir parmak bir elden ayrılıp devrim yapamazsa, o da bazı dakikalarda kaçamazdı...</span></span></p><p class="calibre_2"><span class="italic"><span class="bold">Çevresindeki dostlarının daima yanında olduğunun bilincindeydi. Savaş kardeşliğinin, uğruna savaştıkları davadan daha önemli olduğunu hissediyordu. Ölüm korkusundan ve dumanından oluşmuş gizemli bir</span></span></p><p class="calibre_2"><span class="italic"><span class="bold">yakınlıktı.</span></span></p><p class="calibre_2"><span class="calibre3"><span class="italic"><span class="bold">CESARET MADALYASI,</span></span></span><span class="calibre3"><span class="bold"> STEPHEN CRANE, 1871-1900</span></span></p><p class="calibre_2"><span class="italic"><span class="bold">4. </span></span>1930’lu ve 40’1ı yıllarda Green Bay Packers, profesyonel Amerikan futbolu liginin en başarılı takımlarındandı ve 50’Ierin sonuna doğru en kötüsü olmuşlardı. Neler olmuştu? Takımda Amerika karmasına seçilmiş Paul Hornung gibi çok yetenekli oyuncular vardı. Takımın patronları bu konuya eğiliyor, yeni antrenörler, yeni oyuncular getiriyorlardı ama hiçbir şey düşüşü önleyemiyordu. Kaybetmekten nefret eden oyuncular da ellerinden geleni yapıyorlardı. Aslında pek de kötü sayılmazlardı, kaybettikleri maçların bir kısmını az daha kazanacak duruma bile gelmişlerdi. Yani bu konuda ne yapılabilirdi?</p><p class="calibre_2">Packers takımı 1958’de dibe vurdu. 1959 sezonu için her yıl olduğu gibi yeni bir koç ve genel müdür getirildi. Oyuncular Vince Lombardi’yi pek tanımıyor, yalnızca New York Giants takımının yardımcı koçu olduğunu biliyordu.</p><p class="calibre_2">Yeni koçla tanışma toplantısında oyuncular her zamanki konuşmanın yapılmasını beklediler: bu yıl işler iyiye gidecek, size sert davranacağım, her zamanki gibi olmayacak. Lombardi onları hayal kırıklığına uğratmadı: sakin, güçlü bir sesle bir dizi yeni kuralı açıkladı. Ne var ki birkaç oyuncu Lombardi’nin diğerlerinden farklı bir yönünü algıladı: adeta özgüven fışkırıyordu, ne bağırıyor, ne baskı yapıyordu. Ses tonu ve davranışı Packers’ın zaten kazanacak bir takım olarak gördüğünü belirtiyordu; oyuncuların bu şöhrete uygun davranması yeterliydi. Adam aptal mıydı yoksa bir kahin miydi?</p><p class="calibre_2">Ardından antrenmanlar başladı ve farklılık kendini yönetim biçiminde değil ruhunda gösterdi, oyuncular kendilerini daha farklı hissettiler. Gerçi antrenman süreleri daha kısaydı, ama neredeyse işkence denecek kadar ağırdı. Üstelik çok basit oyunlar bitmek bilmez bir biçimde tekrarlanıyordu. Diğer koçlardan farklı olarak Lombardi ne yapmak istediğini açıkladı: yenilik ya da sürpriz unsurları yerine dikkatli bir uygulamaya dayanan basit bir sistem yerleştiriyordu. Oyuncuların konuya odaklanması kesin koşuldu. En ufak bir hata yaptıklarında ya tek başlarına ya da takımın tümü birkaç tur fazladan koşmak zorundaydı. Lombardi sürekli olarak antrenman içeriğini değiştiriyor ve böylece oyuncular can sıkıntısına kapılmadığı gibi zihinsel odaklanmayı da gevşetemiyorlardı.</p><p class="calibre_2">Daha önceki koçlar takımın yıldızlarına farklı muamele yapmışlardı. Yıldızlar antrenmandan erken ayrılabiliyor, geceleri geç saate dek uyanık kalabiliyorlardı. Diğer oyuncular bunu bir öncelik sıralaması olarak gördükleri halde yine içten içe gücenmişlerdi. "Koç Lombardi çok adil," dedi savunma oyuncusu Henry Jordan. "Hepimize eşit muamele yapıyor... sanki köpekmişiz gibi." Oyuncular bundan hoşlanmaya başladı. Hornung’un diğer oyuncular gibi disiplin altına alınmasını, azarlanmasını izlemek hoşlarına gitti.</p><p class="calibre_2">Lombardi’nin eleştirileri oyuncuların benliklerine işledi. Hepsinin zayıf noktalarını, güvensizliklerini bilir gibiydi. Örneğin Jordan’ın takım arkadaşlarının önünde eleştirilmekten nefret ettiğini acaba nereden biliyordu? Elinden gelenin en iyisini yapmaya zorlamak için Lombardi, onun başkalarının önünde azarlanma korkusundan yararlandı. "Her an Lombardi’nin yanıldığını göstermeye çalıştık," diye yorumladı bir oyuncu. "Onun psikolojisi buydu."</p><p class="calibre_2">Antrenmanlar gitgide yoğunlaştı; oyuncular yaşamları boyunca hiç bu kadar fazla çalışmamışlardı. Yine de antrenmanlara daha erken gelip daha geç ayrıldıklarını fark ettiler. Sezonun ilk maçı gelip çattığında Lombardi onları her türlü koşul için hazırlamıştı. Antrenmandan bıkmışlardı ve sonunda gerçek bir maça çıkacakları için minnet duyuyorlardı. Bunca çalışmanın sonucu olarak her şeyin çok kolay gittiğini fark edince çok şaşırdılar. Rakip takımdan daha iyi hazırlanmışlardı ve dördüncü çeyrekte daha az yorgundular. İlk üç maçı kazandılar. Ani gelen başarı morallerini ve özgüvenlerini yükseltti.</p><p class="calibre_2">1958 sezonunu 1-10-1 olarak kapatan Packers takımı bu yıl 7-5 rekoruna ulaştı. Lombardi ile bir sezon çalışınca profesyonel spor dünyasının birbirine en bağlı takımı ortaya çıkmıştı. Hiçbiri Packers’dan ayrılmak istemiyordu. 1960 yılında şampiyonluk maçlarına katılma hakkını elde ettiler ve 196l’de şampiyon oldular. Ardından bir dizi şampiyonluk kupası aldılar. Yıllar içinde Lombardi’nin çalıştırdığı Packers oyuncuları koçun kendilerini nasıl değiştirdiğini açıklamaya çalıştılar, ama hiçbiri bunu nasıl başardığını tam olarak anlatamadı.</p><p class="calibre_2"><span class="italic"><span class="bold">Bir kez daha imdada yetişmek sevgili dostlar, bir kez daha; yoksa bizim İngiliz ölülerimizle duvarı örmek gerek. Barış zamanında insana ılımlı bir durgunluk ve alçakgönüllülük kadar yakışan başka bir şey yoktur. Ama savaşın gümbürtüsü kulaklarımızda patlayınca, bir kaplanın hareketlerini taklit edin; kaslarınızı gerin, kanınızı yüreğinize çekin, uysal yapınızı çirkin bir öfkeyle gizleyin, sonra gözünüzü kötü bir unsura dikin; tıpkı bronz bir gülle gibi onun beyninizin kapısından içeri girmesine izin verin; ve alnınız onu ürkütsün; tıpkı çılgın okyanusun dalgalarında kalan, Tanrı’nın cezası tabanını koruyan kenardan uzanmış bir kaya gibi. Şimdi dişlerinizi sıkın ve burun deliklerinizi genişletip derin bir nefes alın ve her şeyinizi olabildiğince uzatın. Kanını savaşlardan geçmiş atalarından alan en soylu İngilizler haydi ileri! Atalarınız tıpkı Büyük İskenderler gibi buralarda sabahtan akşama dek dövüştü ve ancak kavga bitince kılıçlarını kınına soktu; analarınızı onursuz bırakmayın; sizi dünyaya getiren ata dediklerinize kendinizi kanıtlayın. Kötü kandan olanlara şimdi örnek olun ve nasıl savaşılacağını gösterin. Ve sen, bedeni İngiltere’de yapılmış iyi çiftçi bize meralarının hırsını göster ki burada, hiç kuşku duymadığımı değerine layık olduğunu görelim; hiçbirinizin içinde kötülükya da alçaklıkyok; gözlerinizde soylu bir ışık var. Sizleri koşuya hazır bekleyen tazılar gibi görüyorum. Oyun başlıyor: ruhunuzu takip edin ve saldırırken, "Tanrı, Harry, İngiltere ve Aziz George’un yanında!" diye haykırın.</span></span></p><p class="calibre_2"><span class="italic"><span class="bold">V. HENRY,</span></span> WILLIAM SHAKESPEARE, 1564-1616</p><p class="calibre_2">5. 1796 Nisan’ında, yirmi altı yaşındaki Napoléon Bonaparte, İtalya’da AvusturyalIlar ile savaşan Fransız Ordusu’nun başına getirildi. Bu atama birçok subay için adeta bir şakaydı; yeni komutan çok genç, çok kısa boylu, çok deneyimsiz ve hatta "general" rolü oynayabilmek için çok hazırlıksızdı. Askerler çok az para alıyor, kötü besleniyor ve uğruna savaştıkları Fransız Devrimi hakkındaki hayal kırıklıkları da gitgide artıyordu. Savaşın ilk birkaç haftasında onları daha iyi savaşmaya yönlendirmek için Napoleon elinden geleni yaptı, ama neredeyse hepsi ona karşı direndi.</p><p class="calibre_2">10 Mayıs’ta Napoleon ile yorgun askerleri Adda Nehri üzerindeki Lodi Köprüsü’ne ulaştılar. Askerlerinin moralini düzeltmek için verdiği mücadeleye karşın Napoleon AvusturyalIları geri püskürtmeyi başarmıştı, ama bu köprüden vazgeçmeyip en ağır silahlarıyla iki ucunu tutmuşlardı. Köprünün alınması epey kayba neden olacaktı, ama Fransız askerleri bir anda Napoleon’un kendini büyük bir tehlikeye atarak öne geçtiğini ve saldırıyı yönettiğini gördüler. Askerleri heyecanlandıran bir konuşma yaptı ve el bombalarını <span class="italic"><span class="bold">Vive la Republique!<sup class="calibre6"><small class="calibre7"><span class="calibre8"><span class="italic"><span class="bold">n</span></span></span></small></sup></span></span> diye haykırarak Avusturya hatlarına fırlattı. Coşkuya kapılan üst rütbeli subaylar saldırıyı başlattı.</p><p class="calibre_2">Fransızlar köprüyü ele geçirdi ve bu göreceli küçük harekatın ardından askerler Napoleon’a farklı bir gözle bakmaya başladılar. Cesaretinden dolayı ona "Le Petit Caporal" (küçük onbaşı) dediler. Lodi Köprü-sü’nde Napoleon’un düşmanla yüz yüze kalışının öyküsü tüm orduya yayıldı. Savaş sürdükçe Napoleon birbiri ardına zaferler kazandı ve askerlerle general arasında sevgiden de öteye giden bir bağ oluştu.</p><p class="calibre_2">Çarpışmalara ara verilince Napoleon bazen askerlerin kamp ateşlerinin arasında dolaşır, onlarla kaynaşırdı. Kendisi de basit bir topçu erinden generalliğe yükseldiğinden askerlerle başka hiçbir generalin yapamayacağı biçimde konuşurdu. Hepsinin adlarını, geçrnişlerini ve hatta hangi çarpışmalarda yaralandıklarını bilirdi. Bazılarının dostça kulağını çekerdi.</p><p class="calibre_2">Askerler Napoleon’u pek sık görmüyorlardı ama karşılaştıkları zaman aralarında adeta bir elektrik akımı oluşuyordu. Nedeni yalnızca kendi varlığı değildi; ne zaman onlara görünmesi gerektiğini çok iyi bilmesiy-di; özellikle büyük çarpışmaların öncesinde ya da herhangi bir nedenle ordunun morali bozulunca ortaya çıkıveriyordu. Bu gibi durumlarda onlarla birlikte tarih yazdıklarını söylerdi. Bir müfreze herhangi bir saldırıyı başlatacağı ya da başı dertte gibi göründüğü zaman derhal yanlarına yaklaşır ve, "Otuz sekizinciler: sizi biliyorum! Şu köyü benim için ele geçirin... saldırın!" diye haykırırdı. Askerler emirleri yerine getirmekte olduklarını değil, büyük bir drama yaşadıklarını hissederlerdi.</p><p class="calibre_2">&lt;'&gt; Yaşasın Cumhuriyet.</p><p class="calibre_2"><span class="italic"><span class="bold">Paralı askerler veyedek kuvvetler yararsız ve tehlikelidir; kişi eğer devletini paralı askerlerle korumaya kalkarsa asla sağlam ve güven içinde olmayacaktır çünkü onlar birlik içinde değildir, hırslıdır, disiplinsizdir, sadakatsizdir, dostlar arasında cesur ama düşman karşısında korkaktır;</span></span></p><p class="calibre_2"><span class="italic"><span class="bold">Tanrı ’ya ya da insana güvenmezler; saldırı ertelendiği sürece yıkım da ertelenmiş olur; barış zamanında onlar, savaşta düşman sizi yağmalar.</span></span></p><p class="calibre_2"><span class="italic"><span class="bold">Bunun nedeni savaş meydanında kalmalarını gerektiren bir sevginin olmayışıdır. Aldıkları para ise sizin adınıza ölmeyi isteyecekleri kadar fazla</span></span></p><p class="calibre_2"><span class="italic"><span class="bold">değildir.</span></span></p><div class="mbp_pagebreak" id="calibre_pb_5"></div>
</body></html>
