<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos569969" class="calibre_2"><span class="calibre5"><span class="bold">11</span></span></p><p class="calibre_2">A</p><p class="calibre_2"><span class="bold">ZAMAN/MEKAN TAKASI Sıcak Savaşsız Strateji</span></p><p class="calibre_2"><span class="italic">Güçlü bir düşmanın karşısında geri çekilmek zayıflığın değil, kuvvetin belirtisidir. Bir saldırgana tepki verme dürtüsünü engelleyerek kendinizi toparlama, düşünme, perspektif edinmek için çok değerli zaman kazanıyorsunuz. Bırakın düşmanlarınız ilerlesin; zaman yitirilen yerden daha önemlidir. Savaşmayı reddederek onları öfkelendiriyor, kibirlerinizi besliyorsunuz. Kısa sürede kendilerini aşırı zorlayacak ve hata yapmaya başlayacaklardır. Zaman onların düşüncesiz, sizin ise bilge olduğunuzu ortaya çıkaracaktır. Bazen hiçbir şey yapmamakla çok şey elde etmiş olursunuz.</span></p><p class="calibre_2"><span class="calibre1"><span class="bold">İLERLEMEK İÇİN GERİ ÇEKİLİN</span></span></p><p class="calibre_2">1930’larrn başında Mao Tse-tung (1893-1976) Çin Komünist Parti-si’nin yükselen bir yıldızıydı. Komünistler ile Milliyetçiler arasında patlayan iç savaşta Mao, Milliyetçilere karşı savaşıyor, düşman sayıca fazla olmasına karşın gerilla taktikleriyle defalarca yenilgiye uğratıyordu. Aynı zamanda yeni oluşmaya başlayan Çin Komünist hükümetinin başkanı olarak da görev yapıyor ve strateji ile felsefe konularındaki kışkırtıcı yazıları birçok insan tarafından okunuyordu.</p><p class="calibre_2">Derken Komünistler arasında bir güç mücadelesi başladı: 28 Bolşevik olarak tanınan Sovyet eğitimi almış aydınlar grubu partinin denetimini ele geçirmeye çabaladı. Gerilla savaşı taktiklerini ürkeklik, zayıflık İşareti olarak gördüklerinden ve köylü ayaklanmasını destekleyişini gericilik kabul ettiklerinden Mao’dan nefret ediyorlardı. Bunların yerine tıpkı Komünistlerin Rusya’da yaptığı gibi önemli kentleri ve bölgeleri denetim altına almak için Milliyetçilerle yüz yüze savaşmak gerektiğini iddia ediyorlardı. Yavaş yavaş 28B grubu Mao’yu yalnızlaştırıp, siyasi ve askeri gücünü elinden aldı. 1934 yılında Hunan bölgesinde bir çiftlikte adeta ev hapsine zorladı.</p><p class="calibre_2">Mao’nun dostları ve yoldaşları onun zirveden düşüşün travmasını yaşadığını düşünüyorlardı. Ama düşüşten çok Mao’nun bunu kabullenmiş görünmesi daha tedirgin ediciydi; savaşmak için destek aramadığı gibi yazılarını yayınlamayı durdurmuş, sanki ortadan kaybolmuştu. Belki 28B grubu haklıydı; Mao bir korkaktı.</p><p class="calibre_2">Aynı yıl Genaral Çan Kay Şek komutasındaki Milliyetçiler, Komünistleri yok etmek için yeni bir sefer başlattılar. Kızıl Ordu’yu kalelerinde kuşatmak, askerlerin tümünü öldürmek istiyorlardı ve bu kez başaracak gibi görünüyorlardı. 28B cesaretle savaşıp birkaç kent ve bölgeyi Komünistlerin elinde tutmayı başardı ama Milliyetçilerin sayısı fazlaydı, daha donanımlıydı ve onlara yardımcı olacak Alman danışmanları vardı. Milliyetçiler birbiri ardına kentleri ele geçirdiler ve ağır ağır Komünistleri çembere aldılar.</p><p class="calibre_2">Binlerce asker Kızıl Ordu’dan firar etti ama geriye kalan yaklaşık</p><p class="calibre_2">100.000 asker Milliyetçilerin çemberini kırıp kuzeybatıya ilerlemeyi başardı. Onların savaşma Mao da katıldı. Ancak bundan sonra tekrar konuşmaya, 28B stratejisini sorgulamaya başladı. Milliyetçilerin kovalamasını kolaylaştırdığından düz bir çizgide geri çekilmekten şikâyetçiydi; üstelik çok ağır hareket ediyorlar, eski bürolarının dosya dolapları gibi birçok ağır eşyalarını da taşıyorlardı. Adeta ordunun tümü kamp yeri değiştiriyormuş gibi davranıyor ve Milliyetçilerle aynı biçimde savaşmayı, kentleri, bölgeleri teker teker geri almayı planlıyorlardı. Mao bu ^^yüşün yalnızca geçici bir geri çekilme olmaması, daha büyük bir adım olması gerektiğini iddia ediyordu. Parti kavramı yeniden düşünülmeliydi: Bolşevikleri taklit etmek yerine ülkenin en kalabalık sınıfı olan köylülerin üzerine kurulmuş Çin’e özgü bir devrim yapılmalıydı. Bunu başarmak için saldırılardan uzak kalmaları gerekirdi. Düşmanın kendilerine kolayca ulaşamayacağı güneybatıya, Çin’in en uzak köşesine gitmeliydiler.</p><p class="calibre_2">Kızıl Ordu subayları Mao’ya kulak vermeye başladılar: gerilla taktikleri daha önce de başarılı olmuştu ve 28B stratejisinin başarısızlığı açıkça görülüyordu. Yavaş yavaş onun fikirlerini uygulamaya başladılar. Yüklerini hafiflettiler; yalnızca geceleri yürüdüler; Milliyetçileri yanıltmak için gittikleri yönü farklı gösterdiler; davaya katılacak köylüler bulmak amacıyla toplantılar düzenlediler. Her nasılsa Mao ordunun lideri oluvermişti. Gerçi asker sayısı Milliyetçilerle kıyaslanınca yüze bir oranındaydı ama Kızıl Ordu kaçmayı başardı ve 1935 Ekim’inde güvenlikte olacağı Shan-hsi Eyaleti’nin en uzak köşesine ulaştı.</p><p class="calibre_2">Yirmi dört nehir, on sekiz sıradağ aşıp defalarca felaketlerle burun buruna geldikten sonra ordunun "Uzun Yürüyüş"ü sona erdi. Asker sayısı artık 6000 kişiye inmişti ama Mao’nun başından beri istediği gibi köylü devri-mine inanan, gerilla savaşını kabullenen gerçek sadık yoldaşlardan oluşan yeni bir parti ortaya çıkmıştı. Shan-hsi Eyaleti’nde saldırılardan uzak, arındırılmış bir partinin lideri olarak önce kendini toparladı, ardından da öğretilerini yaymaya başladı. 1949 yılında Komünistler son kez Milliyetçileri kesin yenilgiye uğrattılar ve kıta Çin’inden sürgüne gönderdiler.</p><p class="calibre_2"><span class="italic"><span class="bold">Dördüncü sırada altıncı olmanın anlamı: Ordu geri çekiliyor demektir. Kimse suçlanamaz. Çarpışmanın umutsuz sonuçlanacağı çok güçlü bir düşman karşısında düzenli bir geri çekilme tek doğru eylemdir, çünkü orduyu yenilgiden ve dağılmaktan kurtarır. Koşullara bakılmaksızın umarsız bir mücadeleye girişmek için inat etmek, hiçbir zaman cesaretya da gücün işareti değildir.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. <span class="italic"><span class="bold">YY.</span></span></p><p class="calibre_2"><span class="italic"><span class="bold">Yorum</span></span></p><p class="calibre_2">Mao bir çiftlikte doğup büyümüştü ve Çin’deki çiftlik yaşamı çok zorlu olabilir. Bir çiftçinin çok sabırlı olması, mevsimlere ve kaprisli hava koşullarına boyun eğmesi gerekir. Binlerce yıl önce Tao dini bu zorlu yaşamdan ortaya çıkmıştı. Taoculuğun anahtar kavramlarından biri olan <span class="italic"><span class="bold">wei wu,</span></span> hareketsizliğin getirdiği hareket, denetlemeye kalkışmayarak bir durumu denetlemek, kuralları hiçe sayarak yönetmektir. <span class="italic"><span class="bold">Wei wu</span></span> inancına göre koşullara karşı tepki göstermek, mücadele etmek kişiyi aslında geriye götürür, gideceği yolda çalkantılar oluşturur, kendisi için zorluklar yaratır. Bazen gizlenmek, hiçbir şey yapmadan kışın geçmesini beklemek daha iyidir. Böyle dönemlerde kendinizi toplayabilir, kişiliğinizi güçlendirirsiniz.</p><p class="calibre_2">Çiftlikte büyüdüğü yıllarda bu fikirleri içselleştiren Mao, sürekli olarak savaşta ve siyasette kullanmıştı. Tehlike altındayken, düşmanları kendisinden daha güçlü olduğunda, çoğu kişinin bunu bir zayıflık belirtisi olarak göreceğini bildiği halde geri çekilmekten korkmamıştı. Zamanın, düşmanın stratejisindeki delikleri ortaya çıkaracağını biliyordu ve Mao da bu zamanı kendini düşünmek, durumun tümü üzerinde yeni perspektifler edinmek için kullanıyordu. Hunan’a geri çekildiği dönemi olumsuz bir alçalma değil olumlu bir strateji olarak kullanmıştı. Aynı biçimde Uzun Yürüyüş’ü Komünist Parti için yeni bir kimlik yaratmak amacıyla kullanıp yeni inananlar sınıfı oluşturmuştu. Kı§ sona erince tekrar ortaya çıkarken, düşmanları kendi zayıflıklarına yenilirken, Mao geri çekilme süresince güç kazanmıştı.</p><p class="calibre_2">Savaş aldatıcıdır: güçlü olduğunuzu, düşmana karşı ilerleme kaydettiğinizi düşünebilirsiniz ama belki de geçen zaman size büyük bir tehlikeye doğru yürümekte olduğunuzu gösterecektir. Kendimizi içinde bulunduğumuz zamana öylesine derinlemesine gömüp gerçek perspektifleri yitirdiğimizden bunu tam olarak bilemeyiz. Kendiniz için yapacağınız en iyi şey, tembel, geleneksel düşünme biçimlerinden arınmaktır. İlerlemek her zaman iyi değildir; geri çekilmek her zaman zayıflık değildir. Aslında büyük tehlike ve sıkıntı durumlarında savaşmayı reddetmek en iyi stratejidir; düşmandan uzak kalarak uzun vadede değerli olan hiçbir şeyi yitirmezsiniz ve içinize dönmek, fikirlerinizi yeniden gözden geçirmek, gerçek inananlar ile laf olsun diye yanınızda bulunanları birbirinden ayırmak için zaman kazanmış olursunuz. Zaman sizin müttefikiniz olur. Dışarıdan görünen hiçbir şey yapmayarak içsel güç kazanırsınız ve harekete geçme zamanı gelince kazandıklarınız inanılmaz bir güç biçiminde yükselir.</p><p class="calibre_2"><span class="italic"><span class="bold">Mekânı tekrargeri alabilirim. Zamanı ise asla.</span></span></p><p class="calibre_2"><span class="italic"><span class="bold">Napoleon Bonaparte (1769-1821)</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Strateji konusunda herkesin karşılaştığı sorun, hepimizin özgün karakterlere sahip, özgün bireyler olmamızdır. Koşullarımız da özgündür ve içinde bulunduğumuz durumlar kendini tekrarlamaz. Ama çoğu zaman bizleri farklılaştıran şeylerin farkına varmayız; başka bir deyişle gerçekten kim olduğumuzu fark etmeyiz. Fikirlerimiz, kitaplardan, öğretmenlerden, her çeşit görünmeyen etkilerden ortaya çıkar. Olayların farklılığını algılamaya çabalamak yerine rutin ve mekanik olarak yanıt veririz. Başka insanlarla uğraşırken de onların temposunun ve ruhsal durumunun etkisi altında kalırız. Bunların tümü bir cins sis yaratır. Olayların esasını göremeyiz; kendimizi tanıyamayız.</p><p class="calibre_2">Strateji uzmanı olarak göreviniz basittir: kendinizle başkaları arasındaki farkları görmek, kendinizi, kendi tarafınızı ve düşmanınızı elinizden geldiğince iyi tanımak, olaylar üzerinde olabildiğince fazla perspektif edinmek, her şeyin esasını görmektir. Gündelik yaşamın karmaşası içinde bunu yapmak kolay değildir, daha doğrusu bunu yapabilme gücünü ne zaman ve ne şekilde geri çekilmeyi bilmekten alırsınız. Eğer sürekli olarak ilerlerseniz, saldırırsanız, insanlara duygularınıza kapılarak karşılık verirseniz, perspektif kazanacak zamanınız olmayacaktır. Geçmişte olanlara ya da başkalarının başından geçenlere dayanan stratejileriniz zayıf ve mekaniksel olacaktır. Yaratmak yerine tıpkı bir maymun gibi taklit etmiş olacaksınız. Kendinizi bulmak, bulaşıcı etkilerden uzak kalmak için ara sıra geri çekilmelisiniz. Ve bunu yapmanın en iyi zamanı zorlu, tehlikeli durumlardır.</p><p class="calibre_2">Simgesel olarak geri çekilmek dinsel ya da mitolojiktir. Musa Peygam-ber’le birlikte çöle kaçan Yahudiler kimliklerini güçlendirmiş, sosyal ve siyasi bir güç olarak tekrar ortaya çıkmışlardır. İsa Peygamber kırk gün kırlarda yaşamış, Hz. Muhammed ise büyük tehlike altında olunca geri çekilme dönemi için Mekke’ye göç etmiştir. Bir avuç sadık taraftarıyla birlikte bağlarını güçlendirmek, kim olduklarını ve neyi savunduklarını anlamak, zamanın iyiye işlemesini beklemek için bu dönemi kullanmışlardır. Ardından tekrar ortaya çıkıp Mekke’yi, Arap yarımadasını fethetmişler; Hz. Mu-hamnıed’in ölümünden sonra Bizans ve Pers imparatorluklarını yenilgiye uğratıp İslam dinini çok geniş topraklara yaymışlardır. Dünyadaki tüm mitolojik öykülerde geri çekilen bir kahraman vardır; hatta Odysseus kendini bulmak için Hades’e kadar geri çekilmiştir.</p><p class="calibre_2">Eğer Musa Peygamber olduğu yerde kalıp Mısır’da savaşı sürdürsey-di, Yahudiler tarihte bir kitabın ancak dipnotu olurlardı. Eğer Hz. Mu-hammed Mekke’deki düşmanlarına saldırsaydı, ezilir ve unutulurdu. Kendinizden daha güçlü biriyle savaşırken konumunuz ve mallarınızdan fazlasını, doğru düşünmek, kendinizi ayrı ve belirgin tutmak becerilerinizi yitirirsiniz. Hayal bile edemeyeceğiniz biçimde düşmanınızın duygularının ve saldırganlığının etkisi altında kalırsınız. Kaçmak ve kaçışın size kazandırdığı zamanı içinize dönmek için kullanmak daha iyidir. Bırakın düşmanınız toprağa el koyup ilerlesin; siz kendinizi toplayacak ve zamanı gelince olayı tersine çevireceksiniz. Geri çekilme kararı zayıflık değil, gücün belirtisidir. Stratejik bilgeliğin zirvesidir.</p><p class="calibre_2"><span class="italic"><span class="bold">Fırsatlar bitmek bilmezcesine değişir. Oraya çok erken ulaşanlar çokfazla ileri gitmiş olurlar, çok geç ulaşanlar ise yakalayamayacak kadar geç kalmış olurlar. Nasıl ay ve güneş kendi yolunda ilerlerse, zaman insanlarla birlikte ilerlemez. Bu nedenle bilgeler biraz zamana verdikleri değeri çok büyük mücevherlere vermezler. Zamanı bulmak zor, yitirmek ise kolaydır.</span></span></p><p class="calibre_2"><span class="italic"><span class="bold">HUAINANZI,</span></span> ÇİN, MÖ II. YY.</p><p class="calibre_2">Geri çekilmenin temeli psikolojik ya da fiziksel olarak düşmanla savaşmayı reddetmektir. Bunu kendinizi korumak için savunma amaçlı olarak yapabileceğiniz gibi, olumlu bir strateji olarak kullanabilirsiniz; saldırgan düşmanlarla savaşmayı reddederek onları öfkelendirir ve dengelerini bozabilirsiniz.</p><p class="calibre_2">Birinci Dünya Savaşı’nda İngiltere ile Almanya birer sömürgelerinin bulunduğu Afrika’da ikincil bir savaş daha sürdürdüler. 1915 yılında İngiliz Komutan Korgeneral Jan Smuts, Alman Doğu Afrikası’nda Albay Paul von Lettow-Vorbeck komutasındaki daha küçük bir orduya karşı harekete geçti. Hızlı bir zafer kazanacağım umut eden Smuts, Almanların işini bitirince askerlerini daha önemli savaş meydanlarına taşımayı tasarlıyordu. Ama von Lettow-Vorbeck onunla çarpışmayı reddederek daha güneye geri çekildi. Smuts düşman ordusunu kovaladı.</p><p class="calibre_2">Smuts defalarca von Lettow-Vorbeck’i köşeye sıkıştırdığını düşündü ama her seferinde Alman komutan birkaç saat önce bulunduğu yerden ay-rılınıştı. Adeta bir mıknatısla çekiliyormuş gibi Snıuts nehirleri, dağları, ormanları aşarak Almanları kovalamayı sürdürdü. Malzeme tedarik hatları yüzlerce kilometre uzadı, askerleri artık Almanların küçük taciz saldırıları karşısında kırılganlaşmaya başladı ve moralleri bozuldu. Tehlikeli ormanlara gömülen Smuts’m ordusu zamanla gerçek bir çarpışma yaşamadan açlık ve hastalık nedeniyle kırıldı. Savaşın sonunda von Lettow-Vorbeck düşmanını dört yıl süreyle bir kedi fare kovalamacasında yormuş, İngiltere’nin çok değerli güçlerini böylesine meşgul etmiş ve sonunda hiçbir şey kazanmamasına neden olmuştu.</p><p class="calibre_2">Smuts, rakiplerini savaş meydanındaki manevralarıyla yenmeyi seven, ısrarcı, dikkatli, saldırgan bir liderdi. Von Lettow-Vorbeck ise onun bu yönü üzerinde oynamıştı: Smuts ile yüz yüze çarpışmayı reddetmiş ve kışkırtacak kadar yakınında ama ele geçmeyecek kadar uzağında bulunmuş, çatışma olasılığım daima sürdürmüş ve İngilizleri böylece ayak basılmamış topraklara çekmişti. Öfkeden çılgına dönen Smuts kovalamaca-dan vazgeçmemişti. Von Lettow-Vorbeck, Afrika’nın uçsuz bucaksız topraklarından ve haşin ikliminden yararlanarak İngilizleri yenilgiye uğratmıştı.</p><p class="calibre_2">Çoğu insan saldırılara herhangi bir biçimde işin içine karışarak karşılık verir. Kendini uzak tutmak neredeyse olanaksızdır. Kendinizi saldırıdan uzaklaştırıp geri çekilerek büyük bir güce ve sınırlamaya sahip olduğunuzu gösterirsiniz. Düşmanlarınız umarsızca sizin tepki vermenizi beklerken, geri çekilmeniz onları öfkelendirir ve saldırıyı arttırmaları için tahrik eder. Geri çekilmeyi sürdürerek zaman/mekân takası yapın. Sakin ve dengeli olun. İstedikleri toprakları ele geçirmelerine izin verin; tıpkı Almanların yaptığı gibi onları hareketsizliğin boşluğuna çekin. Kendi sınırlarının ötesine geçince hata yapmaya başlayacaklardır. Yararsız çarpışmalarla boşa harcamadığınız için zaman sizin lehinize olacaktır.</p><p class="calibre_2">Savaşlar, en iyi planları yavaşlatacak, berbat edecek sürprizler ve beklenmedik olaylarla doludur. Cari von Clausewitz buna "sürtünme" adını vermişti. Savaş aynı zamanda Murphy Yasası’nın bir örneğidir: herhangi bir şey kötü gidecekse, gidecektir. Ama siz geri çekilerek mekânla zamanı takas edersiniz ve Murphy Yasası’nı kendiniz için kullanırsınız. Von Let-tow-Vorbeck de aynısını yapmıştı: Smuts’ı Murphy Yasası’nın kurbanı pozisyonuna sokup en kötüsünün geçmesi için kendisine zaman kazandırmıştı.</p><p class="calibre_2">Yedi Yıl Savaşı’nda (1756-63) Prusya Kralı Büyük Frederick, kendisini yok etmek isteyen Avusturya, Fransız ve Rus ordularıyla sarılmıştı. Genelinde saldırganlığı yeğleyen bir strateji uzmanı olmasına karşın bu kez savunmaya çekilip kurnaz manevralarla zaman kazanmış ve düşmanlarının kendisini avlamak için ördükleri ağdan kurtulmuştu. Yıllarca felaketlerin eşiğinden dönmüştü. Ve Frederick’den nefret eden Rus Çariçesi Elizabeth birdenbire ölmüştü. Yerine geçen yeğeni Çar III. Peter ise halasından hiç hoşlanmayan, buna karşılık Büyük Frederick’e hayran olan huysuz bir gençti. Rusya’yı savaştan çekmekle kalmayıp Prusya’nın müttefiki oldu. Yedi Yıl Savaşları sona erince Frederick’in beklediği mucize gerçekleşti. En kötü duruma düştüğünde teslim olsa ya da kurtulmak için çarpışsa, herhalde her şeyini yitirecekti. Bunun yerine Murphy Yasası’nın düşmanları üzerinde işlemesi için zaman yaratmayı seçmişti.</p><p class="calibre_2">Savaş fiziksel bir olaydır ve belirli bir yerde gerçekleşir: generaller haritalara güvenerek belirli noktalarda yapılacak stratejiler geliştirirler. Ama stratejik düşünce kapsamında mekan kadar zaman da önemlidir ve zamanı kullanmasını bilmek sizi üstün bir strateji uzmanı düzeyine yükseltip saldırı ve savunma manevralarınıza farklı bir boyut katar. Bunu yapabilmek için zamanı soyut bir kavram olarak düşünmekten vazgeçmelisiniz: temelinde doğduğunuz andan itibaren tek sahip olduğunuz şey zamandır. Sizin tek gerçek malınızdır. İnsanlar sahip olduğunuz diğer mallarınızı elinizden alabilirler ama cinayet dışında en güçlü saldırganlar bile siz izin vermedikçe zamanı sizden koparıp alamazlar. Hapiste olsanız bile kendi amaçlarınız için kullanırsanız, zamanınız size aittir. Kendi seçiminiz olmayan savaşlarla zamanı boşa harcamak yalnızca bir hata değil, en yüksek düzeyde bir aptallık örneğidir. Yitirilen zaman asla geri kazanılamaz.</p><p class="calibre_2">Simge: Çöl Kumlan. Çölde beslenecek ve savaşmak için kullanılacak hiçbir şey bulunmaz; yalnızca kumlar ve boşluk vardır. Ara sıra açıkça görebilmek ve düşünebilmek için çöle geri çekilin.</p><p class="calibre_2">Çölde</p><p class="calibre_2">çok ağır ilerleyen zamana gereksiniminiz vardır. Saldırı altında kalınca, çöle çekilin, düşmanlarınızı tüm zaman ve mekân duygularını yitirecekleri ve sizin denetiminiz altına düşecekleri yere doğru çekin.</p><p class="calibre_2">Otorite: Düşmanlarınız arasında düzensizliğin ortaya çıkmasını beklerken disiplinli ve sakin kalabilmek, kendine hâkim olma sanatıdır. <span class="italic"><span class="bold">-Sun-tzu (MÖ W.</span></span> YY.)</p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Düşmanlarınız karşı konulmaz bir güçle size saldırınca, bazen geri çekilmek yerine doğrudan doğruya çarpışmaya karar verebilirsiniz. Aslında şehit olmayı umuyor, adeta davet ediyorsunuz ama şehit olmak da çok eskilere dayanan bir stratejidir: sizi bir simge haline getirip geleceğin bir heyecan noktasına yerleştirir. Eğer yeterince önemli biriyseniz, yenilginizin simgesel bir anlamı varsa, bu strateji işe yarar ama koşullar sizin davanızın doğruluğunu, düşmanınızın davranışlarının çirkinliğini ortaya çıkarmalıdır. Üstelik yaptığınız fedakârlık özgün olmalı; uzun bir süreye yayılmış çok fazla sayıda şehidin varlığı etkiyi azaltır. Aşırı zayıflık durumunda, çok büyük bir düşman ordusuyla karşılaşınca şehit düşmek sizin tarafınızın savaşma ruhunun ölmediğini gösterdiğinden morali yükseltmeye yardımcı olur. Ama genelinde şehit olmak çok tehlikeli bir silahtır ve geri tepebilir, çünkü siz işin sonunu görmek için orada olmayacağınızdan, etkileri denetlenemeyecek kadar güçlü olabilir. Ayrıca işe yaraması yüzyıllar sürebilir. Simgesel olarak başarıya ulaşacağı zaman bile, iyi bir strateji uzmanı bundan kaçınır. Geri çekilmek her zaman için daha iyi stratejidir.</p><p class="calibre_2">Geri çekilmek asla bir son olmamalıdır; belirli bir noktada dönecek ve savaşacaksınız. Eğer savaşmazsanız, geri çekilmek teslim olmak diye adlandırılır ve düşmanınız kazanır. Çatışma uzun vadede kaçınılmazdır. Geri çekilme ancak geçici olabilir.</p><div class="mbp_pagebreak" id="calibre_pb_9"></div>
</body></html>
