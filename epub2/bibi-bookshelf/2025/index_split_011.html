<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos668359" class="calibre_2"><span class="calibre5"><span class="bold">13</span></span></p><p class="calibre_2"><span class="bold">DÜŞMANINIZI TANIYIN</span></p><p class="calibre_2"><span class="bold">İstihbarat Stratejisi</span></p><p class="calibre_2"><span class="italic">Stratejilerinizin hedefi karşınızdaki ordudan çok, komuta eden kişinin aklına yönelik olmalıdır. Eğer bu aklın nasıl çalıştığını anlarsanız, onu aldatma ve denetlemenin anahtarına sahip olursunuz. İnsanları okumak, en derindeki düşünce ve amaçları hakkında bi-linçaltından yolladıkları sinyalleri almak için kendinizi eğitin. Rakiplerinizin psikolojik zayıflıklarını bulunca, kararsızlığa düşebilirsiniz.</span></p><p class="calibre_2"><span class="calibre1"><span class="bold">DÜŞMANI YANSITMAK</span></span></p><p class="calibre_2">1838 Haziran’ında Hindistan’ın İngiliz genel valisi Lord Auckland, Afganistan’ı işgal etme konusunu görüşmek üzere üst düzey yetkililerini toplantıya çağırdı. Auckland ve diğer İngiliz bakanlar, Rusya’nın bu bölgede gitgide artan etkisinden kaygılanmaya başlamışlardı. Ruslar daha önceden Persleri müttefik konumuna getirmişlerdi ve şimdi de aynı şeyi Afganistan’la yapmak istiyorlardı. Eğer başarılı olurlarsa, Hindistan’daki İngilizle-rin, batıyla karadan bağlantısı kesilecek ve Rusların daha fazla tacizine maruz kalma olasılığı ile karşı karşıya kalacaklardı. Ruslara karşı üstünlük sağlamaya çalışıp Afganistan yöneticisi Dost Muhammed ile ittifak kurmaya çabalamak yerine Auckland daha kesin bir çözüm olduğuna inandığı öneriyi ileri sürdü: Afganistan’ı işgal etmek ve yirmi beş yıl önce makamını bırakmaya zorlanmış eski lider Şah Şüca’yı tekrar yönetime getirmek; böylece Şah Şüca İngilizlere şükran borçlu olacaktı.</p><p class="calibre_2"><span class="italic"><span class="bold">Hem düşmanını hem kendisini tanıyan kişi, yüz çarpışmada bile asla tehlike altında olmayacaktır.</span></span></p><p class="calibre_2">SUN-TZU, MÖ IV. YY.</p><p class="calibre_2">O gün Auckland’i dinleyenler arasında Kalküta hükümetinin genel sekreteri kırk beş yaşındaki William Macnaghten de vardı ve Afganistan’ı işgal etmenin parlak bir fikir olduğunu düşünüyordu. Afganistan’ın dost bir ülke haline gelmesi bölgedeki İngiliz çıkarlarının güvenliğini sağlayacağı gibi etkisinin de yayılmasına yardımcı olurdu. Üstelik işgalin başarısız olması neredeyse olanaksızdı. İngiliz Ordusu ilkel Afgan kabilelerini silip süpürmekte hiç zorluk çekmeyecek, ardından kendilerini Rusların despotluğundan kurtaran kişiler olarak tanıtacaklar, ülkeye İngiliz uygarlığı ve desteğini getireceklerdi. Şah Şüca başa geçince de ordu ülkeden ayrılacağı için minnettar şahın üzerindeki güçlü İngiliz etkisi halk tarafından fark edilmeyecekti. Fikrini belirtme sırası kendisine geldiğinde Macnaghten öylesine sağlam ve hevesli destek verdi ki, Lord Auckland planını derhal uygulamaya karar vermekle kalmayıp onu kraliçenin özel elçisi olarak başkent Kabil’e göndermeyi planladı. Böylece Macnaghten İngiltere’nin Afganistan’daki en üst düzey temsilcisi olacaktı.</p><p class="calibre_2">1839 Ağustos’unda yolda pek az direnişle karşılaşan Britanya Ordusu Kabil’e ulaştı. Dost Muhammed dağlara kaçtı ve Şah Şüca başkente geri döndü. Yerel halk için son derece garip bir manzaraydı. Başkente üzerinde parlak renkli bir üniforma, başında tavuskuşu tüyleriyle süslü bir şapkayla giren Macnaghten’in yanında oturan, çok az kişinin anımsadığı Şah Şüca yaşlı ve ürkek görünüyordu. Bu insanlar niçin gelmişlerdi? Burada ne işleri vardı?</p><p class="calibre_2">Şah yeniden yönetime gelince Macnaghten’in durumu değerlendirmesi gerekiyordu. Gelen raporlar Dost Muhammed’in kuzeydeki dağlarda bir ordu topladığını bildiriyordu. Bu arada ülkeyi işgal eden İngiliz Ordusu’nun güneydeki bölgelerde yiyecek bulmak için topraklarını yağmalayarak bazı kabile reislerine hakaret ettiği anlaşılmıştı. Şimdi bu reisler huzursuzluk yaratmaya başlamışlardı. Ayrıca halkın artık şahı hiç sevmediği belliydi. Öylesine gözden düşmüştü ki, Macnaghten, onu ve İngiliz çıkarlarını korumasız bırakamayacağını anlamıştı. İstemeyerek de olsa İngiliz Ordusu’nun büyük bir bölümünün Afganistan’da kalmasını emretti ve ortalık yatıştı.</p><p class="calibre_2"><span class="italic"><span class="bold">İkinci olayda olduğu gibi, bir tuzak ya da pusuya düşmemek için mantıkla uyum içinde olmayan noktalara karşı çok zekice davranmanız gerekir. Örneğin düşman önünüze biraz ganimet bırakırsa, bunun bir tuzak olduğunu ve bir hileyi gizlediğini düşünmelisiniz. Eğer az sayıdaki askerinizin karşısında düşmanın çok sayıdaki askeri kaçmaya başlarsa ya da düşmanın az askeri sizin çok askerinize saldırırsa ve birdenbire kaçmaya başlarsa... bir tuzaktan kuşkulanmaksınız. Asla düşmanınızın kendi olaylarını nasılyöneteceğini bilmediğini düşünmemelisiniz; tam tersine eğer daha az aldatılmayı ve daha az riskle karşılaşmayı umuyorsanız, düşmanız ne kadar zayıf ve tedbirsiz ise o kadar fazla saygı duymalısınız.</span></span></p><p class="calibre_2"><span class="calibre3"><span class="italic"><span class="bold">THE ART OF WAR,</span></span></span><span class="calibre3"><span class="bold"> NICCOLO MACHIAVELLI, 1521</span></span></p><p class="calibre_2">Aradan epey zaman geçti; Macnaghten uzun süreli işgal gücünü oluşturan subay ve askerlerin ailelerini yanlarına çağırıp yaşamlarını biraz kolaylaştırmalarına karar verdi. Kısa sürede eşler ve çocuklar yanlarında Hintli uşaklarıyla birlikte geldiler. Macnaghten asker ailelerinin gelişinin daha insancıl, uygarlaştırıcı bir etki yaratacağını düşünmüştü ama Afganları korkuya sürükledi. Acaba İngilizler sürekli bir işgal durumu mu planlıyorlardı? Yerel halkın her an gözü önünde İngiliz çıkarlarının temsilcileri sokaklarda yüksek sesle konuşup şarap içiyor ve ülkeye tanıttıkları garip ithal zevkler olan tiyatrolara, at yarışlarına gidiyorlardı. Artık aileleri de bu ülkeye alışmaya başlamıştı. İngilizlere özgü her şeye karşı bir nefret duygusu uyanmaya başladı.</p><p class="calibre_2">Bazıları Macnaghten’i bu konuda uyardığında verdiği tek yanıt ordu Afganistan’dan ayrılınca her şeyin unutulacağı ve bağışlanacağı biçimindeydi. Çocuksu, duygusal insanlar olan Afgan halkı bir kez İngiliz uygarlığının yararlarını tanıyınca minnet duyacaktı. Bu arada İngiliz hükümetinin işgalin gitgide artan giderleri konusundaki mutsuzluğu ise özel elçiyi endişelendiren tek noktaydı. Giderleri kısmak için Macnaghten nereden başlaması gerektiğini biliyordu.</p><p class="calibre_2">Afganistan’ın ana ticaret yollarının geçtiği dağ geçitlerinin çoğu Ghilzye Kabilesi’nin denetimi altındaydı ve yıllardır çeşitli hükümetler bu geçitleri açık tutabilmek için ücret ödemişlerdi. Macnaghten ödenen ücreti yarıya indirmeye karar verdi. Ghilzye Kabilesi tepki olarak geçitleri kapattı ve ülkenin dört yanında onlara yakınlık duyan diğer kabileler başkaldırdı. Savunmasız yakalanan Macnaghten isyanları bastırmaya çabaladı ama pek de ciddiye almadı. Daha şiddetli karşılık verilmesi gerektiğini söyleyen kaygılı subayları aşırı tepki göstermekle suçladı. Bundan böyle İngiliz Ordusu sonsuza dek burada kalmak zorundaydı.</p><p class="calibre_2"><span class="italic"><span class="bold">İHTİYAR ASLAN VE TİLKİ</span></span></p><p class="calibre_2"><span class="italic"><span class="bold">Yaşlandığı için gücünü kullanarak yiyecek elde edemeyen bir aslan bazı hilelere başvurmaya karar verdi. Bir mağaraya çekilip hastaymış gibi yattı ve kendisini ziyarete gelen hayvanları teker teker midesine indirdi.</span></span></p><p class="calibre_2"><span class="italic"><span class="bold">Birçok hayvan ortadan kaybolunca bir tilki neler olup bittiğini anladı. Aslanı ziyarete gitti ve mağara girişinin dışında güvenli bir mesafede durup nasıl olduğunu sordu. "Oh, pek iyi değilim," dedi aslan. "Niye içeri girmiyorsun? Tilki, "Girerdim ama içeri doğru girmiş olan ayak izlerinin dışarı çıkmadığım görüyorum," diyeyanıtladı.</span></span></p><p class="calibre_2"><span class="italic"><span class="bold">Akıllı kişiler tehlike belirtilerini fark ederler ve uzak dururlar.</span></span></p><p class="calibre_2"><span class="italic"><span class="bold">FABLLAR</span></span> EZOP, M.Ö VI. YY.</p><p class="calibre_2">Durum aniden kötüleşti. 1841 Ekim’inde öfkeli bir grup, bir İngiliz yetkilinin evini basıp öldürdü. Kabil’deki yerel kabile reisleri İngiliz yöneticileri ülkeden atmak için gizlice plan kurmaya başladılar. Şah Şüca paniğe kapıldı. Afgan yöneticilerin konumlarını korumak için geleneksel olarak uyguladıkları yöntemi uygulayıp önemli rakiplerini yakalayıp öldürmesine izin vermesi için aylardır Macnaghten’e yalvarıyordu. Özel elçi ise uygar bir ülkenin siyasi sorunları çözmek amacıyla cinayet işlemeyeceğini söylüyordu. Şah ise Afgan halkının "uygar" değerlere değil, güç ve otoriteye saygı duyduğunu, düşmanlarıyla başa çıkmamasının kendisini zayıf gösterdiğini, çevresini düşmanlarının sardığını biliyordu. Mac-naghten, onu dinlemedi bile.</p><p class="calibre_2">İsyanlar yayılınca Macnaghten başedebilecek asker gücüne sahip olmadığı gerçeğini fark etti. Ama paniğe kapılması gerekir miydi? Afgan halkı ile yöneticileri saf insanlar olduğundan biraz zeka ve hileyle işleri yoluna koyabilirdi. İngiliz askerlerinin ve ailelerinin ülkeden ayrılacağını, buna karşılık Afganların onlara yiyecek vereceklerini bildiren bir anlaşmayı halka açıkladı. Bu arada birkaç önemli kabile reisine, isyanları bastırmanın ve İn-gilizlerin kalmasına izin vermenin karşılığında içlerinden birini ülkenin veziri yapacağını, kucak dolusu para vereceğini gizlice açıkladı.</p><p class="calibre_2">Doğu Ghilzye Kabilcsi’nin reisi Akbar Han bu öneriyle ilgilendi. 23 Aralık 1841’de Macnaghten anlaşmayı tamamlamak amacıyla özel buluşma yerine gitti. Karşılıklı selamlaşmanın ardından Akbar Han planladıkları hileye devam etmek isteyip istemediğini Macnaghten’a sordu. Durumu istediği biçime getirdiğine sevinen Macnaghten neşeyle olumlu yanıtını verdi. Hiçbir açıklama yapmadan Akbar Han, adamlarına işaret edince Macnaghten’i yakalayıp hapse tıktılar. Akbar Han, diğer kabile reislerine ihanet etmeyecekti. Yolda öfkeli bir kalabalık talihsiz özel elçiyi yakaladı ve yıllar boyu alçaltılmanın verdiği öfkeyle bedenini parçalara ayırdı. Kafası, kolları, bacakları Kabil sokaklarında dolaştırıldı, bedeni pazar yerindeki bir et kancasına asıldı.</p><p class="calibre_2">Birkaç gün içinde her şey çözülüverdi. Ülkede kalan 4500 İngiliz askeri yanlarındaki 12.000 kişiyle birlikte haşin kış koşullarına karşın Afganistan’dan derhal ayrılmaya zorlandı. Gerçi Afganlar geri çekilen orduya yiyecek vermeyi kabul etmişlerdi ama verdikleri sözü tutmadılar. İngilizlerin zorunlu olmadığı takdirde ülkeden ayrılmayacağını bildiklerinden geri çekilme sürecinde askerleri sürekli taciz ettiler. Siviller ve askerler karlar içinde yok oldular.</p><p class="calibre_2">13 Ocak’ta Celalabad kalesindeki İngiliz güçleri kapıya yaklaşan tek bir at gördüler. Üzerindeki yan ölü binici Dr. William Brydon, İngiliz Or-dusu’nun başarısız Afganistan işgalinin ardından hayatta kalan tek kişiydi.</p><p class="calibre_2">Yem. <span class="italic"><span class="bold">"Herkesin bir fiyatı vardır" sözü doğru değildir. Ama herkesin almaktan kaçınmayacağı bir yem kesinlikle vardır. Birçok kişiyi bir davaya kazandırmak için, davaya bir iyilikseverlik, soyluluk, özveri cilası çekmek gerekir -insanın bu cilayı çekmeyeceği dava var mı?- Bunlar onların ruhları için gerekli şekerlemeler ve tatlılardır; başkaları için başka şeyler bulunur.</span></span></p><p class="calibre_2"><span class="italic"><span class="bold">İNSANCA, PEK İNSANCA,</span></span> FRIEDRICH NIETZSCHE, 1886</p><p class="calibre_2"><span class="calibre3"><span class="bold">Yorum</span></span></p><p class="calibre_2">Felaketi önleyecek bilgi, daha seferi başlatmadan çok önce Mac-naghten’in elindeydi. Afganistan’da yaşamış olan İngilizler ve Hintliler, Afgan halkının dünya yüzündeki en gururlu ve bağımsız insanlar arasında olduğunu ona anlatabilirlerdi. Afganlar için Kabil’e giren yabancı askerlerin görüntüsü bağışlanmaz bir aşağılamaydı. Üstelik barış, zenginlik ve bağışlanma arzusu peşinde değildiler. Daha doğrusu çatışma ve yüzleşmeleri sağlıklı bir yaşam biçimi olarak görüyorlardı.</p><p class="calibre_2">Macnaghten bu bilgiye sahipti ama görmeyi reddetmişti. Hatalı bir şekilde evrensel olduğunu varsaydığı İngiliz değerlerini Afganlara sunmuştu. Kendini beğenmişliğiyle adeta körleşip karşısındaki sinyalleri yanlış okumuştu. Sonuçta İngiliz işgal ordusunu Kabil’de tutmak, Ghilyze Kabilesi’nin ücretini yarıya indirmek, isyanı bastırırken tüm güçlerini kullanmamak gibi stratejik adımları, aslında yapılması gerekenlerin tam tersi olmuştu. Kafasının kesildiği gün de en kötü yanlış hesabı yapmış, aşağıladığı insanların arasındaki sadakati para ve öz çıkarlarla satın alabileceğini düşünmüştü.</p><p class="calibre_2">Bu biçimdeki körlük ve narsisizmle neredeyse her gün karşılaşırız. Başka insanları kendi değerlerimizin ve arzularımızın yansımaları olarak düşünme eğilimine sahibiz. Bize benzemeyen yönlerini algılayamadığımız için, tahmin ettiğimiz gibi davranmadıklarında da çok şaşırırız. Bilinçsizce insanları kırarız ya da dışlarız ve ortaya çıkan zarar nedeniyle kendi anlayışsızlığımızı değil, onları suçlarız.</p><p class="calibre_2">Unutmayın ki, narsisizmin başkalarıyla aranıza bir perde gibi inmesine izin verirseniz, onları yanlış okursunuz ve stratejileriniz geri teper. Bu durumun farkında olmalı ve karşınızdakileri nesnel olarak görmeye çaba-lamalısınız. Her birey yabancı bir kültür gibidir. Onun düşünme biçimine girmeniz bir duyarlılık alıştırması değil, stratejik bir gereksinimdir. Yalnızca düşmanlarınızı tanıyarak, onları yenmeyi umut edebilirsiniz.</p><p class="calibre_2"><span class="italic"><span class="bold">Uysal görünün ki, o size güvensin ve böylece siz onun gerçek durumunu öğrenin. Sanki ikizmişsiniz gibi fikirlerini kabul edin ve olaylarına karşılık verin. Her şeyi öğrenince, gizlice onun gücünü kendinize alın. Son gün gelince, sanki cennetin kendisi onu yok etmiş gibi görünecektir.</span></span></p><p class="calibre_2"><span class="italic"><span class="bold">Tai Kung, Six Secret Teachings</span></span> (MÖ IV. YY.)</p><p class="calibre_2"><span class="italic"><span class="bold">Her güç sahibi oluşunda açgözlü ve hain olduğunu kanıtladığından eyaletten eyalete kaçmakzorunda kalan Yang Hu adlı adamı, Konföçyus’un değerlendirmesi tutarlılık esası üzerine davranışın projeksiyon edilmesinin yalın bir örneğini oluşturmaktadır. Tekrarlanan davranış düzenlerinin değişmezliğine bakan Konfüçyus, Yang Hu’nun çok rezil bir sonla karşılaşacağını tahmin etmişti. Daha sonraları Mencius daha genel bir açıklama getirmişti:</span></span>" <span class="italic"><span class="bold">Yapmaması gerektiği yerde çabalarından vazgeçen bir kişi, herhangi biryerde de vazgeçebilir. Cömertçe davranması gerekenlere karşı cimrilik eden bir kişi heryerde cimrilik edecektir." İnsanların değişmeyen alışkanlıklarını yaşamlarının erken yıllarında edindiklerini düşününce, kişinin nasıl bir sonla karşılaşacağını daha yaşamının ortasındayken öngörebiliriz. "Kırk yaşına geldiği halde kendisinden hoşlanılmayan bir kişiden, sonu geldiğinde de hoşlanılmayacaktır."</span></span></p><p class="calibre_2">RALPH D. SAWYER, <span class="italic"><span class="bold">THE TAO OF SPYC^T,</span></span> 1998</p><p class="calibre_2"><span class="italic"><span class="bold">SICAK</span></span> KUCAKLAMA</p><p class="calibre_2">1805 yılında Napoleon Bonaparte, Ulm ve Austerlitz çarpışmalarında AvusturyalIları aşağılamıştı. Savaşın ardından yapılan antlaşmayla Avusturya İmparatorluğu’nun İtalya ve Almanya’daki topraklarına sahip olmuştu. Temel amacı Avrupa politikasında merkezi bir güce sahip olan Avusturya’nın yine Avrupa saraylarında kendisine belirli bir ağırlık kazandıracağını bildiğinden, zayıf ve uysal bir müttefik durumuna gelmesini sağlamaktı. Bütünsel stratejisinin bir parçası olarak Napoleon, Avusturya’nın Fransa’ya yeni bir elçi göndermesini istedi ve o tarihte Berlin’deki</p><p class="calibre_2">Prusya sarayında Avusturya elçisi olan Prens Klemens von Metternich hu göreve getirildi.</p><p class="calibre_2">Otuz iki yaşındaki Metternich Avrupa’nın en önde gelen ailelerinden birine mensup, kusursuz Fransızca konuşan, siyasette muhafazakar görüşlere sahip zarafet ve iyi yetişmenin örneği, kadın düşkünü bir adamdı. Bu parlak cilalı soylunun varlığı Napoleon’un oluşturmakta olduğu saraya farklı bir gösteriş katacaktı. Daha da önemlisi, Napoleon özel toplantılarda son derece baştan çıkarıcı olduğundan, böylesine güçlü bir adamı kazanmak, Avusturya’yı zayıf bir uydu durumuna getirme stratejisi için çok yararlı olacaktı. Üstelik Metternich’in kadınlara olan düşkünlüğü Napoleon’a bir yakınlaşma yolunu açacaktı.</p><p class="calibre_2">İki adam 1806 Ağustos’unda Metternich itimatnamesini sunduğu zaman ilk kez karşılaştılar. Napoleon, ona karşı oldukça soğuk davrandı. Toplantı için çok şık giyinmişti ama o dönemde çok kaba olarak kabul edildiği halde şapkasını başından çıkarmadı. Metternich’in kısa ve resmi konuşmasının ardından Napoleon komutanın kendisinde olduğunu açıkça belirtircesine salonda dolaşarak siyasetten söz etmeye başladı. (Karşısındakiler otururken ayağa kalkıp konuşmaktan hoşlanırdı.) Sofistike Metternich’in oyuncağı olacak kaba bir Korsikalı olmadığını kesin bir dille anlattı. Toplantının sonunda istediği izlenimi verdiğinden emindi.</p><p class="calibre_2">İlk toplantıyı izleyen aylar boyunca Napoleon ile Metternich birçok kez görüştü. İmparatorun planı prensi büyülemekti ama ne var ki büyü kaçınılmaz bir biçimde öteki taraftan işliyordu: Metternich dikkatle dinliyor, konuşmanın birçokyerinde yorumlar yapıyor, hatta stratejik görüşleri konusunda Napoleon’a iltifatlar yağdırıyordu. Bu gibi durumlarda karşısındaki kişi onun dehasını gerçekten takdir ettiğinden Napoleon içten içe seviniyordu. Metternich ile sohbetleri dört gözle beklemeye başladı ve Avrupa siyaseti konusundaki görüşmeleri gittikçe açık sözlülük kazandı. İki adamın bir çeşit dostluk kurduğu bile söylenebilirdi.</p><p class="calibre_2">Metternich’in kadınlara düşkünlüğünden yararlanmayı umarak kız kardeşi Caroline Murat’ı onunla bir ilişki yaşamaya ikna etti. Kız kardeşi aracılığıyla biraz diplomatik dedikodular aldı ve Metternich’in kendisine saygı duyduğunu öğrendi. Buna karşılık Caroline de, Metternich’e imparatorun çocuk sahibi olamayan karısı İmparatoriçe Josephine ile mutlu olmadığını ve boşanmayı düşündüğünü anlattı. Kişisel yaşamı hakkında Metternich’in böyle bilgilere sahip olmasını Napoleon hiç umursamadı.</p><p class="calibre_2"><span class="italic"><span class="bold">İstihbarat çalışmalarında siyasi liderler aktif rol oynadıklarında koordinasyon daha önemsiz bir sorundur. Senatoda çoğunluk lideri olduğunda Lyndon Johnson tüm Washington ’ı kaplayan çok geniş bir istihbarat ağı geliştirmişti. 1950’lerde bir gazeteciyle görüşürken Demokrat Parti ’nin içsel sorunlarıyla uğraştığı zaman, senatodaki Cumhuriyetçi Parti bölünmelerini öğrenemediğinden şikâyet etmişti. Sözlerine açıklık getirmek için, konuştuğu gazeteci ile bazı meslektaşlarının Senator Thurtston Morton ’dan (Cumhuriyetçi) parti bölünmesi hakkında brifing aldıkları özel toplantının notlarını çantasından çıkardığını Rowland Evans ile Robert Novak anımsıyor. "İstihbarat sistemi verimlilik harikasıydı. Aynı zamanda da ürkütücüydü." Beyaz Saray’da bile siyasi istihbarata birinci elden sahip olmak isterdi. Yardımcısı Harry McPherson, "Sanırım birçok kişiyle telefon görüşmesi yapardı ama öğlen uykusundan uyandığında mutlaka beni arayıp,'Neler biliyorsun?’diye sorardı" diye anlatıyor. McPherson da ona gazetecilerden ve siyasilerden aldığı son haberleri aktarırmış.</span></span></p><p class="calibre_2"><span class="italic"><span class="bold">THE ART OF POLITICAL WARFARE,</span></span> JOHN J. PITNEY, JR., 2000</p><p class="calibre_2">Austerlitz’deki kötü yenilginin intikamını almak isteyen Avusturya, 1809 yılında Fransa’ya savaş açtı. Avusturyalıları bir kez daha görkemli bir yenilgiye uğratma fırsatı karşısına çıktığı için Napoleon bu olaya çok sevindi. Savaş çok şiddetli geçti ama Fransızlar üstün geldi ve Napole-on’un önerdiği anlaşmayla Avusturya İmparatorluğu topraklarının büyük bir bölümü Fransa’ya geçti. Avusturya Ordusu dağıtıldı, hükümet düşürüldü ve Napoleon’un dostu Metternich tam da imparatorun arzuladığı gibi dışişleri bakanlığına getirildi.</p><p class="calibre_2">Bir ay sonra ortaya çıkan bir olay Napoleon’u savunmasız yakaladı ama aynı zamanda da sevindirdi: Avusturya imparatoru, en büyük kızı Arşidüşes Marie Louise ile evlenmesini önerdi. Avusturya aristokrasisinin kendisinden nefret ettiğini bildiğinden bunu Metternich’in ayarlamış olacağını düşünüyordu. Evlilik yoluyla Avusturya ile ittifak kurmak stratejik bir el çabukluğu manevrası olacaktı ve Napoleon teklifi sevinçle kabul etti. 1810 yılında Josephine’den boşanıp Marie Louise ile evlendi.</p><p class="calibre_2">Düğün için arşidüşese Paris’e kadar Metternich eşlik etti ve böylece Napoleon ile arasındaki dostluk biraz daha derinleşti. Napoleon, evlilik yoluyla Avrupa’nın en görkemli ailelerinden birine mensup olmuştu ve her Korsikalı gibi aile onun için her şey demekti; üstelik çok uzun zamandır arzuladığı gibi bir yasal hanedanlık da kazanmıştı. Prensle sohbet ederken artık daha içten konuşuyordu. Ayrıca yeni imparatoriçenin keskin bir siyasi zekaya sahip olduğunu da fark ederek tasarladığı Avrupa İmparatorluğu için genç kadının fikrini almaya başlamıştı.</p><p class="calibre_2">1812 yılında Napoleon Rusya’yı işgal etti. Ve Metternich, Napole-on’un emrine 30.000 Avusturya askerini verebileceğini bildirdi. Buna karşılık Napoleon da Avusturya’nın tekrardan ordu kurmasına izin verecekti. Nasıl olsa evlilik yoluyla Avusturya ile ittifak kurduğundan böyle bir adımın hiçbir sakıncası olamazdı, hatta yeni bir ordunun kurulması işine bile yarayabilirdi.</p><p class="calibre_2">Aylar sonra Rusya işgali felakete dönüştü ve ordusunun büyük bir kısmını yitiren Napoleon geri çekilmek zorunda kaldı. Metternich Fransa ile diğer Avrupa güçleri arasında arabuluculuk yapmayı önerdi. Kıtanın merkezinde bulunan Avusturya daha önceleri de bu görevi üstlenmişti ve Napoleon’un pek fazla seçeneği yoktu; toparlanabilmek için zamana gereksinimi vardı. Arabuluculuk rolü Avusturya’nın bağımsızlığını tekrar ortaya çıkarmasını sağlayacaktı ama Napoleon karısının ailesinden hiç kaygı duymuyordu.</p><p class="calibre_2"><span class="italic"><span class="bold">Tüm Uzakdoğu dövüş sanatlarında, tüm gösteri sanatlarında ve hatta insanların tüm davranış biçimlerinde kişinin hareketleri ve duruşları (gözle görünmeyen) aklının hareketlerine dayalıdır... Kage Tarzı kılıç ustalığında bir kılıç ustası rakibinin aklını, duruşundan ya da hareketlerinden okuyabilir... Hangi akıl rakibinin aklına girebilir? Kendini uzak tutacak kadar kusursuz bir özgürlüğe ulaşmak için eğitilmiş olan bir akıl bunu yapabilir. Bir ayna berraklığıyla rakibinin aklının hareketlerini yansıtır... Kişi rakipleriyle yüz yüze dururken hareketleri aklından geçenleri ortaya çıkarmamalıdır. Tıpkı mehtabı yansıtan su gibi aklı, rakibinin aklını</span></span></p><p class="calibre_2"><span class="italic"><span class="bold">yansıtmalıdır.</span></span></p><p class="calibre_2"><span class="italic"><span class="bold">LWES OF MASTER SWORDSMEN,</span></span> MAKOTO SUGAWARA, 1988</p><p class="calibre_2">1813 ilkbaharında pazarlıklar sonuçsuz kalınca kötü hasar almış Fransa ile Rusya, Prusya, İngiltere ve İsveç’in ittifakıyla oluşan büyük bir güç arasında savaş çıkma olasılığı başgösterdi. Bu süre içinde Avusturya Ordusu oldukça güçlenmişti ve Napoleon’un ona el koyması gerekiyordu ama casusları Metternich’in Müttefik güçlerle gizli bir anlaşma yaptığını bildirdiler. Kesinlikle bu bir hile olmalıydı: Avusturya imparatoru damadına karşı savaşabilir miydi? Birkaç hafta sonra konu resmiyet kazandı: Fransa barış antlaşmasını imzalamadığı takdirde Avusturya arabuluculuktan vazgeçip Müttefiklere katılacaktı.</p><p class="calibre_2">Napoleon kulaklarına inanamadı. 26 Haziran’da Metternich ile görüşmek için Dresden’e gitti. Prensi gördüğü anda büyük bir şok yaşadı: kayıtsız, dost havası yok olmuştu. Metternich oldukça soğuk bir sesle Fransa’nın doğal sınırlarına çekilmesini zorunlu kılan antlaşmayı imzalaması gerektiğini bildirdi. Avusturya kendi çıkarlarını ve Avrupa’nın istikrarını gözetmek zorundaydı. İmparator birdenbire uyandı: Metternich başından beri onu kullanmıştı; aile bağları Avusturya’nın silahlanmasını ve bağımsızlığına kavuşmasını fark etmemesi için ortaya atılmış olan bir hileydi. "Yani Avusturya arşidüşesiyle evlenerek büyük bir aptallık yaptım, değil mi?" diye sordu Napoleon. "Majesteleri benim fikrimi sorduğuna göre, fatih Napoleon’un bir hata yaptığını dürüstlükle söyleyebilirim,'' diye yanıtladı Metternich.</p><p class="calibre_2">Metternich’in zorla kabul ettirmek istediği barış antlaşmasını Napoleon reddetti. Buna karşılık Avusturya tarafsızlığından vazgeçip Müttefiklere katıldı ve orduların fiilen askeri lideri oldu. Avusturya’nın önderliğindeki güçler 1814 Nisan’ında Napoleon’u yenilgiye uğrattı ve Akdeniz’deki Elbe Adası’na sürgüne gönderdi.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Napoleon insanların psikolojisini tahmin edip onlara karşı kullanmak yeteneğiyle gurur duyardı ama bu oyunda daha üstün olan biri tarafından yenilgiye uğratılmıştı. Metternich’in hareket tarzı şöyleydi: düşmanlarını gülümseyen zarif görüntüsünün altından sessizce incelerken rahat tavırlarıyla onları içten davranmaya yönlendiriyordu. Napoleon ile ilk karşılaşmasında kendisini etkilemeye çabalayan biri olduğunu gördü: ufak tefek yapılı kavgacı imparatorun daha uzun görünmek için parmak ucunda yürümesi ve Korsika aksanını bastırmaya çabalaması dikkatini çekti. Daha sonraki karşılaşmalardaysa Avrupa aristokrasisince eşit olarak kabullenilmek istemesi Metternich’in izlenimlerini pekiştirdi. İmparatorun özgüveni yoktu.</p><p class="calibre_2">Bu fikre dayanarak Metternich kusursuz bir karşı strateji geliştirip Avusturya hanedanlığına evlilik yoluyla katılmasını önerdi. Bir Korsikalı için bunun anlamı çok büyüktü ve Napoleon’un yalın bir gerçeği görmesini engelleyecekti. Metternich ve Avusturya imparatoru gibi soylular için hanedanlığın sürdürülmesiyle kıyaslandığında aile bağlarının hiçbir anlamı yoktu.</p><p class="calibre_2">Metternich’in dehası stratejisi için en uygun hedefi seçmesinde yatıyordu: Avusturya, uzun süredir general rütbesinde bulunan Napoleon’un ordularını yenmeyi umut edemezdi; bu nedenle hedef askeri güç değil, imparatorun aklı olacaktı. Prens en güçlü kişinin bile bir insanca yanı bulunduğunu, insan zaaflarına sahip olduğunu biliyordu. Saygı gösterip uy-</p><p class="calibre_2">sal davranarak Napoleon’un özel yaşamına girince, zayıf yönlerini kolayca öğrenecek ve hiçbir ordunun veremeyeceği zararı verebilecekti. İmparatorun kız kardeşi Caroline ve Arşidüşes Marie Louise’in aracılığıyla duygusal açıdan biraz daha yakınlaşınca onu dostça bir kucaklama içinde boğabilecekti.</p><p class="calibre_2">Gerçek düşmanınızın rakibinizin aklı olduğunu unutmayın. Eğer zayıf noktasını bulabilirseniz, aklını çelip aldatabileceğiniz duygusal kör noktayı saptayabilirseniz, ordularını, kaynaklarını, istihbaratını yenilgiye uğratabilirsiniz. Liderinin aklı çelindiğinde dünyanın en güçlü ordusu yenilgiye uğratılabilir.</p><p class="calibre_2">Bu liderin zayıf yönünü bulmanın en iyi yolu ise casus kullanmak yerine yakınlaşmaktan geçer. Dost, uysal bir görünüm ardından düşmanlarınızı gözetleyebilir, duygularım açığa vurmalarını sağlayabilirsiniz. Onların benliklerine girin, tıpkı onlar gibi düşünmeye çalışın. Denetlenemeyen öfkeli yapı, karşı cinse düşkünlük, yiyip bitiren özgüvensizlik gibi kırılgan noktalarını saptayınca, onları yok edecek malzemeye sahip olursunuz.</p><p class="calibre_2"><span class="italic"><span class="bold">Savaş, mekanik sanatlarda olduğu gibi cansız maddeleri hedefleyen bir irade eylemi değildir... Daha çok tepki gösteren bir canlı varlığı hedefalan bir</span></span></p><p class="calibre_2"><span class="italic"><span class="bold">irade eylemidir.</span></span></p><p class="calibre_2"><span class="italic"><span class="bold">Cari von Clausewitz (1780-1831)</span></span></p><p class="calibre_2"><span class="italic"><span class="bold">Munenori başkumandanın huzuruna kabul edilince, tüm hizmetlilerin ustalarına saygı gösterdiği biçimde oturup ellerini yere dayadı. Birdenbire Jemitsu "kuşkulanmayan" Munenori'ye mızrakla saldırdı ve kendini sırtüstü yerde yatar bulunca şaşkına döndü! Hiçbir hareket yapmadan önce başkumandanın niyetini sezen Munenori mızrağı savurduğu anda Iemitsu ’nun bacaklarını kavrayıp çekivermişti.</span></span></p><p class="calibre_2"><span class="italic"><span class="bold">LIVES OF MASTER SWORDSMEN,</span></span> MAKOTO SUGAWARA, 1988</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Yaşamınızda sahip olacağınız en büyük güç, sınırsız kaynaklardan ya da strateji yeteneğinden gelmez. İnsanları bir kitap gibi okuyabilme, çevrenizdekileri tanıma bilgisinden gelir. Bu bilgiye sahip olunca dostu düşmanı ayırabilir, otların arasındaki yılanları bulabilirsiniz. Düşmanlarınızın kötülüklerini tahmin edebilir, stratejilerini delebilir ve savunmaya geçebilirsiniz. Şeffaflıkları size en az denetleyebildikleri duygularını gösterecektir. Bu bilgiyle onları kapana kıstırıp yok edebilirsiniz.</p><p class="calibre_2">Bu tip bilgi tarihin başlangıcından bu yana askeri bir hedef olmuştur. Bu nedenle istihbarat toplama ve casusluk sanatları icat edilmiştir. Ama casuslara pek fazla güvenilmez, çünkü bilgiyi kendi önyargılarından süzerek aktarırlar ve meslekleri gereği iki tarafın arasında kaldıklarından bağımsız hareket etmek zorundadırlar; üstelik denetlenmeleri çok zordur ve her an size karşı dönebilirler. Ayrıca konuşan kişinin ses tonu, gözlerindeki ifade gibi kendini ele veren noktalar, casusların raporlarında yer almaz. Sonuçta eğer insan davranışını ve psikolojisini yorumlama konusunda usta değilseniz, casusların aktardığı bilginin hiçbir anlamı olmayacaktır. Bu yeteneğe sahip olmadıkça kendi önyargılarınıza dayanarak yalnızca görmek istediklerinizi göreceksiniz.</p><p class="calibre_2"><span class="italic"><span class="bold">Bana göre iki tip göz vardır: biri yalnızca karşısındakilere bakarken diğeri baktıklarının içini okur. Birinci tip gözler olabildiğince fazla gözlemleyebilmek için gergin olmamalıdır; ikinci tip ise rakibinin aklının çalışmalarını rahatça okuyabilmek için güçlü olmalıdır. Bazen bir insan karşısındakinin aklını gözleriyle okuyabilir. Eskrimde iradenizin gözlerinizden okunmasına izin verebilirsiniz ama asla aklınızın okunmasına izin vermemelisiniz. Bu konu dikkatle düşünülmeli ve derinlemesine incelenmelidir.</span></span></p><p class="calibre_2"><span class="calibre3"><span class="bold">MIYAMOTO MUSASHI, 1584-1645</span></span></p><p class="calibre_2"><span class="bold">F</span></p><p class="calibre_2">İstihbarat bilgilerinden en iyi şekilde yararlanan Hannibal, Julius Caesar, Prens Metternich, Winston Churchill, ABD senatosundaki görevi süresince Lyndon Johnson gibi liderler insan doğasını çok iyi öğrendikleri gibi insanları çok iyi okuyabiliyorlardı. İnsanları bireysel olarak gözlemleyerek yeteneklerini geliştirmişlerdi. Ancak böyle bir temelin üzerinde kullanılan casuslar onların vizyonlarını genişletebilmişti.</p><p class="calibre_2">Bu sürecin ilk adımı insanların içine girilmez ve ancak belirli hilelerle ruhlarını görebileceğiniz gizemler olduğu fikrinden uzaklaşmaktır. Eğer karşınızdakiler gizemli gibi görünüyorsa bunun nedeni hepimizin çok küçük yaşta gerçek duygu ve amaçlarını gizlemeyi öğrenmiş olmamızdır. Eğer ortalıkta dolaşıp duygularımızı ve ne yapmak istediğimizi herkese anlatırsak kendimizi kötülüklere açık bırakırız ve eğer aklımızdan geçenleri söylersek birçok insanı gereksiz yere incitiriz. Yani yaşımız ilerledikçe, düşüncelerimizin büyük çoğunluğunu gizli tutmak adeta karakterimizin bir parçası olur.</p><p class="calibre_2">Bilinçli saydamsızlık, istihbarat oyununu zorlaştırır ama olanaksızlaştırmaz. İnsanlar akıllarından geçeni saklamak için bilinçli olarak çabaladıklarında bile bilinçaltından kendilerini ele verirler. Sosyal ortamlarda duygularımızı saklamak yorucudur ve içimizden geçeni açıklamak bizi rahatlatır. İnsanların bizi, hatta en karanlık yönlerimizi bile tanımalarını gizliden gizliye isteriz. Bu gizli arzumuzu belli etmemek için bilinçli bir çaba harcarken, dil sürçmesi, ses tonu, giyim tarzı, sinir tikleri, ani mantıksız davranışlar, sözlerimizle zıt göz ifadeleri, içki içince söylediklerimiz gibi bilinçsiz sinyallerle içimizden geçenleri ortaya sereriz.</p><p class="calibre_2"><span class="italic"><span class="bold">Casus olarak öfke... Öfke ruhu boşaltır ve tüm kırıntılarını bile aydınlığa çıkarır. Bu nedenle konunun özünü öğrenmek için başka yol bulamazsak, gerçekten ne düşündüklerini ve bize karşı ne planladıklarını anlamak i;</span></span> ir: <span class="italic"><span class="bold">tanıdıklarımızı, taraftarlarımızı, rakiplerimizi öfkelendirmd.'yîz İNSANCA, PEK İNSANCA,</span></span> FRIEDRICH NIETZSUff - î:'?:(</p><p class="calibre_2"><span class="italic"><span class="bold">9</span></span><span class="italic">.</span> V" <sup class="calibre6"><small class="calibre7"><span class="calibre8">e</span></small></sup>';.</p><p class="calibre_2"><span class="bold">İnsanların her gün niyetlerini ve en derin arzularını açıklayan sinyalleri durmamacasına gönderdiklerini aklınızdan çıkarmayın. Eğer bu sinyalleri alamıyorsak, dikkat etmiyoruz demektir. Bunun nedeni basittir: genelinde kendi dünyamıza kapanırız, içsel monologlarımıza kulak veririz, kendimize karşı takıntılı bir tavır sergileriz ve kendi egomuzu tatmin etmeye çabalarız. Tıpkı William Macnaghten gibi diğer insanları yalnızca kendi yansımalarımız olarak düşünürüz. Kendimize olan ilgimizi ne kadar azaltır ve insanları oldukları gibi görebilirsek, kendi arzularımızdan uzaklaşmış ve başkalarının sinyallerine duyarlı duruma gelmiş oluruz.</span></p><p class="calibre_2"><span class="bold">İnsanları okuma yeteneği Japon samuraylar için çok önemliydi ve Shinkage kılıç okulunda bu konu özellikle vurgulanırdı. Okulun ilk ustalarından biri on yedinci yüzyıl samuraylarından Yagyu Munenori idi. Daha ileri yaşlarında bir ilkbahar öğleden sonrasında Munenori kiraz çiçeklerini seyrederek bahçesinde dolaşıyordu. Uşağı/koruması geleneksel biçimde kılıcını havaya kaldırmış birkaç adım ardından yürüyordu. Munenori birdenbire durakladı. Bir tehlike sezmişti. Çevresine bakınınca bu duyguya neden olacak bir şey göremedi ama öylesine sıkıntıya kapıldı ki, evine döndü ve bir sürpriz saldırıdan korunmak için sırtını bir sütuna dayayıp oturdu.</span></p><p class="calibre_2"><span class="bold">Munenori uzun bir süre kımıldamadan oturunca uşağı ne olduğunu sordu. Samuray kiraz çiçeklerine bakarken, saldırıya geçmeye hazırlanan bir düşmanın varlığını hissettiğini itiraf etti. Daha da kötüsü bu tehlikenin hayal ürünü olmasıydı; herhalde sanrı görmüştü. Bir samurayın saldırı beklerken keskin önsezilerine güvenmesi gerekiyordu. Eğer Munenori bu yeteneğini yitirmişse, savaşçı olarak yaşamı sona ermiş demekti.</span></p><p class="calibre_2"><span class="bold">Uşağı birdenbire kendini yere atıp itiraf etti: Munenori kiraz çiçeklerinin güzelliğine kaptırmış bahçede dolaşırken, efendisine saldırdığı takdirde tüm ustalığına karşın bu saldırıya karşı koyamayacağını aklından geçirmişti. Anlaşılan Munenori yeteneğini yitirmemiş, tam tersine başkalarının duygu ve düşüncelerine olan duyarlılığı öylesine artmıştı ki, arka</span>sından yürüyen birinin aklından geçenleri tıpkı binicisinin enerjisini hisseden bir at ya da sahibinin davranışlarını algılayan bir köpek gibi sezmişti. Bir hayvan böyle bir duyarlılığa sahiptir, çünkü tüm dikkatini o kişiye verir. Aynı şekilde Shinkage okulunda savaşçılara beyinlerini boşaltmaları, tıpkı hayvanlar gibi yalnızca içinde bulundukları anı yaşamaları, herhangi bir düşüncenin akıllarını çelmesine izin vermemeleri öğretilirdi. Böylece bir Shinkage savaşçısı rakibinin bilek ya da elinde oluşan, saldırı belirtisi en ufak gerginliği okuyabilir; rakibinin gözlerinin içine bakınca gelecek darbeyi hissedebilir ya da ayaklarının tedirginlikle kıpırdamasından içindeki korkuyu sezebilirdi. Munenori gibi bir usta ise, öteki kişiyi görmese bile düşüncelerini okuyabilirdi.</p><p class="calibre_2">Shinkage okulunda öğretilen güç -ki buna Prens Metternich de sahipti- kişinin kendi egosundan uzaklaşabilme, geçici olarak karşısındakinin aklına gömülme biçimindeydi. Hiç durmayan içsel monologunuzu kapatıp düşüncelerinizi boşaltıp kendinizi bu dakikaya sabitlediğiniz takdirde başkaları hakkında ne kadar çok şey öğrenebileceğinize şaşıracaksınız. Şu anda gördüğünüz ayrıntıların size sunduğu filtrelenmemiş bilgilerden o kişinin zayıflıkları ve arzuları hakkında doğru bir tablo oluşturabilirsiniz. Özellikle insanların gözlerine dikkat edin: aklından geçenlerin mesajını taşıyan gözlerdeki ifadeyi gizlemek büyük çaba gerektirir.</p><p class="calibre_2"><span class="italic"><span class="bold">Ardından David, Ramah’daki Nai’oth’dan kaçtı ve Jonathan’ın karşısına geçip sordu. "Ben ne yaptım?Benim suçum nedir? Babana karşı ne günah işledim ki, beni öldürmeye çalışıyor?" Jonathan yanıtladı: "Hayır! Sen ölmeyeceksin. Dinle, babam bana açıklamadan küçük ya da büyük hiçbir şey yapmaz; öyleyse bunu benden niçin gizlesin? Olay böyle değil." David devam etti. "Senin gözünde değerim olduğunu baban biliyor ve herhalde,</span></span></p><p class="calibre_2"><span class="italic"><span class="bold">'Jonathan üzüleceği için bunu bilmesin, ’ diye düşünmüştür. Ama ölümle aramda yalnızca bir adım mesafe var." Bunun üzerine Jonathan, "Ne söylersen, senin için yaparım," dedi. David de, "Dinle, yarın yeni ay doğuyor ve benim kralın masasında bulunmam şart ama bana izin ver, üçüncü günün akşamına kadar tarlada saklanayım. Eğer baban beni sorarsa,</span></span></p><p class="calibre_2"><span class="italic"><span class="bold">'David doğduğu kent olan Bethlehem ’e gitmek için izin aldı, çünkü bütün ailesinin kurban kesme zamanı gelmiş, ’ dersin. Eğer baban 'Pekâlâ ’ derse benim durumum iyi demektir ama eğer öfkelenirse, bu kötülüğe onun karar verdiği anlaşılır." ...Ve Jonathan yanıtladı. "Haydi tarlaya gidelim." ...David tarlaya saklandı ve yeni ay doğunca kralyemeğe oturdu. Her zamanki gibi duvarın önündeki kendi yerine oturmuştu. Jonathan tam karşısında, Abner ise Kral Saul’un yanındaydı ama David’in yeri boştu. Ne var ki Saul o gün hiçbir şey söylemedi ama, herhalde ona bir şey oldu; kesinlikle masum değil, diye düşündü. Yeni ayın Joğuşunun ertesi günü David’in yeri yine boştu. Saul oğlu Jonathan a sorldu: "Jesse’nin oğlu dün ve bugün niçin yemeğe gelmedi?" Jonathan yaı.ıtlkdı: "David, Bethlehem’e gitmek için benden izin istedi. 'Bırak gideyim, çünkü ailem kentte kurban kesecek ve ağabeyim orada olmamı istedi. Eğer senin için bir değerim varsa, bırak gidip kardeşlerimi göreyim,’ dedi ve bu nedenle kralın sofrasına katılamadı." Oğluna öfkelenen Saul şöyle konuştu. "Sen inatçı, asi kadının oğlusun; kendini ve anneni utandırmak için Jesse’nin oğlunu arkadaş seçtiğini bilmiyor muyum? Jesse’nin oğlu bu dünyada yaşadığı sürece ne sen ne de krallığın var olabilir. Hemen birini gönderip onu geri getirt, çünkü ölmesi gerekiyor." Ardından Jonathan babası Saul’a sordu. "Niçin ölmesi gerekiyor? Neyaptı ki?" Kral Saul, ona mızrağıyla bir darbe vurunca, Jonathan babasının David’i öldürmeye kesin kararlı olduğunu anladı. Öfkeyle sofradan kalkıp ayın ikinci günü bir lokma yemekyemedi, çünkü babasının gözünden düşen David için üzülüyordu."</span></span></p><p class="calibre_2">1 SAMUEL 20:1-11, 24-34</p><p class="calibre_2">Beysbol atıcısı Bob Lemon, ünlü oyuncu Ted Williams için, "Sizin içinizi gördüğünü hissettiğiniz tek vurucu oyuncuydu," yorumunu yapıyor. Atıcı ile vurucu arasındaki mücadelede atıcı nasıl bir atış yapacağına karar verme avantajına sahiptir. Vurucu ise atışı ancak tahmin edebilir ve bu neden-il: en iyi oyuncular bile üçya da dört atıştan birine isabet ettirebilir. Her nasılsa Williams bu oranı değiştirebilmişti.</p><p class="calibre_2">Winiams’ın yöntemi sihir ya da önsezi değildi; çok yalındı. Atıcıların davranış biçimlerini tüm maç, sezon ve hatta meslek yaşamları boyunca dikkatle izlemişti. Kendi takımındaki atıcılara neler düşündüklerini anlayabilmek için atış süreci hakkında durmamacasına sorular sormuştu. Vuruş yerine geldiğinde atıcı dışındaki her şeyi aklından çıkarır, topu tutuş biçimindeki niyetini belli edecek en küçük değişikliğe bile dikkat ederdi. Sonuç inanılır gibi değildi: beysbol sopasını eline alınca Williams adeta kendini atıcının aklına yerleştirir ve gelen vuruşu tahmin edebilirdi. Hatta bazen kendini başka biri, örneğin ünlü oyuncu Ted Williams’ı alt etmeye çabalayan bir atıcı gibi görebilirdi. Williams’ın gösterdiği gibi, rakiplerinizin düşüncelerinin içine girip taklit edebilmek becerisi, onların hakkında olabildiğince fazla bilgi toplamaya, alışkanlık biçimini almış eski davranış modellerini incelemeye ve şu anda verdikleri sinyallere karşı uyanık olmaya dayanmaktadır.</p><p class="calibre_2">Elbette kendilerini böylesine dikkatle incelediğinizi insanların fark etmemeleri çok önemlidir. Prens Metternich’in Napoleon’a gösterdiğine benzer dostça bir yaklaşım, yaptıklarınızı gizleyecektir. Çok fazla soru sormayın; işin hilesi insanların rahatlayıp dürtüye gerek kalmadan kendiliklerinden açılmalarını sağlamak ve ne yaptığınızı algılamamaları için sessizce onları gölgede tutmaktır.</p><p class="calibre_2">Yorumlamasını bilmediğiniz, gerçekle görüntüyü ayırt edemediğiniz zaman edineceğiniz bilgi işinize yaramayacaktır. Çeşitli psikolojik tipleri tanımasını öğrenmeniz gerekir. Örneğin karşı tarafın gizlenen olgularına karşı uyanık olun: rakibiniz çok göze batıcı bir karakter yapısını ortaya çıkarırsa, bu davranışı gerçek yönünü gizlemeye yönelik olabilir. Size iltifatlar yağdıran bir yağcı aslında kötü niyetlerini ve düşmanlık duygularını gizliyor olabilir. Saldırgan bir zorba güvensizlik duygusunu gizleyebilir. Ahlakçı görünen biri belki de alçakça arzularını gizlemek için saflık gösterisi sunuyordur. İster kendi ister sizin gözlerinize örtü çekmeye çalışsınlar, sergilediklerinin tam tersi bir huy yüzeyin altında yatıyor olabilir ve belki de korktukları gibi biri olmadıklarına kendilerini ikna etmeye çalışı-yorlardır.</p><p class="calibre_2">Genel olarak insanları hareket halindeyken ve özellikle bir kriz ortamında gözlemlemek daha kolaydır. Bu gibi ortamlarda ya zayıflıklarını ortaya çıkarırlar ya da gizlemek için öylesine çaba harcarlar ki, maskenin ardını kolayca görebilirsiniz. Zararsız gibi görünen ama tepki göstermelerini sağlayan kışkırtıcı bir sözle dürterek davranışlarını gözlemleyebilirsiniz. İnsanları duygusallaştırmak, düğmelerine basmak karakterlerinin derin bir noktasını harekete geçirecektir. Ya belirli bir gerçeği farkına varmadan açıklayacaklar ya da bir maske takacaklar ve kurduğunuz labo-ratuvarın denetimi sizde olduğundan, ardını görebileceksiniz.</p><p class="calibre_2">İnsanları anlamanın önemli bir yönü de direniş gösterme güçlerini ölçmektir. Bu bilgiye sahip olmadıkça kendi güven ya da korku düzeyinize dayanarak onları olduğundan fazla ya da düşük derecede değerlendirebilirsiniz. İnsanların içlerindeki mücadele etme derecesini bilmeniz gerekir. Korkaklığını ve kararsızlığını gizleyen bir kişi bir tek şiddetli itişle teslim olabilirken, kaybedecek pek az şeyi bulunan umarsız biri, en acı sona kadar dövüşebilir. Moğollar, rakiplerinin gücünü ve kararlılığını ölçmeye yönelik bir çarpışmayla seferlerine başlamışlardı. Moral durumunu anlamadıkları bir düşmanla asla savaşmazlardı. Başlangıçtaki bu çarpışma ayrıca düşmanın strateji ve düşünme biçimini ortaya çıkarırdı.</p><p class="calibre_2">Düşmanlarınız hakkında edineceğiniz bilginin niteliği niceliğinden daha önemlidir. Bir tek önemli dürtme onları yok etmeye yetebilir. Kar-tacalı General Hannibal karşısındaki Roma generalinin öfkeli ve kibirli olduğunu görünce hazırlıksız bir saldırıya kışkırtmak için bilinçli olarak zayıf görünmüştü. Hitler’in paranoyak yönünü, kırılganlığının ima edilişinde bile mantıksız davrandığını keşfeden Churchill, onu altüst etmenin yöntemini bulmuştu: Balkanlar gibi uç bir noktaya saldırı düzenleneceğinin belirtilerini öne çıkarınca Hitlcr dörtbir yanının tehlikeyle çevrilmiş olduğunu düşünüp güçlerini dağıtacak ve böylece çok önemli bir askeri hata yapacaktı.</p><p class="calibre_2"><span class="italic"><span class="bold">Saldırı motivasyonu... Kişi karşısındakine yalnızca ona zarar vermek ya da yenilgiye uğratmak için değil, bazen ne kadar güçlü olduğunu anlamak için saldırır.</span></span></p><p class="calibre_2"><span class="calibre3"><span class="bold">FRIEDRICH NIETZSCHE, 1844-1900</span></span></p><p class="calibre_2">1988 yılında Lee Atwater, Cumhuriyetçi Parti’nin başkan adaylığı yarışındaki George Bush’un ekibinde siyasi strateji uzmanı olarak çalışmıştı. Bush’un en önemli rakibi Senatör Robert Dole’un, yardımcılarının denetim altında tutmakta zorlandığı kadar, sinirli bir yapıya sahip olduğunu keşfedince, Dole’un zayıf noktalarına basmak için bitmek bilmez stratejiler geliştirmişti. Sinirli bir Dole görüntüsü Amerikan halkına hiç de başkanlığa uygun biri gibi gelmeyecekti. Duygularına kapılıp öfkelenen biri doğru düzgün düşenemez. Karşınızdakinin aklını karıştırırsanız daha kolayca denetim altına alıp istediğiniz anda dengesini bozabilirsiniz.</p><p class="calibre_2">Elbette birinci elden gözlem yaparak edineceğiniz istihbarat bilgisinin de bir sınırı vardır. Oluşturacağınız bir casus ağı vizyonunuzu genişletecektir ama onların sağladığı bilgileri yorumlamasını da öğrenmeniz gerekir. Zaman içinde edinilmiş bir müttefik grubu sizin gözünüz ve kulağınız olacaktır. Rakibiniz hakkındaki bilgi kaynaklarına yakın olan biriyle dost olmaya çalışın; iyi yerde konuşlanan bir tek dost, bir avuç dolusu maaşlı casustan daha yararlı olacaktır. Napoleon’un casus ağı benzersizdi ama en önemli bilgileri Avrupa’nın diplomasi camiasına büyük bir dikkatle yerleştirdiği dostlarından alıyordu.</p><p class="calibre_2">Düşman kampında olup da huzursuzluk duyan, intikam almak isteyen kişileri casus olarak kullanabilirsiniz. Bu kişileri amaçlarınıza uygun kullandığınız zaman, bu kampa dışarıdan sızdıracağınız herhangi bir casustan daha iyi bilgi sağlayacaklardır. Düşmanınızın kovduğu insanları işe alırsanız, onun düşünme biçimini size anlatacaklardır. Başkan Bill Clinton Cumhuriyetçiler hakkındaki en iyi bilgiyi yıllarca onlarla çalışmış ve hem bireysel hem -de organizasyonel zayıflıklarını bilen danışmanı Dick Morris’den almıştı. Bir uyarı: ne kadar iyi olursa olsun, asla bir tek casu-sa, bir tek bilgi kaynağına güvenmeyin. Tek taraflı bilgilerle üzerinizde oyun oynanabilir, aldatılabilirsiniz.</p><p class="calibre_2"><span class="italic"><span class="bold">Geçen yıl önemli bir toplantıda tanınmış bir adam muhalif fikirlerini açıkladı ve kabul edilmediği takdirde konferans başkanını öldürmeye kararlı olduğunu söyledi. İstemleri kabul edildi. İşlemler sona erince adam, "Çok çabuk onayladılar. Bence ustaya danışman olamayacak kadar zayıf ve güvenilmez kişiler," dedi.</span></span></p><p class="calibre_2"><span class="italic"><span class="bold">HAGAKURE: THE BOOK OF THE SAMURA!, </span></span>YAMAMOTO TSUN, ETOMO, 1659-1720</p><p class="calibre_2">Birçok kişi herhangi bir casustan öğrenebileceğiniz kadar bilgiyi içeren bir yazı, not ve görüşme içeriğinin izini bırakır. İkinci Dünya Savaşı öncesinde Adolf Hitler’in <span class="italic"><span class="bold">Kavgam</span></span> adlı kitabı düşünce ve niyetlerini açıkladığı gibi psikolojisi hakkında sınırsız ipucu da vermişti. Erwin Rommel ve Heinz Guderian adlı generalleri de hazırlandıkları yeni tip yıldırım savaşı hakkında yazmışlardı. İnsanlar yazdıklarıyla çok şey açıklarlar; bir kısmı bilinçli olarak yapılır, çünkü kendilerini anlatmak isterler, bir kısmını ise yetenekli okurlar satır aralarından çıkarabilir.</p><p class="calibre_2">Son olarak başa çıkmaya çabaladığınız düşmanın stratejilerinize beklediğiniz biçimde yanıt verecek cansız bir nesne olmadığını unutmayın. Düşmanlarınız sürekli değişim halindedir ve sizin yaptıklarınıza uyum sağlamaktadırlar. Yenilikler peşinde koşarak kendi hatalarından ve sizin başarılarınızdan ders çıkarmaya çalışırlar. Yani düşmanınız hakkındaki bilginiz durağan olmamalıdır. İstihbaratınızı güncelleyin ve düşmanınızın iki kez aynı biçimde tepki göstereceğine inanmayın. Yenilgi acımasız bir öğretmendir ve bugün yenilen düşmanınız yarın daha akıllı olabilir. Stratejileriniz bu olasılığı da hesaba katmalıdır; düşmanınız hakkında edindiğiniz bilgiler derin olduğu kadar zamana uygun da olmalıdır.</p><p class="calibre_2"><span class="italic"><span class="bold">Albay John Cremony yazılarında onların "yok olmuş" gibi görünme becerilerinden söz ederken, "BirApaçi yerlisi esmer bedenini yeşil otların arasına, kahverengi çalıların ya da gri kayaların arkasına öylesine dikkatle gizler ki, üç dört metre ötesinden geçerken bile orada olduğunu fark edemezsiniz,” diyordu. Ayrıca, "Onlar günlerce her hareketinizi gözetler, tüm adamlarınızı ve malzemelerinizi dikkate alır. Rastlantı olarak karşınıza çıkan grupların ani bir kararla saldırdıklarını asla düşünmeyin. Tam tersine saldırılar ancak uzun süreli gözetlemelerin, sabırlı bekleyişlerin, dikkatli ve ciddi araştırmaların, kaygılı tartışmaların, sonunda yapılır,"</span></span></p><p class="calibre_2"><span class="italic"><span class="bold">diye eklemişti.</span></span></p><p class="calibre_2"><span class="italic"><span class="bold">WARRIORS: WARF'ARE AND THE NATWE AMERICAN INDIAN, </span></span>NORMAN BANCRÖFT-HUNT, 1995</p><p class="calibre_2">Simge: Gölge. Herkesin bir gölgesi, gizli bir benliği, karanlık bir yönü vardır. Bu gölge, kişilerin dünyadan gizlemeye çabaladığı zayıflıklarını, gizli arzularını, bencil niyetlerini kapsar.</p><p class="calibre_2">Uzaktan görülmediğinden fiziksel ve daha da önemlisi psikolojik olarak yaklaşmanızı gerektirir. Ancak böyle fark edilebilir.</p><p class="calibre_2">Hedefinizin adımlarını yakından izleyince, gölgesinin neleri açığa vurduğunu fark etmeye- , cektir.</p><p class="calibre_2">Otorite: Böylelikle ileri görüşlü bir yönetici ile onun üstün komutanı her defasında düşmanı ye-ner, herkesin elde edebileceğinden çok daha uzaktaki başarıları, çok ileri bilgileri yakalar. Böyle bilgiler ruhlardan, hayaletlerden edinilemez, geçmiş olaylarla kıyaslanıp anlam çıkarılamaz ya da astrolojik hesaplarla doğrulanamaz. Ancak düşmanın durumunu bilen kişilerden gelmelidir. <span class="italic"><span class="bold">-Sun-tzu (MÖ W. YY.)</span></span></p><p class="calibre_2"><span class="italic"><span class="bold">İlkesel olarak gizli ajanların varlığının hoşgörüyle karşılanmaması gerektiğini açıklamak zorundayım, çünkü karşısında kullanıldıkları kötülüğün tehlikelerini arttırırlar. Bir casusun bilgileri uydurduğu bilinen bir gerçektir. Kısmen şiddete dayanan siyasi ve devrimci hareketlerin dünyasında profesyonel bir casusun tüm doğruları uydurmak için birçok olanağı vardır ve bir yönde rekabetin çifte kötülüğünü yayarken diğer yönde panik, acele kararlar, derin düşünülmemiş nefret yayar.</span></span></p><p class="calibre_2"><span class="italic"><span class="bold">GİZLİ AJANI,</span></span> JOSEPH CONRAD, 1857-1924</p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Düşmanlarınızı tanımaya çalışırken kendinizi olabildiğince zor okunabilen bir biçimde tutmalısınız. İnsanlar yalnızca görünümlere dayanarak fikir sahibi olacağından, kolayca aldatılabilirler. Ara sıra hiç beklenmedik hareketler yapın. Gerçek benliğinizle hiç ilgisi olmayan ama bir altın külçesi gibi değerli görünecek bir şeyleri onlara uzatın. Sizi gözetlediklerini bilin veya onlara hiçbir şey vermeyin ya da yanlış bilgilendirin. Kişiliğinizi okunamaz ve değerlendirilemez bir durumda tutarak insanların kendilerini size karşı savunmalarını olanaksızlaştırın, hakkınızda edindikleri bilgileri işe yaramaz hale getirin.</p><div class="mbp_pagebreak" id="calibre_pb_11"></div>
</body></html>
