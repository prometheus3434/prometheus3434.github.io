<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos897065" class="calibre_2"><span class="calibre5"><span class="bold">18</span></span></p><p class="calibre_2"><span class="bold">RAKİBİNİZİN YUMUŞAK KARNINI ORTAYA ÇIKARIN VE VURUN</span></p><p class="calibre_2"><span class="bold">Döndürme Stratejisi</span></p><p class="calibre_2"><span class="italic">İnsanlara doğrudan saldırdığınız zaman, direnişlerini .güçlendirip işinizi zorlaştırırsınız. Daha iyi bir yol vardır: rakibinizin dikkatini ön tarafa çekin ve hiç beklemediği bir nokta olan yan tarafından vurun. Yumuşak ve korumasız bir yerinden vurunca, bu onda bir şok yaratır. Böylece sömürebileceğiniz bir zayıflık anı oluşturursunuz. İnsanları zayıf noktalarını ortaya çıkaracak biçimde açılmaları için yemleyin ve o taraftan darbeyi indirin. İnatçı rakipleri harekete zorlamanın tek yolu dolaylı olarak yaklaşmaktır.</span></p><p class="calibre_2">YANDAN ÇEVİRME</p><p class="calibre_2">1793 yılında Fransa Kralı XIV. Louis ile Kraliçe Marie Antoinette, Fransız Devrimi’nden sonra işbaşına gelen hükümet tarafından giyotinde başları kesilerek öldürüldüler. Marie Antoinette Avusturya İmparatori-çesi Maria Theresa’nın kızı olduğundan ölümü bu ülkeyi, Fransa’nın en büyük düşmanı durumuna getirdi. Ve 1796 yılının başlarında, o tarihte Avusturya’ya ait olan kuzey İtalya’dan başlayarak Fransa’yı işgal etmeye karar verdiler.</p><p class="calibre_2">Aynı yılın nisan ayında, yirmi altı yaşındaki Napoleon Bonaparte İtalya’daki Fransız Ordusu’nun komutanlığına getirilirken Avusturya ordularının Fransa’ya girmesinin engellenmesi gibi basit bir görev verildi. Devrimden sonra ilk kez Napoleon’un komutası altındaki Fransızlar savunma hattını başarıyla tuttukları gibi saldırıya da geçtiler ve Avusturyalıları doğuya doğru sürdüler. Avusturyalılar için devrim ordusuna karşı yenilgiye uğramak şok yaratırken adı duyulmamış bir generalin ilk seferinde yenilmiş olmak daha da alçaltıcıydı. Altı ay boyunca Avusturyalılar Napoleon’u yenmek için sürekli olarak ordular gönderdiler ama her seferinde Mantua kalesine kadar çekilmek zorunda kaldılar. Sonunda Mantua kalesi Avusturya askerleriyle dolup taştı.</p><p class="calibre_2">İmparator (Napoleon Bonaparte) Clausewitz’in dediği gibi omletyapmak için yumurtaları kırmaya hazırdı ama yine de en az insan gücü ve çabayla bütünsel zafere ulaşmayı yeğliyordu. Bu nedenle büyük çaplı, doğrudan saldırıya dayalı savaşlardan, yani düşmanın tercih ettiği topraklarda göğüs göğüse çarpışmaktan olabildiğince kaçınıyordu, çünkü bu tip çarpışmalar çok pahalıya patlıyor ve 1812’deki Borodino Çarpışması’nın örneklediği gibi, nihai olmuyordu. Bunun yerine düşmanını aldatıcı bir saldırıyla olduğu yerde durdurup ordusunun büyük bir bö'lümünü doğal engeller, süvarilerin oluşturduğu örtülerin ardından "güvenli" bir yoldan yürütüyor ve rakibinin arka ya da yan tarafına konuşlanıyordu. Bu adım başarıya ulaşınca bir nehir ya da sıradağ gibi doğal bir engel ya da "stratejik perdeyi" <span class="italic"><span class="bold">işgal ediyor, tüm geçiş noktalarının tutulmasını emrediyor ve böylece kurbanının yedek malzemeye ulaşma yolunu kesiyordu. Bundan sonra düşmanın üzerine doğru yürürken iki seçenek tanıyordu: ya kendi seçimi olmayan arazide savaşacak ya da teslim olacaktı. Böyle bir stratejinin avantajları açıkça görülebilir. Düşman ordusu tam arkasından ortaya çıkıp iletişim hatlarını kesen orduyu birdenbire görünce şaşkınlığa uğradığı gibi morali de bozuluyordu.</span></span></p><p class="calibre_2"><span class="italic"><span class="bold">THE CAMPAIGNS OF NAPOLEON,</span></span> DAVID G. CHANDLER, 1966</p><p class="calibre_2">AvusturyalIları olduğu yerde tutmak için küçük bir orduyu Mantua’da bırakan Napoleon ana karargahını kuzeye, her yere kolayca ulaşabileceği Verona kentine konuşlandırdı. Eğer Avusturyalılar savaşı kazanırlarsa Mantua’da açlığa mahkûm edilmiş askerlerini kurtarmak için onu Vero-na’dan çıkarmak zorunda kalacaklardı. Üstelik fazla zamanları da kalmamıştı.</p><p class="calibre_2">1796 Ekim’inde Baron Joseph d’Alvintzi’ye 50.000 askerden oluşan Avusturya Ordusu’nun komutanlığı verilirken en birincil görevinin Fransız-ları Verona’dan sürmek olduğu bildirildi. Deneyimli bir komutan ve zeki bir strateji uzmanı olan d’Alvintzi, Napoleon’un İtalya seferini dikkatle inceleyince düşmanına saygı duydu. Bu genç ve parlak generali yenmek için Avusturya Ordusu’nun daha esnek olması gerekiyordu ve d’Alvintzi çözümü bulduğuna inandı: ordusunu ikiye bölüp bir koluna kendisi diğerine Rus General Paul Davidovich komuta edecekti. Her iki kol ayrı ayrı güneye doğru ^^^şe geçip Verona’da birleşecekti. Aynı zamanda d’Alvintzi bir aldatmaca seferi düzenleyip Napoleon’un hataya düşüp Davidovich’in aslında 18.000 askerden oluşan ordusunun daha küçük olduğunu yalnızca Avusturya’nın iletişim hatlarını korumak için orada bulunduğunu düşünmesini sağlayacaktı. Eğer Napoleon, Davidovich’i küçümserse Rus generalin Vcrona’ya doğru yolu açık olacaktı. D’Alvintzi’nin planı Napoleon’u iki ordunun kıskacına almaktı.</p><p class="calibre_2">AvusturyalIlar kasım ayının başında kuzey İtalya’ya girdiler. Napolc-on’un bu hileyi yutmuş gibi görünmesi d’Alvintzi’yi sevindirdi; Davido-vich’le karşılaşmak üzere gönderilen küçük bir birlik Fransızların İtalya’da ilk yenilgiyi tatmalarını sağlamıştı ve Davidovich derhal Verona’ya doğru yürüyüşe başlamıştı. Bu arada d’Alvintzi de Verona’dan pek uzak olmayan bir noktaya ulaşmış ve kente doğudan saldırmaya hazırlanmıştı. Haritaları incelerken yapmış olduğu plan d’Alvintzi’yi memnun etmişti. Eğer Napoleon, Davidovich’i durdurmak için daha fazla asker gönderirse, Verona’yı d’Alvintzi’ye karşı savunması zayıflayacaktı. Eğer d’Alvintzi’nin doğudan saldırısını durdurursa, Davidovich’e karşı savunması zayıflamış olacaktı. Mantua’da bıraktığı askerlerini yedek kuvvet olarak çağırırsa kalede kapana kısılmış olan 20.000 Avusturya askeri serbest kalacak ve Napoleon’a güneyden saldıracaktı. D’Alvintzi ayrıca Napoleon’un askerlerinin yorgun ve aç olduğunu da biliyordu. Hiç dinlenmeden altı ay çarpıştıktan sonra kırılma noktasına varmışlardı. Napoleon gibi genç bir dahi bile bu kapandan kurtulamazdı.</p><p class="calibre_2">Birkaç gün sonra d’Alvintzi, Verona’nın yanı başındaki Caldiero kasabasına ilerledi ve kendisini durdurmak için gönderilen Fransızları bir kez daha yendi. Bir dizi zafer sonrasında Napoleon arka arkaya iki kez yenilgiye uğramıştı; sarkaç artık aksi yöne sallanır gibiydi.</p><p class="calibre_2">Verona üzerine son saldırısı için hazırlanan d’Alvintzi aklını karıştıran bir haber aldı: tüm tahminlerin aksine Napoleon Ordusu’nu Vero-na’da ikiye bölmüş ve Davidovich ile d’Alvintzi’nin üzerine göndermek yerine büyük bir kısmını güneydoğuya yürütmüştü. Ertesi gün ordusu Ar-cola kasabası yakınında ortaya çıktı. Eğer Fransızlar nehri aşıp Arcola’ya ulaşırsa ve birkaç kilometre kuzeye yönelirse d’Alvintzi’nin iletişim ve geri çekilme hattını kesebilirler, Villa Nova’daki malzeme depolarını ele geçirebilirlerdi. Büyük çaptaki Fransız Ordusu’nun tam arkasında bulunması panikten öteydi; d’Alvintzi şimdi Verona’yı unutmak ve aceleyle doğuya çekilmek zorundaydı.</p><p class="calibre_2">Tam zamanında harekete geçti ve Fransızları nehri aşıp Villa No-va’ya saldırmadan önce durdurmayı başardı. Birkaç gün boyunca iki ordu Arcola’daki köprü üzerinde şiddetli bir savaşa tutuştu. Birkaç saldırıya önderlik eden Napoleon neredeyse yaşamını yitiriyordu. Mantua’yı tutan birliklerin bir kısmı Arcola’daki Fransız Ordusu’na destek olarak getirildi ama d’Alvintzi’nin ordusu bitkin düşünce iki taraf da hareket edemez duruma geldi.</p><p class="calibre_2">Çarpışmanın üçüncü gününde Fransızların bitmek bilmeyen saldırılarından sayıları oldukça azalmış olan Avusturya askerleri köprü için yeni bir saldırıya hazırlanırken güney tarafından trampet sesleri geldi. Her nasılsa bir Fransız birliği köprünün aşağısından nehri geçmiş Arcola’daki Avusturya birliğinin yan tarafına doğru ilerliyordu. Trampet sesleri bir anda yerini haykırışlara ve mermi vızıltılarına bıraktı. Fransızların yan tarafta ortaya çıkıvermesi yorgun Avusturyalılar için çok fazla geldi ve gelenlerin gücünü görmeyi bile beklemeden paniğe kapılıp kaçtılar. Fran-sızlar nehri aştı. D’Alvintzi elinden geldiğince düzenli bir biçimde askerlerini topladı ve doğuya, güvenli bir bölgeye doğru götürdü. Ama Verona Çarpışması yitirilmiş ve beraberinde Mantua’nın kötü kaderi bağlanmıştı.</p><p class="calibre_2">Her nasılsa Napoleon yenilgiden zafere ulaşmayı başarmıştı. Arcola (arpıştnası yenilmezlik efsanesini perçinledi.</p><p class="calibre_2"><span class="italic"><span class="bold">Şimdi kuşatacak birliğin düşmanın yan tarafında ortaya çıkması için en doğru zamana karar verme sorunu yaşanıyordu. Ortaya çıkışın azami derecede etkili olması için düşman ordusunun tümünün ya da büyük bir bölümünün ön cepheye saldırıya hazırlanmış olması gerekiyordu ve yan kanat saldırısının zamanlaması Napoleon ile üst düzey rütbeli subayları İçin çok önemli bir karardı. Düşman askerlerinin cepheye doğru ilerlediğine Napoleon ’un karar vermesi oldukça zordu, çünkü siyah barut dumanlarının oluşturduğu bulutlardan etrafı görmek oldukça zorlaşmıştı. Üst rütbeli subaylar ise zamanından önce saldırıya kalkışıp yerlerini belli etmemeleri için hevesli askerlerin "dizginlerini" sıkıca tumak zorundaydılar. Beklenen an gelince Napoléon işaret verecek... ardından</span></span> attaque débordante <span class="italic"><span class="bold">(büyük saldırı) başlamış olacaktı. Şimdiye dek emniyette olan yan kanadına yönelik top kükremesini duyunca düşman korkuyla omzunun üzerinde geriye bakacak, kaygılı kurmaylar dürbünlerini kaldırıp arkaya ya da kanada yaklaşan toz ve duman çizgisini görebileceklerdi. İletişim ve geri çekilme hattına yapılan bu tehdit görmezlikten gelinemezdi. Düşman generali kuramsal olarak iki seçenekten birini (ama aslında tek seçeneği vardı) uygulamak zorundaydı. Ya arka taraftaki tuzak kapanmadan önce tümüyle geri çekilmeyi emredebilirdi (Napoleon kanada saldıran askerlerini ortaya çıkarırken, düşman hatlarının tümünü kımıldamaz duruma getirmek için elbette ön cepheye de saldırı düzenleyeceğinden, bu emrin yerine getirilemesi düşünülemezdi.) ya da yeni saldırıyı önlemek ve kanadını korumak için herhangi bir yerden, dik açılı bir çizgi oluşturacak yeni askerler bulmak zorundaydı. Tüm yedek güçler (ideal olarak) bu çarpışmaya katıldığından, bu çizgi ancak yeni saldırı tehdidi altındaki ön cepheyi bilinçli olarak zayıflatarak oluşturulabilirdi. Düşmanın ön saflarının zayıflamasına Napoleon "Olgu" adını vermişti ve elbette bunun oluşmasını bekliyordu. Artık birinci sahnenin perdesi inebilirdi; düşman kendisinden beklendiği gibi tepki veriyordu; dengesinin tümüyle bozulması başarıya giden yolun garantisi olarak görülebilirdi.</span></span></p><p class="calibre_2"><span class="italic"><span class="bold">THE CAMPAIGNS OF NAPOLEON,</span></span> DAVID G. CHANDLER, 1966</p><p class="calibre_2"><span class="calibre1"><span class="bold">Yorum</span></span></p><p class="calibre_2">Napoleon sihirbaz değildi ve İtalya’da AvusturyalIları yenmesi herkesi kandıracak kadar basitti. Kendisine doğru yaklaşan iki orduyla yüz yüze kalınca, d’Alvitzi’nin ordusunun daha yakın bir tehlike oluşturduğunu hesapladı. Caldiero Çarpışması, Avusturyalıları Verona’nın ön cepheden karşılanacak bir biçimde savunulacağını düşünmeye yönlendirdi. Ama Napoleon Ordusu’nu ikiye bölüp büyük kısmını Avusturya’nın destek deposunu ve iletişim ile geri çekilme hatlarını tehdit etmek üzere yola çıkardı. Eğer d’Alvintzi bu tehdide aldırış etmeyip Verona’ya ilerlesey-di, kendi kritik hareket üssünden biraz daha uzaklaşacak ve büyük bir tehlikeye girecekti; olduğu yerde kalsaydı Napoleon, onu iki ordu arasında sıkıştıracaktı. Aslında Napoleon, d’Alvintzi’nin tehlikenin boyutlarını algılayıp geri çekileceğini ve bunu yapınca da inisiyatifi elden bırakacağını biliyordu. Arcola’da düşmanın yorulmaya başladığını hissedip küçük bir birliği güneyden nehri geçip Avusturya Ordusu’nun kanadına doğru gönderirken trampetler, haykırışlar, mermi sesleriyle olabildiğince fazla gürültü çıkarmalarını emretti. Boyutları küçük olmasına rağmen bu gücün varlığı düşmanda panik ve çöküş yaratacaktı. Hile işe yaradı.</p><p class="calibre_2">Napoleon’un tanımıyla <span class="italic"><span class="bold">manoeuvre sur les derrières</span></span> -arkaya manevra-en hoşlandığı stratejilerden biriydi. Başarısı iki gerçeğe dayanıyordu: birincisi, generaller ordularını ister saldırıya geçmek ister saldırıyı karşılamak için sağlam bir ön cephe pozisyonuna konuşlandırırlar. Napoleon herhangi bir çarpışmada düşmana önden saldıracakmış gibi davranır ama savaşın sisi arasında ordusunun yarısını arka ya da yan tarafa gönderdiği kolayca anlaşılmadığından, bu alışkanlığın üzerine oynamayı severdi. İkincisi, yandan gelen bir saldırıyı hisseden bir ordu paniğe kapılır, kırılganlaşır ve bu tehdidi karşılamak için dönmek zorunda kalırdı. Bu dönüş anı ise büyük bir zayıflık ve karmaşa içerir. Tıpkı d’Alvintzi’nin Vero-na’da daha sağlam pozisyonda bulunan ordusu gibi neredeyse tüm ordular dönüş sırasında bütünlüğü ve dengesini yitirir.</p><p class="calibre_2">Büyük ustadan ders alın: doğrudan saldırı yapmak hiç de akıllıca değildir. Tam karşınızdaki askerler sıkı saf tutmuş olacaklarından, gücün orada yoğunlaşması size gösterecekleri direnişi arttıracaktır. Daha kırılgan olan kanat tarafını seçin. Bu ilke her boyuttaki çatışmalar ve karşılaşmalar için geçerlidir.</p><p class="calibre_2">Bireyler çoğu zaman tüm dünyaya gösterdikleri ön cephe görünümüyle aslında kırılgan kanatlarına işaret ederler. Sundukları ön cephe bazen saldırgan bir kişilik ya da insanları itip kakarak başa çıkma yöntemi olabilir. Ya da belki açıkça görülen bir savunma mekanizması, yaşam-larrnda istikrarı korumak için davetsiz konukları dışarıda tutmaya yoğunlaşma olabilir. Belki de en değer verdikleri fikirleri ve inançları ya da kendilerinden hoşlanılmasını sağlama yöntemleridir. Korudukları cepheyi size ne kadar fazla açarlarsa, kendilerini ve gitmek istedikleri yönü ne kadar fazla ortaya çıkarırlarsa, bilinçaltındaki arzuları, yüzeye çıkan öz-güvensizlikleri, tehlikeli dostlukları, denetleyemedikleri takıntıları gibi korumasız kalan kanatları da ortaya çıkacaktır. Siz onların kanadına doğru harekete geçince, hedefleriniz size yüzlerini dönecek ve bu arada dengelerini yitireceklerdir. Tüm düşmanların yan tarafları kırılgandır. İyi tasarlanmış bir kanat saldırısı manevrasına karşı hiçbir savunma sistemi yoktur.</p><p class="calibre_2"><span class="italic"><span class="bold">Özellikle yeni bir fikir biçimini aldığında gerçeğe direnilmesi kaçınılmazdır ama yalnızca hedef yerine yaklaşım yönteminin üzerinde de düşünülürse, direnişin derecesi azaltılabilir. Uzun zamandır varlığını koruyan bir pozisyona doğrudan saldırmaktan kaçının; bunun yerine kanat hareketiyle döndürmeyi deneyin ve bırakın, daha kolayca delinebilecek yanı gerçeğin dürtüsüyle yüz yüze kalsın.</span></span></p><p class="calibre_2">B. H. LIDDELL HART (1895-1970)</p><p class="calibre_2"><span class="calibre1"><span class="bold">KANADI İŞGAL ETMEK</span></span></p><p class="calibre_2">Julius Caesar (MÖ 100-44) gençliğinde bir kez korsanların eline düşmüştü. Korsanlar yirmi talent fidye isteyince gülerek kendisi gibi soylu birinin en az elli talent edeceğini söylemiş ve bu miktarı ödemeye gönüllü olmuştu. Yardımcıları parayı getirmek için gidince, Caesar kana susamış korsanlarla baş başa kalmıştı. Haftalar boyunca onların oyunlarına, eğlencelerine katıldı, hatta biraz sert davranıp bir gün onları çarmıha gerdirme konusunda şakalar bile yaptı.</p><p class="calibre_2">Neşeli ve sevecen gençten hoşlanan korsanlar neredeyse onu kendilerinden biri olarak görmeye başladılar. Ama fidye ödenip özgür kalınca</p><p class="calibre_2">Caesar en yakındaki limana gidip kendi parasıyla birkaç gemiye adam doldurdu ve korsanları barındıkları yerde yakaladı. Önce ona kucak açtılar ama Caesar onları tutuklattı, ödediği parayı geri aldı ve söylemiş olduğu gibi çarmıha gerdirdi. İlerki yıllarda birçok kişi ister sevinerek ister korkarak Caesar’ın işte böyle savaştığını öğrendi.</p><p class="calibre_2">Ne var ki Caesar her zaman cezalandırmazdı. MÖ 62 yılında evinde düzenlenen bir dinsel törende kadın kılığına girmiş olan Publius Clodius adlı bir gencin diğer kadın konukların arasına karışıp Caesar’ın karısı Pompeia ile oynaştığı ortaya çıktı. Bu olay büyük bir ahlaksızlık olarak görüldü ve Caesar, "Benim karım kuşkuların üzerinde olmalıdır," diyerek Pompeia’yı boşadı. Clodius tutuklanıp saygısız davranışlarından ötürü yargılanınca Caesar parasını ve nüfuzunu kullanarak genç adamın beraat etmesini sağladı. Birkaç yıl sonra Galya’daki savaşa gitmek üzere Ro-ma’dan ayrılırken kendi çıkarlarını koruması için birine gereksinim duydu ve genç adam borcunu ödedi. Clodius’un tribünün siyasi bürosuna girmesini sağladı ve genç adam inatçı manevralarla Senato’da öylesine patırtı kopardı ki kimsenin, koltuğu boş duran generale karşı bir dolap çevirmesine imkan vermedi.</p><p class="calibre_2"><span class="italic"><span class="bold">Bu araştırma sırasında bir izlenim güç kazandı: tarih boyunca savaşlarda etkili sonuçlara ulaşmak için dolaylı yaklaşma yönteminde rakibin hazırlıksız olduğundan emin olmak gerektiği ortaya çıktı. Dolaylı yaklaşım çoğu zaman fiziksel ve her zaman psikolojiktir. Strateji açısından en uzun dolaylı yol, genelinde hedefe giden en kısa yoldur.</span></span></p><p class="calibre_2"><span class="italic"><span class="bold">Kişinin zihinsel nesnesine ya da fiziksel nesnelliğine doğrudan yaklaşmanın, rakibin "doğal beklenti çizgisinde" bulunduğundan olumsuz sonuçlara neden olduğu gittikçe daha açık görülmektedir. Bunun nedeni Napoleon’un "morale saldırı fiziğe saldırıdan üç kat daha etkilidir" sözünde açıklanmaktadır. Bilimsel olarak rakibin ya da ülkenin gücünün, büyüklüğünde ya da kaynaklarında bulunduğu ama bunların temelinde denetim, moral ve desteğin istikrarına dayandığı söylenebilir.</span></span></p><p class="calibre_2"><span class="italic"><span class="bold">Doğal beklenti çizgisinde hareket etmek rakibin dengesini pekiştirir ve karşı koyma gücünü arttırır. Savaş gibi güreşte de ayağını yerden kesmeden</span></span></p><p class="calibre_2"><span class="italic"><span class="bold">rakibi yere atmaya ve dengesini bozmaya çabalamak kişinin aşırı yorgunluğuna neden olur, üzerine yüklenen zorlamanın oranını orantısız olarak çoğaltır. Böyle bir yöntemle başarıya ancak, herhangi bir biçimdeki çok üstün güçle ulaşılabilir ama bu durumda bile kesinliğin yitirilme olasılığı vardır. Seferlerin çoğunda düşmanın psikolojik ve fiziksel dengesini bozmak, onu başarıyla alt etmenin çok önemli bir başlangıcı olmuştur.</span></span></p><p class="calibre_2"><span class="calibre3"><span class="italic"><span class="bold">STRATEGY,</span></span></span><span class="calibre3"><span class="bold"> B. H. LIDDELL HART, 1954</span></span></p><p class="calibre_2">O dönemde Roma’nın en güçlü üç kişisi Caesar, Crassus ve Pompei-us idi. Çok popüler ve çok başarılı bir general olan Pompeius’dan çekinen Crassus, Caesar ile gizli bir ittifak kurmak istemiş ama Caesar bunu kabul etmemişti. Üstelik Caesar birkaç yıl sonra (müstakbel bir rakip olarak gördüğü Caesar’dan kuşku duyan ve düşmanca davranan) açıkgöz Pompeius’a gidip kendi aralarında bir ittifak kurmalarını önermişti. Karşılığında Pompeius’un Senato’da takılıp kalmış siyasi önerilerinin bir kısmını destekleyeceğini söylemişti. Şaşıran Pompeius bu teklifi kabul etmiş ve dışarıda kalmak istemeyen Crassus da gruba katılınca uzun yıllar boyu Roma’yı yöneten İlk Triumvirlik kurulmuş oldu.</p><p class="calibre_2">MÖ 53 yılında Crassus Suriye’deki bir savaşta ölünce, Pompeius ile Caesar arasında bir güç mücadelesi ortaya çıktı. İç savaş kaçınılmaz gibi görünüyordu ve Senato’da Pompeius daha fazla desteğe sahipti. MÖ 50 yılında Senato o tarihte Galya’da savaşan Caesar’a ve Pompeius’a, lejyonlarından bir kısmını Suriye’deki Roma Ordusu’na destek olması için göndermelerini emretti. Pompeius zaten Galya savaşı için Caesar’a bir lejyon vermişti ve bu lejyonu Suriye’ye göndermeyi önerdi. Böylece Caesar kendi lejyonunu da gönderince sürdürdüğü savaşta iyice zayıflamış olacaktı.</p><p class="calibre_2">Caesar şikayet etmedi. İki lejyonu yola çıkardı ve tahmin ettiği gibi Pompeius’un askerleri Suriye’ye gitmeyip onun emri altında Roma yakınında konuşlandırıldı. İki lejyon yola çıkmadan önce Caesar tüm askerlere yüklü ödemeler yaptı. Ayrıca subaylara Roma’ya ulaşınca Galya’daki askerlerin çok yorgun düştüğü, Pompeius’a karşı çatışmaya gönderildikleri takdirde Alp Dağları’nı aştıkları anda taraf değiştirecekleri dedikodusunu yaymaları talimatını verdi. Bu yanlış raporlara inanan Pompeius, önemli sayıda askerin kendi ordusuna katılacağını varsayarak, daha sonraları pişman olacağı halde, yaklaşmakta olan savaş için asker toplamakla hiç uğraşmadı.</p><p class="calibre_2">MÖ 49 Ocak’ında Caesar’ın, Galya ile İtalya arasındaki sınırı oluşturan Rubicon Nehri’ni geçmesi İç Savaşı başlatan beklenmedik ve dramatik bir adım oldu. Şaşkınlığa kapılan Pompeius lejyonlarıyla birlikte Yunanistan’a kaçıp büyük bir çatışma hazırlığına girişti. Caesar güneye doğru yürürken, Pompeius’un Roma’da bıraktığı destekçilerinin çoğu dehşete kapıldı. Caesar, Galya’da yakıp yıktığı kentlerin halklarını öldürerek düşmana gaddarca davranışlarıyla ün kazanmıştı. Yine de Corfinium kentinin anahtarını alınca Pompeius’un sadık askerleriyle birlikte savaşmış olan önemli senatörleri ve subayları tutukladı ama hiçbirini cezalandırmadı; tam tersine kendi askerlerinin kenti ele geçirirken yağmaladıkları paraları onlara iade etti. Bu hoşgörülü davranış Pompeius’un taraftarlarının tümüne uygulandı. Caesar’ın askerlerinin taraf değiştirmesi yerine Pompeius’un en sadık destekçileri şimdi Caesar’ın yanında yer almaya başladı. Sonucunda da Caesar’ın Roma’yı ele geçirmesi çabuk ve kansız oldu.</p><p class="calibre_2">Gerçi Pompeius karargâhını Yunanistan’da kurmuştu ama Caesar önce yan cephesine, yani İspanya’da konuşlandırdığı büyük orduya saldırmayı planladı. Aylar süren bir seferin sonunda Pompeius’un Afranius ve Petreius adlı generallerinin komutasındaki orduyu köşeye sıkıştırmayı haşardı. Ordunun etrafı sarılmıştı, durum umutsuzdu ve Caesar’ın düşmanlarına hoşgörülü davrandığını bilen Afranius ve askerleri teslim olmaya hazır olduklarını bildirdiler. Bu ihanet karşısında dehşete düşen</p><p class="calibre_2">F'etreius ise, askerlerinin Caesar’ı desteklemesi halinde öldürülmelerini emretti. Savaşarak ölmeye kararlı olarak elinde kalan askerleriyle birlikte kamp yerinden çıktı. Ama Caesar çarpışmayı reddetti. Askerlerin savaşacak gücü yoktu.</p><p class="calibre_2">Sonunda malzemeleri tükenen Pompeius’un ordusu teslim oldu. Bu kez en kötü kaderi bekleyebilirlerdi, çünkü Caesar kamptaki katliamı duymuştu ama bir kez daha Petreius ile Afranius’u bağışlayıp ordularını dağıttı ve askerlerine Roma’ya dönüş için gerekli parayla yiyeceği verdi. Bunu duyan ve halen Pompeius’a sadık olan İspanyol kentleri derhal taraf değiştirdi. Üç ay içinde Roma’nın yönetimindeki İspanya manevra ve diplomasinin birlikte yürütülmesiyle neredeyse bir damla kan dökülmeden fethedilmişti.</p><p class="calibre_2">Birkaç ay sonra Pompeius’un Roma’daki siyasi desteği yok oluverdi. Elinde yalnızca ordusu kalmıştı. Bir yıl sonra kuzey Yunanistan’da yapılan Pharsalos Çarpışması’nda Caesar tarafından yenilgiye uğratılması kaçınılmaz sonunu perçinledi.</p><p class="calibre_2"><span class="italic"><span class="bold">ONUNCU GÖREV: GERYONEUS’UN SIĞIR SÜRÜSÜ Herakles’in onuncu görevi Ocean Deresi yakınındaki Eritheia (Kırmızı) adasından Geryoneus’un sığır sürüsünü kendisinden istemeden ve para vermeden getirmekti. Titan Oceanos’un kızı Callirrhoe ile Chrysaor’un oğlu olan Geryoneus, İspanya ’da Tartessus Kralı 'ydı ve yaşayan en güçlü insan olduğu söylenirdi. Üç kafası, altı eli ve belinde birleşen üç bedeni vardı. İnanılmaz güzellikteki kızıl sığırlardan oluşan sürüye Ares’in oğlu Eurytion çobanlık yapıyor ve eskiden Typhoon ile Echidne’den doğma Atlas’a ait olan iki kafalı çoban köpeği Orthrus tarafından korunuyordu... Herakles önce Abas Dağı ’na tırmandı. Köpek Orthrus havlayarak ona koştu ve Herakles’in bir sopa darbesiyle can verdi. Orthrus’un yardımına koşan çoban Eurytion da aynı kaderi paylaştı. Ardından Herakles sürüyü götürmeye başladı.</span></span></p><p class="calibre_2"><span class="italic"><span class="bold">Yakında bir yerde Hades’in sürüsünü otlatan (Herakles bunlara dokunmamıştı) Menoetes bu haberi Geryoneus’a iletti. Dövüşmesi için kendisine meydan okununca Herakles, Geryoneııs’a koştu ve böğrüne sapladığı bir tek okla üç bedenini de vurdu... Hera, Geryoneııs’un yardımına koşunca Herakles, onu da sağgöğsünden bir okla yaraladı ve Hera kaçtı. Böylece Herakles istemeye ve para vermeye mecbur kalmadan sürüyü kazanmış oldu.</span></span></p><p class="calibre_2"><span class="italic"><span class="bold">THE GREEK MYTHS,</span></span> CİLT 2, ROBERT GRAVES, 1955 Yorum</p><p class="calibre_2">Caesar siyasi yaşamının ilk yıllarında fethetmenin çeşitli yolları olduğunu öğrenmişti. Çoğu kişi rakiplerini alt etmek için doğrudan doğruya saldırır. Ama bu biçimde yendikleri kişileri öldürmedikleri sürece, derin dargınlıklar taşıyan, eninde sonunda sorun yaratan uzun süreli düşmanlar edinmiş olurlar. Bu tip düşmanların sayısı artınca yaşam tehlikeli olmaya başlar.</p><p class="calibre_2">Caesar ise stratejik ve kurnaz bir cömertlikle düşmanlarının savaşma gücünü ellerinden alarak çarpışmayı yeğledi. Böylece silahsızlandırılan düşmanlar müttefik oldu, olumsuzluklar olumluya dönüştü. Daha sonraları eğer gerekirse tıpkı Caesar’ın korsanlara yaptığı gibi, eski düşmanınızı savunması indiği zaman cezalandırabilirsiniz. Ama daha nazik davranırsanız, dü§manınız en sadık taraftarınız olabilir. Caesar’ın evindeki rezilce davranı§ından sonra generalin kirli işlerini büyük bir sadakatle yapan Publius Clodius işte böyle biriydi.</p><p class="calibre_2">İç Savaş patlak verince, askeri olduğu kadar siyasi bir yönü bulunduğunu, daha doğrusu en önemli noktanın Senato ile Roma halkının desteğini almak olduğunu Caesar derhal algıladı. Merhamet içeren davranışları aslında düşmanlarını silahsızlandırmak ve Pompeius’u yalnızlaştırmak için yapılan içten pazarlıklı bir planın parçasıydı. Caesar’ın bu noktada yaptığı şey, düşmanın yan cephesini işgal etmekti. Ön cepheden saldırıp onlarla savaşmak yerine, adeta onların yanında yer aldı, davalarına destek verdi, armağanlar sundu, övgüler ve iyiliklerle baştan çıkardı. Hem siyasi hem de psikolojik açılardan Caesar yanlarındaymış gibi davranınca, düşmanlarının savaşacağı bir cephe kalmadı. Caesar’la temas kurunca, tüm düşmanlık eriyip gitti. Bu savaş biçimi Caesar’ın, askeri açıdan üstün durumdaki Pompeius’u yenmesini sağladı.</p><p class="calibre_2">Yaşam bir kısmı açıkça belli, bir kısmı gizli düşmanlıklarla doludur. Çatışmalar kaçınılmaz olduğundan asla tam anlamıyla huzura kavuşamazsınız. İrade çatışmalarından uzak kalabileceğinizi hayal etmek yerine, varlığını kabul etmek ve nasıl başa çıkacağınızı bilmek yaşamınızı başarıya götürecektir. Daha sonraları sizi sabote edecek sessiz düşmanlar yaratacaksanız, küçük çarpışmaları kazanmanın, insanları iteklemenin yararı var mı? Her koşul altında rakiplerinizle doğrudan savaşmak dürtüsünü denetim altında tutmalısınız. Bunun yerine yan cephelerini işgal edin. Silahsızlandırın ve müttefikiniz yapın; yanınızda tutmaya ya da intikam almaya daha sonra karar verebilirsiniz. Nezaket, cömertlik, baştan çıkarıcı-lık gibi stratejik adımlarla insanların savaşma isteğini yok etmek yolunuzu engellerden arındırır, kaçınmanız olanaksız olan çatışmalar için enerjinizi korumanızı sağlar. İnsanların arzuladığı destek, karşılık gösterecekleri nezaket, silahlarını bırakmalarını sağlayacak iyilikler gibi yan cephelerini keşfedin. Yaşadığımız politik dünyada, güç sahibi olmaya giden yol yan cepheden geçer.</p><p class="calibre_2"><span class="italic"><span class="bold">Başkalarının acımasızlığı nefretten kaçmalarına ve zaferlerini uzun zaman korumalarına olanak vermediğinden bakalım ılımlı davranarak tüm kalpleri kazanıp zaferin uzun süreli olmasını sağlayabilir miyiz...</span></span></p><p class="calibre_2"><span class="italic"><span class="bold">Fethetmenin yeni yolu kişinin konumunu nezaket ve cömertlikle güçlendirmesidir.</span></span></p><p class="calibre_2">JULIUS CAESAR (MÖ 100-44)</p><p class="calibre_2"><span class="italic"><span class="bold">Nezaketiniz zorlayacaktır Gücünüzden daha fazla Bizim nezakete geçmemizi.</span></span></p><p class="calibre_2"><span class="italic"><span class="bold">NASIL HOŞUNUZA GİDERSE,</span></span> WILLIAM SHAKESPEARE, 1564-1616</p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Günümüzde atlattığımız çatışma ve mücadeleler atalarımızla kıyaslanınca hayret uyandıracak kadar fazladır. Savaşta orduların geçtiği yerler haritaların üzerinde oklarla işaretlenir. Eğer gündelik yaşamımızdaki çatışmaların haritasını çıkarırsak, adımların ve manevraların trafiğini göstermek için binlerce ok kullanmamız gerekir. Üstelik bizi vuran okları, bizi herhangi bir konuda ikna etmeye çabalayanları, belirli bir yöne çekmek isteyenleri, kendi iradeleri, ürünleri, davaları için bizi eğip bükmek isteyenleri bu rakamlara katmıyoruz.</p><p class="calibre_2">Bunca insan sürekli olarak güç kazanmak için kıpırdadığından sosyal dünyamız pek iyi gizlenmemiş saldırganlıklarla örtülmektedir. Bu koşullar altında dolaylı davranmak için zaman ve sabır gerekir; günlük yaşamın hareket etme ve insanları etkileme koşturmacasında bu gizli yaklaşımı uygulamak çok zordur, çok zaman alır ve bu nedenle insanlar istediklerini elde etmek için doğrudan giden yolu tercih ederler. Fikirlerinin doğruluğuna bizi ikna etmek için gitgide yükselen ve duygusallaşan konuşmalar, tartışmalar yaparlar. Sözcükler, hareketler ve emirlerle bizi itip kakarlar. Manipülasyon ve suçluluk duygusu araçlarını kullanan daha pasif oyuncuların bile seçtikleri yolda dosdoğru ilerlediklerini görürsünüz. Birkaç manevralarını izleyince kim olduklarını algılamak oldukça kolaydır.</p><p class="calibre_2"><span class="italic"><span class="bold">Askeri seferlerin uzun listesini inceleyip stratejileri aydınlatmaya çalışırken, dolaylı yaklaşımın doğrudan yaklaşımdan daha üstün olduğunu ilk kez algıladım. Daha derin düşününce, dolaylı yaklaşımın daha geniş bir kullanım alanı bulunduğunu, tüm dünyada geçerli biryaşam yasası olduğunu anladım. İnsan unsurunun öne çıktığı sorunlarda, tüm çıkarları J{özeten kaygıdan oluşan irade çatışmalarında, pratik açıdan başarıya giden yolun anahtarı olduğu görülüyordu. Bu gibi durumlarda, yeni fikirlerin doğrudan ortaya atılması inatçı bir direnişe neden oluyor ve böylelikle görüş değişikliği yaratmanın zorluklarını biraz daha arttırıyordu. Farklı bir fikrin karşı tarafın kuşkulanmasına yol açmadan içeri sızdırılmasıyla ya da içgüdüsel direniş yan cephesini ortaya çıkaran bir sav ileri sürülmesiyle değişim daha çabuk ve kolay oluyor. Dolaylı yaklaşım siyaset dünyasında olduğu kadar cinsellik dünyasında da temel bir yöntemdir. Ticarette herhangi bir malın satın alınması için doğrudan iknaya çabalamak yerine bir indirim iması daha önemli oluyor. Tüm dünyada üst düzeydeki birinin yeni bir fikri kabullenmesini sağlamanın en emin yolu direnişi kırmaya çalışmaya başlamadan önce zayıflatmaktan geçiyor ve karşı tarafın savunmasız bırakılmasıyla en iyi etki elde ediliyor.</span></span></p><p class="calibre_2"><span class="italic"><span class="bold">STRATEGY,</span></span> B. H. LIDDELL HART, 1954</p><p class="calibre_2">Bunların sonucu iki yönlüdür: hepimiz daha savunmacı, değişime karşı daha dirençli olduk. Yaşamımızda huzur ve istikrarı korumak için duvarları gittikçe yükselen ve kalınlaşan şatolar inşa ediyoruz. Yine de gündelik yaşamın doğrudan gelen acımasızlığı kaçınılmaz olabiliyor. Bize saplanan bu oklar enerjilerini bize bulaştırıyor; aldığımızı geri vermeyi denemekten kendimizi alamıyoruz. Doğrudan manevralara tepki verirken kendimizi kafa kafaya tartışmaların ve çarpışmaların içinde buluyoruz. Bu kötücül alandan geri çekilmek ve başka bir yaklaşımı düşünmek çaba gerektiriyor.</p><p class="calibre_2">Kişilerin direnişini arttırıyorsa ve kendi fikirlerine daha sıkı bağlanmalarına yol açıyorsa, doğrudan ön cepheye saldırmanın anlamı nedir sorusunu kendinize sormalısınız. Belki doğru ve dürüst olmak fikri size bir rahatlama sağlıyordur ama aynı zamanda düşmanlık uyandırıyordur. Taktik olarak her ikisi de etkisizdir. Savaşlarda -gündelik yaşamın bireyler arası savaşlarında değil, gerçek kanlı savaşlarda- göğüs göğüse çarpışmalar gittikçe azalmaktadır. Askeri yetkililer doğrudan saldırının direnişi arttırırken, dolaylı adımların azalttığını fark etmişlerdir.</p><p class="calibre_2">Günümüzün zorlu çağdaş dünyasında gerçek güce sahip olan kişiler. dolaylı davranmayı öğrenmiş olanlardır. Belirli bir açıdan yaklaşmanın, amaçlarını gizli tutmanın, düşmanın direnişini düşürmenin, sivri boynuzlar yerine yumuşak böğrüne vurmanın değerini bilirler. İnsanları itip kakmak yerine istedikleri yöne dönmeleri için kandırırlar. Bunu yapmak çaba gerektirir ama azalan çatışmalar ve daha iyi sonuçlar olarak size geri döner.</p><p class="calibre_2">Yan cepheyi ele geçirme manevrasının anahtarı adım adım ilerlemektir. İlk adımınız amacınızı ve gerçek saldırı yönünüzü belli etmemelidir. Napoleon’un <span class="italic"><span class="bold">manoeuvre sur les derrières</span></span> kavramını örnek alın: Caldi-cro’da Napoleon’un Avusturyalılara yaptığı gibi karşınızdakinin dikkatini ön cephede tutmak için doğrudan bir darbe indirin. Size azar azar yaklaşmalarına izin verin. Şimdi yandan bir saldırı hiç beklenmedik olacağından karşı konulması zorlaşacaktır.</p><p class="calibre_2"><span class="italic"><span class="bold">Beşinci sırada akıncının anlamı:</span></span></p><p class="calibre_2"><span class="italic"><span class="bold">İğdiş edilmiş yabandomuzunun uzun azı dişi.</span></span></p><p class="calibre_2"><span class="italic"><span class="bold">İyi talih.</span></span></p><p class="calibre_2"><span class="italic"><span class="bold">Burada ilerleme aceleciliğinin dizginlenmesi dolaylı bir şekilde gerçekleştirilir. Bir yabandomuzunun uzun azı dişi tehlikelidir ama eğer domuzun doğal yapısı değiştirilmişse, bu diş artık tehlike oluşturmaz</span></span>■ <span class="italic"><span class="bold">Konu</span></span></p><p class="calibre_2"><span class="italic"><span class="bold">insanlar olunca da, vahşi bir güçle doğrudan savaşmamak gerekir.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2">1856 yılında Paris’te bir saray resepsiyonunda tüm gözler aralarına yeni katılan Kontes de Castiglione adlı on sekiz yaşındaki İtalyan soylunun üzerindeydi. Çok güzel bir kadındı ve bedenini adeta canlanmış bir Yunan heykeli gibi taşıyordu. Kadın avcısı olarak tanınan İmparator II. Napoleon gözlerini ondan alamıyordu. Adeta büyülenmişti ama şimdilik daha ileri gitmeyecekti, daha kanlı-canlı kadınları yeğliyordu. Yine de birkaç ay boyunca birkaç kez onunla karşılaşınca, ilgi duymaya başladı.</p><p class="calibre_2">Saraydaki toplantılarda Napoleon ile kontes bakışıyorlar, ara sıra birkaç laf ediyorlardı. İmparator kendisiyle uzun bir sohbete başlamadan ünce kontes ayrılıp gidiyordu. Giysileri son derece göz alıcıydı ve toplantı gecesinden çok sonraları bile genç kadının imgesi imparatorun gözlerinin önünde canlanıyordu.</p><p class="calibre_2">İmparatoru çıldırtan konu ise kontesi heyecanlandıramamasıydı; erkeklere pek ilgi göstermiyor gibiydi. Güzel kontese bıkıp usanmadan kur yapmaya başladı ve ancak haftalar sonra kadın yenilgiyi kabullendi. Artık metresi olmuştu ama imparator yine de onun soğukluğunu hissedebiliyordu, sürekli peşinden koşmak zorundaydı ve duygularından asla emin olamıyordu. Partilerde genç kontes bir mıknatıs gibi erkeklerin dikkatini üzerinde toplayarak imparatoru kıskançlıktan delirtiyordu. İlişki devam etti ama çok geçmeden imparator kontesten bıktı ve başka bir kadına yöneldi. Ne var ki, ilişkileri sürdüğü sürece genç kadından başkasını düşünemez olmuştu.</p><p class="calibre_2">Genç kontesin doğduğu Piedmont kentinin Kralı Victor-Enımanuel o tarihte Paris’teydi. İtalya o dönemde böyle küçük ülkelere bölünmüştü ama Fransa’nın desteğiyle kısa sürede birleşmiş bir ülke olacaktı ve Victor-Emmanuel de yeni ülkenin ilk kralı olma arzusunu taşıyordu. Napoleon ile sohbet ederken genç kontes ara sıra Piedmont kralından söz ediyor, karakterini övüyor, Fransa’ya olan sevgisini ve güçlü bir lider oluşunu dile getiriyordu. İmparator da aynı fikirdeydi: Victor-Emmanuel mükemmel bir İtalya kralı olabilirdi. Bir süre sonra Napoleon bu fikri danışmanlarına açtı ve sanki kendi düşüncesiymiş gibi tahta çıkmasını destekledi ve sonunda bunun gerçekleşmesini sağladı. Bilmediği bir şey vardı: kontes ile ilişkisinin Victor-Emmanuel ve kurnaz danışmanı Kont di Ca-vour tarafından düzenlenmiş olacağı hiç aklına gelmemişti. Napoleon’u baştan çıkarması ve Victor-Emmanuel’in tahta çıkmasını sağlamak için genç kadın Paris’e gönderilmişti.</p><p class="calibre_2">Kontesin imparatoru baştan çıkarma süreci giyeceği elbiselere, söyleyeceği sözlere ve hatta ona atacağı bakışlara kadar bir sefer hazırlığı gibi en ince ayrıntılarına kadar planlanmıştı. Kontesin imparatoru hiç belli etmeden kendine bağlaması klasik bir yan cephe saldırısı, baştan çıkarıcı bir <span class="italic"><span class="bold">manoeuvre sur les derrières</span></span> hareketiydi. Kadının soğuk güzelliği ve büyüleyici tavırları imparatoru öylesine çekmişti ki, hiç farkına varmadan ona kur yapanın kendisi olduğunu düşünecek kadar ilerlemişti. Erkeğin dikkatini ön cephede tutarken gizliden gizliye yandan saldırıp Victor-Emmanuel’in taç giymesi fikrini aşılamıştı. Eğer imparatoru açıkça kovalasaydı ya da kralın taç giymesinden açıkça söz etseydi, başarısız olacağı gibi erkeği tümüyle kendinden uzaklaştırabilirdi. Güzel kadınlara olan zaafı nedeniyle ön cepheye doğru çekilirken, imparator yan cepheden gelen nazik ikna işlemine açık kalmıştı.</p><p class="calibre_2">Karşınızdakini ikna etme girişimleriniz için böyle manevraları örnek almalısınız. Niyetinizi ya da hedefinizi asla belli etmeyin; kişilerin dikkatini ön cephede tutmak için çekicilik, tatlı sohbetler, mizah, övgü gibi ne gerekiyorsa kullanın. Başka bir noktaya odaklandıklarında yan tarafları açığa çıkacaktır ve artık duvarlar inip kapılar açıldığından, ipuçları vermenin ya da gidilen yönde ufak tefek değişiklikler yapmanın zamanı gelmiş demektir. Karşınızdakiler silahlarını bıraktığı için kolayca parmağınızda oynatabilirsiniz.</p><p class="calibre_2"><span class="italic"><span class="bold">llu toplantının ardından Mao’nun yöntemlerinin öyküleri Şangay’ın geriye kalan yetkili ofislerinde yankılandı. Mao, Liu (Shaoqi) ile Zhou ’yu (Enlai) çağırdı. Onlara bir sorusu vardı: "Bir kediyi biber yemeye nasıl ikna edebilirsiniz?" Önce Liu konuştu. "Çok kolay," dedi iki numaralı adam.</span></span></p><p class="calibre_2"><span class="italic"><span class="bold">"Kediyi birisine tutturursunuz, biberi ağzına sokarsınız ve çubukla gırtlağından aşağıya itersiniz'' Böylesine Moskova malı bir dehşet imgesi karşısında Mao ellerini kaldırdı. "Asla güç kullanmayın... Her şey gönüllülükle olmalı." Zhou dikkatle dinliyordu. Mao başbakana da kediyle ne yapacağını sordu. Sık sık fırsatların ince ipinde yürümüş olan adam, "Kediyi aç bırakırdım," dedi. "Sonra biberi bir dilim ete sarardım. Eğer kedi yeterince aç ise, bütün olarak yutacaktır." Mao, Liu gibi Zhou ile de aynı fikirde değildi. "Kişi aldatmacaya başvurmamalı... insanları asla kandırmayın." Öyleyse Başkan ne yapardı? "Kolay," dedi Mao en azından bir konuda Liu ile ortak paydada buluşarak. "Biberi kedinin sırtına sürersin. Derisi yandığı zaman yalamaya başlayacaktır veyalamasına izin verildiği için mutlu olacaktır."</span></span></p><p class="calibre_2"><span class="italic"><span class="bold">MAO: A BIOG^m,</span></span> ROSS TERRILL, 1999</p><p class="calibre_2">İnsanların egolarını ve kendine düşkünlüklerini bir çeşit cephe olarak düşünün. Size neden saldırdıklarını bilmiyorsanız, genelinde farkında olmadan egolarını, dünyada kendilerine verdikleri önemi tehdit etmişsiniz demektir. Karşınızdakilerin kendilerini güvende hissetmeleri için elinizden geleni yapın. Belli belirsiz övgüler, bir armağan, beklenmedik bir terfi, ittifak önerisi, sizi ve onları eşit olarak sunmak, onların fikir ve değerlerini yansıtmak gibi hangisi işe yarıyorsa kullanmaktan kaçınmayın. Bunların hepsi karşınızdakilerin dünyayla bağlantılı olarak kendilerini sağlama almış gibi görmelerini sağlayacağından savunmaları inecek ve sizden hoşlanacaklardır. Güven içinde ve rahata kavuşmuş olduklarından artık bir yan cephe saldırısına hazırdırlar. Özellikle egosu çok kırılgan olan bir hedef için durum çok korkunçtur.</p><p class="calibre_2">Savaşlarda yan cephe manevrasının en yaygın kullanımı, düşmanlarınızı kalenin zayıf bir noktasında kendilerini göstermeye yönlendirmektir. Bunun anlamı, onları ön cephelerini daraltacak ve yan tarafı upuzun bırakacak biçimde ilerlemeye zorlamaktır. Artık yan cephe saldırı için harika bir hedef olmuştur.</p><p class="calibre_2"><span class="italic"><span class="bold">İçsel gerçek. Domuzlar ve balıklar. İyi talih. Kişiyi suyu geçmeye yönlendirir. Azim kişiyi ilerletir. Domuzlar ve balıklar en düşük zekâya sahip hayvanlar olduğundan, onları etkilemek çok zordur. Böyle yaratıklara uzanabilmesi için içsel gerçeğin gücünün artması gerekir. Bir domuz ya da balık kadar etkilenmesi zor kişilerle başa çıkmaya çalışırken, başarının sırrı en doğru yaklaşımı bulmakta yatar. Kişi önce tüm önyargılarından sıyrılmalı ve karşısındakinin ruhunun hiçbir kısıtlama olmadan hareket etmesine izin vermelidir. Bundan sonra o kişiyle temas kurulmalı, anlamaya çalışılmalı ve üstesinden gelecek güç elde edilmelidir. Böylece bir kapı açılınca, kişinin karakterinin gücü karşısındakini etkileyecektir. Bu yöntemle kişi aşılması olanaksız engellerle karşılaşmazsa, büyük suları aşmak gibi tehlikeli işlere girişip başarılı olur.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2">1519’da Hernán Cortés, Aztek İmparatorluğu’nu eline geçirme düşünü gerçekleştirmeyi planlayarak küçük bir orduyla doğu Meksika’ya ayak bastı. Ama önce kendi adamlarını, özellikle Küba valisi Diego de Velázquez’in destekçilerinden oluşan bir grubu denetimi altına alması gerekiyordu. Meksika’yı kendisi fethetmek isteyen Velázquez, Cortés’i yalnızca bir öncü olarak göndermişti. Adamları da Cortés’in attığı her adımda sorun çıkarıp ona karşı dolap çeviriyorlardı. Huzursuzluğun bir nedeni İspanya kralına gönderilmek üzere toplanması gereken altınlardı. Cortés askerlerine altın takası için izin vermişti ama ardından bu altınları yiyecek satın almak için kullanıyordu ve Velázquez’in adamları da bu uygulamanın sona ermesini istiyorlardı.</p><p class="calibre_2">İsteklerine boyun eğmiş gibi görünen Cortés, Velázquez’in adamlarına kendi aralarından bir hazine görevlisi seçmelerini söyledi. Derhal birini seçtiler ve bu adamın yardımıyla herkesin elindeki altınları toplamaya başladılar. Doğal olarak bu politika çok az kâr uğruna büyük tehlikeleri göze alan askerler tarafından hiç sevilmedi. Şikâyetler başlayınca Cortés, Küba valisi adına bu işi yürütmek için ısrar edenleri işaret etti. Kendisi asla bunun taraftarı olmamıştı. Kısa sürede herkes Velázquez’in adamlarından nefret etmeye başladı ve diğer askerlerin ısrarı üzerine Cortés uygulamayı seve seve durdurdu. Bundan sonra işbirlikçiler diğer adamlarla anlaşamadılar ve dışlandılar.</p><p class="calibre_2">Cortés bu stratejiyi bölücülere ve sorun yaratanlara karşı sık sık kullandı. Önce onların fikirlerini kabul etmiş gibi görünüyor ve hatta daha da ileri gitmeleri için yüreklendiriyordu. Temelinde düşmanlarının bencil ya da sevilmeyen fikirlerinin anlaşılacağı zayıf bir noktada kendilerini açığa çıkarmalarını sağlıyordu. Böylece iyi bir hedef edinmiş oluyordu.</p><p class="calibre_2">İnsanlar fikirlerini ve savlarını sunarken genelinde kendilerine sansür uygulayıp olduğundan daha uzlaşmacı ve esnek gibi görünmeye çalışırlar. Eğer onlara ön cepheden saldırırsanız, hedef olarak fazla bir şey bulamayacağınız için, pek ileri gidemezsiniz. Bunun yerine fikirlerini daha da geliştirmelerini sağlayın ve böylece size daha büyük bir hedef oluştursunlar. Geriye çekilerek, onlarla birlik olmuşsunuz gibi gözükerek, düşünmeden ilerlemeleri için yemleyerek bunu başarabilirsiniz. (Ayrıca düğmelerine basıp istemediklerini de söylemelerini sağlayarak onları duygusallaştırabilirsiniz.) Gülünç duruma düşecekleri, savunulması olanaksız bir sav ya da fikirle ilerleyip kalelerinin zayıf bir noktasında kendilerini belli edeceklerdir. İşin anahtarı darbeyi erken indirmemektir. Rakiplerinize kendilerini asmaları için gerekli zamanı tanıyın.</p><p class="calibre_2">Siyaset dünyasında insanlar sosyal pozisyonlarına dayanırlar. Olabildiğince çok sayıda kaynaktan destek almaya gereksinimleri vardır. Çoğu kişinin sahip olduğu gücün temeli olan bu kaynaklar açığa çıkarılıp saldırılacak yan cephelerdir. Franklin D. Roosevelt, bir politikacının en kırılgan cephesinin bir sonraki seçimde ona oy verecek ya da vermeyecek seçmenlerden oluştuğunu biliyordu. Roosevelt herhangi bir politikacıyı bu konudaki gerçek düşünceleri ne olursa olsun bir yasayı imzalamaya ya da bir adaylığı desteklemeye ikna etmek için seçmenlerinin arasındaki popülerliğini azaltmakla tehdit ediyordu. Bir insanın sosyal statüsü ve şöhretine yapılacak bir yan saldırı bu tehlikeye doğru dönmesine neden olacağından, öteki yönlerden manevra yapmanız için size yer açacaktır.</p><p class="calibre_2">Değişimler Kitabı (1 Ching) <span class="italic"><span class="bold">çoğunlukla Doğuya uyum sağlama ve esnekliğin yüceltilmesi olarak kabul edilir. Bu kitapta sıklıkla ortaya çıkan tema, yaşamı gözlemlemek, gelişmek ve sağ kalmak için akışına kendini bırakmaktır. Temelinde var olan her şeyin bir çatışma ya da tehlike kaynağı olduğunu ve eğer yanlış bir biçimde ya da yanlış açıdan karşı gelinirse, yani gücünün azami düzeyde bulunduğu ön cepheye doğrudan saldırılırsa şiddetin ortaya çıkacağını anlatmaktadır. Çünkü bu yaklaşım çatışmayı yıkıcı bir düzeye çıkarmaktadır. Buna karşılık her olguya doğru açıdan ve doğru davranışla, yani tiim giiciine sahip olamadan kaynağına yapılacak bir saldırı ya da bir yan cephe saldırısıyla ("kaplanın kırılgan böğürtü') başa çıkılabilir.</span></span></p><p class="calibre_2"><span class="italic"><span class="bold">SECRETS OF THE SAMURA!,</span></span></p><p class="calibre_2"><span class="calibre3"><span class="bold">OSCAR RATTI VE ADELE WESTBROOK, 1973</span></span></p><p class="calibre_2">Yaşamdaki manevralarınız ne kadar gizli ve dolaylı olursa o kadar iyi sonuçlar verir. 1801 yılında Napoleon beklenmedik bir biçimde o tarihte Fransa’nın denetiminde bulunan Malta Adası’nın gözetimcisi olmasını Rusya’ya önerdi. Böylece Ruslar Akdeniz’de önemli bir üsse sahip olacaklardı. Bu öneri çok büyük bir cömertlik gibi görünüyordu ama Napoleon, İngilizlerin adada gözü olduğunu, ele geçirebilecek güce sahip olduklarını ve Fransız donanmasının karşı koyamayacak kadar zayıf olduğunu biliyordu. İngilizlerle Ruslar müttefikti ama Malta üzerinde çıkacak bir münakaşa bu ittifakı tehlikeye atabilirdi. İşte Napoleon’un baştan beri hedefi bu anlaşmazlığın çıkmasını sağlamaktı.</p><p class="calibre_2">Stratejinin evrimi gitgide dolaylı yöntemlere yönelmektedir. Sizin ne tarafa gittiğinizi göremeyen bir rakip dezavantajlı durumdadır. Bilardo masasında çeşitli kenarlara çarpan toplar gibi ne kadar fazla açı kullanırsanız, rakiplerinizin kendini savunması o kadar zorlaşacaktır. Adımlarınızı karambol yaratma etkisi üzerine hesaplayın. Bu, saldırganlığınız için kusursuz bir kılıftır.</p><p class="calibre_2">Simge: İstakoz. Hemen yakalayan pençeleri, sert koruyucu kabuğu, tehlikelerden uzaklaşmasını sağlayan güçlü kuyruğuyla ıstakoz ürkütücü ve yenilmez gibi görünür. Ona doğrudan yaklaşırsanız, bedelini ödersiniz. Ama bir sopayla tersine çevirip yumuşak karnını ortaya çıkarırsanız, ıstakoz umarsız bir duruma gelir.</p><p class="calibre_2"><span class="calibre3"><span class="bold">Otorite: Çarpışmalar, düşmanı döndürerek, yan cephesine saldırarak kazanılır. -Napoleon Bonaparte (1769-1821)</span></span></p><p class="calibre_2"><span class="calibre3"><span class="bold">TERSİNE ÇEVİRMEK</span></span></p><p class="calibre_2">Politikada, öteki tarafında benzer bir pozisyon alıp rakibin yan cephesini işgal etmek, fikirlerini kendi amaçlarınız için kullanmak güçlü bir oyundur ve Cumhuriyetçilerle başa çıkmakta Başkan Clinton bu yöntemi çok etkili olarak kullanmıştır. Böyle bir yaklaşım rakiplere nişan alınacak bir hedef ya da manevra alanı bırakmaz. Ama rakibinizin yan tarafında çok uzun süre kalmanın da bir bedeli vardır: her politikacının gerçek yumuşak karnı olan halk, üçgen ölçerin neyi ifade ettiğini, neden bu işe kalkıştığını, partisini rakiplerinden neyin ayırdığı duygusunu kısa sürede unutur. Zaman içinde bu yaklaşım tehlikeli olabilir: keskin farklılıkların ortaya çıkışını sağlamak olan kutuplaştırma (Bkz. Bölüm 1) uzun vadede daha etkilidir. Rakibinizin yan cephesini işgal ederken, kendi yan cephenizi ortaya çıkarmamaya dikkat edin.</p><div class="mbp_pagebreak" id="calibre_pb_14"></div>
</body></html>
