<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1554594" class="calibre_2"><span class="calibre5"><span class="bold">31</span></span></p><p class="calibre_2"><span class="bold">İÇERİDEN YIKMAK</span></p><p class="calibre_2"><span class="bold">İç Cephe Stratejisi</span></p><p class="calibre_2"><span class="italic">Bir savaş ancak kendini gösteren düşmana karşı sürdürülebilir. Rakibinizin saflarının arasına sızarak, onları yıkmak için içeriden çalışarak, görecekleri ya da tepki gösterecekleri bir hedef oluşturmadığınız için en büyük avantajı yakalarsınız. İçeriye sızınca zayıf yönlerini de öğreneceğiniz için içsel huzursuzluk tohumları atmafırsatını elde etmiş olursunuz. Yani düşmanca amaçlarınızı gizleyin. İstediğiniz bir şeyi elde etmek için buna sahip olanlarla doğrudan mücadele etmek yerine onlara katılın ve elinize geçirmek için ağır ağır ilerleyin ya da bir darbe yapacak anı bekleyin. İçinden çürüyen hiçbir yapı uzun süre ayakta kalamaz.</span></p><p class="calibre_2"><span class="calibre1"><span class="bold">GÖRÜNMEYEN DÜŞMAN</span></span></p><p class="calibre_2">1933 yılının sonuna doğru Adolf Hitler, kırk altı yaşındaki Tuğamiral Wilhelm Canaris’i Alman genelkurmayının gizli istihbarat ve karşı casusluk teşkilatı olan Abwehr’in başına getirdi. Kısa bir süre önce Almanya hükümdarı olarak diktatörlük güçlerini elde etmişti ve Avrupa’daki müstakbel fetihlerden gözünü ayırmadığından, Canaris’in Abwehr’i İngiliz Gizli Servisi kadar becerikli bir duruma getirmesini istiyordu. Ne var ki Canaris bu görev için oldukça tuhaf bir seçimdi. Aristokrat bir aileden geliyordu, Nazi Partisi’nin üyesi değildi, olağanüstü bir askeri meslek yaşamı olmamıştı. Ama Hitler, Canaris’i üstün bir casus yöneticisi yapacak özelliklerini keşfetmişti: son derece kurnazdı, adeta entrika ve aldatmaca için yaratılmıştı ve sonuç almasını iyi biliyordu. Üstelik terfi etmesini Hit-ler’e borçlu olduğunu da bilecekti.</p><p class="calibre_2"><span class="italic"><span class="bold">Athena şimdi Hermes’in oğlu Prylis’e Truva'ya bir tahta atla gfrmenin</span></span></p><p class="calibre_2"><span class="italic"><span class="bold">kolay olacağı konusunda esin verdi ve Parnassus’lu Panopeus, Athena’nın</span></span></p><p class="calibre_2"><span class="italic"><span class="bold">gözetimi altında bir at inşa etmeye gönüllü oldu. Daha sonraları Odysseus</span></span></p><p class="calibre_2"><span class="italic"><span class="bold">bu stratejinin itibarını sahiplenecekti... Epeius, çam tahtasından inşa ettiği</span></span></p><p class="calibre_2"><span class="italic"><span class="bold">atın bir yanına bir kapı yerleştirdi ve öteki yanına Athena'ya adadığını</span></span></p><p class="calibre_2"><span class="italic"><span class="bold">büyük harflerle yazdı: "Evlerine güvenli biçimde dönme beklentisi içindeki •Yunanlılar bunu Tanrıça'ya sunmaktadırlar." Odysseus en cesur</span></span></p><p class="calibre_2"><span class="italic"><span class="bold">adamlarını silahlarını alıp bir ip merdivenle ata tırmanmaya ikna etti.</span></span></p><p class="calibre_2"><span class="italic"><span class="bold">Tırmananların arasında Menelaus, Odysseus, Diomedes, Sthenelus, Acamas, Thoas ve Neoptolemus vardı. Dil dökülen, tehdit edilen, rüşvet verilen Epeius da kendini aralarında buldu. En son olarak ata tırmandı, ip merdiveni çekti ve yalnızca kendisinin bildiği şekilde kapıyı kapattı. Gece olunca Odysseus’un verdiği talimata göre geri kalan Yunanlılar, Agamemnon ’un önderliğinde kamp yerini yaktılar, denize açıldılar ve Tenedos (Bozcaada) adası yakınında ertesi geceye kadar beklemeye başladılar... Ertesi sabah Truva gözcüleri, Yunanlıların kampı yakıp sahilde kocaman bir tahta at bırakıp gittiklerini bildirdiler. Priam ile oğulları hayretle ata bakarken Thymoetes sessizliği bozdu: "Bu Athena’ya bir armağan olduğuna göre, Truva ’nın içine almayı ve onun kalesine götürmeyi öneriyorum."''Hayır, hayır!" diye bağırdı Capys. "Yunanlılar çok uzun zamandır Athena ’nın gözdesiydiler. Ya bunu yakmalıyız ya da içinde ne olduğunu görmek için kırmalıyız." Ama Priamfikrini açıkladı. "Thymoetes haklı. Bunu daha sonra tekerleklerin üzerine alıp içeri götürürüz. Hiç kimse Athena ’nın armağanına saygısızlık etmemeli." Tahta at kentin kapısından içeri giremeyecek kadar genişti. Duvarın kenarı yıkıldığı halde dört kez takılıp kaldı. Truvalılar büyük bir çabayla atı kaleye kadar taşıdılar ama yıkık duvarı tamir etme önlemini almadılar. Gece yarısı Odysseus, Epeius’a kapıyı açmasını emretti... Yunanlılar sessizce ay ışığıyla aydınlanan sokaklara daldılar ve korumasız evlere girip uyuyan Truvalıların gırtlaklarını kestiler.</span></span></p><p class="calibre_2"><span class="italic"><span class="bold">THE GREEK MYTHS,</span></span> CİLT 2, ROBERT GRAVES, 1955</p><p class="calibre_2">Gelecek yıllarda Hitler bu seçiminden gurur duyacaktı. Canaris, Ab-wehr’i yeniden düzenledi ve casusluk ağını tüm Avrupa’ya yaydı. 1940 Mayıs’ında İkinci Dünya Savaşı’nın ilk yıllarında Fransa ve Benelüks ülkelerinin yıldırım saldırısıyla işgal edilebilmesi için olağanüstü istihbarat sağladı. Aynı yılın yaz mevsiminde Hitler, Canaris’e en önemli görevini verdi: İngiltere’yi işgal etmek için düzenlenecek Deniz Aslanı Operasyo-nu’na istihbarat sağlamak. Yıldırım saldırısından ve Müttefik ordusunun Dunkirk’de geri çekilmesinden sonra İngiltere çok kırılgan gibi görünüyordu ve bu noktada onları savaş dışı bırakmak Hitler’in Avrupa’yı fethetmesini garantileyecekti.</p><p class="calibre_2">Canaris birkaç hafta sonra İngiliz kara ordusunun ve hava kuvvetlerinin gücünün Almanlar tarafından olduğundan daha düşük olarak hesaplandığını bildirdi. Deniz Aslanı Operasyonu Führer’in öngördüğünden daha büyük güce gereksinim gösterecekti ve eğer gerekli sayıda as-kcr bu operasyona katılmazsa, işler karışabilirdi. İngiltere’yi bir tek darbe ile nakavt etmek isteyen Hitler için, bu, çok kötü bir haberdi. Rusya’yı iş-gal etmeye öncelik tanıdığından Deniz Aslanı Operasyonu’na daha fazla asker göndermek ve İngilizleri sindirmek için yıllarca uğraşmak istemiyordu. Canaris’e güvendiği için işgal planından vazgeçti.</p><p class="calibre_2">Aynı tarihte General Alfred Jodl başka bir yöntemle İngiltere’ye zarar vermek için parlak bir plan ortaya attı: İspanya’yı operasyon merkezi olarak kullanıp İngilizlere ait Cebelitarık adasını işgal edecek; böylece İngiltere’nin Akdeniz ile Süveyş Kanalı yoluyla Hindistan ve daha doğudaki imparatorluk topraklarıyla bağlantısını keserek inanılmaz bir darbe indirecekti. Ama İngilizler bu tehdidi fark etmeden önce Almanların çok hızlı davranması gerekiyordu. İngiltere’yi dolaylı bir yoldan mahvetme fikriyle heyecanlanan Hitler bir kez daha Canaris’den bu planı değerlendirmesini istedi. Abwehr başkanı İspanya’ya gitti, durumu gözlemledi ve rapor verdi. Alman Ordusu İspanya’ya adım attığı anda İngilizler planı anlayacaktı ve Cebelitarık’ın çok güçlü bir savunma sistemi vardı. Üstelik Almanlar, Francisco Franco’nun işbirliğine gerek duyacaktı ama Canaris İspanya diktatörünün yeterince yardımcı olacağına inanmıyordu. Kısacası Cebelitarık bunca çabaya değmezdi.</p><p class="calibre_2">Hitler’in çevresinde Cebelitarık’ın kolayca alınacağına ve böylece İngiltere’ye karşı savaşta büyük bir zafer kazanılacağına inanan çok kişi vardı. Canaris’in raporuyla şaşkınlığa düşmüşler ve bunca zamandır sağladığı istihbarattan kuşku duyduklarını yüksek sesle bildirmeye başlamışlardı. Çok az konuşan, kolayca okunmayan, bulmaca gibi bir kişiliğe sahip olan Cana-ris’in yapısı, güvenilmemesi konusundaki kuşkularını körüklemişti. Hitler söylenenlerin tümünü dinledi ama Cebelitarık planını dolaylı olarak görüşmek için yaptığı toplantıda General Franco’nun yaklaşımı Canaris’in söyledikleriyle örtüştü. Franco işi zora koştu, çeşitli aptalca isteklerde bulundu, İspanyollarla İş yapmak neredeyse olanaksızdı ve işin lojistiği karmakarışıktı. Jodl’ın planına duyduğu heyecanı Hitler derhal yitirdi.</p><p class="calibre_2">Bundan sonraki yıllar boyunca Alman yetkililer Canaris’in Üçüncü Reich’e sadakati konusunda kuşku duymaya başladılar ama hiç kimse somut bir kanıta ulaşamadı. Üstelik Hitler, Abwehr başkanına çok güveniyor ve ona çok önemli gizli görevler veriyordu. 1943 yazında İtalyan genelkurmayının eski başkanı Mareşal Pietro Badoglio’nun, Hitler’in en sadık müttefiki İtalya diktatörü Benito Mussolini’yi tutuklaması bu tip gizli görevlerden birine daha neden oldu. Almanlar, Badoglio’nun General Dwight D. Eisenhower ile İtalya’nın teslim olması konusunda gizli bir görüşme yapmasından korkuyorlardı. İtalya’nın teslim olması Mihver devletler için çok büyük bir darbe olacağından Hitler gerekirse Roma’ya bir ordu gönderip Badoglio’yu tutuklayarak ve başkenti işgal ederek bunu durdurmaya hazırdı. Ama gerçekten gerekli miydi?</p><p class="calibre_2">Hitler’in ordularına başka cephelerde gereksinimi olduğundan Canaris bu kez İtalya’nın teslim olma olasılığını değerlendirmek için gönderildi. Canaris İtalyan hükümetindeki meslektaşı General Cesare Amé ile görüştü ve her iki ülkenin istihbarat servislerinin üst düzey yetkilileri arasında bir toplantı düzenledi. Toplantıda Amé, Badoglio’nun kesinlikle Almanya’ya ihanet etmeyeceğini vurguladı ve mareşalin davaya sıkı sıkıya bağlı olduğunu belirtti. Amé çok inandırıcıydı. Hitler İtalya’yı kendi haline bıraktı. Ne var ki, birkaç hafta sonra Badoglio gerçekten de Eisenho-wer’a teslim oldu ve çok değerli İtalyan donanması Müttefiklerin eline geçti. Canaris aldatılmıştı, yoksa aldatmacayı yapan Canaris miydi?</p><p class="calibre_2">SS kuruluşunun dış istihbarat bölüm şefi olan General Walter Schellenberg, Badoglio fiyaskosunu incelemeye başladı ve Amé’nin emri altında çalışan iki kişinin patronlarının Canaris’le yaptığı görüşmeleri izlemiş olduklarını öğrendi. Bildirdiklerine göre başından beri Badoglio’nun teslim olacağını bilen Canaris, Hitler’i aldatmak için Amé ile işbirliği yapmıştı. Abwehr başkanı bu kez suçüstü yakalandığından bedelini yaşamıyla ödeyecekti. Schellenberg, Canaris’in kuşku uyandıran diğer hareketlerini kapsayan kalın bir dosya hazırladı. Dosyayı sunduğu SS Başkanı Heinrich Himmler, ona sesini çıkarmamasını, en doğru zamanda kendi eliyle bunu Hitler’e vereceğini söyledi. Ne var ki aradan aylar geçip de Himmler, Canaris’i onurlu bir biçimde servisten emekli etmek dışında hiçbir §ey yapmayınca Schellenberg hayal kırıklığına uğradı.</p><p class="calibre_2">Canaris’in emekliye ayrılmasından kısa bir süre sonra Abwehr başkanı olarak göreve başladığı günden itibaren Hitler aleyhine çalıştığını, hatta Führer’e suikast düzenlemeye bile kalkıştığını ama başaramadığını gösteren günlükleri SS yetkililerinin eline geçti. Toplama kampına gönderilen Canaris 1945 Nisan’ında işkence edilip öldürüldü.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Wilhelm Canaris son derece yurtsever ve muhafazakâr bir adamdı. Nazi Partisi’nin yükselişe geçtiği ilk günlerde çok sevdiği vatanını Hit-ler’in mahvedeceğini düşünmeye başlamıştı. Ama ne yapabilirdi? Tek başına bir insan olarak Hitler’e karşı sesini yükseltmek biraz tanınmasına ardından erken gelen ölüme yol açardı. Canaris yalnızca sonuçlarla ilgiliydi. Sesini çıkarmadı ve Abwehr başkanlığı önerilince fırsatı kaçırmadı. Başlangıçta kuruluştaki çalışmalarıyla güven kazandı ve Nazi hükümetinin iç işlerini öğrenmeyi başardı. Bu arada kendisiyle aynı fikirde olan Schwarze Kapelle (Siyah Orkestra) gibi işbirlikçileriyle birlikte Hitler’i öldürmek için planlar yapıyordu. Abwehr’deki konumu nedeniyle Canaris, Schwarze Kapelle grubunun soruşturulmasını bir noktaya kadar engelleyebildi. Ayrıca Himmler gibi üst düzey Nazilerin en kirli sırları hakkında istihbarat topladı ve kendisine karşı yapılacak herhangi bir harekete karşılık bunların açıklanacağını ve mahvolacaklarını belirtti.</p><p class="calibre_2">Deniz Aslanı Operasyonu için hazırlanmaya başlaması istenince İngiltere’nin olduğundan daha güçlü görünmesini sağlayan istihbarat raporları hazırladı. Cebelitarık’ın işgali için araştırma yaparken Almanların ülkelerini kullanmaya izin vermelerinin felakete yol açacağını İspanyollara gizlice açıkladı. Her iki olayda da Hitler’in hızlı ve kolay zafere ulaşma sabırsızlığından yararlandı; savaşı geri dönülmez biçimde kendi lehine çevirebilecek girişimlerden uzaklaşmasına yol açtı. Hitler’in başkalarının sadakati konusundaki paranoyak kaygılarını algılayan Canaris, Badoglio</p><p class="calibre_2">konusunda Ame’yi bu zayıflık üzerinde oynamak ve İtalya’yı Mihver devletlere sadık gibi göstermek için eğitti. Canaris’in iç cephede yaptıklarının sonuçları şaşırtıcıdır: tek başına İngiltere, İspanya ve İtalya’yı felaketten kurtarıp belki tartışılabilir ama, savaşın gidişini de değiştirdi. Alman savaş makinesinin kaynakları elinde olduğundan, gösterilen çabaları bozma, etkilerini değiştirme olanağına da sahipti.</p><p class="calibre_2">Canaris öyküsünün gösterdiği gibi savaşmak ya da yok etmek istediğiniz bir şey varsa, düşmanca davranma dürtünüzü bastırmak, konumunuzu belli etmemek ve amaçlarınızı karşı tarafa açıkça göstermemek en iyisidir. Adınız duyulduğu zaman, belki de kendinizi açıkça ifade etmek hoşunuza gittiğinden, özellikle düşmanınızın güçlü olduğu durumlarda gerçekten zarar verecek gücünüzü kısıtlamış olursunuz.</p><p class="calibre_2">Bunun yerine düşmanın tarafında gibi görünürken yüreğinin derinliklerine gömülmek en iyi stratejidir. Bu noktada saldırılacak zayıflıklar, kamuoyuna açıklanacak suç kanıtları gibi çok değerli bilgiler edinebilirsiniz. Yanlış bilgiler aktarmak ya da rakibinizi kendini savunma politikasına yöneltmek gibi belli belirsiz manevraların etkisi dışarıdan yapabileceklerinize oranla çok büyük olur. Düşman silahları, bir cins dönek cephanelik gibi kendisine karşı kullanacağınız silahlarınız biçimini alır. Dışarıdan bakınca sadık bir destekçi ya da dost gibi görünen kişinin gizli bir düşman olabileceğini çok kişi hayal bile edemez. Bu nedenle düşmanca amaçlarınızı ve manevralarınızı kolayca gizleyebilirsiniz. Düşman sizi göremediği zaman, elinizin altındaki yıkıcı güçlerin sınırı olmaz.</p><p class="calibre_2"><span class="italic">Saygılı konuşun, saygıyla dinleyin, emriniyerine getirin ve her konuda onunla uzlaşın. Sizin kendisiyle çatışma içinde olduğunuzu asla düşünmeyecektir. Haince önlemlerimiz yoluna girecektir.</span></p><p class="calibre_2"><span class="italic"><span class="bold">Tai Kung, Six Secret Teachings, MÖ W.</span></span> YY.</p><p class="calibre_2"><span class="calibre1"><span class="bold">DOSTÇA ELE GEÇİRME</span></span></p><p class="calibre_2">1929 yazında Paris’in avangard gerçeküstü hareketinin otuz üç yaşındaki öncüsü Andre Breton, <span class="italic">Un Chien Andalou</span> adlı bir film izledi. Aynı grubun İspanyol üyelerinden Luis Bunuel’in yönettiği filmin ilk sahnesi bir adamın elindeki bıçakla bir kadının gözünü kesmesiyle başlıyordu. Breton, bunun ilk gerçeküstü film olduğunu söyledi. <span class="italic">Un Chien Andalou, </span>yönetmen Bunuel’in dostu ve iş arkadaşı olan yeni ressam Salvador Da-li’nin katkılarından dolayı da büyük heyecan yaratmıştı. Bunuel, Dali’nin tablolarının gerçeküstü sayılacağından ve son derece tuhaf bir karakteri olduğundan Breton’a söz etti. Kısa sürede başkaları da ayrı ressamdan söz etmeye, "paranoyak eleştirisel" adını verdiği yöntemini tartışmaya başlamışlardı. Dali düşlerine ve bilinçaltına dalıyor ve orada bulduğu imgeleri içeriği ne olursa olsun, çılgınca ayrıntılarla tuvale yansıtıyordu. Hâlâ İspanya’da yaşıyordu ama Breton birdenbire onun adını her yerde görmeye başlamıştı. 1929 Kasım’ında yirmi beş yaşındaki Dali, bir Paris galerisinde ilk önemli sergisini açtı ve Breton tabloların karşısında donakaldı. Sergiden, "İlk kez aklın pencereleri sonuna kadar açıldı," diye sözetti.</p><p class="calibre_2">1920’lerin sonu Breton için zor bir dönemdi. Beş yıl kadar önce başlattığı hareket durağanlanmıştı, üyelerin sürekli olarak ideolojik noktalar üzerinde atışması ise Breton’u adeta ağlatıyordu. Daha doğrusu gerçeküstücülük akımının modası geçmeye başlamıştı. Belki de Dali gerekli olan taze kanı sağlayabilir, sanatı, fikirleri ve kışkırtıcı karakteri insanların tekrar gerçeküstücülük konusundan söz etmelerine yol açabilirdi. Breton davet edince Dali sevinçle kabul etti ve Paris’e taşındı.</p><p class="calibre_2">Birkaç yıl boyunca Breton’un stratejisi iyi gider gibiydi. Dali’nin skandallar yaratan tabloları Paris’in gündeminden düşmüyordu. Açtığı sergiler olay oluyordu. Herkes birdenbire gerçeküstücülük akımıyla ve hatta genç ressamlarla ilgilenmeye başlamıştı. Ama 1933’e gelindiğinde Dali’yi bu harekete kattığına Breton pişman olmuştu. İspanyol ressamdan paranoyak esin kaynağı olarak gördüğü Hitler’e ilgi duyduğunu belirten mektuplar alıyordu. Yalnızca gerçeküstücülerin Hitler "konusunda iyi şöyler söyleyebileceğini" öne sürüyor ve hatta hakkında cinsellik yüklü düşler gördüğünü ekliyordu. Dali’nin Führer takıntısı hareket içinde yayılınca sayısız tartışma çıktı. Gerçeküstücülerin çoğu komünizm sempatizanıydı ve İspanyol ressamın derin düşüncelerinden nefret ediyordu. İşleri daha da kötüye götürmek için Dali, yaptığı Lenin tablosunda iki buçuk metre büyüklüğündeki kıçını bir koltuk değneğine yaslamıştı. Grubun içinde Lenin hayranları bulunduğundan acaba Dali bilinçli olarak kışkırtıcılığa mı soyunuyordu? Breton insan uzuvlarının böylesine gösterilmesinden hoşlanmadığını söyleyince Dali’nin tabloları arasındaki çıplak görüntülerin sayısı artıverdi.</p><p class="calibre_2"><span class="italic"><span class="bold">Devrim ve misyonerlik yolculukları sırasında İsmailiye mezhebinin Nizari kolu lideri olan Hasan, Selçuklu İmparatorluğu ’na karşı direniş hareketi başlatmak için çok sağlam bir kale aramaktaydı. Sonunda 1088 yılında Rudbar bölgesinde Elburz Dağı üzerinde, kayalıklara inşa edilmiş Alamut kalesini buldu. Kale, elli kilometre uzunluğunda, beş kilometre genişliğinde ve denizden yaklaşık iki bin metre yüksekteki verimli bir vadiye bakıyordu. Vadideki köylerde yaşayanlar Hasan’ın sofu dindarlığına özellikle yakınlık duymuşlardı. Kaleye ancak Alamut Nehri’nin daracık girintisinden büyük bir zorlukla ulaşılabiliyordu... Selçuk Sultanı Melik Şah tarafından Mehdi adlı Şii sahibine verilmiş olan kaleyi almak için Hasan çok dikkatli bir strateji uyguladı. Önce en güvendiği adamı Hüseyin Kai-ni ile iki arkadaşını çevre köylerde kendi mezhebine döndürecek kişileri bulmaları için gönderdi. Ardından Alamut’daki sivil halkın ve askerlerin çoğu gizlice İsmailiye mezhebine katıldı. Sonunda 1090 yılında Hasan’ın kendisi gizlice</span></span></p><p class="calibre_2"><span class="italic"><span class="bold">kaleye sokuldu. Hasan ’ın kaleyi hiç fark ettirmeden ele geçirdiğini anlayınca Mehdi, sessizce çekip gitti.</span></span></p><p class="calibre_2"><span class="italic"><span class="bold">THE TEMPLARSAND THE ASSASSINS,</span></span> JAMES WASSERMAN, 2001</p><p class="calibre_2">1934 yılının başında Breton artık dayanamadı ve birçok üyenin de imzaladığı bir mektup yayınlayarak Dali’nin gerçeküstücülük grubundan uzaklaştırıldığını bildirdi. Dali’nin hem taraftarları ve hem düşmanları olduğundan grup ikiye bölündü. Sonunda sorunu tartışmak için bir toplantı düzenlendi. Boğazı ağrıyan, yüksek ateşi olan Dali üzerinde kat kat giysiler ve ağzında bir termometre ile toplantıya geldi. Breton salonu arşınlayarak onu gruptan uzaklaştırmanın nedenlerini sayarken Dali ateşini kontrol altında tutmak için sürekli olarak paltosunu, kazağını çkarıp giymeye başladı. Katılımcıların Breton’a dikkat etmesi çok zorlaşmıştı.</p><p class="calibre_2">Sonunda Dali’den yanıt vermesi istendi. "Lenin ile Hitler’in tablolarını düşlere dayanarak yaptım," dedi ağzındaki termometre nedeniyle zor konuşarak. "Lenin’in şekilsiz kıçı hakaret içermek yerine benim gerçeküstücülük akımına sadakatimi simgeliyordu." Konuşurken bir yandan da giyinip soyunmayı sürdürüyordu. "Tüm tabular yasaklanmıştır ya da aksi takdirde nelerin tabu olduğu konusunda bir liste yapılması gerekir. Breton, gerçeküstü şiir dünyasının yalnızca Komünist Parti ve ahlak polisi tarafından gözlem altında tutulan suçluların ev hapsinde bulunduğu küçük bir dünya olduğunu resmi olarak açıklamalıdır."</p><p class="calibre_2">Grup üyeleri hiçbir yanıt veremeyecek kadar şaşırmışlardı. Dali toplantıyı gerçeküstü bir gösteriye çevirmiş, hem onların ileri sürdüğü yaratıcı özgürlükle alay etmiş hem de kendisi aynı iddiada bulunmuştu. Ayrıca herkesi güldürmüştü. Gruptan dışlanması için yapılacak oylama onlara yönelttiği suçlamaları onaylamak olacaktı. Şimdilik onu rahat bırakmaya karar verdiler ama toplantının ardından gerçeküstücülük hareketinin her zamankinden daha bölünmüş olduğu açıkça görüldü.</p><p class="calibre_2">Yıl sonunda Dali, New York'a gitti. Paris’e ulaşan haberlere göre Amerika’daki sanat dünyasını fethetmiş ve gerçeküstücülük akımını en gözde hareket konumuna getirmişti. İlerki yıllarda Amerika’ya gerçekten göç edecek ve resmi Time dergisinin kapağını süsleyecekti. New York’ta kazandığı şöhret neredeyse tüm dünyaya yayıldı. Bu arada gerçeküstüçü-lük hareketi üyeleri kamuoyunun gözünden sessizce silindi ve diğer sanat akımlarının gölgesinde kaldı. 1939 yılında İspanyol ressamı denetimi altında tutamamaktan nefret eden Breton, onu gruptan attı ama artık bunun hiçbir önemi kalmamıştı. Dali’nin kendisi gerçeküstücülükle eşanlamlı hale gelmişti ve gerçeküstücülük akımının ölümünden sonra bile bu durum değişmeyecekti.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Salvador Dali son derece hırslı bir adamdı. Gerçi çok ilginç gibi görünüyordu, ama günlükleri istediğini elde etmek için stratejiyi ne denli kullandığını gösteriyor. Meslek yaşamının ilk yıllarında İspanya’da isteksizce çalışırken eğer şöhretin doruğuna ulaşmak istiyorsa çağdaş sanatın merkezi olan Paris sanat dünyasını ele geçirmenin ne kadar önemli olduğunu algılamıştı. Paris’te şöhrete ulaşmak için de kendisine avangard statü ve bedava reklam sağlayacak bir hareketle adının ilintili olması gerekiyordu. Yapıtlarının doğası ve parayonak eleştirisel yöntemi göz önüne alınınca, gerçeküstücülük akımı en mantıklısıydı. Elbette Bunuel’in yakın dostu olması ve sevgilisi Gala’nın aynı zamanda bu akımın en önde gelen yazar ve düşünürlerinden Paul Eluard’ın karısı olmasının da yararı vardı. Bunuel, Gala ve ("ulak" ya da "taşıyıcı" adını taktığı) bazı kişilerin aracılığıyla adının Paris’e yayılmasını sağladı ve doğruca Breton’u hedef aldı. Aslında her türlü organize gruptan nefret ediyor ve Breton’dan hiç hoşlanmıyordu, ama her ikisinin de kendisine yararı dokunacağını biliyordu. Varlığını başkalarının aracılığıyla ortaya çıkarmak ve <span class="italic">avant le lettre</span> bir gerçeküstücü ressam olduğunu bildirmekle çok kurnazca davranıp Bre-ton’un kendisini gruba davet etmesini sağlamıştı.</p><p class="calibre_2">Bundan sonra hakiki bir gerçeküstücü ressam ve grubun resmen üyesi olarak kendi gizli savaşını kolayca sürdürebilirdi. Başlangıçta grubun sadık bir üyesi gibi davrandı, çarpıcı tablolarıyla Paris’i fethetmek için bu platformu yıllarca kullandı. Grup üyeleri kendilerine kazandırdığı canlılık için ona minnettardılar, ama temelinde Dali kendi mesleğini iler-letmek için onların adını ve varlığını kullanıyordu. Şöhretini sağlamlaştırınca grubu içten dinamitlemeye kalkıştı. Gerçeküstücü ressamları içsel açıdan ne kadar zayıf düşürürse, halkın gözünde onlara baskın çıkması o kadar kolaylaşırdı. Hitler ile Lenin’i seçerken grup içinde çok kişinin nefretini kazanacağını biliyordu. Böylece Breton’un totaliter yönünü ortaya çıkartacak ve üyeler arasında önemli bir bölünmeye neden olacaktı. Gruptan atmak için yapılan toplantıdaki "performansı" aslında bir gerçeküstü başyapıt olduğu gibi grup bütünlüğünün kalıntılarına indirilmiş stratejik bir darbeydi. Sonunda gerçeküstü hareketi bölünmeye başladığında, kampanyasını tamamlamak üzere New York’a gitti. Gerçeküstücülüğün baştan çıkarıcı adını kendine uygun görerek bu hareketin en ünlü hatta Breton’dan bile daha ünlü bir üyesi olarak tarihe geçti.</p><p class="calibre_2">Dünyada yolunuzu tek başınıza bulmak oldukça zordur. Müttefiklerin yardımı olur, ama eğer başlangıç aşamasındaysanız, doğru insanları sizinle ittifak kurmaya ikna etmek zordur, çünkü böyle bir durumda onların hiçbir çıkarı yoktur. En akılcı strateji sizin uzun vadeli çıkarlarınıza en iyi şekilde hizmet edecek ya da kendinize en yakın bulduğunuz bir gruba katılmaktır. Bu grubu dışarıdan fethetmek yerine, doğruca içine girin. Grup üyesi olunca işleyiş biçimi, üyelerin ikiyüzlülükleri ve zayıflıkları hakkında çok değerli bilgiye ulaşabilirsiniz ve bu bilgileri gizli organizasyon içi savaşınızda kullanabilirsiniz. İçeriye girince bölüp fethedebilirsiniz. Diğer üyelerden farklı olarak grupla duygusal bir bağınız olmadığını unutmayın; yalnızca kendinize sadık olmanız yeterlidir. Böylece başkalarının pahasına sizi ilerletecek yıkıcı manevralar yapma özgürlüğüne sahip olursunuz.</p><p class="calibre_2"><span class="italic">Eğer bireyselleğinizin zaferi için bir savaş açmaya karar verirseniz, size en fazla yakın olanları acımasızca yıkarak işe başlamalısınız.</span></p><p class="calibre_2"><span class="italic"><span class="bold">Salvador Dali (1904-1989)</span></span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Eski tip savaşlarda en yaygın savunma biçimi kaleler ya da surlarla çevrili kentlerdi ve askeri liderler yüzyıllar boyunca bu tip yapıları ele geçirme stratejileri geliştirmişlerdir. Kaleler basit bir sorun sunuyordu: içine sızılmaz olması için tasarlandığından, stratejik açıdan ele geçirilmesi çok önemli değilse, çok fazla çaba gerektirdiği için karşı tarafın ordusu genellikle yanından geçip gidiyordu. Kalelere karşı kullanılan geleneksel strateji, kuşatma makineleri ve ağır kütüklerle kapıları yıkıp duvarlarda gedik açmak ya da duvarlara tırmanmaktı. Çoğunlukla çevresine siperler, hendekler kazıp duvarlar örerek kuşatılan kaleye bir yandan malzeme ve yedek kuvvetlerin gelmesi, diğer yandan savunanların çıkması da engellenirdi. Kent halkı zaman içinde açlıktan zayıf düşünce duvarları aşıp kaleyi ele geçirmek kolaylaşırdı. Bu kuşatmalar oldukça uzun ve kanlı olurdu.</p><p class="calibre_2">Yüzyıllar içinde daha aydın strateji uzmanları duvarları indirmenin farklı yollarını keşfettiler. Bu strateji basit bir açıklamaya dayanıyordu: bir kalenin görünürdeki gücü bir yanılsamadır, çünkü içinde kapana kısılmış, korkmuş hatta umutsuzluğa düşmüş insanlar vardır. Önlerindeki seçenekler biten kent liderleri sonunda kalenin mimarisine inanmanın dışında bir şey yapamazlar. Bu duvarları kuşatmak sözde gücünü gerçek olarak kabul etmektir. Eğer gerçekten bu duvarlar içerideki büyük boyutlu zayıflığı gizliyorsa, en uygun strateji onları atlayıp içeriyi hedef almaktır. Duvarların altından tünel kazarak kuvvetten düşürmek geleneksel bir askeri stratejidir. Daha iyisi ise içerideki insanların arasına sızmak ya da kentin hoşnutsuz halkıyla işbirliği yapmaktır. "İç cephe açmak" adı verilen bu stratejide sizin adınıza içeride huzursuzluk yayacak ve sonunda kaleyi avuçlarınıza bırakacak bir grup bularak uzun bir kuşatma sürecini yaşamamaktır.</p><p class="calibre_2"><span class="italic"><span class="bold">Saldırmak ya da müdahale etmek. Çoğu zaman yalnızca dışsalyönünü, dış etkenlerden etkilenmesini ya da onunla ilintili olan "erdemlerinin kusurlarını" gördüğümüz için ve belki de belirli bir dereceye kadar onlara katkıda bulunduğumuz için bir eğilime, gruba ya da çağa aktifolarak muhalefet etme hatasına düşeriz. Ardından bunlara sırtımızı döneriz ve başka yöne gideriz ama eğer kendi üzerimizde geliştirmek ya da evrimden geçirmek yerine onların iyi ve güçlü yönlerini arasaydık çok daha iyi olurdu. Elbette kusurunu görüp yadsımakyerine, kusurlarını geliştirip ilerletmek için daha keskin bir göz ve daha iyi niyetli biryakınlaşma gerekir.</span></span></p><p class="calibre_2"><span class="italic"><span class="bold">İNSANCA, PEK İNSANCA,</span></span> FRIEDRICH NIETZSCHE, 1878</p><p class="calibre_2">1968 Ocak’ının sonunda Kuzey Vietnamlılar, Güney Vietnam ve Amerikan ordularına karşı ünlü Tet Saldırısı’nı gerçekleştirdiler. Hedefleri arasında ülkenin eski başkenti ve halk için dinsel önemi fazla olan Hue kenti de vardı. Kentin tam ortasında İç Kale denilen büyük bir kale yer alır; kalenin içinde Hue’nun yüreği ve ruhunu oluşturan İmparatorluk Sarayı bulunur. İç Kale’nin inanılmaz ölçüde kalın ve yüksek duvarlarının çevresi suyla çevrilidir. 1968 yılında burası Amerikalı askerler ve müttefikleri tarafından korunmaktaydı. Yine de Kuzey Vietnamlılar oldukça kolay bir şekilde İç Kale’yi ele geçirdiler. Birkaç hafta boyunca ellerinde tuttular ve ABD’nin güçlü bir karşı saldırısından sonra gizemli bir biçimde Hue’dan kayboldular. İç Kale, fiziksel ya da stratejik olarak onlar için önemli değildi; yalnızca burayı ele geçirmek Amerikalıların yenilmez olduğu efsanesinin yıkacağı için olayın simgeselliğinin peşindeydiler.</p><p class="calibre_2">İç Kale’nin ele geçirilmesi inanılmaz bir olaydı ve şöyle gerçekleştirilmişti. Tet bayramından aylar önce Kuzey Vietnamlılar kente sızmaya başlamış ve Hue’da yaşayıp İç Kale’de çalışanlar arasındaki kendi sempatizanlarını organize etmişlerdi. Kalenin ayrıntılı planlarını ele geçirince duvarların altından karmaşık tüneller kazmışlardı. Ayrıca önemli noktalara silah yığınakları yapmışlardı. Tet Bayramı’nda köylü kılığına girmiş birçok askeri kente sokmuşlardı. Kalenin içindeki işbirlikçileri, nöbetçi noktalarını atlatmalarına yardımcı olup kapıları açmışlardı. Yerel halkın arasına karışınca İç Kale’yi savunanların dostla düşmanı ayırması olanak-sızlaşmıştı. Sonunda İç Kale içindeki komuta yapısının yerini keşfetmişler</p><p class="calibre_2">ve savunanların arasındaki iletişimi engelleyerek kolayca ele geçirmişlerdi. Kitlesel bir karmaşa yaşandığından bu süreçte İç Kale’nin savunması çökmüştü.</p><p class="calibre_2">Kuzey Vietnamlılar "çiçek açan nilüfer" adını verdikleri bu stratejinin kökleri Asya’nın askeri düşünme biçiminde çok derine iner ve uygulama alanı savaşın ötesine kadar yayılır. Düşmanın yenilmez gibi görünen cephesi üzerinde odaklanmak, savunma hatlarının çevresindeki önemli noktaları ele geçirmek ve arasından bir yol bulmak (geleneksel Batı yak- -laşımı) yerine nilüfer çiçeği stratejisi öncelikle merkezin içindeki yumuşak ve kırılgan bölgeleri hedef alır. Amaç merkez bölgeye hangi yolla olursa olsun askerleri ve işbirlikçileri sokmak; karmaşa yaratmak için önce buraya saldırmaktır. Savunma hatlarını yarmaya çalışmak yerine arkasına sızar. Bu eylemin kapsamında onları tedirgin etmek, mantıklı düşünme becerilerinin dengesini bozmak, içten içe onları yumuşatmak için düşman askerlerinin beynine sızmak da vardır. Tıpkı bir nilüfer çiceği gibi her şey, hedefin ortasından açılmaya başlar.</p><p class="calibre_2">Buradaki en basit ilke, bir duvar, bir grup, savunmaya yönelik akıl gibi yapıların içten dışa en kolay yıkılanlar olduğudur. Herhangi bir şey içinden çürümeye ya da dağılmaya başlarsa kendi ağırlığıyla çöker ve duvarlara kendinizi vurarak aşağıya indirmeye çabalamanızdan daha iyi bir yol oluşturur. Herhangi bir gruba saldırı düzenlerken nilüfer stratejisi uzmanları önce içeride bir cephe açmayı düşünürler. İçerideki müttefikler düşmanın kırılganlıkları hakkında çok değerli bilgiler sağlayacaklardır. Sessizce ve gizlice düşmanı sabote edeceklerdir. İçeride huzursuzluk ve bölünme tohumları atacaklardır. Bu strateji düşmanı bir tek darbeyle işini bitirebileceğiniz noktaya kadar zayıflatacağı gibi kendiliğinden çökmesini de sağlayacaktır.</p><p class="calibre_2">Nilüfer stratejisinin bir çeşitlemesi düşmanınızla dost olmak, yüreğine ve aklına girmektir. Hedefinizin arkadaşı olunca gereksinimlerini, güvensizliklerini, gizlemeye çalıştığı yumuşak noktalarını öğrenebilirsiniz.</p><p class="calibre_2">Bir arkadaşın yanında savunması inecektir. Daha sonra haince amacınızı gerçekleştirirken dostluğunuz hâlâ devam ettiğinden aklı iyice karışacak ve duygularıyla oynayarak ya da aşırı tepkilere yönlendirerek onu çökerteceksiniz. Daha hızlı bir etki yaratmak için insanların savunmasını düşürmeye yönelten Truva Atı adıyla bilinen ani bir nezaket ve cömertlik gösterme sanatını da uygulayabilirsiniz (On yıl boyunca Yunanlılar boş yere surları dövmüşlerdi. Bir tahta at gibi basit bir armağan ise Truva’ya birkaç asker sokup kapıların içeriden açılmasını sağlamıştı.)</p><p class="calibre_2">Nilüfer stratejisinin uygulama alanı çok geniştir. Zor ya da dikenli bir şeyle karşılaştığınız zaman yenilmez gibi duran dış görünümünün sizi hayal kırıklığına uğratmasına izin vermeyin. Sorunun bir çiçek gibi açıldığı yumuşak çekirdeğin varlığını unutmayın. Belki de sorunun kaynağı belirli bir kişidir; belki siz ve bayat fikirlerinizdir; belki bir grubun işlevselliğini yitirmiş organizasyonudur. Sorunun temelini algılamak, içten dışa değiştirmek için size büyük bir güç kazandırır. İlk düşünceniz daima ister fikirle ister hareketle merkeze sızmak olmalıdır; asla çevresinde dolanmayın ya da duvarlara vurmayın.</p><p class="calibre_2">Eğer içeride kurtulmak istediğiniz biri varsa, en doğal eğilim, grubunuzda sizinle aynı fikirde olanlarla işbirliği yapmayı düşünmektir. Komploların genel amacı lideri alt edip gücü ele geçirmek için büyük çaplı bir hareket yapmaktır. Riskler çok yüksek olduğundan, komplolar çoğu zaman zor ve tehlikelidir. Herhangi bir komplonun temel zayıflığı genelinde insan unsurudur: Komploya dahil olanların sayısı ne kadar artarsa, bilinçli ya da bilinçsiz olarak birinin dışarı bilgi sızdırması olasılığı o kadar fazlalaşır. Benjamin Franklin’in dediği gibi, "Eğer içlerinden ikisi ölmüşse, üç kişi bir sırrı saklayabilir." İşbirlikçilerinize ne kadar güvenirseniz güvenin, akıllarından geçen kuşkuları ya da kimlerle konuştuklarını kesin olarak bilemezsiniz.</p><p class="calibre_2">Alabileceğiniz bazı önlemler vardır. İşbirlikçilerin sayısı olabildiğince az tutun. Planın ayrıntılarına ancak çok zorunlu olunca onları katın;</p><p class="calibre_2">ne kadar az bilgileri olursa, o kadar az konuşurlar. Planın takvimini hep birlikte harekete geçmeden hemen önce açıklarsanız, onlara geri çekilme zamanı tanımamış olursunuz. Ayrıca planı bir kez anlattıktan sonra değişiklik yapmayın. Son dakika değişiklikleri kadar başka hiçbir şey işbirlikçilerin aklına kuşku tohumu serpmez. Her türlü güvenceyi aldığınız halde, çoğu komplonun başarısız olduğunu ve başarısızlığa uğrarken hiç düşünülmemiş sonuçlara yol açabildiğini unutmayın. Komplocuların amacının aksine, Julius Caesar’ı öldürmek için yapılan en başarılı plan bile Roma Cumhuriyeti’nin yeniden canlandırılmasını sağlayamamış, Agustus’un demokratik olmayan iktidarına yol açmıştı. Eğer işbirlikçilerinizin sayısı çok az olursa, sonuçları denetleyecek güce sahip olamazsınız. Sayı yüksek olduğunda ise komplo daha sonuca ulaşamadan ortaya çıkacaktır.</p><p class="calibre_2">Herhangi bir şeyi içeriden yok ederken sabırlı olmalı ve büyük çaplı dramatik bir hareketin çekiciliğine kapılmamalısınız. Canaris’in gösterdiği gibi, makineye minik vidalar sokmak uzun vadede çok yıkıcı olabildiği gibi izlenmesi çok zor olduğundan daha güvenlidir. Zaferiniz gizli olsa bile, rakiplerinizi saldırganca davranmaktan vazgeçirme ya da savaş meydanı zaferi planlarının ters tepmesini sağlama becerilerinizi de gözden geçirin. Bu tip birkaç zafer kazanınca, düşmanınız içten yıkılacaktır.</p><p class="calibre_2">Son olarak, moralin her savaşta önemli bir rol oynadığını ve düşman askerlerinin moralini bozmanın her zaman için akılcı bir davranış olduğunu söyleyebiliriz. Çinliler buna "kazanın altındaki odunları çekmek" tanımını getirir. Propaganda yoluyla bunu dıştan yapmayı deneyebilirsiniz ama genelinde ters etki yaratıp kendilerini ele geçirmeye çalışan bir dış düşman karşısında asker ve sivillerin bütünleşmesini güçlendirirsiniz. Onların aralarında kendi saflarında tıpkı bir hastalık gibi huzursuzluk yayacak taraftarlar bulmak daha etkilidir. Kendi arkadaşlarının uğruna savaş-t ıkları dava hakkında kuşkuya kapıldığını gören askerlerin morali bozulur vc konudan soğumaya hazır olurlar. Eğer liderleri bu tehdide aşırı tepki gösterip şikâyetçileri cezalandırırsa, kendilerini adaletsiz ve beceriksiz göstererek avucunuza düşerler; eğer sorunla ilgilenmezlerse, biraz daha yayılmasına yol açarlar; çevrelerindeki herkesi düşman olarak görürlerse de kapıldıkları paranoya stratejik becerilerini gölgeler. Huzursuzluk yaymak için iç cephe kullanmak çoğunlukla düşmanı alt etmek için gerekli olan avantajı size sağlayacaktır.</p><p class="calibre_2">Simge: Kanatlı karınca. Evin derinliklerinden başlayarak karıncalar sessizce ahşapları kemirir, orduları sabırla sütunlarda ve kolonlarda delikler açar. Eylem dikkati çekmez ama sonucu apaçık görünür.</p><p class="calibre_2">Otorite: En kötü askeri politika surlarla çevrili kentlere saldırmaktır... Eğer komutanınız sinirine hakim olamayıp askerlerinizi surlara gönderirse, kayıpların sayısı üçte bir olacak ve kent hâlâ ele geçmeyecektir... bu nedenle askeri uzmanlar çarpışmaya girmeden düşman gücünü çökertirler, bir tek saldırı bile düzenlemeden surlarla çevrili kentleri ele geçirirler. <span class="italic"><span class="bold">-Sun~tzu (MÖ W. W.)</span></span></p><p class="calibre_2"><span class="italic"><span class="bold">33 Stratejide Savaş</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Her zaman için sizin grubunuzda size karşı oynayacak hoşnutsuz kişiler bulunabilir. En kötü hata paranoyaya kapılıp herkesten kuşkulanmak ve yaptıkları her hareketi denetlemeye çabalamaktır. Komplolara ve sabotajlara karşı tek güvenceniz askerlerinizi memnun etmek, işlerini yapmalarını ve bir dava için birleşmelerini sağlamaktır. Böylece kendilerini denetlerler ve içeriden sorun çıkarmaya çalışanları ihbar ederler. Kanser hücreleri yalnızca sağlıksız ve çürüyen bedenlerde kök salar.</p><p class="calibre_2"><span class="calibre5"><span class="bold">32</span></span></p><p class="calibre_2"><span class="bold">BOYUN EGER GİBİ GORUNUP BASKI ALTINA ALIN</span></p><p class="calibre_2"><span class="bold">Pasif Saldırganlık Stratejisi</span></p><p class="calibre_2"><span class="italic">İnsanları kendi iradeniz altına almak için gösterdiğiniz herhangi bir çaba, bir çeşit saldırıdır. Politik kaygıların gitgide yükseldiği bir dünyada, en etkili saldırı biçimi en iyi gizlenmiş olanıdır: uysal hatta sevecen bir dış görünüm ardındaki saldırganlık. Pasif saldırganlık stratejisini uygulamak için, hiç direniş göstermeden insanlarla uyum içindeymiş gibi görünmeniz gerekir. Ama aslında siz duruma el koyuyorsunuz. Aldırmaz ve hatta biraz umarsız görünüyorsunuz, ama bunun anlamı her şeyin sizin çevrenizde dönmesidir. Bazıları ne yapmakta olduğunuzu hissedip öjkcelenebilir. Kaygılanmayın... yeter ki saldırganlığınızı, ortaya çıktığı takdirde kolayca inkar edebileceğiniz kadar, iyi gizlemiş olun. İşi doğru yaparsanız, sizi suçladıkları için suçluluk duygusuna kapılacaklardır. Pasif saldırganlık çok popüler bir stratejidir: gündelik yaşamınızda size saldıracak sayısız pasif saldırgan savaşçıya karşı kendinizi korumasını öğrenmeniz gerekir.</span></p><p class="calibre_2"><span class="calibre1"><span class="bold">SUÇLULUK SİLAHI</span></span></p><p class="calibre_2">1929 Aralık’ında Hindistan’ı yöneten İngilizler biraz tedirgindi. Ülkenin ana bağımsızlık hareketi olan Hindistan Ulusal Kongresi, İngiltere’nin zaman içinde buraya özerk yönetim vermesi konusundaki görüşmeleri yarıda kesmişti. Şimdi Kongre derhal tam bağımsızlık çağrısı yapıyor ve Mahatma Ghandi’den bu mücadeleyi başlatmak için bir sivil başkaldırıya liderlik yapmasını istiyordu. Yıllar önce Londra’da hukuk eğitimi almış olan Gandhi 1906 yılında bir çeşit pasif direniş protestosu geliştirmişti ve şimdi Güney Afrika’da avukatlık yapıyordu. 1920’lerin başında Hindistan’da İngilizlere karşı başlattığı sivil direniş kampanyası büyük heyecan yaratmış, hapse atılmasına yol açmış ve ülkenin en saygın kişisi konumuna getirmişti. İngilizler açısından onunla başa çıkmak hiç kolay olmamıştı; güçsüz görünümüne karşın uzlaşmaz ve yorulmaz bir insandı.</p><p class="calibre_2"><span class="italic"><span class="bold">Gandhi ve yandaşları, haksızlık ve despotluğa karşı halkın organize, etkili, şiddetli bir direniş gösterme becerisinden yoksun olduğundan yakınıyorlardı. Ülkenin düşmanlarına karşı fiziksel bir savaş yürütemeyeceği konusundaki kendi deneyimi ise Hindistan’ın tüm liderleri tarafından sürekli olarak yinelenerek doğrulanmıştı. Aralarında güçsüzlüğün, yeterince silah olmamasının, halkın boyun eğmeye zorlanmasının ve benzeri savların da bulunduğu çeşitli nedenler öne sürülüyordu... İngilizlere karşı ne gibi araçlar kullanabilieceği sorusuyla yüz yüze kalınca, daha önce sözü edilen kriterler ortaya çıkıyordu; Seçilen araçların etkili olarak kullanılabilmesi düşmanın varlığı kadar kendi oluşturduğu direnişin karakterine de bağlıydı. Gandhi’nin hareketi pasif direnişi son derece etkili biçimde kullandığı gibi adeta davet etmişti. Düşmanı eski, aristokrat, liberal geleneklerin karakterize ettiği, koloni halklarına oldukça fazla özgürlük tanıyan, halkın arasından çıkan devrim liderlerini övgüyla kandıran, kullanan ya da çürümüşlükle yok eden bir İngiliz yönetimiydi. Böyle bir düşman pasifdireniş taktiklerini hoşgörüyle karşılar ve sonunda teslim olurdu.</span></span></p><p class="calibre_2"><span class="italic"><span class="bold">RADİKALLER İÇİNKU^^,</span></span> SAUL D. ALINSKY, 1971</p><p class="calibre_2">Gerçi Gandhi şiddet yanlısı olmayan bir karşıtlığa inanıp uyguluyordu, ama İngiliz egemenliğinin koloni yetkilileri yine de korku içindeydi. İngiliz ekonomisinin zayıf düştüğü bir anda İngiliz mallarına karşı boykot çağrısı yapmasından ya da polislerin karabasanı olarak Hindistan kentlerinin sokaklarında kitle gösterileri başlatmasından çekiniyorlardı.</p><p class="calibre_2">Bağımsızlık hareketine karşı İngiliz yönetiminin stratejisinden sorumlu olan kişi Hindistan Genel Valisi Lord Edward Irwin idi. Gerçi Irwin bireysel olarak Gandhi’ye hayranlık duyuyordu ama olaylar büyümeden son hızla ve güçle karşılık vermesi gerektiğini de düşünüyordu. Gandhi’nin ne yapacağını merakla beklemeye başladı. Aradan haftalar geçti ve 2 Mart’ta Irwin, Gandhi’den dürüstlüğüyle oldukça dokunaklı gibi görünen ve başlatacağı sivil itaatsizlik kampanyasının ayrıntılarını açıklayan bir mektup aldı. Tuz vergisine karşı bir protesto düzenlenecekti. Gerçi isteyen herkes sahilden toplayabilirdi, ama Hindistan’ın tuz üretiminin tekeli İngilizlerin elindeydi ve oldukça yüksek bir vergi getirmişlerdi. Yemeklerinin tek çeşnisi tuz olan yoksul halk kesimi için bu vergi çok ağır bir yüktü. Taraftarlarıyla birlikte Bombay (günümüzde Mumbai) yakınındaki tekkesinden başlayan ve sahildeki Dandi kentine kadar devam eden bir yürüyüşe liderlik edecek ve sahile varınca dalgaların arasından tuz toplayıp tüm halkı kendisi gibi davranmaya yönlendirecekti. Eğer genel vali tuz vergisini derhal geri çekerse, bunlar yapılmayacaktı.</p><p class="calibre_2">Irwin mektubu okurken rahatladı. Altmış yaşındaki oldukça kırılgan, bambu bastonuna dayanarak yürüyen Gandhi’yi tekkesindeki sayıları en fazla seksen kişiyi bulan ayaktakımı taraftarlarıyla sahile kadar üç kilometrelik yolu yürüyüp dalgaların arasından tuz toplarken hayal edebiliyordu. Irwin ile adamlarının beklentileriyle kıyaslanınca bu protesto komik derecede küçük boyutluydu. Acaba Gandhi ne düşünüyordu? Gerçeklerle bağlantısını kesmiş miydi? Hindistan Ulusal Kongresi’nin bazı üyeleri bile seçtiği protesto biçiminden dolayı hayal kırıklığına uğramıştı. Her şart altında Irwin’in stratejisini bir kez daha düşünmesi gerekiyordu.</p><p class="calibre_2">Bu aziz görünüşlü ihtiyar adamı, çoğu kadın olan taraftarlarını tutuklamanın ya da taciz etmenin anlamı yoktu. Böyle bir girişim çok kötü görünürdü. Onu rahat bırakmak, şiddetli bir tepki verme görüntüsünden kaçınmak ve krizin kendi kendine çözülmesini beklemek daha iyi olurdu. Sonunda bu girişimin başarısızlığı Gandhi’nin itibarını düşürüp halk üzerindeki büyüsünü azaltacaktı. Bağımsızlık hareketi parçalanabilir ya da en azından önemini yitirip İngilizleri uzun süre daha güçlü konumda bırakabilirdi.</p><p class="calibre_2">Gandhi’nin yürüyüş hazırlıklarını izlerken Irwin’in en doğru stratejiyi seçtiğine olan inancını biraz daha arttı. Gandhi eyleme neredeyse dinsel bir nitelik kazandırıyor, Lord Buda’nın ilahi bilgeliğe ulaşmak için yaptığı ünlü yürüyüşü ya da Lord Rama’nın Ramayana’ya geri çekişilini çağrıştırıyordu. Sözleri gitgide ilahi bir anlam kazanıyordu: "Kutsal bir savaş, bir ölüm-kalım mücadelesine başlıyoruz." Bu sözcükler yoksullar arasında yankılanınca konuşmasını dinlemek üzere Gandhi’nin tekkesine akın etmeye başladılar. Sanki çok görkemli tarihsel bir olayınış gibi yürüyüşü kaydetmeleri için dünyanın dörtbir köşesinden film ekiplerini çağırdı. Dindar bir adam olan Irwin kendini Tanrı korkusu taşıyan uygar bir ulusun temsilcisi olarak görüyordu. Denize giden yolda bu aziz kılıklı adama dokunmamak İngiltere’nin itibarını arttıracaktı.</p><p class="calibre_2"><span class="italic"><span class="bold">Umarsız bir rakiple yapacağınız biryarışı kazanamazsınız, çünkü kazansanız da hiçbir şey elde etmemiş olursunuz. Hiçbir darbeniz karşılık görmeyince saldırdığınız için suçluluk duygusuna kapılırsınız ve aynı zamanda sergilenen umarsızlığının içten pazarlıklı olduğundan kuşkulanırsınız.</span></span></p><p class="calibre_2"><span class="italic"><span class="bold">STRATEGIES OFPSYCHOTHERAPY,</span></span> JAY HALEY, 1963</p><p class="calibre_2">Gandhi ve taraftarları 12 Mart 1930 tarihinde tekkeden yola çıktılar. Köylerden geçerken sayıları artmaya başladı. Her geçen gün Gandhi biraz daha cesaretlendi. Hindistan’a yayılmış öğrencilerine çalışmalarını bir yana bırakıp yürüyüşe katılma çağrısı yaptı. Binlercesi çağrıya uydu. Onu izlemek için yollarda toplanan kalabalıklara yaptığı konuşmalar gitgide daha ateşli olmaya başladı. Adeta kendisini tutuklamaları için İngilizleri yemler gibiydi. 6 Nisan’da kendilerini arındırmak için denize girdiler ve sahilden biraz tuz topladılar. Gandhi’nin tuz vergisini ihlal ettiği haberi derhal tüm Hindistan’a yayıldı.</p><p class="calibre_2">Irwin olup biteni neredeyse panik içinde izliyordu. Gandhi’nin kendisini aldatmış olduğunu sonunda fark etmişti; denize doğru masum gibi görünen bu yürüyüşe derhal tepki göstermemekle genel vali bu gösterinin ivme kazanmasına yol açmıştı. Zararsız gibi görünen dinsel simgesellik kitleleri hareketi geçirmiş ve tuz sorunu İngiliz politikasına soğuk bakmanın ilk kıvılcımı olmuştu. Gandhi büyük bir kurnazlıkla İngilizlerin tehdit gibi görmeyeceği ama Hindistan halkı arasında yankı bulacak bir sorunu seçmişti. Eğer Irwin işin başında Gandhi’yi tutuklasaydı, olay kapanıp gidecekti. Ama artık iş işten geçmişti, şimdi tutuklamak ateşi körüklemek olurdu. Ne var ki, rahat bırakmak da zayıflık belirtisi olacağından inisiyatifi ele almasını sağlardı. Bu arada şiddet içermeyen gösteriler tüm kentlerde ve kasabalarda gerçekleşmeye başlamıştı ve bunlara şiddetle karşılık vermek, ılımlı Hintlilerin göstericilere daha fazla sempati duymasına neden olurdu. Irwin’in yapacağı her şey işi kötüye varmasını sağlayacaktı. Ve yalnızca sinirlendi, bitmek bilmeyen toplantılar düzenledi ve hiçbir şey yapmadı.</p><p class="calibre_2">Birkaç gün içinde konu dışa doğru yayıldı. Tıpkı Gandhi gibi binlerce Hintli tuz toplamak için sahillere koştu. Büyük kentlerdeki kitle gösterilerinde yasadışı tuz ya bedava dağıtıldı ya da çok düşük fiyatla satıldı. Şiddet içermeyen bir protesto başka protestoları başlattı; örneğin Kongre liderliğinde İngiliz malları boykot edildi. Sonunda Irwin’in emriyle İngi-lizler gösterilere şiddet kullanarak karşılık vermeye başladı. 4 Mayıs’ta Gandhi tutuklandı ve dokuz ay mahkemeye çıkarılmadan hapishanede tutuldu.</p><p class="calibre_2">Gandhi’nin tutuklanması protestoların orman yangını gibi yayılmasına yol açtı. 12 Mayıs’ta, 2500 kişi silahlı Hintli, bekçiler ve İngiliz subaylar tarafından korunan hükümete ait Dharasana Tuz İşletmesi’ne sessizce yürüdü. Fabrikaya yaklaşan göstericilere çelik kaplı coplarla karşılık verildi. Gandhi’nin şiddet içermeyen yöntemleriyle eğitilmiş olan göstericiler yağmur gibi yağan darbelere karşı kendilerini savunmadılar. Darbe almamış olanlar son adam ayakta kalana dek yürümeye devam ettiler. Mide bulandırıcı sahneler basında geniş yer aldı. Hindistan’ın her tarafında yaşanan benzer olaylar halkın İngilizlere karşı duygusal bağlarının son kırıntılarını da yok etti.</p><p class="calibre_2">Huzursuzluk sarmalına son vermek isteyen Irwin sonunda Gandhi ile pazarlık yapmak zorunda kaldı ve İngiltere’nin emperyalist genel valisi için hiç örneği görülmemiş bir biçimde ödün verdi. Gerçi sömürge yönetiminin sona ermesi daha birkaç yıl alacaktı, ama Tuz Yürüyüşü sonun başlangıcını oluşturdu ve 1947’de İngilizler mücadele etmeden Hindistan’dan ayrıldılar.</p><p class="calibre_2"><span class="italic"><span class="bold">Chou Hanedanlığı’nın ünlü atası, barış ve uygarlığın tarihsel paradigması ve efsane Sarı İmparator Huang Ti’nin kaostan ahenk yarattığı, barbarları ve yabanıl hayvanları ehlileştirdiği, ormanları ve bataklıkları temizlediği ve "beş ahenkli sesi" kan dökmek yerine üstün erdemleri ve Cennetin İradesi ile "doğal koşullara" uyum göstererek icat ettiği söylenir. Bu nedenle Konfüçyus dini insan sorunlarına askeri çözümleri işe yaramaz bir fikir olarak reddetmektedir. Bize anlatıldığına göre Huang Ti ’nin en tanınmış vârisi olan Ti Yao "doğal olarak ve çaba göstermeden" saygı, nezaket ve zekâyı kucaklamıştı. Yine de onun iktidarı döneminde, toplumsal bunalımın mitolojideki evrensel simgesi olan Tufan topraklarını tehdit etmişti. Böylece kendi oğlunun düzenini korumak için bir ardıl seçmek zorunda kalmıştı. Ti Yao’nun bu iş için seçtiği en nitelikli kişi olan Shun, insan olaylarını doğruluk ilkesiyle uyumlu hale getirme kapasitesini birçok olayda kanıtlamıştı... Ardından Shıın selleri durdurması için Bilge Yu’yu seçmişti.</span></span></p><p class="calibre_2"><span class="italic"><span class="bold">Yu şarap içmediği, her zaman doğru davrandığı, doğaya karşı gelmediği ve birlikte hareket ettiği için Cennetin Yolu (T’ien Tao) ona açıklanmıştı. Nehrin sularını bent inşa edip karşı çaba göstermek yerine, akması için daha geniş bir yatak kazarak dizginlemeyi başarmıştı. Öyküye bakılırsa, hem Konfüçyus hem de Taocu peygamber Lao-tzu’nun bilgeliğini adeta kişiliğinde barındırmış olan Yu olmasaydı, bugün, hepimiz balık olacaktık.</span></span></p><p class="calibre_2"><span class="italic"><span class="bold">RELIGIOUS MYTHOLOGYAND THE ART OF WAR,</span></span></p><p class="calibre_2">JAMES A. AHO, 1981</p><p class="calibre_2"><span class="calibre1"><span class="bold">Yorum</span></span></p><p class="calibre_2">Gandhi son derece kurnaz bir strateji uzmanıydı ve zayıf hatta aziz gibi görüntüsü düşmanlarının kendisine daha az değer vermesini sağlıyordu. Tüm stratejilerin anahtarı, kişinin hem kendisini hem de düşmanını iyi tanımasında yatar ve Londra’da eğitim görmüş olan Gandhi, İngi-lizleri çok iyi tanıyordu. Temelinde liberal görüşlü, siyasi özgürlük ve uygar davranış geleneklerine saygı duyan insanlar olarak görüyordu. Sömürgelerdeki davranışları bu özimgeyle çelişkili olsa bile, İngilizler için çok önemliydi. Diğer yandan uzun yıllar İngilizlere boyun eğmek zorunda kalan Hindistan halkı kendini aşağılanmış hissediyordu. Halkın genelinde silah yoktu ve bir başkaldırı ya da bir gerilla savaşı gerçekleştirmeleri imkânsızdı. Eğer diğer sömürgeler gibi isyan çıkarırlarsa İngilizler onları ezer ve kendilerini savunduklarını iddia edebilirlerdi; uygar insan imgeleri zarar görmezdi. Buna karşılık Gandhi, Hindistan’ın bir geleneği olarak şiddetin kullanılmaması görüşüne çok değer veriyordu ve kesinlikle gerekli olmadığı takdirde İngilizlerin güç kullanmayacağından emin olduğundan yararlanmaya kararlıydı. Barış içinde protesto gösterisi yapanlara saldırıda bulunmak İngilizlerin ahlak ahlayışıyla uyumlu değildi. Aklı karışan ve suçluluk duygusuna itilen İngilizler kararsızlıkla hareketsiz kalacak ve stratejik inisiyatifi elden bırakacaktı.</p><p class="calibre_2">Tuz Yürüyüşü belki de Gandhi’nin stratejik dehasının en temel örneğidir. Öncelikle İngilizlerin zararsız ve hatta komik bulacağı bir konuyu seçmişti. Tuz için yapılan bir yürüyüşe güç kullanarak karşılık vermek herhangi bir İngilizin başını derde sokabilirdi. Ardından Irwin’e yazdığı mektupta bu konuyu gündeme getirerek baskı altında kalma korkusuna kapılmadan yürüyüşü gerçekleştirecek özgürlüğü sağlamıştı. Bu özgürlük alanını, yürüyüşü Hindistan halkının büyük çoğunluğuna çekici gelecek hir çerçeveye yerleştirmek için kullanmıştı. Kullandığı dinsel simgeselli-ğin başka bir işlevi daha vardı: temelinde dindar olan İngilizlerin eli kolu bağlanacak, dinsel içerikli bir olguyu bastırmaya kalkışmayacaklardı. Son olarak da her iyi sahne sanatçısı gibi Gandhi de bu yürüşüye dramatik bir görsellik kattı ve tüm dünyaya duyurmak için basını kullandı.</p><p class="calibre_2">Yürüyüş ivme kazandıktan sonra, durdurmak için çok geç kalınmıştı. Gandhi bir kıvılcım çakmış ve kitleler mücadeleye derinlemesine dalmıştı. Bu noktada lrwin’in yapacağı herhangi bir şey işi daha da kötüye götürecekti. Tuz Yürüyüşü gelecekteki protestoların örneği olmakla kalmayıp Hindistan’ın bağımsızlık mücadelesinde bir dönüm noktası da oluşturdu.</p><p class="calibre_2">Günümüzde de insanların çoğu güç ve otorite sahibi olmak konusunda İngilizler kadar kararsızdır. Yaşamak için güce gereksinimleri vardır ve aynı zamanda kendilerini iyi insan olarak görmek için de eşit derecede gereksinim duyarlar. Bu bağlamda insanlara karşı şiddet kullanmak sizi saldırgan ve çirkin olarak gösterir. Eğer karşınızdakiler sizden güçlüyse, onların avucuna düşebilir ve onlardan gelen acımasız tepkiyi haklı çıkarabilirsiniz. Kendinizi iyi huylu, nazik ve hatta pasif bir kişi olarak gösterip insanların benliğinde uyuyan suçluluk ve liberal kararsızlık duygularına hitap etmek stratejik bilgeliğin doruğudur. Bu yaklaşım silahlarını bırakmalarını sağlayıp savunmalarının ötesine geçmenize yardımcı olacaktır. Eğer harekete geçip onlara direniş göstermek, meydan okumak isterseniz, bunu ahlaklı, doğrucu ve barışcıl bir biçimde yapın. Eğer şiddetli bir tepki göstermekten kendilerini alamazlarsa, hem kötü hissedecekler hem de kötü görüneceklerdir; eğer kararsız kalırlarsa, üstünlük ve savaşın dinamiğini değiştirme fırsatı sizin elinizde olacaktır. Ellerini teslim olurcasma kaldıran ve geleneksel saldırganlıkla karşılık vermeyen kişilerce savaşmak neredeyse olanaksızdır. Bu davranış akıl karıştırır ve güçten düşürür. Böyle davranarak suçluluk duygusunu bir silah gibi kullanabilirsiniz. Siyaset dünyasında sizin pasif, ahlaksal direnişiniz, düşmanınızı ha-reketsizlendirecektir.</p><p class="calibre_2"><span class="italic">Ricaların, temsilcilerin, dostça pazarlıkların politikasına inanırdım. Ama artık bunların hepsi mahvoldu. Bunların bu hükümeti yola getirecek yöntemler olmadığını biliyorum. İsyan artık benim dinim oldu. Bizimki şiddet içermeyen bir savaştır.</span></p><p class="calibre_2"><span class="italic"><span class="bold">Mahatma Gandhi (1869-1947)</span></span></p><p class="calibre_2">PASİF<span class="calibre3"> GUÇ</span></p><p class="calibre_2">1820 yılının başında Ispanya’da ve birkaç ay sonra Avusturya imparatorluğuna dahil bir kent-devlet olan Napoli’de devrimler yaşandı. Otuz yıl kadar önce Fransa Devrimi’nin örneklediği liberal anayasaları kabul etmek zorunda kalan her iki ülkenin kralı, o dönemde Fransa kralı olan ve 1793’de giyotinde başı kesilen XVI. Louis ile aynı kaderi paylaşmaktan korkuyordu. Bu arada Avrupa’nın en büyük güçleri olan İngiltere, Avusturya ve Prusya’nın liderleri huzursuzluk ve radikalizmin kendi sınırlarına taşmasından ve Napoleon’u bir süre önce yenilgiye ugratarak kurdukları istikrarın bozulmasından çekiniyorlardı. Hepsi kendini korumak ve devrim dalgasını durdurmak istiyordu.</p><p class="calibre_2"><span class="italic"><span class="bold">Birçok öyküyle doğrulandığı gibi askerlerinin ona olan sadakati gerçek olmalıdır. Aksi takdirde Julius Caesar yaptıklarını yapamazdı. Adamlarına askerler diye hitap etmeyip yurttaşlar, siviller diye seslenerek yaptığı konuşmalarda bir tek sözcükle isyanları bastırdığının söylenmesi, bir tanımın zekice kullanılmasından çok yöntemleri hakkında bilgi vermektedir. Onun için çok önemli bir andı. Pompeius’u yenilgiye uğrattıktan sonra Roma ’daydı ve Afrika ’daki güçlü senato ordusunu yenmek için yelken açmak üzereydi. Kentte çevresi en kötü düşmanlarıyla sarılmıştı. Yalnızca ordusuna güveniyordu ve içindeki en iyi, en güvenilir lejyonda isyan çıkmıştı. Askerler neredeyse subaylarını öldürdüler; Roma ’ya yürüdüler ve terhis edilmelerini istediler; artık Caesar’a hizmet etmek istemiyorlardı. Kılıçlarını da alarak gelmelerini söylerken kendine özgü bir özelliğini sergiliyordu. Her şey karşısındaki tehlikeyi umursamadığını gösteriyordu. Yüz yüze gelince isteklerini anlatmalarını söyledi ve dikkatle dinledi. Askerler şimdiye dek neler yaptıklarını, ne acılar çektiklerini, yeterince takdir görmediklerini ve bu nedenle terhis edilmek istediklerini anlattılar.</span></span></p><p class="calibre_2"><span class="italic"><span class="bold">Yanıtı son derece kısa, özlü ve nazik oldu. "Çok iyi konuşuyorsunuz yurttaşlarım. Çok çalıştınız, çok acı çektiniz. Terhis olmak istiyorsunuz. Hepinizi terhis ediyorum. Hepiniz karşılığını alacaksınız. Tehlikede olduğum zamanlar sizi kullandığım ve tehlike geçince minnettar kalmadığım asla söylenemez." Hepsi bu kadardı ama dikkatle dinleyen lejyonerler onun etkisi altında kaldılar. Asla onu terk etmeyeceklerini haykırdılar, bağışlanıp tekrar orduda hizmet vermeyi istediklerini söylediler. Sözcüklerin arkasında onun kişiliği yatıyordu. Gerçi bunun yinelenmesi olanaksızdır, ama çok büyük bir gereksinim duyduğu anda terk edilmenin karşısındaki dinginliği; bir tek yakarı ya da azar sözcüğüne izin vermeyen gururu; adamlarını tanıyan ve onlara güvenen birinin hoşgörüsü kısacık cümlelere yansıyordu:</span></span></p><p class="calibre_2"><span class="italic"><span class="bold">THE ROMAN WAY,</span></span> EDITH HAMILTON, 1932</p><p class="calibre_2">Genel huzursuzluğun tam ortasında Rus Çarı 1 Alexander (1777-1825) çoğu insana hastalıktan daha tehlikeli bir tedavi yöntemi gibi gelen bir plan önerdi. Avrupa’nın en büyük ve en korkulan ordusunu İspanya ile Napoli'ye gönderip iki isyanı birden bastırmayı tasarlamıştı. Buna karşılık her iki ülkenin kralından halklarına daha fazla özgürlük tanıyacak liberal reformlar yapıp devrim arzusundan uzaklaştırmaları için ısrar ediyordu.</p><p class="calibre_2">Alexander bu öneriyi Avrupa’nın monarşilerini korumanın en kolay yolu olarak gördüğü gibi tahta çıktığından beri düşlediği haçlı seferinin bir parçası olarak da görüyordu. Son derece dindar bir adamdı ve her şeyi iyi ve kötü tanımlarıyla kabul ettiğinden, kendisinin başı çekeceği bilge ve nazik krallardan oluşan bir çeşit Hırıstiyan kardeşliği geliştirmeyi istiyordu. Gerçi güç sahibi olanlar onu deli bir Rus olarak görüyordu, ama Avrupa’ya yayılmış liberaller ve devrimciler davalarına sempatiyle yaklaşan, yakın dostları ve koruyucuları olarak kabul ediyorlardı. Söylentilere göre sol kanattaki bazı kişilerle temas kurmuş ve hatta entrikalara karışmıştı.</p><p class="calibre_2">Çar fikrini biraz daha ileri götürüp Avrupa, İspanya ve Napoli’nin geleceğini görüşmek üzere büyük güçleri toplantıya çağırdı. İngiltere’nin Dışişleri Bakanı Lord Castlereagh, çara toplantının gereksizliğini anlatmak için sayısız mektup gönderdi. Başka ülkelerin içişlerine karışmak asla akılcı olmaz dedi Castlereagh; yakın müttefiki İspanya’daki çalkantıları durdurmak için İngiltere’nin yardım etmesi gerekiyordu; Avusturya da aynısını Napoli için yapmalıydı. Çar her iki ülkeyi de görevlerini yerine getirmeleri için rahat bırakmalıydı. Başka bakanlar ve yöneticiler de benzer savları ileri sürerek Alexander’a mektup yazdılar. Ne var ki Avusturya’nın Dışişleri Bakanı Prens Klemens von Metternich’in çok farklı mektubu diğerlerini şaşırttı.</p><p class="calibre_2">Metternich Avrupa’nın en güçlü ve saygın bakanıydı. Temelinde gerçekçi bir insandı; Avusturya’yı herhangi bir maceraya sürüklemeden ya da cesur bir adım atmadan önce ağırdan alırdı ve güvenlik ile düzen en birincil kaygılarıydı. Üstelik statükonun erdemine inanan muhafazakâr bir adamdı. Eğer bir değişim yaşanacaksa, yavaş yavaş yaşanmalıydı. Ama aynı zamanda kibar bir saray mensubu olan, çok az konuştuğu halde her istediğini elde eden Mettemich adeta bir bulmacaydı. Alexander’ın toplantı çağrısını desteklediği gibi diğer başka fikirlerine de açıktı. Yoksa son yıllarda büyük bir değişim geçirip sola doğru kaymaya mı başlamıştı? Aynı yılın ekim ayında Avusturya’ya ait Troppau (günümüzde Çek Cum-huriyeti’nde) kentinde bir toplantı düzenledi.</p><p class="calibre_2">Alexander çok sevinmişti; Metternich, onun tarafında olunca tüm hırslarını gerçekleştirebilirdi. Ama toplantı için Troppau’ya gelince diğer ülke temsilcilerinin pek dostça davranmadıklarını fark etti. Fransızlar ve Prusyalılar soğuk davranıyordu; Casttereagh gelmeyi reddetmişti. Yalnız bırakılmışlık duygusuna kapılmak üzereyken Metternich bazı fikirlerini tartışmak için çarı baş başa görüşmeye davet ederek sevindirdi. Saatlerce, günlerce bir odada baş başa görüştüler. Çar sürekli konuşurken Metternich her zamanki ilgili tavrıyla dinliyor, başını sallayarak aynı fikirde olduğunu belirtiyordu. Anlattıklarının belirsiz kaldığını düşünen çar, Avrupa hakkmdaki vizyonunu elinden geldiğince ayrıntılı olarak aktarmaya çalıştı; toplantıya katılan liderlerin ahlaksal bütünlüğünün sergilemelerinin ne denli önemli olduğunu vurguladı. Fikirlerini daha da ayrıntılı biçime getiremediği için hayal kırıklığına uğramış gibiydi.</p><p class="calibre_2">Tartışmalar sürüp giderken Metternich sonunda Avrupa’da ahlak açısından bir tehlikenin ba§ gösterdiğine inandığını çara itiraf etti. Tanrı tanımazların devrimi dönemin felaketi olacaktı; radikal ruha boyun eğmek, ödün vermek sonunda şeytanın güçlerinin elinde yok olmayı getirecekti. Troppau Konferansı sırasında Rus muhafız alayında isyan çıkmıştı. Metternich bu isyanın, devrim hastalığının Rusya’ya bulaştığının ilk belirtisi olduğu konusunda Alexander’ı uyardı. Çok şükür ahlak gücü yüksek olan çar, ödün vermeyecek ve devrim karşıtı haçlı seferinin liderliğini üstlenecekti. Bu nedenle çarın Napoli ve İspanya konusundaki fikirleri ve olaylara getirdiği yorumları Metternich’i çok heyecanlandırmıştı.</p><p class="calibre_2">Çar Alexander, Metternich’in hevesli görünümüne kapıldı; birlikte radikallere karşı duracaklardı. Ne var ki, görüşmelerin sonunda Rusya’nın Napoli ile İspanya’yı işgal etmesi için bir plan yapılmamıştı. Artık Alexander bu ülkelerin krallarını hükümet reformu yapmaları için baskı altına almanın zamanı olmadığını, böyle bir durumun iki hükümdarı da zayıf düşürebileceğini düşünmeye başlamıştı. Şimdilik liderler enerjilerini devrim dalgasını durdurmaya harcamalıydılar. Aslında çar daha liberal fi ■ kirlerinden ve neredeyse tümünü Metternich’e açmış olduğundan pişmanlık duyuyordu. Büyük güçler arasında yapılan konferans, Rus Ordusu yerine Avusturya Ordusu’nun Napoli kralını tekrar tahta çıkarması ve kendi seçtiği politikayı izlemek üzere rahat bırakması konusunda anlaşmayla sona erdi.</p><p class="calibre_2">Alexander Rusya’ya döndükten sonra Metternich yazdığı mektupta bu yolda önderlik ettiği için övgüler yağdırdı. Çar büyük bir coşkuyla yanıtladı: "Şeytanın dünyasıyla savaş içindeyiz. Bu görev için elçiler yeterli değildir. Tanrı’nın halklarının başına getirdiği kişiler eğer Tanrı izin verirse şeytani güçlere karşı verilen bu mücadeleden sağ çıkacaktır." Doğrusu çar biraz daha devam etmek isterdi; devrimi bastırmak için ordusunu Ispanya’ya gönderme fikrine tekrar kapılmıştı. Metternich bunun gerekli olmadığını, İngilizlerin duruma müdahale ettiğini ve ertesi yıl yapılacak konferansta yeniden gündeme getirileceğini bildirdi.</p><p class="calibre_2">1821 yılının başlarında Avusturya denetimi dışındaki İtalyan ülkelerinden Piedmont’da devrim yapıldı ve kral tahttan inmeye zorlandı. Bu kez Metternich, Rusya’nın müdahalesini kabul etti ve 90.000 Rus askeri Piedmont’a giden Avusturya Ordusu’na yedek kuvvet olarak katıldı. Rus askerlerinin sınırlarına bu kadar yaklaşması, çarı dost ve koruyucu olarak gören İtalya’daki tüm isyancıların ve taraftarlarının coşkusunu kararttı. Anlaşılan artık değildi.</p><p class="calibre_2">Avusturya Ordusu devrimi birkaç hafta içinde bastırdı. Metternich’in ricasıyla Rus askerleri geri çekildi. Çar, Avrupa üzerinde artan etkisinden memnundu ama her nasılsa bir haçlı seferi için yaptığı ilk planların tam tersini uyguluyordu. İlerleme ve reform için verilen mücadelenin önünde olmak yerine tıpkı Metternich gibi statüko yanlısı, muhafazakâr bir insan olup çıkmıştı. Çevresindekiler bunun nasıl olduğunu bir türlü çözemiyorlar-dı.</p><p class="calibre_2"><span class="italic"><span class="bold">Bazen insanın karanlık köşelere sinen ve saklandığı yerden kişileri etkileyen gizli düşmanlar, soyut baskılarla başa çıkması gerekir. Bu gibi durumlarda, bunları en gizli girintilere kadar izlemek ve başa çıkılması gereken baskıların doğasını saptamak çok önemlidir... Bu komploların anonim oluşu özellikle etkin ve yılmaz bir çabaya ihtiyaç olduğunu gösterir. Böylesine ele geçmeyen baskılar gün ışığına çıkarılıp adlandırılınca, insanlar üzerindeki etkisini yitirir.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Prens Metternich belki de tarihte pasif saldırganlık uygulamasının en bilinen örneğiydi. Diğer diplomatlar, onu temkinli ve hatta zayıf olarak görüyorlardı, ama sonunda sanki büyü yapmış gibi istediğini hep elde ediyordu. Başarısının sırrı saldırganlığını hiç görünmeyecek kadar iyi sak-layabilme becerisinde yatıyordu.</p><p class="calibre_2">Metternich rakibini daima çok dikkatli ölçüp biçerdi. Örneğin Çar Alcxander’ın duygularıyla yönetilen ruhsal durumunda tutarsız değişmeler yaşanan bir insan olduğunu anlamıştı. Yine de çar, ahlakçı Hıristiyan görüntüsünün ardından kendine özgü bir hırs ve saldırganlığa sahipti; bir haçlı seferi yönetmek için çırpınıyordu. Metternich’e göre en az Napoleon kadar tehlikeliydi; Avrupa’ya iyilik yapma adına ordusunu kıtanın bir ucundan diğerine yürütüp eşi benzeri görülmemiş bir kaos yaratabilirdi.</p><p class="calibre_2">Alexander’ın güçlü ordusunun karşısında durmak da yıkıcı olurdu. ama kurnaz Metternich çarı hatalı düşündüğüne ikna etmenin özgüven-sizliğini besleyeceğini, istemeden de olsa sola kaydırıp kendi başına çok tehlikeli işlere kalkışmasına neden olacağını da fark etmişti. Bunun yerine prens, ona tıpkı bir çocuğa davranır gibi davrandı, enerjisini pasif saldırgan bir kampanya ile boşaltmasını sağladı.</p><p class="calibre_2">İşin pasif kısmı kolaydı: Metternich kendini uysal, aslında kesinlikle kabul etmediği fikirlere boyun eğen biri olarak gösterdi. Örneğin bireysel olarak karşı durduğu halde Alexander’ın bir kongre düzenlenmesi ricasını kabul etti. Troppau’daki özel görüşmelerde önce dikkatle dinledi ve sonunda büyük bir hevesle kabul etti. Çar ahlak birliğinin gösterilmesi gerektiğine mi inanıyordu? Öyleyse Metternich de inanıyordu. Ne var ki Metternich’in kendi politikası her zaman için ahlakçı olmaktan çok pratiğe yönelikti; gerçek politika uzmanıydı. Tehlikeli olduğunu düşündüğü halde çarın ahlakçı ateşi gibi bireysel niteliklerini övdü. Üstelik fikirlerini biraz daha geliştirmesi için yüreklendirdi.</p><p class="calibre_2">Böyle davranarak Alexander’ın kuşku ve direnişini yok ederken bir yandan da saldırganca çalışıyordu. Troppau’da çarın kendine bağımlı olmasını sağlamak amacıyla diğer liderlerden ayırmak için perde arkasında çaba göstermişti. Uzun saatler süren baş başa görüşmelerde devrimin statükodan daha tehlikeli olduğu fikrini yavaş yavaş aşılamış ve çarın radikal Hıristiyan haçlı seferi fikrini liberalizmin üzerine çevirmişti. Sonunda da Alexander’ın enerjisini, ruhsal durumunu, coşkusunu ve kullandığı dili bir ayna gibi yansıtarak ordusunu Piedmont’daki isyanı bastırmak için göndermeye ikna etmişti. Bu hareket Alexander’ı muhafazakârların davasına yaklaştırmış ve Avrupa’nın liberallerince dışlanmasına yol açmıştı. Artık tümüyle karşı yönde bir adım attığından sol görüşün belirsiz, çift anlamlı sözlerini söyleyemezdi. Metternich’in zaferi kusursuzdu.</p><p class="calibre_2"><span class="italic"><span class="bold">O tarihte güç ve silahlar yaygındı, ama şimdi tilki kurnazlığı her yerde dolaştığından sadıkya da erdemli birini bulmak çok zorlaştı.</span></span></p><p class="calibre_2"><span class="calibre3"><span class="bold">KRALİÇE 1. ELIZABETH, 1533-1603</span></span></p><p class="calibre_2">"Pasif saldırganlık" tanımı çoğumuz için olumsuz çağrışımlar taşısa da, bilinçli bir strateji olarak bu yaklaşım insanları manipüle etmek ve bireysel savaşımızı sürdürmek için gizli ve güçlü bir yol açar. Tıpkı Metternich gibi iki cephede birden savaşmanız gerekir. Dışarıdan bakınca uysal, karşınızdakilerin fikirlerini, enerjisini, iradesini kabullenen ve Proteus gibi şekil değiştiren biri gibi görünmelisiniz. İnsanların iradeli ve inatçı olduğunu aklınızdan çıkarmayın. Doğrudan doğruya karşı gelmek ya da fikirlerini değiştirmeye çalışmak genelinde karşıt bir etki yaratacaktır. Diğer yandan pasif, uysal bir görüntü karşınızdakileri direniş gösterecekleri ya da savaşacakları bir hedef sağlamaz. Onların enerjisiyle aynı yönde hareket etmek, bir nehire bent kurup durdurmaya çalışmak yerine yatağını değiştirmek gibi, istediğiniz yöne çevirme gücünü size kazandırır. Bu arada stratejinizin saldırgan kısmı insanların fikirlerinde belirsiz değişikliklerin oluşmasını ve kendi enerjileriyle sizin adınıza çalışmalarını sağlar. Sizin ne yaptığınıza odaklanamadıkları için kolayca perde arkasında çalışabilir, ilerlemelerini denetleyebilir, onları başka insanlardan uzaklaştırabilir, sizin desteğinize bağımlı kılacak tehlikeli adımlar atmaya yemleyebilirsiniz. Bu süreç içinde onlar hâlâ sizin müttefikleri olduğunuzu düşünürler. Sevimli, uysal hatta zayıf bir görüntünün ardından ipleri elinde tutan siz olursunuz.</p><p class="calibre_2"><span class="italic">Metternich’inpolitikasının gerçek başarısı Rusya liberalizmini öldürmek ve boyun eğiyomuş gibi davranarakAvusturya’nın en tehlikeli rakibi üzerinde egemenlik kurmak olmuştu.</span></p><p class="calibre_2"><span class="italic">Henry Kissinger,</span> A World Restored <span class="italic">(1957)</span></p><p class="calibre_2"><span class="calibre1"><span class="bold">SAVAŞIN ANAHTARI</span></span></p><p class="calibre_2">Biz insanların mantıklı düşünme gücünün sonsuz sorunlara yol açan belirli bir sınırı vardır: herhangi bir kişi ya da başımıza gelen bir olay üzerinde düşünürken genelinde en kolayca sindirilecek yorumu seçeriz. Tanıdığımız bir kişi iyidir ya da kötüdür, amaçları soyludur ya da alçakçadır; bir olay olumlu ya da olumsuzdur, yararlı ya da zararlıdır, mutluyuz ya da üzgünüzdür. İşin doğrusu yaşamda hiçbir şeyin bu kadar yalın olmamasıdır. İnsanlar iyi ve kötü niteliklerin, güçlü ve zayıf yönlerin karışımıdır. Bize karşı kararsız duygular taşıdıklarından, niyetleri aynı anda bize yararlı ve zararlı olabilir. En olumlu olayın bile olumsuz bir yönü bulunur. Genellikle aynı anda hem üzülür hem de seviniriz. Her şeyi yalın biçime getirmek başa çıkmamızı kolaylaştırır, ama gerçekle bağlantısı bu yönde olmadığından, sürekli olarak yanlış okuyoruz, yanlış anlıyoruz demektir. İnsanlar ve olaylar hakkındaki yargılarımıza biraz daha farklılık ve kararsızlık katarsak, kendi açımızdan çok yararlı olacaktır.</p><p class="calibre_2">Her şeyi basite indirgeyerek yorumlama eğilimimiz, pasif saldırganlık stratejisinin niçin bu kadar etkili olduğunu ve bunca insanın bilinçli ve bilinçsizce kullandığını anlamamıza yarar. Tanım olarak pasif saldırgan davranışlarda bulunanların aynı anda hem pasif hem de saldırgan olduklarını söyleyebiliriz. Dışarıdan bakınca, uysal, dost, itaatkâr hatta sevecen görünürler. Aynı anda içlerinden planlar yaparlar, düşmanca hareketlere kalkışırlar. Saldırganlıkları genelinde ufak tefek sabotaj girişimleri, sizi sinirlendirecek sözler gibi gizlidir. Ama çok açık biçimde zararlı da olabilir.</p><p class="calibre_2"><span class="italic"><span class="bold">Caesar sorununa bulduğu çözümün bu dipnotunda amacımız Octavius’un Roma’ya gelişinden MÖ 31 yılında Vipsanius Agrippa’nınyardımıyla miras üzerinde hak iddia etmesine kadar geçen süreyi, Aktium deniz savaşında Antonius ile Cleopatra ’yı yenmesini ve Roma dünyasının yöneticisi olmasını irdelemek değildir. Bunun yerine, Caesar sorununu nasıl çözümlediğini ve 200 yıldan fazla sürecek barışı nasıl yerleştirdiğini kısaca anlatmaktır. Kazandığı imparatorluğun kapsadığı farklı yerel hükümetleri ve halkları düşününce, bir kent-devlet meclisi ile yönetilemeyecek kadar büyük ve karmaşık olduğunufark etti. Tek bir insanın yönetimine gerek duyuyordu ve sorun bunun nasıl gizleneceğiydi. Daha başlangıçta cumhuriyet anayasasıyla oynamamaya, monarşi kurmayı düşünmemeye karar verdi...</span></span></p><p class="calibre_2"><span class="italic"><span class="bold">İlk olarak MÖ 28 yılında Romalılara kral gücünü anımsatacak tüm unvanlardan vazgeçti ve princeps (şef, ilkyurttaş) unvanını aldı ve kurduğu sisteme Principate adını verdi. İkinci olarak konsüller, tribünler, hakimler, seçimler gibi tüm gelenekleri kabul etti. Caesar’ın yaptığı gibi senatoyu gözardı edip üyelerini gücendirmek yerine danışmak ve sakinleştirmek için elinden geleni yaptı. Son olarak da MÖ 13 Ocak 27 tarihindeki senato oturumunda tüm olağanüstü yetkilerinden sıynldığmı bildirip bunları senatonun ve halkın kullanımına sundu. Senatörler yetkilerini geri alması, kurtardığı uluslar topluluğunu terk etmemesi için yakarınca, isteklerine boyun eğdi ve İspanya, Galya, Kilikya ve Kıbrıs’ı da kapsayarak genişlettiği sınırların tüm hâkimiyetini ele aldı. Geri kalan bölgeleri senatoya bıraktı. Böylece görünürde senatonun ve halkın egemenliği yeniden düzenlenmiş oldu, ama lejyonların çoğu kendiyönetimi altındaki bölgelerdeydi ve Mısır’da kral olarak iktidardaydı... Siyasi gücün ana temeli onun eline geçti. Üç gün sonra senato Augustus (yüce) unvanını onun adına eklemeye</span></span></p><p class="calibre_2"><span class="italic"><span class="bold">karar verdi.</span></span></p><p class="calibre_2"><span class="italic"><span class="bold">JULIUS CAESAR,</span></span> J.F.C. FULLER, 1965</p><p class="calibre_2">Bu davranışın kurbanı olduğumuzda, aynı anda iki şeyin birden gerçekleştiğine inanmakta zorlanırız. Bir insanın bir gün iyi, ertesi gün kötü olabileceğini düşünebiliriz ve buna ruhsal değişiklik adını veririz. Ama aynı anda iyi ve kötü olması aklımızı karıştırır. İnsanların pasif dış görünüşünü gerçek olarak kabul ederiz, sevimli, tehdit edici olmayan görünümlerine duygusal açıdan bağlanırız. Dost gibi görünürken düşmanca bir şey yaptıklarını fark edince bir şeylerin ters gittiğini hissederiz ve şaşkınlığı düşeriz. Aklımızın karışması pasif saldırgan savaşçıya bizim üzerimizde çok büyük bir manipülasyon gücü sağlar.</p><p class="calibre_2">Pasif saldırganlığın iki tipi vardır. Birincisi Metternich’in uyguladığı bilinçli stratejidir. İkincisi ise insanların gündelik yaşamın önemsiz ve üncmli konularında kullandıkları yarı-bilinçli ve hatta bilinçsiz tipidir. İkinci pasif-saldırganlık tipini insanlar hareketlerinin etkisini fark edemediğinden ya da durdurmaya gücü yetmediğinden bağışlama eğilimi gösterebilirsiniz, ama genelinde onlar sizin hayal ettiğinizden daha iyi durumdadırlar ve siz onların dostça, umarsız dış görünümlerinin etkisi altında kalmışsınızdır. İkinci tipe karşı her zaman daha hoşgörülü oluruz.</p><p class="calibre_2">Pasif saldırganlığı bilinçli, olumlu bir strateji olarak kullanmanın anahtarı düşmanlarınıza sergilediğiniz dı§ görünümünüzdür. İçinizden geçen küstah, huysuz düşünceleri asla fark etmemelidirler.</p><p class="calibre_2">Fransız yönetimi altındaki Haiti’de 1802 yılında Toussaint-L’ouverture liderliğinde ülkenin siyah köleleri arasında bir isyan çıkmıştı. Napoleon’un yolladığı ordu isyanı bastırdı ve Troussiant’ı hileyle yakalayıp daha sonra hapishanede öleceği Fransa’ya götürdü. Toussaint’ın en fazla madalyalı generalleri arasında olan Jean-Jacques Dessalines Fransızlara teslim oldu, hatta orduya katılıp etrafta çıkan küçük isyanların bastırılmasına yardım etti ve Fransızların takdirini kazandı. Ama her şey aslında bir komploydu: Dessalines isyan kalıntılannı bastırıp ele geçirdiği silahları Fransızlara veriyordu, ama bir kısmını da büyük bir cephanelik oluşturmak için saklıyordu. Verilen görevler gereği gittiği uzak noktalarda yeni bir ordu eğitmeye başladı. Sarı hummanın Fransız Ordusu’nu kırıp geçirdiği bir anda düşmanca faaliyetlerine başladı. Birkaç yıl içinde Fransızları yenilgiye uğrattı ve Haiti’yi sömürge yönetiminden sonsuza dek kurtardı.</p><p class="calibre_2">Dessalines’in kullandığı pasif saldırganlık yönteminin kökleri "sahte teslim olma" adıyla askeri stratejide yatar. Savaşta düşmanlarınız sizin düşüncelerinizi okuyamazlar. Görüntünüzü kendilerine rehber olarak almak zorundadırlar ve verdiğiniz işaretlerden neler düşündüğünüzü, planladığınızı çözmeye çalışırlar. Bir ordunun teslim olmasının ardından ortaya çıkan duygu selinde herkesin savunması alçalır. Zafer kazananlar yenilgiye uğrattıklarını gözlem altında tutarlar, ama kazanmak için harcadıkları çabadan yorgun düştüklerinden, eskisi kadar dikkatli olmazlar. Kurnaz bir strateji uzmanı bedeni ve ruhunun yenilgiye uğradığını iddia ederek sahte bir teslim olma görüntüsü yaratır. Başka bir belirti göremeyen, aklından geçenleri okuyamayan düşman, teslim olmasını gerçek olarak kabul eder. Artık teslim olan tarafın yeni bir plan yapmak için her türlü olanağı vardır.</p><p class="calibre_2">Savaşta ve yaşamda sahte teslim oluş, boyun eğmenin düzgün bir görüntüsüne bağlıdır. Dessalines yalnızca teslim olmadı, eski düşmanlarıyla birlikte çalıştı. İşe yarayabilmesi için sizin de aynı şekilde davranmanız gerekir: zayıflığınızı, çökmüş ruhunuzu, dost olma arzunuzu abartın; bu duygusal hilenin dikkati dağıtma gücü çok yüksektir. Aynı zamanda biraz daha rol yapma yeteneğiniz olmalıdır. Herhangi bir kararsızlık belirtisi davranışınızın etkisini yok edecektir.</p><p class="calibre_2"><span class="italic">Beni taciz eden bir düşman değildir -buna dayanabilirim; benimle küstahça uğraşan bir düşman değildir- ondan saklanabilirim. Ama o kişi sensin, benim eşitim benim yoldaşım, benim dostum... Benim arkadaşım ellerini dostlarına karşı uzattı, anlaşmasını ihlal etti. Konuşması tereyağından daha yumuşaktı, ama yine de yüreğinde savaş vardı; sözleri sıvı yağdan daha akıcıydı, ama kılıçlar çekilmişti.</span></p><p class="calibre_2">İLAHİLER, 55:12-15, 20-21</p><p class="calibre_2">1940 yılında Başkan Franklin D. Roosevelt bir ikilemle karşı karşıya kalmıştı. İkinci başkanlık döneminin sonuna yaklaşıyordu ve Amerikan siyasetinde bir Başkan’m üçüncü dönemi aynı görevi sürdürmemesi konusunda yazılı olmayan bir gelenek vardı. Ama Roosevelt’in işleri henüz bitmemişti. Avrupa’daki savaşın ABD’yi içine çekeceği kesin gibi görünüyordu; yurtiçinde ise zorlu bir dönem yaşanmaktaydı ve Roosevelt tedavi için başlattığı programları bitirmek istiyordu. Eğer üçüncü dönem Başkanlık yapmak istediğini açıklarsa, kendi partisi içinde bile muhalefetle karşılayacağı kesindi. Birçok kişi daha şimdiden onu diktatörce eğilimlere sahip olmakla suçlamıştı. Böylece Roosevelt istediğini bir çeşit pasif saldırganlıkla elde etmeye karar verdi.</p><p class="calibre_2">Seçim yarışı için adayların saptanacağı Demokratik Parti Kongre-si’ne yaklaşan aylarda Roosevelt üçüncü dönem başkanlık yapmak istemediğini sık sık dile getirdi. Partisindeki bazı kişileri kendi yerini almak üzere aday olmaya ikna etti. Aynı zamanda üçüncü dönem için seçime katılma kapısını kapatmadı ve içlerinden birinin kongreye favori aday olarak gelmesini önlemek için adaylık yarışına olabildiğince fazla sayıda kişiyi kattı. Kongre başlayınca ortalıktan çekildi ve katılmayarak yokluğunu iyice hissettirdi; onsuz yapılan kongre inanılmaz derecede sıkıcı geçiyordu. Ortaya çıkması için neredeyse herkesin yalvardığının haberleri kulağına geldi ve bu arzu doruğa ulaşınca arkadaşı Senatör Alben Bark-ley’in yapacağı konuşmaya kendisinden bir mesaj ekledi. "Başkan üçüncü dönemde bu görevi yürütmek istediğini hiçbir zaman söylemediği gibi, şimdi de söylemiyor, Kongre tarafından aday gösterilmeyi istemiyor." Bir dakikalık sessizliğin ardından delegelerin "ROOSEVELT’İ İSTİYORUZ!" haykırışları yükseldi ve bir saat kadar sürdü. Adaylık seçiminin yapılacağı ertesi gün "ROOSEVELT!" çığlıkları tekrar salonu doldurdu. Başkan’ın adı adaylar arasına yerleştirildi ve ilk turda büyük farkla kazandı.</p><p class="calibre_2">Unutmayın ki güç, servet ya da şöhret kazanmak için çok istekli görünmek akılcı değildir. Belki hırsınız sizi zirveye çıkarır, ama pek sevilen biri olmazsınız ve sevilmemeniz sorun yaratabilir. Güç kazanma manevralarınızı gizlemek daha iyidir; gerçi siz istemiyorsunuz, ama zorunlu kalıyorsunuz. Pasif kalın ve diğerlerinin size parlak bir saldırganlıkla gelmelerini bekleyin.</p><p class="calibre_2">Uysal dost canlısı görünümünüz altında kolayca saklayabildiğiniz sürece, belli belirsiz sabotaj girişimleri pasif saldırgan stratejide harikalar yaratır. Yönetmen Alfred Hitchcock her işe burnunu sokan, senaryoyu kendi isteği doğrultusunda değiştiren ve istediği gibi çekildiğinden emin olmak için sete gelen yapımcı David O. Selznick’i bu yöntemle safdışı bırakmıştı. Bu gibi durumlarda Hitchcock kameranın bozuk çekmesini sağlıyor ya da içinde film olmadan çekim yapıyordu. Selznick filmi gördüğünde yeniden çekmek çok pahalıya patlıyor ya da olanaksız oluyordu. Bu arada Hitchcock, sette Selznick’i gördüğüne çok mutlu olmuş gibi davranıyor ve eğer kamera çalışmazsa ya da çalışır ama kayıt yapmazsa şaşkınlık gösteriyordu.</p><p class="calibre_2">Pasif saldırganlık gündelik yaşamda çok yaygın olduğundan kendinizi savunmayı da öğrenmelisiniz. Bu stratejiyi kesinlikle kullanın; cephaneliğinizden çıkaramayacağınız kadar etkili bir yöntemdir. Ama çağdaş dünyanın her yerinde karşınıza çıkan yarı bilinçli pasif saldırganlarla nasıl başa çıkacağınızı öğrenmeli, onlar sizi tedirgin etmeden önce neler yapmaya hazırlandıklarını fark etmeli ve bu garip saldırı biçimine karşı kendinizi savunmalısınız.</p><p class="calibre_2">Öncelikle pasif saldırganlığın niçin bu kadar yaygınlaştığını anlamanız gerekir. Günümüz dünyasında açık eleştiriler ya da başkalarına karşı olumsuz duyguların ifade edilmesi iyi karşılanmamaktadır. İnsanlar eleştirileri gereğinden fazla kişisel olarak algılamaktadır. Ayrıca her şart altında çatışmalardan uzak durulması gerekiyor. İnsanları memnun etmek ve olabildiğince fazla kişi tarafından sevilmek konusunda toplumsal bir baskı var. Ne var ki saldırgan dürtüler, olumsuz duygular ve eleştiriler, düşünceler insanın doğasında vardır. Bu duyguları açıkça ifade edemeyince, yüzeyin hemen altında pasif-saldırganlık gösteren kişileri sayısı gitgide artmaktadır.</p><p class="calibre_2">Genelinde bu davranışlar oldukça zararsızdır; belki sürekli olarak geç kalırlar ya da gizli alaycılık içeren iltifatlar yaparlar ya da yardım etmeyi önerir ama yerine getirmezler. Bu yaygın taktiklere aldırış etmemek gerekir; bunları çağdaş yaşamın akışının parçaları olarak düşünüp kişisel olarak almayın. Sürdürmeniz gereken daha önemli savaşlar olacaktır.</p><p class="calibre_2">Yine de gerçekten hasar veren ciddi sabotajlar gibi pasif saldırganlığın daha zararlı çeşitleri de vardır. Yüzünüze gülen ama arkanızdan konuşan bir meslekdaşınız size sorun yaratabilir. Sizin için çok değerli olan bir şeyi çalan birini bilmeden yaşamınıza sokabilirsiniz. Bir elemanınız sizin için önemli olan bir işi yüklenir ama ya çok yavaş ya da çok kötü yapar. Bu tipler zarar verir ama suçlanmaktan kaçınmayı başarırlar. İş yapma yöntemleri saldırganlık girişiminde kendilerinin bulunduğu konusunda yeterli kuşku uyandırmaktır: ama asla suç onların değildir. Her nasılsa kendilerini masum izleyiciler, dinamiğin umarsız kurbanları gibi gösterirler. Sorumluluğu inkar edişleri akıl karıştırıcıdır: bir §ey yaptıklarından kuşkulanırsınız ama kanıtlayamazsınız ya da eğer çok becerikli davranırlarsa onları hatalı gördüğünüz için suçluluk duygusuna kapılırsınız. Eğer öfkelenip onları azarlarsanız çok ağır bir bedel ödersiniz: sizi öfkelendiren pasif saldırgan davranışlar gölgede kalır ve onların yerine sizin saldırgan tepkiniz dikkatleri üzerinize çeker. Kapıldığınız suçluluk duygusu, sizin üstünüzde güç sahibi olduklarını gösterir. Zararlı pasif saldırganlığı içinizde yalnızca yüzeysel bir sıkıntı yerine, akıl karışıklığı, paranoya, güvensizlik ve öfke gibi çok güçlü duygular uyandırdığı için fark edebilirsi-n!z</p><p class="calibre_2"><span class="italic">Bu deyim dünya edebiyatında bir örneği temsil eder; güler yüzlü, zalim yürekli kiŞiye Çin folklorunda "gülümseyen kaplan" adı verilir.</span></p><p class="calibre_2"><span class="italic">THE WILES OF WAR</span> ÇEVİRİ SUN HAICHEN, 1991</p><p class="calibre_2">Pasif saldırgan savaşçıyı yenilgiye uğratmak için öncelikle kendi üzerinizde çalışmalısınız. Bunun anlamı suçlanmayı değiştiren taktikleri derhal fark etmektir. Suçluluk duygusuna kapıldığınızı hissettiğiniz anda bastırın. Bu tipler yağcılık yaparak övgüler yağdırarak sizi ağlarına çekip güvensizliklerinizin üzerine oynarlar. Çoğunlukla pasif saldırganlık dinamiğine sizi iten kendi zayıflıklarınızdır. Bu konuda uyanık olun.</p><p class="calibre_2">İkincisi, tehlikeli tipiyle karşılaştığınızı fark ettiğiniz anda, avucuna düşmemek için yapacağınız en iyi şey uzaklaşmak, o kişiyi yaşamınızdan çıkarmak ya da en azından öfkelenip kötü bir sahne yaratmamaktır. Sakin davranmak zorundasınız. Eğer bu kişi ayrılmayacağınız bir ilişkinin içindeki partneriniz ise, tek çözüm yolu size karşı duyduğu olumsuz hisleri rahatça ifade etmesini sağlamaktır. Başlangıçta bunu yapmak zordur, ama belki de onun gizli davranma arzusunu dağıtabilir; gizli sabotajlara oranla açık eleştirilerle daha kolay başa çıkılır.</p><p class="calibre_2"><span class="italic">Bir ilişkinin konrolünü kazanmak çabalamak patalojik değildir; hepimiz bunu yaparız ama kişi kontrolü elde etmeye çabalarken bir yandan da bunu yaptığını inkâr ederse, sempomatik davranış sergilediği söylenebilir. Örneğin bir karıkoca arasındaki gibi istikrar kazanan bir ilişkide, iki taraf da ilişkinin hangi alanlarını kontrol edecekleri konusunda anlaşmalar yapar... Taraflardan biriyaptığını inkâr ederek karşısındakinin davranışlarını kısıtlamak için manevra yapıyorsa bu ilişki psikopatalojik duruma gelir. Böyle bir ilişkideki kadın, yaptığını inkâr edercesine kocasının evi çekip çevirmesini ister. Örneğin baygınlık geçirebilir, sabun alerjisi olabilir, sık sıkyatıp dinlenmesini gerektiren çeşitli rahatsızlıklar sergileyebilir. Böyle bir kadın baygınlık nöbetleri karşısında çaresiz kaldığını belirterek kocasının davranışlarını çembere alıyor ve bir yandan da bunu inkâr ediyordur. Bir taraf karşı tarafın davranışlarını hem sınırlayıp hem inkâr ederse, bu ilişki garipleşir. Örneğin bir kadın yalnız kalınca huzursuzluk nöbetleri geçirdiğini iddia ederek her gece kocasının evde olmasını istiyorsa onun davranışlarını kontrol altına alıyordur, ama bu nöbetler onun iradesi dışında gerçekleştiğinden kocası davranışlarının sınırlandığını kanıtlayamadığı gibi aynı nedenle davranışlarının çembere alınmasına da engel olamaz.</span></p><p class="calibre_2"><span class="italic">STRATEGIES OF PSYCHOTHERAPY,</span> JAY HALEY, 1963</p><p class="calibre_2">Hernán Cortés’in Meksika’yı fethettiği ordusunda dışarıdan bakınca onun liderliğini kabul eder gibi görünen ama içinden hainlik geçen çok sayıda pasif saldırgan asker vardı. Cortés onlarla asla yüzleşmedi, onları suçlamadı, azarlamadı; bunun yerine sessizce kim olduklarını ve ne yapmak istediklerini öğrendi ve ardından ateşe ateşle karşılık verdi. Onlara dostmuş gibi görünürken bir yandan perde arkasında çalışıp onları yalnızlaştırdı ve kendilerini ortaya çıkarmaları için zamansız saldırılar yapmalarını sağlayacak yemler attı. Pasif saldırganlara karşı en etkili karşı strateji tıpkı onlar gibi gizli davranışlarda bulunup güçlerini etkisiz hale getirmektir. Bu işlemi örneğin sürekli geç kalan kişiler gibi daha zararsız olanlara karşı da kullanabilirsiniz; kendi davranışlarıyla karşılaşmak ne kadar sinirlendirici olduğunu fark etmelerini sağlar.</p><p class="calibre_2">Her şart altında pasif saldırganlara çalışacakları zaman ve mekânı tanımamalısınız. Kök salmalarına izin verince, sizi oraya buraya çekmenin kurnazca yollarını bulurlar. En iyi savunma biçiminiz çevrenizdeki tüm pasif saldırgan belirtilere karşı duyarlı olmak ve aklınızı onların sinsi etkilerinden olabildiğince uzak tutmaktır.</p><p class="calibre_2">Simge: Nehir. Büyük bir güçle akar ve bazen sel olup inanılmaz hasar yaratır. Bent yaparak durdurmaya kalkışmak birikmiş enerjisini ve kendi ris</p><p class="calibre_2">kinizi arttırmak demektir. Bunun yerine yatağım değiştirin, gücünü kendi amacınız için kullanın.</p><p class="calibre_2">Otorite: Damlayan su nasıl kayayı delerse, zayıf ve uysal olan da güçlü ve katı olanı baskı altına alabilir. <span class="italic">-Sun Haichen, Wiles of War (1991)</span></p><div class="mbp_pagebreak" id="calibre_pb_24"></div>
</body></html>
