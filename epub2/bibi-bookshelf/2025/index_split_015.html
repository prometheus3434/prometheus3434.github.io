<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos950709" class="calibre_2"><span class="calibre5"><span class="bold">19</span></span></p><p class="calibre_2"><span class="bold">DÜŞMANI ÇEMBERE ALIN</span></p><p class="calibre_2"><span class="bold">imha Etme Stratejisi</span></p><p class="calibre_2"><span class="italic">İnsanlar size saldırmak ya da intikam almak için savunmanızdaki her tür boşluğu kullanacaklardır. Yani hiçbir boşluk bırakmayın. Bunun sırrı rakiplerinizi kuşatmak, her taraftan üstlerinde bitmek bilmeyen bir baskı yaratmak ve dış dünyaya açılan tüm kapılarını kapatmaktır. Uçucu bir kırılganlık duygusu yaratmak için saldırılarınızı beklenmedik anlarda gerçekleştirin. En sonunda kararlılıklarının zayıfladığını hissedince, ilmeği biraz daha sıkarak iradelerini yok edin. En iyi kuşatmalar psikolojik olanlardır. Böylece rakiplerinizin aklını çevrelemiş olursunuz.</span></p><p class="calibre_2"><span class="calibre1"><span class="bold">CANAVARIN BOYNUZLARI</span></span></p><p class="calibre_2">1878 Aralık ayında İngilizler, günümüzdeki Güney Afrika’nın savaşçı Zulu Kabilesi’ne savaş açtılar. Pek de inandırıcı olmayan bahane Zululand ile İngilizlerin kurduğu Natal arasındaki sınır sorunlarıydı, ama gerçek amaç, bölgedeki İngiliz çıkarlarını tehdit eden yerel bir güç olan Zulu Ordusu’nu yok etmek, Zulu topraklarını İngilizlerin yönetimindeki bir konfederasyona katmaktı. İngiliz Ordusu’nun komutanı Korgeneral Lord Chelmsford, Zulu ülkesini işgal etmek için orduyu üçe ayırıp merkezdeki gücü krallığın kalbini oluşturan başkent Ulundi üzerine göndermeyi planladı.</p><p class="calibre_2">Natal’dcki İngilizlerin çoğu savaş haberi ve Zululand’in ele geçirilmesiyle ortaya çıkacak potansiyel kazançlar konusunda heyecanlanmıştı, ama hiç kimse kırk sekiz yaşındaki Albay Anthony William Durnford kadar heyecanlı değildi. Yıllardır İngiliz İmparatorluğu’nun uzak köşelerindeki ileri karakollar arasında dolaşan Durnford sonunda Natal’e gelmişti. Ordu hizmetinde geçirdiği bunca yılda hiç çarpışmaya tanık olmamıştı. Bir asker olarak cesaretini ve değerini kanıtlamak istiyordu ama artık gençlik düşlerinin gerçekleştirilemeyeceği yaşa da yaklaşıyordu. Şimdi ise yaklaşan savaş haberi önüne bir fırsat çıkarmıştı.</p><p class="calibre_2"><span class="italic"><span class="bold">Efsanelere göre Shaka yakın dövüşün stresine dayanacak biçimdeki ağır, geniş ağızlı mızrağı geliştirerek bu bölgedeki savaşın yapısını sonsuza dek değiştirdi. Belki de bunu gerçekten yaptı, çünkü hem Zulu kaynakları hem de on dokuzuncu yüzyılda bölgeyi dolaşmış olan beyaz gezginler ve yetkililer bu başarının ona ait olduğunu söylemişlerdir... Askeri açıdan getirdiği yenilikler Zulu folkloru üzerinde çok etkili olmuştu; başka hiçbir şey yapmadıysa bile Shaka ’nın geliştirdiği dövüş tekniklerine daha önce hiç rastlanmamıştı ve onun savaşçı gücü üzerine anlatılan öykülerin sayısı hayli kabarıktır; belki de gerçekten kendi döneminin en büyük askeri dehalarından biriydi. Hafif mızraklarla düzensiz dövüşme biçimi yerine Shaka savaşçılarını sık saflar biçimde ilerlemek, göğüs göğüse çarpışmak, daha büyük savaş kalkanlarıyla diişmanı yaralamak ve dengeleri bozulduğu anda yeni mızraklarla adeta şişe geçirmek tekniklerini öğretmişti. Eğer aldıkları sonuçlara bakarak değerlendirebilirsek, Shaka ’nın fethetme yeteneği olağanüstü dramatik olmalıydı. 1824 yılında Zulular tüm rakiplerini geçmişler ve kendi anavatanlarının birkaç katı büyüklüğündeki bir bölgeye etkilerini yaymışlardı.</span></span></p><p class="calibre_2"><span class="italic"><span class="bold">THEANATOMYOF THE ZULU</span></span>IAN KNIGHT, 1995</p><p class="calibre_2">Komutanları etkilemeye hevesli olarak, İngilizlerle birlikte savaşmak için Natal yerlilerinden seçkin bir birlik oluşturmayı önerdi. Önerisi kabul edildi ama İngilizler 1879 Ocak’ında Zululand’i işgal ettiğinde esas savaşlarla bağlantısının olmadığını fark etti. Şöhret açlığı nedeniyle düşüncesizce davranacağına inanan Lord Chelmsford, ona güvenmiyordu; ayrıca hiçbir savaş deneyimi olmayan biri için oldukça yaşlı sayılırdı. Durnford ile askerleri Natal sınır bölgelerini denetlemeleri göreviyle Zu-luland’in batısındaki Rorke’s Drift’de konuşlandırıldı. Kırgın ama görev sadakatiyle Durnford verilen emirleri yerine getirdi.</p><p class="calibre_2">İşgalin ilk günlerinde orada burada bazı savaşçılara rastlayan İngiliz-ler esas Zulu Ordusu’nun yerini saptayamadılar ve hayal kırıklığına uğradılar. 21 Ocak’ta Chelmsford, Isandlwana Dağı’nın eteğinde kamp kuran ortadaki ordunun yarısını alıp Zuluları aramak üzere doğuya doğru götürdü. Düşmanın yerini saptayınca ordunun geri kalanını da çağıracaktı ama şimdiye dek göremediği Zuluların kampa saldırmasından çekiniyordu ve en yakındaki yedek birlik de Rorke’s Drift’deki askerlerdi. Isandl-wana’yı güçlendirmek için Durnford’a askerlerini bu kampa getirmesini bildirdi. Albay Durnford artık kampın en yüksek rütbeli subayı olacaktı, ama aklındaki tek konu yaklaşan savaş olduğundan Chelmsford onun liderlik nitelikleri hakkında kaygılanmaya fırsat bulamamıştı.</p><p class="calibre_2">22 Ocak sabahı Durnford yaşamı boyunca beklediği haberi aldı. Heyecanını zorlukla bastırarak dört yüz askeriyle yola çıktı ve saat onda lsandlwana’daki kampa ulaştı. Araziyi gözden geçirirken Chelmsford’un kampı niçin buraya kurduğunu anladı: doğuya ve güneye doğru kilometrelerce uzanan çayırlar bu yönlerden gelecek Zuluların derhal görülmesini sağlayacaktı. Kuzeyde ise Isandlwana Dağı ve ardından Nqutu yaylaları vardı. Gerçi bu yönün güvenliği biraz eksikti ama yaylalarda ve dağ geçitlerindeki önemli noktalara gözcüler yerleştirilmişti ve bu yönden yapılacak bir saldırının zamanında fark edileceği düşünülüyordu.</p><p class="calibre_2">Durnford kampa varışından kısa bir süre sonra Nqutu yaylasında doğuya giden büyük bir Zulu Ordusu’nun görüldüğü haberini aldı; herhalde Chelmsford’un yola çıkardığı ordunun orta bölümüne arkadan saldırmaya hazırlanıyorlardı. Chelmsford kamptan ayrılırken 1800 askerin Isandl-wana’da tutulması için kesin emir vermişti. Saldırı durumunda bir noktada yoğunlaşıp sıra düzenini bozmadıkları takdirde tüm Zulu Ordusu’nu yenmeye yetecek kadar cephaneleri vardı. Ama Durnford için esas Zulu Ordusu’nu bulmak çok önemliydi. İngiliz askerler düşmanın yerini bir türlü saptayamadıkları için gerilmeye başlamışlardı. Zuluların süvarileri yoktu ve çoğu mızraklarla dövüşüyordu; saklandıkları nokta bulunursa İngiliz askerlerinin disiplini ve üstün silah gücü kolayca yenilgiye uğramalarını sağlayacaktı. Kampın en yüksek rütbeli subayı olarak Durnford emirlere karşı çıkmaya ve 400 askeriyle Nqutu yaylasına paralel olarak kuzeydoğuya ilerleyip Zuluların ne yapmakta olduğunu öğrenmeye karar verdi.</p><p class="calibre_2"><span class="italic"><span class="bold">Zuluların ilerlerken kullandıkları gizlenme yöntemlerini İngilizler defalarca gözlemlemişti. Isandlwana Çarpışması’ndan sağ kurtulmayı başaran, adı bilinmeyen bir asker, Zuluların Nyoni Tepesi ’ni aşıp kampa yaklaşmalarını, ''Adeta yerden bitiveriyorlardı. Tepelerindeki kayaların, otların arasından çıkan adamların bir kısmının elinde tüfekler, diğerlerinde ise kalkanlar ve mızraklar vardı,” diye anlatmıştı. 60. Bölük’ten Teğmen Edward Hutton, Gingindlovu saldırısında Zulu Ordusu’nun durumunu daha ayrıntılı olarak anlatır: "Kara insan kitleleri, hayranlık uyandıran bir disiplin içinde, birbirini yakından izleyerek yüksek otların arasında büyük bir hızla koşuyordu. Tam karşıya gelecek biçimde yaklaştıktan sonra Zuluların büyük bir kısmı beş on kişiden oluşan düğümler halinde üç kola ayrıldılar ve bize doğru ilerlemeye başladılar... Koşarak ilerlemeyi sürdürdüler ve arada 800 metre kadar kalınca ateş açmaya başladılar. Yaşadığımız anın heyecanına karşın, Zuluların kusursuz dövüş biçimine hayranlık duymaktan kendimizi alamadık. Beş akı kişilik bir grup, başlarını öne eğmiş, tüfeklerini ve kalkanlarını görünmeyecek derecede alçaktan tutarak otların arasından fırlayıp zigzaglar çizerek koşuyordu. Ardından yine otların arasına çömelince ancak yükselen dumanlar nerede olduklarına işaret ediyordu. Sonra yine ilerliyorlardı..." Bu son ilerlemenin hızı dehşet vericiydi. İngilizler ateşi kesip Isandlwana ’ya geri çekilme emrini verdiğinde, Zulular onlardan yalnızca iki üç yüz metre uzaktaydılar. Top taburundan Teğmen Curling kendi adamları silahlarına davranıncaya kadar Zuluların içeri daldığını ve hatta bir topçunun topun dingil oturağına daha çıkarken öldürüldüğünü görmüştü. Daha önce savaş deneyimi yaşamış olan, uKhandempemvu ’lu uMhoti adlı Zulu savaşçısı inanılmaz bir hızla gerçekleştirilen son saldırıyı "tüm Zulu askerleri adeta bir alev gibi ayağa fırladılar ve onların üzerine gittiler," biçiminde anlatıyor.</span></span></p><p class="calibre_2"><span class="italic"><span class="bold">THE ANATOMYOF THE ZULU ARMY,</span></span> IAN KNIGHT, 1995</p><p class="calibre_2">Durnford kamptan ayrılırken Nqutu yaylasındaki bir gözcü altı kilometre kadar uzakta birkaç Zulu’nun sığır otlattığını gördü. Atına atlayıp kovalamaya başladı ve Zulular bir anda yok oluverdiler. Gözden kayboldukları noktaya varınca atını tam zamanında durdurdu: yaylanın hiçbir noktasından görülmeyen geniş ve derin bir vadiyi savaş boyaları içinde, gözleri garip bir ışıltıyla parlayan Zulu savaşçıları doldurmuştu. Başlayacakları savaş üzerine derin düşünceye dalmış gibiydiler. Gözcü bir an kıpırdamayacak kadar şaşkınlığa düştü ama yüzlerce mızrağın kendisini hedef aldığını fark edince dönüp dörtnala uzaklaştı. Zulular bir anda hareketlendi ve vadiden yukarı tırmanmaya başladılar.</p><p class="calibre_2">Kısa bir süre sonra yayladaki diğer gözcüler de dehşet verici manzarayı gördüler: yaklaşık 20.000 Zulu savaşçısı neredeyse ufuk çizgisini tü-müylc kaplamıştı. Çok uzaktan bile belirli bir düzen içinde ilerledikleri, upuzun sıranın iki ucunun boynuzlara benzer bir biçimde öne doğru gelmekte olduğu fark ediliyordu. Gözcüler Zuluların yaklaşmakta olduğu haberini kampa ulaştırdılar. Durnford haberi alıp yukarı bakınca, tepeden aşağıya inen savaşçıları gördü. Kampa doğru geri çekilirken Zulular-la savaşmak için askerlerini sıraya soktu. Zulular inanılmaz bir kesinlikle manevra yapıyorlardı. Üstelik Dornford sıranın iki ucundaki boynuzların yüksek otların arasından kampı çevreleyecek biçimde ilerlemekte olduğunu göremiyordu.</p><p class="calibre_2">Durnford ile adamlarının karşısına çıkan savaşçılar adeta bir anda kayaların, otların arasından bitiveriyorlardı. Beş altı tanesi birden saldırıya geçiyor, mızrak atıyor ya da silahını ateşliyor ve yine otların arasında kayboluveriyordu. İngilizler silahlarını doldurmak için durdukları anda Zulular biraz daha yaklaşıyor, ara sıra Durnford’un yakınına kadar ilerleyip bedenine girip çıkarken dayanılmaz bir emme sesi çıkaran, güçlü bir mızrak darbesiyle bir İngiliz askerini yere indiriveriyordu.</p><p class="calibre_2">Sonunda Durnford askerlerini kampa geri götürmeyi başardı. İngilizler kuşatılmışlardı ama saflarını sıklaştırıp sürekli ateş ederek, çok sayıda savaşçıyı öldürerek Zuluları kamptan uzakta tutabildiler. Bu, hedefe nişan alma antrenmanı gibiydi: Durnford’un tahmin ettiği gibi silahların üstünlüğü belirgin bir fark yaratmıştı. Çevresine bakınınca çarpışanların hareket edemez duruma geldiğini ve askerlerinin göreceli bir özgüvenle karşılık verdiklerini gördü. Yine de ateş ederken yavaşlamış gibi görünüyorlardı. Cephaneleri azaldığından, yeni bir sandığı açıp silahlarını doldurdukları süre içinde Zulular oluşturdukları çemberi daraltıyor ve orada, burada ön sıradaki askerlerin birkaç tanesi mızraklara hedef oluyordu. Zuluların savaşma şiddetine İngilizler şimdiye dek hiç tanık olmamışlardı; sanki kurşunlar zarar vermezmiş gibi öne doğru koşarlarken adeta kendilerinden geçmişlerdi.</p><p class="calibre_2">Çarpışmanın dönüm noktasına geldiğini hisseden Zulular birdenbire mızraklarını kalkanlarına vurup savaş çığlıkları atmaya başladılar. "<span class="italic"><span class="bold">Usut-hu!”</span></span> haykırışları dehşet verici bir gürültü oluşturuyordu. Kampın kuzey tarafındaki birkaç İngiliz askeri Zuluların görüntü ve gürültüsünden paniğe kapılarak yerinden ayrılınca yalnızca birkaç metre ötedeki savaşçılar hoşluktan içeri daldılar. Sanki önceden anlaşmış gibi iki boynuzun arasındaki çemberden İngilizlerin üzerine yağmur gibi mızraklar yağdı, çok sayıda asker öldü ve düzen bozuluverdi. Nereden çıktığı belli olmayan bir yedek güç ortaya çıkıverdi, çemberin etrafına yayıldı ve sıkıştırma gücünü biraz daha arttırdı. Durnford düzeni korumaya çabaladı ama çok geç kalmıştı; birkaç saniye içinde panik her tarafa yayıldı. Artık herkes kendi canını kurtarmaya çabalıyordu.</p><p class="calibre_2">Çemberin bir tek gediğini fark eden Durnford geri kalan adamlarını Rorke’s Drift’e götürebilmek için kapanmaması için çabaladı ve birkaç dakika içinde de bir Zulu mızrağıyla can verdi. Isandlwana Çarpışması sona erdi. Durnford’un ölmek üzereyken kaçmayı düşündüğü gedikten birkaç yüz kişi geçmeyi başardı ama geri kalan yaklaşık bin dört yüz asker yaşamını yitirdi.</p><p class="calibre_2">Böylesine yıkıcı bir yenilginin ardından İngilizler, Zululand’den aceleyle geri çekildiler. Şimdilik savaş sona ermişti ama hiç de İngilizlerin öngördüğü biçimde bitmemişti.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Isandlwana yenilgisinden birkaç ay sonra İngilizler daha büyük bir işgal gücü topladı ve sonunda Zuluları yendiler. Ama Isandlwana’dan alınan ders, özellikle teknolojiler arasındaki inanılmaz farklılık düşünülürse son derece öğretici oldu.</p><p class="calibre_2">Zulu savaş yöntemi on dokuzuncu yüzyılın başlarında Kral Shaka Zulu tarafından geliştirilmiş ve 1820 yılında oldukça küçük bir kabile olan Zulular bölgenin en savaşçı gücü haline gelmiştir. Shaka savaşta ağır kayıplara yol açan <span class="italic"><span class="bold">assegai</span></span> adı verilen ağır, geniş ağızlı Zulu mızrağını icat etmişti. Sert bir disiplin uygulayıp Zuluları adeta bir makine düzeniyle ilerleyip düşmanı çembere alma taktiğiyle eğitmişti. Zulu kültüründe çember, ulusal bütünlüğün simgesi, sanatın bir motifi ve savaşta üstünlüğün işareti olarak büyük bir yer tutuyordu. Yetiştikleri kültür savaşta kan dökülünce uzun süreli yıkanma törenleri gerektirdiğinden, Zulular çarpışmaları çok uzun zaman sürdüremiyorlardı. Bu törenler sırasında Zulular düşman saldırılarına açık oluyorlardı ama temizlenmeden önce tekrar savaşamadıkları gibi, kabileye de katılamıyorlardı. Çok büyük boyutlu orduyu bir arada tutmak çok pahalıya patlıyordu. Ne var ki bir kez silah altına alınınca Zulu Ordusu yalnızca düşmanını yenmekle yetinmiyor, kırılgan temizlik döneminde bir karşı saldırı olasılığını ortadan kaldırmak ve hızla terhis edilebilmek için düşman askerlerin tümünü öldürmek zorunda kalıyordu. Böyle bir zafere ulaşmak için çember oluşturmak Zuluların geliştirdiği bir yöntemdi.</p><p class="calibre_2">Herhangi bir savaş öncesinde Zulular saklanacak yerleri saptamak için araziyi gözden geçiriyordu. Güney Afrika’nın uçsuz bucaksız çayırlarına ve ovalarına bakınca, saklanma olasılıklarının ne kadar az olduğunu görebiliyoruz ama onlar genelinde uzaktan bile fark edilmeyen derin vadilere ve çukurlara gizlenmeyi seçiyorlardı. Yakın mesafelerde yüksek otlar ve kayalar kusursuz gizlenme olanakları sağlıyordu. Yıllarca çayırlarda koşmaktan kösele gibi olmuş ayaklarıyla bir anda gizlendikleri yerlerden fırlayabiliyorlardı. Esas gücün hareketlerini gizlemek için de düşmana aldatıcı öncü gruplarını gönderiyorlardı.</p><p class="calibre_2">Çarpışmaya katılmak üzere saklandıkları yerlerden çıkınca Zulular "boynuzlar, göğüs ve bel" adını verdikleri bir şekil oluşturuyorlardı. Sıranın tam ortasını oluşturan göğüs, düşman ordusunu olduğu yerde tutuyordu. Bu arada iki yandaki boynuzlar düşmanın yan ve arka tarafını sarıyordu. Çoğu zaman boynuzlardan birinin ucu kayaların ya da otların arasında gizli kalıyor ve çemberi tamamlamak üzere ortaya çıktığında düşmana çok kötü bir psikolojik şok yaşatıyordu. Bel adı ise arkada tutulup en son öldürücü darbe için öne sürülen yedek güce verilmişti. Bu gruptaki savaşçılar fazla heyecanlanıp zamanından önce ortaya atılmamaları için sırtları çarpışma alanına dönük duruyorlardı.</p><p class="calibre_2">Yıllar sonra bir komisyon Isandlwana’da yaşanan felaketin suçunu Dornford’a yükledi ama aslında hata onun değildi. Gerçi İngilizler kuşatılmaya izin vermişlerdi ama düzenli sıralar oluşturmuşlar ve büyük bir cesaretle savaşmışlardı. Onları mahveden unsur, Zuluların tüm düşmanları mahvetmiş olan hareketlerindeki uyumun yarattığı korku, gitgide sıkışan bir alanda çembere alınma duygusu, yanında duran askerin korkunç Zulu mızrağına yenik düşen görüntüsü, savaş naraları, en zayıf düştükleri anda yağmur gibi yağan mızraklar, bir anda çembere katılan yedek güçlerin karabasan gibi ortaya çıkışı olmuştu. Üstün silah gücüne karşın İngilizler çok iyi hesaplanmış psikolojik baskının altında çökmüşlerdi.</p><p class="calibre_2"><span class="italic"><span class="bold">Hava aydınlanınca Hannibal, hafifsüvarileri ileri gönderdi. Ardından kendisi de nehri geçti ve her bölük karşıya geçtiğinde duracağı yeri saptadı. Galya ve İspanyol atlılarını Roma süvarilerinin karşısına gelecek biçimde sol kanadın önüne yerleştirdi; Numidyalı askerleri sağ kanada konuşlandırıldı. Ortada ise Galyalı ve İspanyol askerlerin iki yanına yerleştirilmiş Afrikalılardan oluşan piyade gücü bulunuyordu... Bu insanlar iri yapıları ve ürkütücü görünümleriyle korku uyandırmaya yetiyorlardı: Galyalıların üst bedenleri çıplaktı; İspanyolların beyaz tünikleri göz kamaştırıcı mor işlemelerle süslüydü. Savaş meydanında (Cannae Çarpışmasında) toplam 40.000piyade ve 10.000 süvari vardı. Hasdrubal sol kanada komuta ederken sağ kanadın komutası Marhabal’a bırakılmıştı. Hannibal kardeşi Mago ile birlikte orta bölüme komuta ediyordu. Kendilerini bilinçli olarak mı böyle yerleştirdikleri bilinmiyor ama Romalılar kuzeye, Kartacalılar güneye doğru baktığından güneş ışınları her iki ordunun üzerine eğik olarak geliyordu. Bölge halkının Vulturnus adını verdiği rüzgâr, toz bulutlarını Romalılara doğru savururken önlerini görmelerini engelliyordu. Cannae Çarpışması başlayınca yardımcı kuvvetler öne doğru koştu ve hafif süvarilerin saldırısı başladı. Sol taraftaki Galya ve İspanyol askerleri sağdaki Roma süvarileriyle çatışmaya başladı. Bir tarafta nehir diğer tarafta piyadeler sıkıştırınca atların manevra yapacağı yer kalmadığından alışılmış bir süvari çarpışması yerine yüz yüze savaşıldı. İki tarafda ilerlemek isteyince atlar sıkışık durumda kaldı ve süvariler rakiplerini yakalayıp yere indirmeye çabaladılar. Şiddetli ve kısa bir piyade çatışması biçimini alınca geri püskürtülen Roma süvarileri kaçtılar. Süvari çatışması sonlandığı anda piyadeler karşı karşıya kaldılar ve Galyalılar ile İspanyollar sıralarını bozmadıkça her iki tarafın gücü ve cesaretinin eşit olduğu görüldü. Uzun çabalar sonunda Romalılar saflarını sıklaştırdı, ön sıralar düzenli olarak dizildi; upuzun sıraların ağırlığıyla, Hannibal’in tam önünde duran ve baskıya dayanamayacak kadar zayıf, ince olan düşman bölüğü alt edildi. Bir an bile duraklamadan darmadağın olup aceleyle geri çekilen düşmanı kovaladılar. Hiçbir direniş göstermeyen kaçakların arasından geçip ileri ortayı oluşturan İspanyol ve Galyalıların biraz arkasında, iki yanda bulunan Afrikalılara kadar ulaştılar. Galyalılar ve İspanyollar gerileyince ön cephe düzleşti ve geri çekilmeyi sürdürerek hilal biçimini aldılar. Bu arada iki uçtaki Afrikalılar boynuzları oluşturuyordu. Romalılar hiçbir önlem almadan ilerleyince çevrelerini iki yandan saran kolların ateşi arasında kaldılar. Çarpışmanın hiçbir amaca ulaşmayacağını sezen Romalılar, arka sıralarını mahvettikleri Galyalılarla İspanyolları bırakıp Afrikalılara saldırdılar. Çarpışma tek yanlı sürdü, çünkü hem çevreleri sarılmış hem de daha önceki dövüşten yorgun düşmüşlerdi ama karşılarında yorulmamış, canlı askerler vardı.</span></span></p><p class="calibre_2"><span class="italic"><span class="bold">THE HISTORY OF ROME,</span></span> LIVY, MÖ 59-MS 17</p><p class="calibre_2">Biz insanlar inanılmaz derecede kurnaz yaratıklarız: felaket ya da engellerle karşılaşınca uyum sağlamak, durumu tersine çevirmek için bir yol buluruz. Herhangi bir boşluk ararız ve genelinde buluruz; umut, kurnazlık ve iradeyle besleniriz. Savaş tarihi dramatik uyum sağlamaların, tersine çevirmelerin öyküleriyle doludur ama kişinin çevresi sarılınca bunlar gerçekleşemez. İster fiziksel ister psikolojik olsun işlerin tersine çevrilemeyeceği tek istisna budur.</p><p class="calibre_2">Kusursuzca uygulandığında bu strateji rakiplerinize yararlanacakları bir delik sağlamadığından hiçbir umut bırakmaz. Çevreleri sarılmıştır ve çember gitgide daralıyordun Sosyal ve siyasi savaşın soyut dünyasında çembere almanın anlamı rakiplerinize dörtbir yandan saldırıya uğrama, köşeye kıstırılma, karşı saldırı yapma umudunun olmaması duygusu veren sıradan bir manevradır. Çevrelendiklerini hissedince iradeleri zayıflayacaktır. Tıpkı Zuluların boynuzlarla birlikte hareket eden belleri gibi bir yedek güç bulundurun ve rakibinizin zayıf düştüğünü hissedince bu güçle son darbeleri indirin. Durumlarının umutsuzluğunun aklllarını kuşatmasına yol açın.</p><p class="calibre_2"><span class="italic"><span class="bold">Rakibinizi yenilgiyi yüreğinin derinliklerinde kabullenmeye zorlamalısınız.</span></span></p><p class="calibre_2"><span class="italic"><span class="bold">Miyamoto Musashi (1584-1645)</span></span></p><p class="calibre_2"><span class="calibre1"><span class="bold">SAVAŞIN ANAHTARI    '</span></span></p><p class="calibre_2">Binlerce yıl önce biz insanlar göçer yaşamı sürüyor, çöllerde, ovalarda dolaşıyor, avlanıp bitki topluyorduk. Daha sonraları yerleşik yaşama geçtik ve besinlerimizi yetiştirmeye başladık. Bu değişim bize rahatlık ve kontrol sağladı ama ruhumuzun bir parçası göçer olarak kaldı; özgürlük duygusuyla gezip dolaşmadan kendimizi uzak tutamıyoruz. Bir kedi için daracık, kapalı alanlar rahatlık olabilir ama bize bu gibi mekânlar boğulma duygusu verir. Yüzyıllar geçtikçe bu refleks psikolojik bir hale geldi; herhangi bir durumda seçeneklerimizin, olasılıklar sunan bir geleceğin olması duyguları açık alanlar anlamını taşımaya başladı. aklımız manevra yapabilecek stratejik alanların olasılığı üzerinde durmayı seçti.</p><p class="calibre_2">Psikolojik açıdan daralmak duygusu bizi derinden rahatsız ettiği için aşırı tepki göstermemize neden oluyor. Herhangi bir kişi ya da bir şey, seçeneklerimizi kısıtlayıp bizi çevrelediği zaman duygularımızın denetimini yitiriyoruz ve durumu daha umarsız hale getiren hatalar yapıyoruz. Tarihin en büyük askeri kuşatmalarında en büyük tehlike içerideki panik ve karmaşadan oluşmuştur. Kuşatma hattının dışında neler olup bittiğini görememek, dış dünyayla bağlantının kesilmesi savunmacıların gerçeklerden uzaklaşmasına yol açmıştır. Çevresindeki dünyayı gözlemleyemeyen bir hayvan ölüme mahkûmdur. Çevrenizde yalnızca yaklaşan Zuluları görünce, panik ve karmaşaya kendinizi teslim edersiniz.</p><p class="calibre_2">Gündelik yaşamın savaşları bir harita üzerinde değil, kişilerin manevra yapabileceği soyut alanlarda gerçekleşir; size karşı davranışlar ortaya çıkar, gücünüz kısıtlanır ve karşılık verme zamanınız azalır. Rakiplerinize bu soyut ya da psikolojik alanda herhangi bir imkân tanırsanız siz ne kadar güçlü olursanız olun ya da stratejileriniz ne kadar parlak olursa olsun, bundan yararlanacaklardır; demek ki kendilerini kuşatılmış hissetmelerini sağlamanız gerekiyor. Hareket olasılıklarını kısıtlayın ve kaçış yollarını kapatın. Nasıl kuşatma altındaki bir kentin halkı ağır ağır aklını yitirirse, rakipleriniz de size karşı manevra yapma alanlarını yitirmekle çılgına döneceklerdir.</p><p class="calibre_2">Rakiplerinizi çembere almanın çeşitli yolları vardır ama belki de en basiti, bir kuşatma stratejisinde doğal olarak sahip olduğunuz gücü ya da avantajı azami düzeye yükseltmektir.</p><p class="calibre_2">1870’lerde kaos içindeki Amerikan petrol endüstrisinin denetimini ele geçirme mücadelesinde Standard Oil şirketinin kurucusu ve başkanı John D. Rockefeller, öncelikle petrolün ana ulaşım aracı olan demiryollarını tekeline almaya çalıştı. Ardından rafinerileri demiryollarına bağlayan boru hatlarının denetimini kazandı. Bağımsız petrol üreticileri bir araya gelip Pennsylvania’dan sahile kadar uzanan özel bir boru hattı kurarak Rockefeller’in boru hattı ağlarını ve demiryollarını kullanma gereksinimini ortadan kaldırmaya çalıştılar. Rockefeller, Tidewater Şirketi tarafından inşa edilmekte olan boru hattının geçtiği toprakları satın almak istedi ama rakipleri zigzaglar çizerek denize kadar uzanan hattı kurdular.</p><p class="calibre_2">Rockefeller klasik bir savaş örneğiyle karşı karşıya kalmıştı: harekete geçen düşman onun denetiminden uzak kalabilmek için savunmasındaki her türlü açığı kullanıyor, onunla savaşmanın yollarını öğrenerek kendini buna göre uyarlıyordu. Çözüm yolu ancak çembere alma manevrası olabilirdi. Rockefeller önce Tidewater firmasının inşa ettiğinden daha büyük bir boru hattı inşa ettirdi. Ardından Tidewater’ın hisselerini satın alma kampanyası başlattı, azınlık hissesine sahip oldu ve itibarını zedeleyip huzursuzluk yaratmak için içten içe çalıştı. Bir fiyatlandırma savaşı açıp Tidewater boru hattının faizini düşürdü. Tidewater şirketine müşteri olmalarına fırsat tanımadan, rakibinden önce davranıp rafinerileri satın almaya başladı. 1882 yılında çember tamamlanmıştı: Tidewater şirketi bu savaştan öncesine oranla petrol nakliyesi konusunda Standard Oil şirketine daha fazla denetim sağlayan bir anlaşmaya razı olmak zorunda kaldı.</p><p class="calibre_2">Rockefeller’in yöntemi olabildiğince farklı yönlerden bitmek bilmeyen bir baskı uygulamaktı. Sonuçta bağımsız petrol üreticilerinin kafası karıştı, denetiminin nereye kadar uzandığını bilmiyorlardı ama boyutları çok büyük gibi görünüyordu. Teslim oldukları zaman gerçi bazı seçenekleri vardı ama yorulmuşlar ve savaşmanın umutsuz olduğuna inanmaya itilmişlerdi. Tidewater şirketinin çembere alınmasını Rockefeller’in elindeki büyük kaynaklar sağlamıştı ve bu kaynakları psikolojik olarak da kullanarak kimsenin aradan sızmasına olanak verecek delikler bırakmayan, yenilmez bir düşman gibi algılanmasına yol açmıştı. Yalnızca harcadıklarıyla değil, kaynaklarını psikolojik baskı için kullanarak kazanmıştı.</p><p class="calibre_2">Düşmanlarınızı çembere almak için fazlasıyla sahip olduğunuz kaynaklarınızı kullanın. Eğer büyük bir ordunuz varsa, askerlerinizin dörtbir yanda bulunduğu, çemberi daraltabileceğiniz izlenimini yaratın. Günümüzde Haiti adını alan adada on sekizinci yüzyılın sonlarında Toussaint J’Ouverture bu yöntemle köleliğe son vermiş ve adayı Fransızlardan kurtarmıştı. Daha fazla sayıdaki taraftarını, adada yaşayan beyazlara düşman bir güç tarafından umarsızca sarıldıkları duygusunu vermek için kullanmıştı. Hiçbir azınlık böyle bir duyguya uzun süre dayanamaz.</p><p class="calibre_2">Çembere almanın gücünün psikolojik olduğunu asla unutmayın. Karşı tarafın kendini her yönden saldırı altında hissetmesini sağlamak, onu fiziksel olarak bir çembere almak kadar etkilidir.</p><p class="calibre_2">On birinci ve on ikinci yüzyıllarda Şiiliğe bağlı İsmailiye mezhebinde daha sonraları Haşşaşiye ya da Sabbahiye adıyla bilinecek olan bir kol ortaya çıktı; kendilerine baskı yapan önemli İslam liderlerini öldürme stratejisi uyguladılar. Kullandıkları yöntem, bir Haşşaşini hedefin yakın çevresine sızdırmak, hatta yakın koruma görevine getirilmesini sağlamaktı. Sabırlı ve etkili olan Haşşaşinler yıllar içinde istedikleri kişiyi istedikleri zaman öldürebilecekleri korkusunu yaymayı başardılar. Hiçbir halife ya da vezir kendini güvende hissetmedi. Uygulanan teknik bir ekonomi başyapıtıydı, çünkü Haşşaşinlerin öldürdüğü kişi sayısı oldukça yüksekti ama İsmailiye mezhebinin büyük siyasi gücüne karşı oluşturdukları tehdit daha da büyüktü.</p><p class="calibre_2"><span class="italic"><span class="bold">O gece Ren Fu, Song ordusunun askerlerini Haoshui Nehri’nin kıyısına yerleştirirken, Zhu Guan ile Wu Ying bu nehre karışan bir derenin kenarına kamp kurdular. Aralarında beş</span></span> li <span class="italic"><span class="bold">mesafe vardı. Gözcüler Xia askerlerinin sayıca daha az olduğunu ve korku içinde bulunduklarını bildirdiler. Bunu duyan Ren Fu temkini elden bıraktı ve Xia ordusunu küçümsedi. Xia askerlerini kovalayan ve geride bıraktıkları malzemelere el koyan subaylarına ve askerlerine engel olmadı. Geng Fu, ona Xia halkının her zaman karşısındakileri kandırdığını anımsatıp askerlerini disiplin altına almasını ve bir düzen içinde ilerlemesini önerdi. Ayrıca düşmanın ne gibi hileler düşündüğünü öğrenmek için gözcüler önden gönderilmeliydi. Ne var ki, Ren Fu bu öneriye kulak asmadı. Zhu Guan ile ayrı yollardan düşmanı kovalamak ve ertesi gün Haoshui Nehri’nin ağzında buluşmak üzere anlaştı. Xia süvarileri yenilmiş gibi görünerek Song ordusunun dört beş</span></span> li <span class="italic"><span class="bold">ilerisinde orada burada ortaya çıkmaya başladılar. Kovalamacaya ara vermeyen Ren Fu ile Zhu Guan sonunda Longgan kentinin kuzeyine ulaştılar. Bu noktada Xia askerleri birdenbire gözden kayboldu. Aldatıldığını fark eden Ren Fu askerlerini dağlık bölgeden çekmeye karar verdi. Ertesi gün askerlerini Haoshui Nehri boyunca batıya yürüttü. Sonunda Liupan Dağları’ndan indiler ve Yangmulong kentine doğru yürümeyi sürdürdüler. Bu yol ayrımında Ren Fu düşmanın yakında bir yerde hareketlendiği haberini aldı. Askerlerini kentten beş</span></span> li <span class="italic"><span class="bold">uzakta bir araya toplayıp savunma pozisyonuna soktu. Bu arada yolun kenarındaki büyük ahşap sandıklar dikkatini çekti. Sımsıkı kapatılmış sandıkların içinden hışırtılar geliyordu. Meraka kapılan Ren Fu sandıkların açılmasını emretti. Düzinelerle güvercin göğe yükselirken pençelerine bağlanmış minik zillerin sesi çevreye yayıldı. Song askerleri şaşkınlıkla yukarı bakarken büyük gruplar halindeki Xia askerleri dörtbir yandan ortaya çıkıp onları çembere aldı. Güvercin zillerinin sesi Song ordusunun pusuya düşürüldüğünü Yuanhao'ya bildirmişti. Bir yardımcı generali, Zhu Guan komutasındaki orduyu kuşatıp yok etmek üzere 50.000 askerle gönderdi. Askerlerin geri kalanının başına geçip daha zorlu bir rakip olarak kabul ettiği Ren Fu üzerine yürüdü... Song askerleri çemberiyaramayınca karmakarışık bir biçimde dövüşmeyi sürdürdüler. Birçoğu öldürüldü ve umarsızlığa kapılan bir kısmı kendini uçurumdan aşağıya attı. Ren Fu’nun bedenine bir düzineden fazla ok saplanmıştı. Muhafızlarından biri hem kendiyaşamını hem de adamlarının geri kalanını kurtarmak için teslim olmasını önerdi. Ren Fu içini çekerek yanıtladı. "Ben Song ordusunun generaliyim ve bu yenilginin bedelini hayatımla ödeyeceğim."Kılıcını çekti ve bir mızrakla yüzüne ölümcül bir darbe alana dek durmamacasına dövüştü. Ardından kendi elleriyle kendini boğarak yaşamına son verdi. Ren Fu ’nun subaylarının tümü çarpışmada öldü ve ordusu tümüyle yok oldu. THE WILES OF WAR: 36 MILITARYSTRATEGIES FROM ANCIENT CHINA,</span></span> ÇEVİRİ SUN HAICHEN, 1991</p><p class="calibre_2">Çok iyi zamanlanmış birkaç darbe rakibinizin kendisini birçok açıdan kırılgan hissetmesine yol açacağından, sizin için çok yararlı olacaktır. Aslında ne kadar az olursa o kadar iyidir, çünkü darbe sayısının artması size bir biçim, bir kişilik kazandıracakve karşı tarafa savaşmak için bir strateji geliştirme fırsatı tanıyacaktır. Bunun yerine hiç ele geçmez gibi davranın. Manevralarınız asla tahmin edilemez olsun. Psikolojik kuşatmanız daha korkutucu ve bütüncül olacaktır.</p><p class="calibre_2">En iyi kuşatmalar düşmanın zaten var olan, doğuştan gelen kırılganlıkları üzerine gerçekleştirilenlerdir. Bu nedenle kibir, ataklık ve diğer psikolojik zayıflıkları gözden kaçırmayın. Winston Churchill bir kez Adolf Hitler’in paranoya belirtilerini sezince, Mihver devletlerin Balkanlar, İtalya, Fransa’mn batısı gibi her yerden saldırıya uğrayabileceği izlenimini yaratmak için çabaladı. Kaynakları çok kısıtlı olduğundan Churc-hill ancak karşısındakini aldatarak bu olasılıkları gündeme getirebiliyordu. Ama bu kadarı da yeterli oldu; Hitler gibi bir adam herhangi bir yönden kırılgan olma düşüncesine tahammül edemezdi. 1942 yılında askerleri Avrupa’nın neredeyse tümüne yayılmıştı ve Churchill’in hileleri safların daha da seyrekleşmesini sağladı. Balkanlar’ı işaret ettiği zaman Hitler Rusya’yı işgal için hazırladığı ordunun bir kısmını geride tuttu ve bunun bedelini çok ağır olarak ödedi. Karşınızdakinin paranoyalarını beslerseniz aşırı çalışmaya başlayan beyinleri sizin hiç aklınıza gelmeyen saldırıları hayal etmeye başlayacak ve kuşatmanın bir kısmını sizin adınıza gerçekleştirecektir.</p><p class="calibre_2">MÖ 216 yılındaki Cannae Çarpışması’nda Kartacalı General Hannibal daha sonraları tarihin en mahvedici kuşatması olarak tanınacak stratejiyi geliştirirken casuslarından Varro adlı Romalı generalin çabuk öfkeye kapılan, kibirli ve kendini beğenmiş bir insan olduğunu öğrendi. Gerçi asker sayısı olarak düşmanın yarısı kadardı ama durumu tersine çevirecek iki stratejik karar verdi. Önce Romalıları kalabalık ordunun manevra yapamayacağı kadar sıkışık bir alana çekti. İkinci olarak da kendi asker sıralarının ortasını zayıf bırakıp en iyi piyade ve süvarilerini sıraların iki ucuna yerleştirdi. Düşünmeden öne atılan Varro komutasındaki Romalılar tam ortaya saldırınca Kartacalılar dağıldı. Roma Ordusu ilerlemeyi sürdürdü ve tıpkı Zuluların İngilizleri iki boynuz arasında kıstırması gibi Kartaca sıralarının dış uçları öne doğru ilerleyip Romalıları sımsıkı, öldürücü bir çembere aldı.</p><p class="calibre_2">Aceleci, saldırgan ve kibirli insanları çembere alma stratejilerinin tuzaklarına düşürmek çok kolaydır: zayıf ya da aptal rolü oynarsanız nereye gittiklerini düşünmeden öne atılacaklardır. Bu arada rakibinizin herhangi bir duygusal zayıflığı, büyük bir arzusu ya da gerçekleşmemiş bir umudu çembere almanın bir unsuru olarak kullanılabilir.</p><p class="calibre_2">1985-86 yılında İranlılar Başkan Ronald Reagan hükümetini daha sonra İran-Contra Olayı olarak adlandırılacak olguda işte böyle çembere aldılar. İran’a silah satışı konusunda Amerika uluslararası ambargonun liderliğini yapmaktaydı. Bu boykotu kırmaya çalışırken İranlılar, Amerika’nın iki</p><p class="calibre_2">zayıf noktasını fark ettiler: Kongre, Reagan hükümeti için çok önemli bir dava olan Nikaragua’daki Sandinista hükümetine karşı süren Contra savaşının ABD fonlarını kısmıştı; ikinci nokta ise Ortadoğu’da rehin tutulan Amerikalıların sayısının artmasının hükümeti derinden yaralamasıydı. Bu noktalar üzerinde oynayarak İranlılar Amerika'yı Cannae Çarpışması’nı çağrıştıran bir tuzağa çektiler: silah karşılığında rehinelerin serbest bırakılması için çaba gösterecekler ve Contra savaşını gizlice destekleyeceklerdi.</p><p class="calibre_2">Karşı durulmayacak kadar cazip bir teklifti ama Amerikalılar gizli anlaşmalar, kapalı kapılar ardındaki toplantılarla yürütülen bu hile ağına girdikçe, manevra alanlarının gitgide daraldığını hissettiler. İranlılar daha az vererek daha fazlasını elde etmeye çabalıyorlardı. Sonuçta İran çok sayıda silaha sahip olurken, yalnızca bir avuç rehine serbest kaldı ve elde edilen para Nikaragua’da bir fark yaratmaya yetmedi. Daha da kötüsü İranlIların bu "gizli" anlaşmaları diplomatlarına aktarmış olmasıydı; böy-lece her şeyin Amerikan halkına açıklanacağından emin oldular. Bu olaya karışan hükümet görevlilerinin içine çekildiği pislikten sıyrılmalarının bir yolu yoktu. Anlaşma halka yansıyınca her yönden baskı altına alındıklarını hissettiler ve gerek olayı örtbas etme gerekse açıklama çabaları durumu daha da kötüye götürdü.</p><p class="calibre_2">Düşmanlarınızı böyle bir tuzağa çekerken, durumun kontrolünü elde tuttuklarım hissetmelerini sağlayın. İlerleyecekleri mesafe sizin saptayacağınız kadar olacaktır. İran-Contra konusuna karışan Amerikalıların çoğu saf İranlıların kandırıldıklarını düşünmüşlerdi.</p><p class="calibre_2">Rakibinizin güçlerini ya da yüzeyde dolaşan duygularını kuşatmakla yetinmeyin ve onların stratejisinin tüm kavramsal çerçevesini çembere alın. Kuşatma stratejisinin en üstün biçimi, önce rakibinizin stratejisinin katı, tahmin edilebilir unsurlarını incelemeyi ve onların deneyiminin dışına çıkan yepyeni bir strateji geliştirmenizi içerir. İslam, Rus, Polonya, Macaristan ve Töton Düzeni ordularıyla savaşırken Moğollar yalnızca onları yenilgiye uğratmakla yetinmeyip yüzyıllardır süregelen savaş biçimlerini kullanan düşmana karşı yepyeni, hareketli bir savaş yöntemi uy-</p><p class="calibre_2"><span class="calibre1"><span class="bold">Robert Greene</span></span></p><p class="calibre_2">gulayarak toptan imha ettiler. Bu stratejik eşitsizlik yalnızca küçük çarpışmalarda değil, büyük boyutlu seferlerde de zafere giden yol olduğundan herhangi bir savaş biçiminin temel hedefidir.</p><p class="calibre_2">Simge:</p><p class="calibre_2">İlmek. İlmek bir kez yerine oturunca, ne kaçış yolu ne umut kalır. Bir ilmeğe ya-    le düşmanı</p><p class="calibre_2">kalanmak    umarsız duru-</p><p class="calibre_2">korkusu bi-    ma getirip çır</p><p class="calibre_2">pınmasına yol açar ve böylece boşa çıkan kaçma çabaları yok olmasını çabuklaştırır.</p><p class="calibre_2">Otorite: Bir maymunu kafese kapatırsanız bir domuzdan farkı kalmaz. Bunun nedeni kurnaz ve hareketli olmaması değil, bu yetenekleri serbestce sergileyeme-mesidir. — Huainanzi (MÖ il. YY.)</p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Kuşatma uygulamasının tehlikesi, tümüyle başarılı olmadığı takdirde, sizi kırılgan bir durumda bırakmasıdır. Planlarınızı açıklamış olursunuz. Düşmanınız kendisini imha etmeye çalıştığınızı öğrenir ve nakavt yumruğunu derhal indirmezseniz, yalnızca kendini savunmak değil, sizi yok etmek için de elinden geleni yapacaktır. Çünkü bundan sonra tek güvencesi sizin mahvedilmenizdir. Kuşatma harekâtında başarılı olamayan bazı ordular daha sonra düşmanın kuşatması altında kaldıklarını fark ettiler. Bu stratejiyi ancak istediğiniz sonuca ulaşabilme olanağınızın bulunduğuna emin olduğunuz durumlarda kullanın.</p><p class="calibre_2"><span class="calibre5"><span class="bold">20</span></span></p><p class="calibre_2"><span class="bold">ZAYIF DÜŞMEYE YÖNLENDİRİN</span></p><p class="calibre_2"><span class="bold">Biçilecek Kadar Olgunlaştırma Stratejisi</span></p><p class="calibre_2"><img src="images/00004.jpg" class="calibre_11"/></p><p class="calibre_2"><span class="italic">Çok güçlü olsanız da insanlarla bitmek bilmeyen savaşlar yapmak yorucu, pahalı ve hayal gücünden yoksun bir iştir. Akıllı strateji uzmanları manevra yapma sanatını tercih ederler: kolay ve çabuk zafere ulaşmak için daha savaş başlamadan rakiplerini çok zayıf pozisyonlara sokacak yolları bulurlar. Düşmanlarınızı cazip gibi görünen, aslında tuzaklar ve çıkmaz sokaklar olan pozisyonlara doğru yemleyin. Eğer güçlü bir pozisyonda bulunuyorlarsa, bu noktayı terk edip boşa bir kovalamaca sürdürmelerini sağlayın. İkilemler yaratın: tümü de kötü olan karşılık verme seçenekleri sunacak manevralar oluşturun. Kaos ve karmaşayı onlara doğru gönderin. Aklı karışmış, hüsrana uğramış ve öfkelenmiş rakipler dalında olgunlaşmış meyveler gibidir: en hafif esinti bile onları düşürmeye yeter.</span></p><p class="calibre_2"><span class="calibre1"><span class="bold">MANEVRA SAVAŞI</span></span></p><p class="calibre_2">Tarih boyunca çok belirgin iki savaş biçimi saptanabilir. En eskisi yıpratma savaşıdır: askerlerinin büyük çoğunluğunu öldürdüğünüz için düşman teslim olur. Yıpratma savaşı yapan bir general, elindeki fazla asker sayısıyla, en fazla hasarı verecek düzenlemeyle ya da üstün askeri teknolojiyle karşı tarafı yenmenin yollarını hesaplar. Her koşul altında zafer, savaşta karşı tarafın yorgun düşmesine dayalı olur. Günümüzün olağanüstü teknolojisiyle bile yıpratma savaşı inanılmaz derecede ilkeldir, insanlığın en şiddete yatkın içgüdüleri üzerinde oynar.</p><p class="calibre_2">Yüzyıllar birbirini izlerken özellikle Çin’de başka bir savaş biçimi geliştirildi. Bu savaş biçiminde karşı tarafı çarpışma sırasında yok etmenin değil, daha çarpışma başlamadan zayıf düşürmenin, dengesini bozmanın üzerinde odaklanılıyordu. Ordu yöneticisi düşmanının aklını karıştırmak, öfkelendirmek ya da yokuş yukarı, güneş gözünün içinde parlarken, rüzgâr ona doğru eserken ya da çok sıkışık bir alanda savaşmak zorunda kalmak gibi zor bir konuma sokmak için manevra yapıyordu. Bu savaş biçiminde ordunun hareket yeteneği, gücünden daha fazla önem kazanıyordu.</p><p class="calibre_2">Manevra savaşı felsefesini Sun-tzu, MÖ beşinci ile üçüncü yüzyıllar arasındaki Çin’in Savaşan Devletleri döneminde yazdığı <span class="italic"><span class="bold">Savaş Sanatı</span></span> adlı kitabında bir sisteme bağlamıştı. İki yüz yıldan fazla süren savaşların şiddetinin arttığı bu dönemde her devletin varlığını sürdürebilmesi ordusuna ve strateji uzmanlarına bağlıydı. Sun-tzu ve çağdaşlarına göre savaşın bedeli ölü sayısının ötesine geçip kaynakların ve siyasi iyi niyetlerin yitirilmesi, askerler ve siviller arasında moral çöküntüsü olarak ölçülmeliydi. Bu bedeller zamanla artacağından en güçlü savaşçı ülke bile tükenmişliğin pençesine düşecekti. Ama becerikli manevralarla bir devlet bunca yüksek bedelden sıyrılabildiği gibi yine de zafere ulaşabilirdi. Zayıf konuma düşürülen bir düşman psikolojik baskı altında daha kolay ezilir ve hatta savaş başlamadan önce çökme belirtileri gösterip pek fazla direniş göstermeden teslim olabilirdi.</p><p class="calibre_2"><span class="italic"><span class="bold">Savaşmak avlanmaya benzer. Yabanıl hayvanlar yalnızca güç kullanmak yerine gözetleyerek, ağ atarak, pusuya yatıp bekleyerek, peşinde dolaşarak, çembere alarak ve benzeri yöntemlerle ele geçirilir. Savaşırken düşmanımızın sayıca az ya da fazla olmasına bakmaksızın aynı biçimde yürütmeliyiz- Açık alanda göğüs göğüse çarpışarak düşmanı ezmeye çalışırken kazanıyor gibi görünebilirsiniz ama bu yöntem çok risklidir ve ciddi zararlara yol açabilir. Aşırı acil durumlar dışında, böylesine pahalı ve yalnızca şan şerefgetirecek bir zafer kazanmaya çalışmak saçmalıktır.</span></span></p><p class="calibre_2"><span class="calibre3"><span class="bold">BİZANS İMPARATORU MAURIKIOS, MS 539-602</span></span></p><p class="calibre_2">Asya dışında, aralarında en göze çarpanı Napoleon Bonaparte olmak üzere birçok strateji uzmanı manevra savaşını çok parlak bir biçimde gerçekleştirmişti. Ama genel olarak yıpratma savaşı eski Yunandan çağdaş Amerika’ya kadar Batı düşünme biçimine çok derin kazılmıştır. Yıpratma kültüründe düşünceler doğal olarak sorunları, engelleri, bize direniş gösterenleri nasıl alt edebiliriz yönüne kaymaktadır. Medya, gerek sanat gerekse siyasi dünyalardaki kazanan ve kaybedenlerin bulunduğu statik durumların ya da başka bir deyişle büyük çarpışmaların üzerinde odaklanmaktadır. İnsanlar herhangi bir çatışmanın duygusal ve dramatik niteliğine ilgi duyarken bu çatışmaya giden birçok adımla ilgilenmezler. Bu gibi kültürlerin öyküleri savaşı andıran durumlara yönelik olduğu gibi daha fazla bilgilendiren ayrıntılar yerine sonunda bir ahlak mesajı da verir. Üstelik bu biçimde savaşmak daha dürüst, daha onurlu, daha insana yakışır olarak kabul edilmektedir.</p><p class="calibre_2">Her şeyden çok, manevra savaşı farklı bir düşünüş biçimidir. Burada önemli olan süreçtir; çarpışmaya doğru giden adımlar ve karşılaşmayı daha ucuz ve daha az şiddetli gerçekleştirmek için bu adımların nasıl atılacağıdır. Temelinde çarpışmalar, akıcı, dinamik ve dikkatli bir stratejiyle değiştirilebilecek daha geniş olaylar akışının dramatik görüntüleri, kısa dakikalarıdır. Bu düşünce biçimi savaşlarda zaman, enerji ve insan kaybında şeref ya da ahlak kavramı görmez. Tam tersine yıpratma savaşları tembelliğin ve insanoğlunun tepkisel kavga etme ilkel içgüdüsünün yansıması olarak görülmektedir.</p><p class="calibre_2">Yıpratma savaşçılarıyla dolu bir toplumda, manevraya geçince derhal avantaj elde edersiniz. Düşünme süreciniz daha akıcı, daha yaşam yanlısı olacak ve çevrenizdekilerin katı, savaş tutkunu eğilimlerini uzaklaştırabileceksiniz. Önce koşulların bütününü gözden geçirip insanlarla savaşmak yerine onları zayıf duruma nasıl düşürebileceğinizi hesaplarsanız, çarpışmalarınız daha kansız olacaktır; özellikle verimli, kalıcı bir meslek yaşamı istiyorsanız, yaşam upuzun ve çatışmalar sonsuz olduğundan böyle davranmak daha akılcı olacaktır. Üstelik manevra savaşı tıpkı yıpratma savaşı kadar nihaidir. Düşmanlarınızı zayıflatmayı, doğru zamanda biçilmek üzere olgunlaşmış ekinler olarak düşünün.</p><p class="calibre_2">Aşağıda manevra savaşının dört ana ilkesi açıklanmaktadır:</p><p class="calibre_2">Dalları olan bir plan oluşturun. Manevra savaşı planlamaya dayalıdır ve bu planın doğru olması gerekir. Çok katı olursa savaşın kaçınılmaz kaos ve sürtünmesinde kendisine uyum sağlama alanı bırakmamış olursunuz; çok gevşek olduğunda ise öngöremediğiniz olaylar aklınızı karıştıracak ve sizi bunaltacaktır. Kusursuz bir plan, durumun ayrıntılı analizinden çıkar; izleyeceğiniz en doğru yolu ya da işgal edeceğiniz en doğru mekânı gösterdiği gibi düşmanın size davranışları karşısında etkili olacak seçenekler (dallar) sunar. Dalları olan bir plan değişen koşullara daha hızlı ve mantıklı karşılıklar vermenizi sağladığından, düşmanınızdan daha fazla manevra yapmanıza olanak tanır.</p><p class="calibre_2">Kendinize manevra alanı bırakın. Kendinizi sıkışık yerlere konuş-landırırsanız ya da hareket olanağı tanımayan pozisyonlara bağlarsanız hareket yeteneğine sahip olamazsınız. Toprakları ya da malları korumaktan çok düşmanınıza oranla daha fazla seçeneği açık tutmanın ve hareket edebilmenin daha önemli olduğunu unutmayın. Hareketsiz pozisyonlar yerine açık alanlar istiyorsunuz. Bunun anlamı seçeneklerinizi kısıtlayan bağlantıları kendinize yük yapmamaktır. Gidecek bir yer bırakmayan duruşları seçmemektir. Alan gereksinimi fiziksel olduğu kadar psikolojiktir: değerli bir şeyler yaratabilmek için aklınızın kısıtlayıcı bağlardan kurtulması gerekir.</p><p class="calibre_2">Düşmanınıza sorunlar değil, ikilemler sunun. Rakiplerinizin çoğu zeki ve becerikli olacaktır; eğer yaptığınız manevralarla onlara sorunlar sunarsanız herhalde çözümleyeceklerdir. Ama ikilemler farklıdır: ne yaparlarsa yapsınlar, nasıl yanıt verirlerse versinler -geri çekilmek, ilerlemek, kıpırdamamak- başlarını dertten kurtaramazlar. Sunduğunuz tüm seçenekler kötü olmalı: örneğin onları hızla belirli bir noktaya kıstırırsa-nız henüz hazır olmadan dövüşmeye ya da geri çekilmeye zorlarsınız. Sürekli olarak rakiplerinizi çekici gibi görünen ama aslında tuzak olan pozisyonlara sokmaya özen gösterin.</p><p class="calibre_2">Azami derecede kargaşa yaratın. Düşmanlarınız sizi okumaya, amaçlarınızı sezmeye çabalayacaklardır. Manevralarınızın hedefi bunu olanaksız duruma getirmek, düşmanınızı anlamsız bilgiler peşinde boş yere koşmaya yönlendirmek, sizin hangi yöne zıplayacağınız konusunda belirsizlik yaratmak olmalıdır. İnsanların sizi okuyabilme becerisini ne kadar zorlaştırırsanız, onların sistemine o kadar fazla düzensizlik katarsınız. Bu kargaşa en azından sizin açınızdan denetim altında ve bir amaca yönelik olacaktır. Düşmanın içine düştüğü kargaşa ise onu zayıflatacak ve yıkacaktır.</p><p class="calibre_2"><span class="italic"><span class="bold">Yüz çarpışmada yüz kez zafer kazanmak en üstün olmak değildir; üstünlük hiç çarpışmaya girmeden düşman ordusunu bastırmaktır.</span></span></p><p class="calibre_2"><span class="italic"><span class="bold">Sun-tzu (MÖ W. YY.)</span></span></p><p class="calibre_2"><span class="italic"><span class="bold">Simpkin ’in tanımıyla "yıpratma bağımlıları" genelinde çarpışmanın ötesini düşünemezler ve onlara göre düşmanı yenmek için tercih edilecek tek yol ordunun zırhlı savaş araçları, askerleri, silahları gibi fiziksel unsurlarını yok etmektir. Eğer bir yıpratma bağımlısı savaşın moral, inisiyatif ve şok</span></span></p><p class="calibre_2"><span class="italic"><span class="bold">gibi elle tutulmayan yönlerini algılarsa bunları yıpratma savaşını daha iyi sürdürmeye yarayacak savaş artıları olarak görür. Yıpratma savaşçısı manevra yapmayı öğrenirse, bu işi yalnızca çarpışmaya girmenin bir yolu olarak kabul eder. Başka bir deyişle dövüşmek için manevra yapar. Buna karşılık manevra kuramı, fiziksel unsurlarını yok etmeden düşmanı yenmeye yöneliktir. Gerçekten de manevra kuramının en üstün ve en yalın</span></span></p><p class="calibre_2"><span class="italic"><span class="bold">uygulaması düşmana karşı önce davranmakyani daha çarpışma başlamadan silahsızlandırmaktır. Eğer bunun başarılması olanaksız ise manevra savaşçısı düşman güçlerini yerinden oynatmaya çabalar; düşmanı konuşlandığı yerden oynatmak askerlerin yaklaşan çarpışma için yararsız bir duruma gelmelerine yol açar. Eğer düşmandan önce davranamıyorsa ve bulunduğu yerden uzaklaştıramıyorsa, manevra savaşı uygulayıcısı bu kez düşmanı kargaşanın içine itmeye çabalar, yani zayıf noktalarına dostça saldırılarla ağırlık merkezini yok eder.</span></span></p><p class="calibre_2"><span class="italic"><span class="bold">THE ART OF MANEUVER,</span></span> ROBERT R. LEONHARD, 1991</p><p class="calibre_2">TARİHTEN ÖRNEKLER</p><p class="calibre_2">1. 10 Kasım 1799 tarihinde Napoleon Bonaparte, kendisine Fransız devletinin neredeyse tüm denetimini sağlayan birinci konsül makamına getiren darbeyi tamamladı. On yıldır Fransa devrim ve savaşla boğuşmaktaydı. Artık Napoleon’un en birincil gereksinimi huzuru sağlamak, ülkesine kendini toparlama ve gücünü sağlamlaştırma süresi yaratmaktı ama barışa kolayca ulaşılamıyordu.</p><p class="calibre_2">Fransa’nın en büyük düşınanı olan Avusturya’nın, Napoleon’a karşı harekete geçmeye hazır bekleyen iki ordusundan biri Ren Nehri’nin doğusunda diğeri ise General Michael Melas komutasında kuzey İtalya’da konuşlanmıştı. AvusturyalIların büyük bir sefere hazırlandığı belliydi. Beklemek çok tehlikeli olacağından Napoleon’un inisiyatifi ele geçirmesi gerekiyordu. Avusturya’yı kendi koşullarında bir barış pazarlığına oturtabilmek için bu ordulardan en azından birini yenilgiye uğratması gerekliydi. Elindeki tek koz, birkaç ay önce Fransız Ordusu’nun İsviçre’nin kontrolünü ek geçirmiş olmasıydı. Ayrıca birkaç yıl önce AvusturyalIlardan aldığı kuzey İtalya’da da bir Fransız Ordusu vardı.</p><p class="calibre_2">Kendi komutası altındaki ilk gerçek sefere hazırlanmak için Napelo-cn günlerce çalışma odasından çıkmadı. Sekreteri Louis de Bourienne onun yere yayılmış dev boyutlardaki Almanya, İsviçre ve İtalya haritaları üzerinde uyuduğunu anımsıyordu. Masaların üstü gözcü raporlarıyla dolmuştu. Kutulara dizilmiş yüzlerce not kâğıdında Napoleon planladığı hileli adımlara Avusturyalıların olası tepkilerini hesaplamıştı. Kendi kendine homurdanarak her saldırının ve karşı saldırının tüm değişiklikleri üzerinde çalışıyordu.</p><p class="calibre_2">1800 Mart’ının sonunda çalışma odasından bir İtalya seferi planıyla çıktığında, yaverleri şimdiye dek hiç böyle bir şey görmemişlerdi. Nisan ayının ortasında General Jean Moreau komutasındaki bir Fransız Ordusu Ren Nehri’ni geçecek ve doğudaki Avusturya Ordusu’nu Bavyera’ya kadar geri püskürtecekti. Ardından Napoleon İsviçre’deki 50.000 askerle Alp Dağlan’ndaki çeşitli geçitlerden kuzey İtalya’ya girecekti. Bu arada Moreau elindeki bölüklerden birini Napoleon’un peşinden güneye doğru gönderecekti. Moreau’nun önce Bavyera’ya gelmesi ve ardından birliklerini dağınık bir biçimde İtalya’ya göndermesi Napoleon’un istediği gibi AvusturyalIların aklını karıştıracaktı. Eğer Ren Nehri’nin yakınındaki Avusturya Ordusu yeterince doğuya itilebilirse kuzey İtalya’daki Avusturya Ordusu’na destek veremeyecek kadar uzaklaşmış olacaktı.</p><p class="calibre_2">Alp Dağları’nı aşınca Napoleon kendi askerlerini bir araya toplayacak ve daha önceden kuzey İtalya’ya yerleşmiş olan General André Mas-sena komutasındaki bölüklerle bağlantı kuracaktı. Ordunun büyük bir kısmını Stradella kasabasına doğru götürüp kuzey İtalya’daki Melas ile Avusturya’daki komuta karargâhı arasındaki iletişimi kesecekti. Melas’ın askerleri yalnız kalınca ve hareket halindeki Fransız Ordusu çok yakınlarında bulununca, Napoleon’un onları yerinden oynatmak ve yok etmek</p><p class="calibre_2">R obert Greene</p><p class="calibre_2">için sayısız seçeneği ortaya çıkacaktı. Hazırladığı planı Bourienne’c anla tırken bir ara Napoleon yerdeki dev haritanın üzerine uzandı ve İtalya’daki savaş meydanının tam ortasındaki Marengo kentine bir iğne saplayıp, "Onunla burada savaşacağım," dedi.</p><p class="calibre_2">Birkaç hafta sonra Napoleon ordularını yerleştirmeye başlarken kötü bir haber aldı: Melas, ondan önce davranıp Massena’nın kuzey İtalya’daki ordusuna saldırmıştı. Massena, Cenova’ya doğru çekilmek zorunda kalmış ve Avusturya Ordusu’nca çevresi sarılmıştı. Tehlike çok büyüktü: eğer Massena teslim olursa Avusturyalılar güney Fransa’ya girebilirdi. Ayrıca Melas’ı yenilgiye uğratmak için Napoleon, Massena’nın desteğine güvenmişti. Yine de haberi şaşırtıcı bir sükûnetle karşıladı ve bazı değişiklikler yaptı: İsviçre’ye daha fazla asker gönderdi ve Massena’ya en azından sekiz hafta dayanmak ve Napoleon’un ordusu İtalya’ya girerken Melas’ı oyalamak için elinden geleni yapmasını bildirdi.</p><p class="calibre_2">Bir hafta sonra sıkıntı yaratan bir haber daha geldi. Avusturyalıları Ren Nehri’nden uzaklaştırmaya çalışan Moreau, Napoleon’un İtalya’ya göndermesini istediği birliği gözden çıkaramayacağını bildirdi ve bu birliğin yerine daha küçük, daha deneyimsiz bir birlik gönderdi. Bu arada İsviçre’deki Fransız Ordusu Alp Dağları’ndaki tehlikeli geçişe başlamıştı. Napoleon’un Moreau’nun gönderdiği askerlerle yetinmekten başka seçeneği kalmamıştı.</p><p class="calibre_2">24 Mayıs’ta Napoleon ordusunu sağ salim İtalya’ya geçirdi. Ceno-va’daki kuşatmayla ilgilenen Melas, kuzeydeki Fransızların hareketliliği konusundaki raporlara aldırış etmedi. Ardından Napoleon Milano’ya doğru ilerleyip Avusturyalıların iletişim hatlarını kesmeyi planladığı Stra-della’ya yaklaştı. Artık avına yaklaşan bir kedi gibi Melas’ın düştüğü tuzağı fark edip kurtulmak için Milano yakınlarında savaşı kabul etmesini bekleyebilirdi.</p><p class="calibre_2">Ne var ki 8 Haziran’da bir kez daha kötü bir haber Napoleon’a ulaştı: Massena umduğundan iki hafta önce teslim olmuştu. Şimdi Napoleon’un</p><p class="calibre_2">kullanabileceği asker sayısı azaldığı gibi Melas Cenova’da güçlü bir konum edinmişti. Planlanan sefer daha başındayken, AvusturyalIların erken saldırısı, Massena’nın Cenova’da geri çekilip tuzağa düşmesi, Moreau’nun emirlere karşı gelmesi ve şimdi de Massena’nın teslim olması gibi öngörülmeyen olaylar ve hatalarla zora koşulmuştu. Ne var ki, kurmayları en kötüsünden korkarken Napoleon sükûnetini korumuş ve hatta kaderin bu cilvelerinden garip bir heyecan duyar gibi görünmüştü. Her nasılsa bu değişikliklerde başka kimsenin göremediği fırsatlar görebiliyordu. Cenova’nın yitirilmesinin en büyük fırsatı yarattığını hissediyordu. Derhal planını değiştirdi ve Milano’da Melas’ın gelmesini beklemek yerine bölüklerini geniş bir yelpaze biçiminde batıya doğru dağıttı.</p><p class="calibre_2">Avını yakından gözlerken Melas’ın Fransız Ordusu’nun hareketleriyle adeta büyülendiğini ve ölümcül bir kararsızlığa düştüğünü fark etti. Bir bölüğü Cenova’daki Avusturyalıları saldırıya geçmeleri için yemlercesine yakındaki Marengo’ya gönderdi. 14 Haziran sabahı yemi yutan AvusturyalIlar büyük bir güçle saldırıya geçtiler. Bu kez Napoleon hata yapmıştı: Avusturyalıların bu kadar çabuk saldıracağını tahmin etmemişti ve bölükleri ona destek olamayacak kadar uzak noktalara dağıtılmıştı. Marengo’da karşısına çıkan Avusturya Ordusu kendisinden iki kat fazla güce sahipti. Her yöne derhal yedek kuvvet gönderilmesi için acil mesajlar yollayıp çarpışmaya girişirken komutası altındaki küçük ordunun destek gelene dek bulunduğu yeri koruyacağını umuyordu.</p><p class="calibre_2">Saatler geçti ama yardım gelmedi. Napoleon’un askerleri zayıf düşmeye başladı ve öğleden sonra saat üçte Avusturyalılar düşman sıralarını bozup Fransızları geri çekilmeye zorladılar. Savaşın yön değiştirdiği an gelmişti ama bir kez daha Napoleon’un yıldızı parladı. Geri çekilme eyleminin gidişi onu memnun etmiş gibiydi. Fransızlar her yöne dağılırken Avusturya askerleri disiplinsiz ve darmadağınık bir biçimde onları kovalıyorlardı. En geriye çekilmiş olan askerlere ulaşıp bir karşı saldırı düzenlemek için onları bir araya toplarken birkaç dakika içinde destek kuvvetlerin geleceğine dair söz verdi. Ve haklı çıktı. Fransız bölükleri çeşitli yönlerden yaklaşıyorlardı. Bu arada Avusturya Ordusu’nun sıraları ve safları tümüyle düzensizleşmişti ve karşılarında yedek güçleri görünce şaşkına dönüp durakladılar ve aceleyle hazırlanmış olan bir Fransız karşı saldırısına boyun eğdiler. Akşam saat dokuzda Fransızlar galip gelmişti.</p><p class="calibre_2">Napoleon tıpkı haritaya iğne saplayıp öngördüğü gibi düşmanı Ma-rengo’da yenilgiye uğratmıştı. Birkaç ay sonra imzalanan antlaşma Fransa’ya umarsızca istediği ve yaklaşık dört yıl sürecek olan barışı getirdi.</p><p class="calibre_2"><span class="italic"><span class="bold">Manevra yeteneği birgeneralin en üstün becerisidir; dehanın hesaplandığı en yararlı ve en az rastlanan armağandır.</span></span></p><p class="calibre_2"><span class="calibre3"><span class="bold">NAPOLEON BONAPARTE, 1769-1821</span></span></p><p class="calibre_2"><span class="calibre3"><span class="bold">Yorum</span></span></p><p class="calibre_2">Napoleon’un Marengo’da kazandığı zafer şans ve önseziye dayanmış gibi görünebilir ama aslında durum farklıdır. Napoleon, üstün bir strateji uzmanının kendi şansını hesaplamalar, planlamalar ve dinamik koşullar altında değişime açık kalarak kendisinin yaratacağına inanıyordu. Kötü talihi, yenilgiye yol açmasına izin vermeyip planlarına katmayı yeğledi. Massena’nın Cenova’ya geri çekilmeyi zorlandığını öğrenince, bu kent için savaşmanın Melas’ı durağan bir pozisyona sokacağını ve askerlerini istediği noktalara yerleştirmek için kendisine zaman kazandıracağını algılamıştı. Moreau, ona tahmin ettiğinden daha küçük bir birlik gönderince Napoleon askerleri Alp Dağları’nın daha dar, daha az bilinen bir geçidinden geçirip düşmanın kaç askeri olduğunu hesaplamaya çabalayan Avusturyalıları şaşkına çevirmişti. Massena beklenmedik bir anda teslim olunca da, biraz daha yaklaştığı takdirde Melas’ı kendi birliklerine saldırmaya yemlemenin daha kolay olacağını fark etmişti. Marengo çatışmasına gelince, yedek kuvvetlerin öğleden sonra saat üç sularında ulaşabileceğini de hesaplamıştı. Avusturyalılar gerileyen Fransızları ne kadar düzensiz bir biçimde kovalarsa, karşı saldırının onlar açısından o kadar mahvedici olacağını da biliyordu.</p><p class="calibre_2">Napoleon’un harekete geçtikten sonra yeniden düzenleme ve manevra yapabilmesi, yepyeni planlama yöntemine dayanıyordu. Önce odasına kapanıp günler boyunca haritaları inceleyip ayrıntılı bir analiz yapmıştı. Böylece ordusunu Stradella yakınına konuşlandırdığı takdirde Avusturyalılara kötü bir ikilem sunup kendisine onları mahvetmek için birçok seçenek bırakacağını öngörebilmişti. Ardından olasılıkları hesaplamıştı: düşman x adımı atarsa, Napoleon nasıl karşılık verecekti? Eğer yaptığı planıny kısmı ters teperse, kendini nasıl toparlayabilirdi? Plan öylesine akıcıydı ve ona o kadar fazla seçenek sunuyordu ki, durum nasıl değişirse değişsin sonsuz sayıda uyarlama gerçekleştirebilirdi. Öylesine çok olası sorunu hesaba kattığından herhangi birine hızla tepki gösterebiliyordu. Ayrıntı ve akıcılığın karışımı olan planı Marengo’daki karşılaşmanın erken döneminde yaşandığı gibi, kendisi bir hata yaptığı takdirde son hızla gerçekleştirdiği değişikliklerle Avusturyalıların avantaj kazanmalarını önleyebiliyordu. Onlar daha ne yapmaları gerektiğine karar veremeden Napoleon başka bir yerde karşılarına çıkıveriyordu. Manevra yeteneğinin son derece yıkıcı özgürlüğü metodik planlamadan ayrı tutulamazdı.</p><p class="calibre_2"><span class="italic"><span class="bold">Ordunun gücünün dağıtımı</span></span> (hsing) <span class="italic"><span class="bold">suya benzer. Suyun yapısı (hsing) yükseltilerden kaçınır ve aşağıya doğru akar... Su akışını</span></span> (hsing) <span class="italic"><span class="bold">arazinin durumuna göre ayarlar; ordu da zaferini düşmana göre denetler. Yani ordu sabit bir stratejik güç yapısı</span></span> (shih) <span class="italic"><span class="bold">sürdürmez, suyun sabit bir biçimi </span></span>(hsing) <span class="italic"><span class="bold">yoktur. Düşmana uyumlu olarak değişebilen ve zaferi söküp alan kişi ruhsal olarak tanımlanır.</span></span></p><p class="calibre_2"><span class="italic"><span class="bold">SAVAŞ SANATI,</span></span> SUN-TZU, MÖ IV. YY.</p><p class="calibre_2">Unutmayın ki, savaş kadar yaşamda da hiçbir şey beklediğiniz gibi gerçekleşmeyebilir. İnsanların tepkileri garip ya da şaşırtıcı olabilir; kurmaylarınız gülünç derecede aptallıklar sergileyebilirler, vs. Yaşamın dinamik ortamlarını katı planlarla karşılarsanız, yalnızca statik pozisyonları tutmayı düşünürseniz, yolunuza çıkan herhangi bir sürtünmeyi yalnızca teknolojiyle denetlemeye güvenirseniz, kaderinize mahkûm olursunuz; olaylar sizin uyum sağlama hızınızdan daha çabuk değişime uğrayacağından sisteminiz karmançorman olacaktır.</p><p class="calibre_2">Gitgide karmaşık bir hal alan dünyada tek mantıklı çözüm, Napole-on’un, planlama ve manevra yapma yöntemidir. Olabildiğince fazla bilgi ve ayrıntıyı, özümsersiniz, durumu derinlemesine incelersiniz, düşmanın olası tepkilerini ve ortaya çıkacak hataları hayal etmeye çalışırsınız. Bu analiz labirentinde kaybolmak yerine dalları olan, size manevra olasılığı tanıyan, akıcı bir plan geliştirmek için kullanırsınız. Her şeyi gevşek ve ayarlanabilir durumda bırakırsınız. Yolunuza çıkan herhangi bir kaos düşmana doğru yönlendirilir. Bu görüşü uygularken, Napoleon’un şansı kişinin kendi yarattığı sözünün gerçekliğini anlamaya başlarsınız.</p><p class="calibre_2">^KAM/Ş <span class="italic"><span class="bold">VE ZEYTİN</span></span></p><p class="calibre_2"><span class="italic"><span class="bold">Kamış ile zeytin ağacı sağlamlıkları, güçleri ve esneklikleri konusunda tartışıyordu. Zeytin ağacı güçsüzlüğü ve rüzgâra karşı boynu büküklüğü konusunda kamışla dalga geçiyordu. Kamış sesini çıkarmadı, tek bir söz söylemedi. Bu konuşmadan kısa bir süre sonra şiddetli bir rüzgâr esti.</span></span></p><p class="calibre_2"><span class="italic"><span class="bold">Titreyen, eğilen kamış kolayca rüzgârdan kaçınabildi ama rüzgâra direnen zeytin ağacı rüzgârın gücüyle kırıldı.</span></span></p><p class="calibre_2">Bu öykü koşullara ve daha üstün güce boyun eğenlerin, daha güçlü rakiplerine oranla daha avantajlı olduklarını gösteriyor.</p><p class="calibre_2"><span class="italic"><span class="bold">FABLLAR,</span></span> EZOP, MÖ VI. YY.</p><p class="calibre_2">2. 1936 yılında başkan adayı belirlemek için kongre yapan Cumhuriyetçilerin umuda kapılmaları için nedenleri vardı. Başkanlık koltuğunda oturan Demokrat Partili Franklin D. Roosevelt çok popülerdi ama Amerika hâlâ Büyük Kriz’in etkisindeydi, işsizlik oranı yüksekti, bütçe açığı gitgide büyüyordu ve Roosevelt’in New Deal (Yeni Anlaşma) programlarının bir kısmı etkisiz kalmıştı. Daha da önemlisi çoğu Amerikalının ondan kişi olarak hoşnut olmamasıydı; Roosevelt’in diktatör, güvenilmez, yüreğinde sosyalist ve hatta Amerikan karşıtı olduğunu düşünüyorlardı.</p><p class="calibre_2">Roosevelt kırılgan bir durumdaydı ve Cumhuriyetçiler seçimi kazanmak istiyorlardı. Söylemlerini değiştirip geleneksel Amerikan değerlerine vurgu yapmaya karar verdiler. New Deal programlarına destek vereceklerini, ama bunları getiren kişiye destek vermeyeceklerini ileri sürüp gerekli reformları Roosevelt’den daha çabuk ve daha adil bir biçimde gerçekleştireceklerini vaat ettiler. Parti bütünlüğünü vurgulayarak Kansas Valisi Alf M. Landon’ı aday gösterdiler. Landon kusursuz bir orta yol yanlısıydı. Gerçi konuşmaları biraz sıkıcıydı ama son derece sağlam, orta sınıf, rahatlatıcı bir isim gibi görünüyordu ve bir radikali öne çıkarabilmek için zaman yoktu. New Deal programlarının çoğunu desteklemiş olması da iyiydi, çünkü bu programlar çok popülerdi. Cumhuriyetçiler için tek önemli konu Roosevelt’i yenilgiye uğratmaktı ve Landon’ın en iyi şansları olduğuna inanarak aday gösterdiler.</p><p class="calibre_2">Aday tanıtma töreninde Cumhuriyetçiler erkek ve kadın kovboylar, üstü tenteli at arabalarıyla bir vahşi batı gösterisi sundular. Adaylığı kabul etme konuşmasında Landon belirli planlardan ya da politikalardan söz etmeyip kendi kişiliğini ve Amerikan değerlerini anlattı. Roosevelt hiç de hoş olmayan dramalarla bağlantılı göründüğünden, Landon ülkeye istikrar getirecekti. Tam anlamıyla kendini-iyi-hissetme kongresiydi.</p><p class="calibre_2">Ardından Cumhuriyetçiler Roosevelt’in atacağı adımı beklediler. Tahmin edildiği gibi Roosevelt kendini ayak takımının üstünde gören bir görünüm sergiledi, halkın karşısına olabildiğince az çıktı ve bir başkan imgesi oluşturdu. Belirsiz genellemelerden söz edip iyimser bir tavır sergiledi. Demokrat Parti kongresinden sonra uzun bir tatile çıkıp meydanı Cumhuriyetçilere bıraktı; onlar da bu boşluğu sevinerek doldurup Landon’ı reformları ölçülü, mantıklı bir biçimde nasıl gerçekleştireceğini anlatan sıkıcı konuşmalar yaptığı kampanya gezilerine yolladılar. Landon ile Roosevelt arasındaki karakter yapısı farkı ortaya çıkınca anketlerde Landon’ın önde olduğu görüldü.</p><p class="calibre_2">Seçimin yaklaştığım ve en büyük fırsatı yakaladıklarım düşünen Cumhuriyetçiler saldırıların düzeyini yükselttiler, Roosevelt’i sınıf savaşı oluşturmakla suçladılar ve bir sonraki başkanlık döneminin kötü bir tablosunu çizdiler. Roosevelt karşıtı olan gazeteler kişiliğine saldıran köşe yazıları yayınladı. Eleştiri korosunun sesi yükselip Roosevelt’in kurmayları paniğe kapılınca Cumhuriyetçiler neşeyle izlemeyi sürdürdüler. Bir anket Landon’ın epey önde olduğunu gösteriyordu.</p><p class="calibre_2">Eylül ayında, seçime altı hafta kala Roosevelt kampanyaya başladı ve doğal bir biçimde taşıdığı tarafsız üstün başkan havasından sıyrılarak herkesi şaşırttı. Kendisini açık bir biçimde Landon’ın sol tarafına yerleştirip iki aday arasında keskin bir tezat oluşturdu. New Deal programlarını desteklediğini ve daha iyisini yapabileceğini iddia eden Landon ile alay ederek aynı fikirleri destekleyen ama uygulamasında hiçbir deneyimi olmayan birine niçin oy verilmesi gerektiğini sordu. Günler geçtikçe Roosevelt’in sesi yükseldi, hareketleri canlılık kazandı, konuşmaları adeta dinsel bir havaya büründü: ülkeyi tekeller ve hırsız baronların dönemine geri döndürmek isteyen büyük şirket çıkarlarının Goliath’ına karşı savaşan David görüntüsü sergiledi.</p><p class="calibre_2">Roosevelt’i destekleyen kalabalık artınca Cumhuriyetçiler dehşete kapıldı. New Deal programlarından herhangi bir biçimde yararlanmış olan on binlerce insan mitinglere katıldı ve Roosevelt adeta dinsel bir ateşle karşılık verdi. Özellikle dinleyenlerin duygularına hitap eden bir konuşmasında Roosevelt, kendisine karşı kullanılan parasal çıkarları sıraladı ve, "Tarihimizde bundan önce bu güçler bugün olduğu gibi bir adayın karşısında böylesine birlik olmamışlardı," diye bitirdi sözlerini. "Bana olan nefretleri bütünleşmiş gibi ve bu nefreti kabul ediyorum... Başkanlığımın ikinci döneminde bu gibi güçler kendileriyle başa çıkacak birini karşılarında bulacaktır."</p><p class="calibre_2">Seçim kampanyalarının gidişindeki büyük değişikliği sezen Landon daha haşin saldırılara başladı ve kendini daha önce desteklediğini iddia ettiği New Deal programlarından uzak tutmaya çalıştı ve kendi elleriyle kazdığı çukur derinleşti. Yitirdiğini hissettiği şansına tepki olarak değişim göstermiş ama çok geç kalmıştı.</p><p class="calibre_2">Seçim gününde Roosevelt ABD seçim tarihinde görülmemiş bir farkla kazandı: seçimi yalnız iki eyalette kaybetti ve Cumhuriyetçilerin Senato’daki sandalye sayısı on altıya indi. Örneği daha önce görülmemiş zaferinin boyutlarından çok, olayların akışını döndürme hızı herkesi hayrete düşürmüştü.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Cumhuriyetçilerin kongresini izleyen Roosevelt, tam merkezde bir yol izleyeceklerini ve politikadan çok değerleri vurgulayacaklarını anlamıştı. Meydanı boş bırakarak kusursuz bir tuzak hazırladı. Haftalar boyunca Landon halkın aklına orta yoldaki konumunu kazıyacak, kendini bu noktaya gitgide daha fazla bağlı gösterecekti. Bu arada daha sağ kanat Cumhuriyetçiler başkana kişiliğini hedef alan, acı saldırılarda bulunacaklardı. Landon’ın anketlerde önde olacağı günün geleceğini de biliyordu. Halk sonunda sıkıcı mesajlarından ve sağ kanadın zehirli saldırılarından bıkacaktı.</p><p class="calibre_2">Eylülün sonuna doğru zamanın geldiğini hissedip sahneye geri döndü ve kendini Landon’ın sol tarafına yerleştirdi. Bu yaklaşım ideolojik değil stratejikti; Landon ile arasındaki farkın açıkça görülmesini sağlıyordu. Büyük Kriz gibi dönemlerde kararlı ve güçlü görünmek, sağlam fikirlerin arkasında durmak, belirgin bir rakibe karşı olmak çok önemlidir. Sağ kanattan gelen saldırılar belirgin bir düşmanın ortaya çıkmasını sağlarken Landon’ın çekingen tavırları Roosevelt’in güçlü görünmesine neden olmuştu. Her iki şekilde de kazanmıştı.</p><p class="calibre_2">Landon bir ikilemle karşı karşıya kalmıştı. Merkezci görüşlerini sürdürmekle halkı bıktırıyor ve zayıf görünüyordu. Eğer sağa kayarsa -gerçekten bunu yaptı- tutarsız ve umarsız gibi görünecekti. Bu karşılaşma yalın bir manevra savaşıydı: başlangıçta Roosevelt’in yaptığı gibi başkan-vari, iki tarafı da tutan, güçlü gösterecek bir pozisyon almak size seçenek ve manevra alanı sunar. Sonra düşmanlarınızın gidecekleri yolu göstermelerini bekleyin. Belirli bir pozisyona sahip olduklarında ellerinde tutmalarına izin verin, hatta bunu ilan etmelerini destekleyin. Artık belirli bir noktada sabitlendiklerinden, yan tarafa yapacakları bir manevra onları sıkıştıracak, yalnızca kötü seçenekler sunacaktır. Bu manevrayı gerçekleştirmek için başkanlık seçiminin son altı haftasını beklemekle Roosevelt Cumhuriyetçilere yeni bir uyum sağlama zamanı tanımadığı gibi, kendi sert çekiciliğinin yıpranmasını engellemişti.</p><p class="calibre_2">Günümüzde dünyadaki her şey siyasidir ve siyasetin temeli pozisyon almaktan geçer. Herhangi bir siyasi çatışmada pozisyon almanın en iyi yolu karşı tarafla keskin bir tezat oluşturmaktır. Eğer bu tezatı oluşturmak için söylev vermek zorunda kalıyorsanız, sağlam zeminde durmuyorsunuz demektir, çünkü insanlar sözcüklere güven duymazlar. Güçlü ya da yeterince nitelikli olduğunuzu ısrarla belirtmek, kendinizi yüceltmeye ça-lışıyormuşsunuz gibi algılanır. Bunun yerine karşı tarafın konuşmasını ve ilk adımı atmasını sağlayın. Bir kez belirli bir pozisyon alıp insanların aklına bunu kazıyınca orakla biçilecek kadar olgunlaştıkları ortaya çıkar. Şimdi siz onların söylediklerini kendilerine iade edebilir, duruşunuz, hareketleriniz, söylemlerinizle ne kadar farklı olduğunuzu gösterebilirsiniz. Aradaki farkın çok belirgin olmasına özen gösterin. Eğer bir radikal pozisyon alırlarsa, ılımlı görünerek karşılık vermeyin (ılımlı olmak genelinde zayıflıktır); onları istikrarsızlık yaratmakla, güç açlığı çeken devrimciler olmakla suçlayın. Eğer söylemlerini ılımlı hale getirirlerse bu kez tutarsızlıkla suçlayın. Yollarından sapmazlarsa, verdikleri mesaj yıprana-caktır. Kendilerini savunmaya geçip daha keskinleşirlerse, yine istikrarsızlıklarına işaret edin.</p><p class="calibre_2">Bu stratejiyi gündelik yaşamın çarpışmalarında kullanırken karşınız-dakilerin çok kolayca çıkmaz sokağa çevirebileceğiniz pozisyonlara saplanmalarına izin verin. Asla güçlü olduğunuzu söylemeyin, kendinizle tutarsız ya da ılımlı rakipleriniz arasında fark yaratarak güçlü olduğunuzu gösterin.</p><p class="calibre_2"><span class="italic"><span class="bold">Sonsuz esnekliğiyle stratejik hareketlerin bu güzel yalınlığı elbette çok aldatıcıdır. Bir düzine ya da dahafazla, hepsi kendi yollarında giden büyük birliğin günlük hareketlerini koordine etmek ve aralarında uyum sağlamak, her unsurun en yakın komşusundan en fazla bir iki günlük mesafede bulunmasını sağlamak ve aynı zamanda rastgele dağılmış görüntüsünü vermekle durumunun gerçek ağırlığı konusunda düşmanı aldatmak, sıradan ölçütlerin dışında bir matematik aklının çalışmasıdır. Daha doğrusu "çok uğraşmak için sonsuz kapasite" diyebileceğimiz dehanın niteliğinin damgasıdır... Böylesine özenle düşünülmüş hareketlerin ana amacı, olaydan aylar önce dikkatle seçilmiş olan savaş meydanında azami sayıda asker bulundurmaktı. 1800 yılındaki İtalya Seferi’nin ilk günlerinde Birinci Konsül’ün yere boylu boyunca yatıp haritalara renkli iğneler batırarak, "Onunla burada, Scrivia Ovası’nda savaşacağım,” dediğinin birinci elden tanığı olan Bourienne, bu gizemli öngörünün bilgisayar benzeri karmaşık zihinsel hesapların ardından ortaya çıktığını söylüyor. Avusturyal</span></span><span class="italic">I </span><span class="italic"><span class="bold">komutan Melas için açık olan tüm hareket yollarını inceledikten sonra Napoleon bunları teker teker elemiş ve şansın olgular üzerindeki etkisini hesaba katmış ve yanıtını bulmuştu. 14 Haziran ’da Bormida ve Scrivia nehirlerinin çevrelediği Marengo Ovası ’ndaki olaylar bunların sonucunda yaşanmıştı.</span></span></p><p class="calibre_2"><span class="italic"><span class="bold">THE CAMPAIGNS OF NAPOLEON,</span></span> DAVID G. CHANDLER, 1966</p><p class="calibre_2">3. Türkler, Birinci Dünya Savaşı’na Almanya’nın tarafında katıldılar. Ortadoğu’daki savaş alanında en önemli düşmanları Mısır’da konuşlanmış olan İngilizlerdi ama 1917 yılında iki taraf da hareket edemez duruma geldi: kuzeydeki Suriye’den Arabistan’ın güneybatısındaki Hicaz’a giden bin iki yüz kilometrelik demiryolu Türklerin kontrolü altındaydı. Bu demiryolunun orta kesiminin batısında ise Kızıldeniz kıyısındaki Akabe kenti yine Türklerin elindeydi ve demiryolunu korumak amacıyla ordularını büyük bir hızla güneye ve kuzeye gönderebiliyorlardı.</p><p class="calibre_2">Bu tarihe kadar Türkler zaten Gelibolu’da İngilizleri yenilgiye uğratmış (Bkz. Bölüm 5) ve morallerini yükseltmişlerdi. Ortadoğu’daki komutanlar kendilerini güvende hissediyorlardı. İngilizler Hicaz bölgesindeki Araplar arasında Türklere karşı bir başkaldırı düzenlemeyi denerken isyanın kuzeye doğru yayılacağını umdular ama Araplar orada burada birkaç baskın yapmakla yetinip Türklerden çok kendi aralarında savaşmayı yeğlediler. İngilizler Akabe’yi ele geçirmeyi çok istiyorlardı ve güçlü donanmalarıyla denizden bir saldırı planlamışlardı ama Akabe’nin öte yanındaki dağın çok derin uçurumları vardı. Türkler bu dağı bir kaleye çe-virnıişlerdi. İngilizler donanma aracılığıyla Akabe’yi ele geçirseler bile daha içeri ilerlemeyeceklerini bu yüzden kenti işgal etmenin anlamı olmayacağını da biliyorlardı. Hem İngilizler hem Türkler durumu aynı açıdan gözlemlediğinden berabere kalma durumu sürüyordu.</p><p class="calibre_2">1917 Haziran’ında Akabe’yi koruyan kalelerin komutanları kuzeydoğudaki Suriye çöllerinde garip bir düşman hareketliliği olduğu raporunu aldılar. Yirmi dokuz yaşındaki irtibat subayı T. E. Lawrence ıssız çöllerde yüzlerce kilometre katedip deve üstünde savaşmakla ün kazanmış Suriyeli Howeitat Kabilesi’nden bir ordu toplamıştı. Türkler daha fazla bilgi edinmek için gözcüler gönderdiler. Lawrence hakkında biraz bilgileri vardı: o dönemdeki İngiliz subaylarından farklı olarak Lawrence Arapça biliyordu, yöre halkıyla anlaşıyordu ve hatta onların giyim tarzını benimsemişti. Arap isyanının lideri Şerif Faysal ile dostluk da kurmuştu. Akabe’ye saldırmak için bir ordu toplayabilir miydi? Bu olasılık Lawrence’in dikkatle izlenmesini gerektirdi. Türklerden gizlice maaş alan bir Arap kabile reisine Lawrence’in Arap isyanını genişletmek için Şam’a gitmekte olduğunu anlattığı haberi geldi. Türklerin en büyük korkusu kuzeydeki kalabalık bölgelerde çıkacak bir isyanın kolayca kontrol edilememesiydi.</p><p class="calibre_2">Lawrence’in topladığı ordu ancak 500 kişiydi ama Howeitat erkekleri deve üzerinde son derece hareketli ve korkutucu bir biçimde dövüşüyorlardı. Türkler Şam’daki komutanları uyardılar ve hem Arapların hareketliliği hem uçsuz bucaksız çölü düşününce çok zor bir görev yüklenen birlikleri Lawrence’i yakalamak üzere yola çıkardılar.</p><p class="calibre_2">Birkaç hafta boyunca İngiliz subayın hareketleri çok şaşırtıcıydı: askerleri kuzeye Şam’a doğru gitmek yerine güneyde altmış kilometre uzaktaki Akabe’ye malzeme sağlayan Ma’an deposuna doğru ilerliyordu. Üstelik Lawrence Ma’an bölgesinde göründü ve bir anda gözden kaybolup yüz elli kilometre kadar kuzeyde Amman ile Şanı arasında bir dizi baskın düzenleyerek tekrar ortaya çıktı. Biraz daha telaşlanan Türkler onu bulmak için Amman’ dan 400 süvari gönderdiler.</p><p class="calibre_2">Birkaç ay Lawrence’den hiç haber alınamadı. Bu arada Ma’an bölgesinin birkaç kilometre güneyinde çıkan isyan Türkleri şaşırttı. Dumaniye adlı bir Arap kabilesi Ma’an ile Akabe yolu üzerindeki Ebu el Lissal kasabasının denetimini ele geçirmişti. Kasabayı geri almak için gönderilen bir Türk taburu, kasaba girişindeki koruma binasının yıkıldığını ve Arapların ortalıkta olmadığını gördü. Birdenbire hiç beklenmedik ve son derece sıkıntı verici bir olay gerçekleşti: Lawrence’in Howeitat Ordusu Ebu el Lissal’ın yakınındaki tepede ortaya çıkıverdi.</p><p class="calibre_2">Yöredeki isyanla dikkatleri dağılan Türkler, Lawrence’in izini yitirmişti. Şimdi ise Dumaniye Kabilesi’yle birleşerek Türk Ordusu’nu Ebu el Lissal’da tuzağa düşürmüştü. İnanılmaz bir hız ve beceriyle tepede at koşturan Araplar, Türkleri sürekli ateş ederek cephanelerini bitirmeye zorladılar. Bu arada öğle sıcağı Türk askerlerini bezdirmeye başlamıştı. Yeterince yorulmalarını bekleyen Araplar, Lawrence ile birlikte tepeden aşağıya indiler. Türk askerleri saflarını sıklaştırdı ama hızlı hareket eden develerin üzerindeki Araplar taburu çembere aldı. Bir katliam yaşandı. 300 Türk askeri öldürüldü ve geri kalanı esir alındı.</p><p class="calibre_2">Akabe’deki Türk komutanlar Lawrence’in oynadığı oyunu anlamışlardı: malzeme için kullandıkları demiryolu hattıyla kentin bağlantısını kesmişti. Ayrıca Howeitat Kabilesi’nin başarısını gören Akabe çevresindeki diğer Arap kabileleri Lawrence’e katıldılar ve oluşturdukları güçlü ordu Akabe’ye giden dar geçitlerden ilerlemeye başladı. Türkler o yönden bir ordunun gelebileceğini hiç hesaba katmadıklarından, tahkimatları diğer yönde kalan denize ve İngilizlere karşı sağlamlaştırılmıştı. Arapların direniş gösteren düşmanlara karşı gaddarlıkları bilindiğinden Akabe’nin gerisindeki kalelerin komutanları teslim olmaya başladılar. Türkler kente gelen orduyu durdurmak için 300 asker gönderdiler ama sayıları gitgide artan Araplar onları da çembere aldılar.</p><p class="calibre_2">6 Temmuz’da Türkler teslim oldular ve komutanlar Lawrence’in düzensiz ordusunun denize doğru koşup yenilmez bir pozisyon olduğuna inandıkları tahkimatları ele geçirmesini şaşkınlıkla izlediler. Bir tek darbeyle Lawrence Ortadoğu’daki güç dengesini tümüyle değiştirmişti.</p><p class="calibre_2"><span class="italic"><span class="bold">Savaşçılar ile devlet adamları tıpkı yetenekli kumarbazlar gibi kendi şanslarını kendileri yaratmazlar ama şanslarını hazırlarlar, kendilerine çekerler ve adeta kendileri saptıyormuş gibi görünürler. Aptallar ve korkaklardan farklı olarak onlar karşılarına çıkan fırsatlardan yararlanmasını bilirler, önlemler ve akılcı davranışlarla bu gibi fırsatların bazen birden fazla avantajını yakalarlar. Eğer bir şey olursa kazanırlar;</span></span></p><p class="calibre_2"><span class="italic"><span class="bold">eğer başka bir şey olursa yine kazanırlar; aynı koşullar onların çeşitli yollarla kazanmasını sağlar. Bu sağduyulu adamlar iyi şansları kadar iyi yönetim becerileri için övülmeli ve değerleri kadar şansları için de ödüllendirilmelidirler.</span></span></p><p class="calibre_2"><span class="italic"><span class="bold">CHARACTERS,</span></span> JEAN DE LA BRUYÈRE, 1645-1696 Yorum</p><p class="calibre_2">Birinci Dünya Savaşı’nda İngiltere ile Türkiye arasındaki çarpışmalar yıpratma ve manevra savaşlarının farkını gözler önüne seriyor. Lawrence’in başarılı adımından önce yıpratma savaşı kurallarını sürdüren İn-gilizler, Arapları demiryolu çevresindeki kilit noktaları ele geçirmeleri için yönlendiriyorlardı. Bu strateji Türklerin işine yarıyordu: gerçi demiryolu hattının tümünü denetleyecek kadar çok askerleri yoktu ama Arapların herhangi bir noktaya saldırdıklarını görünce, birliklerini hızla oraya gönderiyor ve üstün ateş gücüyle ya savunuyor ya da geri alıyorlardı. Askeri geçmişi olmayan ama sağduyu sahibi Lawrence bu eylemlerin aptallığını derhal fark etti. Demiryolunun çevresinde Türklerin işgal etmediği binlerce kilometrekare çöl uzanıyordu. Hz. Muhammed’den bu yana Araplar deve üzerinde hareket halinde savaşmanın ustası olmuşlardı; uçsuz bucaksız topraklar da başka yerde tehlikeli olacak manevraları yapabilmelerine olanak verdiğinden Türkleri kalelerinde kalmaya zorlayabiliyorlardı. Bulundukları yerden kıpırdayamayan Türkler malzemeleri bitince çevrelerini savunamaz duruma geleceklerdi. Savaşın anahtarı isyanı kuzeye, Şam’a doğru taşıyıp Arapların tüm demiryolu hattını tehdit etmesini sağlamaktı. İsyanı kuzeye taşımak içinse merkezde bir üsse gereksinimleri vardı. Bu üs de Akabe idi.</p><p class="calibre_2">İngilizler de Türkler kadar dar görüşlü olduğundan bir irtibat subayının bir grup Arapla savaşabileceğini hayal edemiyorlardı. Lawrence’in bunu kendi başına yapması gerekiyordu. Çölün boş bölgelerindeki bir dizi deliği izleyerek, Türkleri amacı konusunda şaşkınlığa düşürdü. Bu arada Türklerin Şam’a yapılacak bir saldırıdan korktuğunu bildiğinden bilinçli olarak orayı hedeflediği dedikodusunu yaydı ve Türkleri kuzeye doğru sonuçsuz bir kovalamacaya girişmeye zorladı. Ardından Arapların Akabe’ye karadan bir saldırı düzenleyeceklerini Türkler kadar İngilizle-rin de düşünmediğini bildiğinden, onları gafil avladı. Lawrence’in Akabe’yi ele geçirmesi ise bir ekonomi başyapıtıydı: kendi adamlarından yalnızca iki kişi yaşamını yitirdi. (Bu sayıyı aynı yıl Türklerden Gazze’yi almak için göğüs göğüse çarpışan İngilizlerin yitirdiği üç binden fazla askerle kıyaslayın.) Akabe’nin ele geçirilmesi İngiltere’nin sonunda Türkleri Ortadoğu’da yenilgiye uğratmasına giden yolun dönüm noktası oldu.</p><p class="calibre_2">Herhangi bir çatışmada sahip olacağınız en büyük güç, amaçlarınız hakkında rakibinizin aklını karıştırma gücüdür. Aklı karışan rakipler nerede ve nasıl kendilerini savunacaklarını bilemezler; beklenmedik bir saldırı yaptığınız anda dengeleri bozulur ve düşerler. Bunu başarmak için bir tek amaçla hareket etmelisiniz: onları sürekli tahminlerde bulunmaya zorlamalısınız. Sizi sonsuz daireler çizerek kovalasınlar; atacağınız adımın tam tersini yapacağınızı açıklayın; bir bölgeyi tehdit eder gibi görünüp tümüyle farklı bir yere saldırın. Azami düzeyde kargaşa yaratın. Ama bunu yapabilmek için manevra alanına gereksiniminiz olacaktır. Sizi zora koşan ittifaklar kurarsanız, köşeye sıkışmanıza yol açacak pozisyonlar alırsanız, sabit bir pozisyonu savunmaya yönelirseniz, manevra yapabilme gücünüzü yitirirsiniz. Atacağınız adımlar kolayca tahmin edilebilir duruma gelir. Belirli bölgelerde düz çizgilerde ilerleyen ve çevrelerindeki uçsuz bucaksız çölü gözardı eden Türkler ve İngilizlere benzersiniz. Bu biçimde savaşanlar karşılarına çıkan en kanlı çarpışmaları hak ediyorlar demektir.</p><p class="calibre_2">4. Uzun süredir Columbia Pictures şirketinin başkanı olan Harry Cohn 1937 yılının başlarında bir krizle yüz yüze kalmıştı. En başarılı yönetmeni olan Frank Capra stüdyoyu terk etmiş ve kâr miktarı düşmeye başlamıştı. Capra’nın yerini alacak birine ve ses getirecek bir filme gereksinimi vardı. The Awful <span class="italic"><span class="bold">Truth</span></span> adlı komedi filmini yönetecek olan otuz dokuz yaşındaki yönetmen Leo McCarey ile en doğru denklemi elde ettiğini düşündü. McCarey daha önce Marx Kardeşler’in oynadığı <span class="italic"><span class="bold">Duck Soup</span></span> ve Charles Laughton’ın rol aldığı <span class="italic"><span class="bold">Ruggles of Red Gap</span></span> gibi birbirinden çok farklı iki komedi film yönetmişti. Harry Cohn, <span class="italic"><span class="bold">The Awful Truth</span></span> filmini McCarey’ye teklif etti.</p><p class="calibre_2">McCarey senaryoyu beğenmediğini ama yüz bin dolara filmi çekeceğini söyledi. 1937 yılında bu rakam çok yüksek sayılırdı. Şirketi tıpkı Mussolini gibi yöneten (aslında Il Duce’nin bir resmini bürosuna da asmıştı) Cohn rakamı duyunca patladı. McCarey gitmek üzere ayağa kalktı ve tam kapıdan çıkarken yapımcının piyanosunu fark etti. Hüsrana uğramış bir söz yazarıydı. Piyanonun başına geçip bir müzikal parçası çalmaya başladı. Bu tip müzikleri çok seven Cohn, adeta büyülenmişti. "Böyle güzel piyano çalabilen birinin çok yetenekli olması gerekir," dedi. "İstediğin dudak uçuklatan rakamı ödeyeceğim. Yarın sabah işe başla."</p><p class="calibre_2">Birkaç gün içinde Cohn pişman olacaktı.</p><p class="calibre_2"><span class="italic"><span class="bold">The Awful Trnth</span></span> filminde Cary Grant, Irene Dunne ve Ralph Bellamy gibi üç yıldız rol alacaktı. Hepsinin senaryoda yazılı rolleriyle ilgili sıkıntıları vardı, hiçbiri bu filmde oynamak istemiyordu ve zaman geçtikçe mutsuzlukları arttı. Senaryo değişiklikleri yapılmaya başlandı. McCa-rey orijinal senaryoyu atınış yenisini yazıyordu ama yaratıcılık süreci oldukça garipti: senaryo yazarı Vina Delmar ile birlikte Hollywood Bulva-rı’na park ettiği arabasında oturup sahneleri doğaçlama olarak hazırlıyorlardı. Daha sonra çekim başlayınca da sahilde yürüyüp ertesi günün sahnelerini yırtık ambalaj kâğıtlarına not ediyordu. Yönetme tarzı da aktörleri sinirlendiriyordu. Örneğin bir gün Dunne’a piyano çalıp çalamadığını, Bellamy’ye de şarkı söyleyip söyleyemediğini sorunca her ikisi de "pek iyi sayılmaz" yanıtını verdi ama McCarey’nin bundan sonraki adımı Dunne’a "Home on the Range" adlı parçayı çaldırıp Bellamy’ye detone olmasına karşılık söyletmek oldu. Oyuncular bu gülünç işten hiç hoşlanmadılar ve McCarey keyifle şarkının tümünü filme çekti. Bunların hiçbiri se-naryodayoktu ama filme eklendi.</p><p class="calibre_2">Bazı günler oyuncular sette oturup McCarey’nin piyano başından o gün neler çekileceğine dair yepyeni bir fikirle kalkmasını bekliyorlardı. Bir sabah seti ziyaret eden Cohn bu garip manzarayla karşılaştı. "Capra ’ya gününü gösterecek bir film çekmek için seni işe aldım ama bu filme gülecek tek kişi yine Capra olacak," diye haykırdı. Bıkkınlığa kapılan Cohn filmi çöpe atmaya hazırdı ama film çekilse de çekilmese Dunne’a kırk bin dolar ödemesini gerektiren bir kontrat imzalamıştı. Bu noktada McCarey'yi işten atması daha büyük sorunlar yaratacağı gibi orijinal senaryoya geri dönülmesi için ısrar edemezdi, çünkü McCarey çekime başlamıştı ve filmin nereye gideceğini yalnızca kendisi biliyordu.</p><p class="calibre_2">Yine de günler geçtikçe oyuncular McCarey’nin çılgınlığında bir metot fark etmeye başladılar. Uzun sahneleri çekerken onları oldukça özgür bırakıyor ve böylece filme canlılık, doğallık katıyordu. Aldırış etmez gibi görünse de ne istediğini çok iyi biliyor ve herhangi bir sahnede oyuncuların yüz ifadelerini yeterince sevecen olmazsa, çekimi tekrarlamaktan kaçınmıyordu. Çekim günleri kısa ve özlüydü.</p><p class="calibre_2">Birkaç gün görünmemenin ardından sete gelen Cohn, McCarey’nin herkese içki ikram ettiğini gördü. Tam bağırmak üzereyken yönetmen filmin bitişini kutladıklarını söyledi. Cohn hem şaşırmış hem de sevinmişti; McCarey öngörülen tarihten daha önce filmi bitirmiş ve iki yüz bin dolar daha az harcama yapmıştı. Üstelik montaj odasında film garip bir bulmaca gibi bir araya gelivermişti. Gala gösterimi öncesindeki izleyiciler kahkahadan kırılmıştı. 1937’de gösterime giren <span class="italic"><span class="bold">The Awful Truth</span></span> çok başarılı olmuş ve McCarey en iyi yönetmen Oscar Ödülü’nü kazanmıştı. Cohn artık yeni Frank Capra’yı bulmuştu.</p><p class="calibre_2">Ne var ki patronunun diktatörce eğilimlerini açıkça görmüş olan McCarey tüm çekici tekliflere karşın bir daha Columbia şirketiyle çalışmadı.</p><p class="calibre_2"><span class="italic"><span class="bold">Yönetim kontrolü konusunu genişletirken Lind okurlara Boyd döngüsü olarak bilinen bir modeli sunuyor. Adını Albay John Boyd<sup class="calibre6"><small class="calibre7"><span class="calibre8"><span class="italic"><span class="bold">r</span></span></span></small></sup>dan alan bu örnek, savaşın temelinde gözlemleme, yönelim, karar ve hareket döngülerinin tekrarlanması olduğuna işaret ediyor. Albay Boyd bu modeli Kore Savaşı ’ndaki gözlemleri üzerine inşa etti. Amerikan savaş pilotlarının it dalaşı olaylarında niçin düşman pilotlarına baskın çıktıklarını araştırmıştı. Rakip savaş uçaklarını inceleyince çok şaşırtıcı sonuçlar ortaya çıkmıştı. Düşman pilotları hız, yükselme ve dönüş becerileri açısından Amerikalılardan üstündü ama Amerikalıların pek belirgin olmayan iki önemli noktada avantajları vardı. Birincisi, uçakların hidrolik kontrolleri bir manevradan bir başkasına daha çabuk geçilmesine izin veriyordu. İkincisi, kokpitin yapısı pilota daha geniş bir görüş alanı sağlıyordu. Sonucunda da Amerikalı pilotlar daha kolay gözlemleyip taktiklere daha çabuk uyum sağlayabiliyorlardı. Bir an sonra ne yapacaklarına karar verince büyük bir hızla manevra değişikliği gerçekleştirebiliyorlardı. Savaşırken gözlemleme-yönelim-karar-hareket halkasından (Boyd döngüsü) çok hızlı geçebilme yeteneği Amerikalı pilotlara bir zaman avantajı sağlıyordu. Bir it dalaşını bir dizi Boyd döngüsü olarak görürseniz, Amerikalıların her döngüde biraz daha zaman avantajı elde ettiğini ve düşmanın hareketlerinin değişen duruma kesinlikle uyum sağlamadığını fark edersiniz. Böylece Amerikalı pilotlarBoyd döngüsünün avantajlarını kazanıp gerekli manevraların ardından düşman uçaklarını düşürebiliyorlardı. Albay Boyd ve diğerleri bu modelin savaşın başka biçimlerine de uygulanıp uygulanamayacağını sorgulamaya</span></span></p><p class="calibre_2"><span class="italic"><span class="bold">başladılar.</span></span></p><p class="calibre_2"><span class="italic"><span class="bold">THE ART OF MANEUVER,</span></span> ROBERT R. LEONHARD, 1991 Yorum</p><p class="calibre_2">Hollywood’un altın çağının en ünlü film yönetmenlerinden biri olan Leo McCarey aslında başarılı olamamış bir besteci ve söz yazarıydı. Müzikten para kazanamadığı için sulu komedi filmleri yönetmeye başlamıştı ve Laurel ile Hardy’yi bir araya getiren kişiydi. <span class="italic"><span class="bold">The Awful Truth</span></span> tüm zamanların en saçmasapan komedi filmiydi ve McCarey’nin çalışma tarzı müzikal içgüdülerini yansıtıyordu: tıpkı piyanoda bir müzik parçası yaratır gibi filmi oldukça gevşek ama mantıklı bir biçimde beyninde bestelemişti. Bu biçimde bir film yapabilmenin iki gereksinimi vardır: manevra alanına ve kaos ile karmaşayı yaratıcılık sürecine yönlendirme becerisine sahip olmak.</p><p class="calibre_2">McCarey, kendini Cohn’dan, oyunculardan, senaryo yazarlarından uzak tutabilmek için elinden geleni yapıyordu. Herhangi birinin bir film nasıl çekilir fikrinin çerçevesi içinde kalmamaya özen gösteriyordu. Manevra alanına sahip olunca, doğaçlama yapıyor, deneylere girişiyor, herhangi bir sahnede akıcı bir biçimde çeşitli yönlerde hareket ediyor ama yine de her şeyi kusursuzca denetim altında tutuyordu; ne istediğini ve neyin işe yarayacağını gayet iyi biliyordu. Bu tarzda bir film çekimi her günü yeni bir maceraya dönüştürdüğünden oyuncular da bir senaryonun satırlarını tekrarlamak yerine kendi enerjileriyle karşılık veriyorlardı. Dunne ile Bellamy’nin müzik yeteneklerini öğrendiği zaman yarattığı sahne hiç prova yapılmamış, tümüyle yaşamdan alınmış gibi görünüyordu, çünkü işin aslı buydu. Eğer önceden yazılmış olsaydı, o kadar komik olmazdı.</p><p class="calibre_2">Herhangi bir filmi ya da sanatsal, bilimsel, profesyonel bir projeyi yönetmek temelinde bir savaşı sürdürmeye benzer. Bir sorunu çözmenin, işinizi biçimlendirmenin, sürtüşmelerle başa çıkmanın, istedikleriniz ve elde ettikleriniz arasındaki farkın yönetilmesinde belirli bir stratejik mantık vardır. Yönetmenler ya da oyuncular çoğunlukla çok büyük fikirlerle işe başlarlar ama planlama aşamasında kendilerine çok dar bir çerçeve oluştururlar, çok katı bir senaryoyu izlerler ve işin tüm tadı kaçar; yaratıcılık açısından araştırılacak bir nokta kalmadığı için sonuç cansız ve hayal kırıcı olur. Öte yandan sanatçılar başarılı gibi görünen belirsiz bir fikirle yola çıkarlar ama buna biçim vermeyecek kadar tembel ya da disiplinsiz davranırlar. Öylesine büyük bir alan ve karmaşıklık yaratırlar ki sonunda hiçbir tutarlılığı kalmaz.</p><p class="calibre_2">Çözüm yolu planlamak, istediklerinizi açıkça bilmek, kendinize açık bir alan sağlamak ve üzerinde çalışacağınız seçenekler oluşturmaktır. Durumu siz yönetirsiniz ama beklenmedik fırsatlar ve gelişigüzel olgular için yer bırakırsınız. Generaller de sanatçılar da hem kabullendikleri hem de amaçları doğrultusunda yönlendirdikleri kaos ve karmaşayı yönetme biçimleriyle değerlendirilirler.</p><p class="calibre_2"><span class="italic"><span class="bold">Uzun mesafede gücü yansıtma becerisi olarak tanımlanan hareketlilik, iyi satranç oyuncusunun başka bir karakteristiğidir. İyi bir satranç oyuncusunun hedefi, çevresi diğer taşlarla sarılı olarak bir köşeye sıkıştırılmak değil, her taşının azami sayıdaki kareler üzerinde baskı yapabilmesini sağlamaktır. Bu nedenle bir satranç ustası piyon değiştirmelerini (isterseniz piyade çarpışması diyebilirsiniz) arzularken</span></span></p><p class="calibre_2"><span class="italic"><span class="bold">amacı düşmanı yormak değil, açılan yollardan kalelerinin gücünü (mekanize güçler) daha uzağa gönderebilmektir. Satranç ustası hareket edebilmek için bu yöntemle savaşır. Bu fikir manevra savaşı kuramının</span></span></p><p class="calibre_2"><span class="italic"><span class="bold">merkezidir.</span></span></p><p class="calibre_2"><span class="italic"><span class="bold">THE ART OF MANEUVER,</span></span> ROBERT R. LEONHARD, 1991</p><p class="calibre_2">5. Japonya’da 1540’lı yıllarda bir gün, çiftçiler, tüccarlar ve zanaat-kârlarla dolu bir gemide genç bir samuray kendisine kulak-verenlere kılıç ustası olarak kazandığı başarıların öykülerini anlatıyor, gücünü göstermek için konuşurken bir yandan da doksan santimlik kılıcını savuruyordu. Sporcu yapılı gençten çekinen diğer yolcular başlarını derde sokmamak için öykülerine ilgi gösterir gibi davranıyorlardı. Bir köşede oturan yaşlı bir adam, kendini öven gençle hiç ilgilenmiyordu. İki kılıç taşıyan yaşlı adamın da bir samuray olduğu belliydi ama hiç kimse onun döneminin en büyük kılıç ustası Tsukahara Bokuden olduğunu bilmiyordu. Şimdi elli yaşlarındaydı ve tek başına, tanınmadan yolculuk yapmayı yeğliyordu.</p><p class="calibre_2">Bokuden gözlerini kapatmış meditasyon yapar gibi oturuyordu. Dinginliği ve sessizliğinden rahatsız olan genç samuray <span class="italic"><span class="bold">sonunda ona</span></span> seslendi. "Bu öykülerden hoşlanmıyor musun? Sen kılıç sallamasını bile bilmiyorsun değil mi ihtiyar?" Bokuden, "Elbette biliyorum," diye yanıtladı. "Ama hiçbir sonuç vermeyecek böylesi ortamlarda kılıç kullanmak benim yöntemim değildir." Genç samuray, "Kılıç kullanmayarak, kılıç kullanma yöntemi," diye yanıtladı. "Saçmalama. Senin dövüştüğün tarzın adı nedir?" "Mutekatsu-ryu (kılıç ya da dövüş olmadan kazanan bir tarz) derler," dedi Bokuden. "Nee? Mutekatsu-ryu mu? Saçmalıyorsun. Dövüşmeden rakibini nasıl yenebilirsin?"</p><p class="calibre_2">Artık genç samuray iyice sinirlenmişti ve Bokuden’e dövüş tarzını kanıtlaması için meydan okudu. Bokuden kalabalık bir gemide dövüşmeyi reddedip genç samuraya Mutekatsu-ryu tarzını en yakında sahilde gösterebileceğini söyledi ve kaptandan gemiyi yakındaki küçük adaya yanaştırmasını istedi. Genç adam kaslarını gevşetmek için kılıcını sallamaya başladı. Bokuden gözleri kapalı oturmayı sürdürdü. Adaya yaklaşınca sabırsız genç sumaray haykırdı. "Hadi! Sen artık ölüsün. Kılıcımın ne kadar keskin olduğunu sana göstereyim!" Ve karaya atladı.</p><p class="calibre_2">Bokuden’in istifini bozmaması genç samurayı biraz daha öfkelendirdi. Genç samuray hakaretler yağdırmaya başladı. Bokuden sonunda kılıçlarını kaptana verdi. "Ben Mutekatsu-ryu tarzı dövüşürüm. Kılıca ihtiyacım yok..." dedi ve kaptanın uzun küreğini alıp kıyıya dayayarak teknenin açılmasını sağladı. Genç sumaray çığlık çığlığa teknenin geri dönmesini istedi. Bokuden, ona seslendi. "İşte dövüşmeden zafer böyle kazanılır. Suya atlayıp buraya kadar yüzmen için sana meydan okuyorum!"</p><p class="calibre_2">Teknedeki yolcular ada sahilinde sürekli ellerini kollarını sallayıp zıplayan, sesi gittikçe duyulmaz olan genç samurayın gitgide küçülen görüntüsüne baktılar ve kahkahalarla güldüler: Bokuden gerçekten de Mu-tekatsu-ryu tarzını sergilemişti.</p><div class="mbp_pagebreak" id="calibre_pb_15"></div>
</body></html>
