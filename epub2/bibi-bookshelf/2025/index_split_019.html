<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos1216610" class="calibre_2"><span class="calibre5"><span class="bold">24</span></span></p><p class="calibre_2"><span class="bold">HİÇ BEKLENMEDİK YOLU SEÇİN Sıradan-Sıradışı Strateji</span></p><p class="calibre_2"><span class="italic">İnsanlar davranışlarınızın bilinen modellere ve geleneklere uymasını bekler. Strateji uzmanı olarak sizin göreviniz bu beklentileri altüst etmektir. Onları şaşırtınca, uzakta tutmaya çabaladıkları kaos ve öngörü-süzlük dünyalarına girecek, ardından gelen zihinsel bulanıklık nedeniyle savunmaları indiğinden kırılgan olacaklardır. Onların gözündeki imgenizi sabitlemek için önce sıradan ve geleneksel bir adım atın, ardından sıradışı bir darbe indirin. Ani oluşan terör daha etkilidir. Daha önce işe yaramış olan yeni bir stratejiye güvenmeyin, ikinci kez kullanıldığında sıradanlaşır. Bazen sıradan adımlar hiç beklenmediği için sıradışı olarak görülür.</span></p><p class="calibre_2"><span class="calibre1"><span class="bold">GAYRİ NİZAMİ SAVAŞ</span></span></p><p class="calibre_2">Binlerce yıl önce savaşın içerideki tehlikelerin düzeyini bilen askeri liderler, savaş meydanlarında ordularını avantajlı duruma getirecek herhangi bir şey bulabilmek için her şeyi araştırırlardı. Zeki generaller yepyeni ordu düzeni kurunca ya da piyade ve süvarileri alışmamış bir biçimde kullanınca, uygulanan taktiğin hiç bilinmemesi düşmanın bunu öngörmesini engellerdi. Hiç beklenmedik bir olguyla karşılaşmak düşman ordusunda karışıklık yaratırdı. Sürpriz unsurunun avantajını yakalayan bir ordu çoğu zaman bunu savaş meydanında bir zafere ya da bir zaferler dizisine dönüştürürdü.</p><p class="calibre_2">Buna karşılık düşmanlar da yeni stratejiye karşılık bir savunma sistemi geliştirmek için elinden geleni yapar ve kısa sürede bir şeyler elde ederdi. Böylece bir zamanlar parlak bir başarıya yol açan ve yeni buluşun doruğu olan uygulama bir daha İşe yaramaz ve daha doğrusu geleneksel bir biçim alınış olurdu. Üstelik yeni stratejiye karşılık savunma geliştirmeye çabalayan düşman da bazen yeni bir buluş yapmaya zorlanır ve bu kez o taraf şaşırtıcı ve korkunç derecede etkili bir yöntem tanıtırdı. Ve bu döngü sürüp giderdi. Savaşlar daima acımasız olmuştur; hiçbir şey uzun süre yenilik olarak kalmaz. Ya yeni bir buluş ortaya çıkarırsınız ya da ölürsünüz.</p><p class="calibre_2">On sekizinci yüzyılda Prusya Kralı Büyük Frederick’in taktikleri kadar şaşırtıcı bir şey yoktu. Frederick’in başarısını aşabilmek için Fransız askeri kuramcıların geliştirdiği yeni radikal fikirler Napoleon tarafından savaş meydanlarında uygulandı. Büyük Frederick’in artık yeniliğini yitirmiş olan taktiklerini hâlâ kullanan Prusyalıları Napoleon 1806’daki Je-na-Auerstadt Çarpışması’nda yenilgiye uğrattı. Yenilikler yaratma sırası şimdi uğradıkları yenilgiyle alçaltıldıklarını düşünen Prusyalılara gelmişti. Napoleon’un başarısının unsurlarını derinlemesine incelediler, daha da ileriye götürdüler ve Alman genelkurmayının tohumlarını attılar. Yenilenen Prusya Ordusu Napoleon’un Waterloo’daki yenilgisinde büyük bir rol oynadı ve yıllarca askeri alanda üstünlüğünü sürdürdü.</p><p class="calibre_2">Çağdaş dönemlerde yeni ve alışmamış yöntemlerle düşmanı alt etmek çabası kirli savaşa doğru gitmiştir. Geçmişte bir generalin yapacaklarını (en azından belirli bir dereceye kadar) sınırlayan onur ve ahlak kurallarının gevşetilmesiyle modern ordular her şeyin geçerli olacağı fikrini ağır ağır kabul ettiler. Gerilla ve terörist taktikleri tarih öncesinden beri biliniyordu, ama artık günümüzde geliştirildiği ve sıradanlaştığı gibi daha stratejik bir hal aldı. Propaganda, yanlış bilgilendirme, psikolojik savaş, aldatmaca ve siyasi savaş yöntemleri her tür alışılmamış stratejilerin aktif unsurları biçimine geldi. En son kirli savaş yöntemleriyle başa çıkmak için genelinde bir karşı strateji geliştirilir, ama çoğu zaman düşmanın düzeyine inmek, ateşe ateşle karşılık vermek de gerekir. Bu durumda kirli savaş yürüten düşman daha da kirli bir düzeye kadar alçalıp aşağıya doğru inen bir sarmalın oluşmasına yol açar.</p><p class="calibre_2">Bu dinamik özellikle savaşta gözlemlenir, ama insanoğlunun tüm etkinliklerinde de görülebilir. Siyaset ya da iş yaşamında rakipleriniz yeni bir stratejiyle karşınıza çıkınca, bunu kendi çıkarlarınıza uyarlamanız ya da daha iyisini geliştirmeniz gerekir. Böylece onların yeni taktiği alışılmış ve işe yaramaz olur. Dünyamız öylesine rekabetçi ki, taraflardan biri kesinlikle kirli savaşa yönelip kabul edilmiş davranış kodlarının dışına çıkacaktır. Bu sarmalı ahlak ya da gurur duygusuyla göz ardı ederseniz, dezavantajlı duruma düşersiniz; karşılık vermeniz gerektiği zaman siz de biraz kirli savaş yapmak zorunda kalacaksınız.</p><p class="calibre_2">Bu sarmal yalnızca siyaset ya iş yaşamını değil aynı zamanda geçici şöhreti yakalamak dikkati çekmek için umarsızca şok edici yenilikler peşinde koşan kültürü de etkilemektedir. Bu sürecin hızı zaman içinde inanılmaz biçimde arttığından birkaç yıl önce sanatta yenilik sayılanlar bugün dayanılmayacak kadar eskimiş ve alışılmış olarak görülmektedir.</p><p class="calibre_2">Alışılmamış olduğunu düşündüklerimiz yıllar içinde değişime uğramıştır, ama bunları etkili kılan yasalar temel psikolojiye dayandığından zamanla sınırlı değildir ve bu değişmez yasalar savaş tarihinde ortaya çıkmaktadır. Yaklaşık iki bin beş yüz yıl önce ünlü Çin strateji uzmanı Sun-tzu sıradan ve sıradışı araçları irdelerken bunların temelini ifade etmiştir; yaptığı analizler ister temiz ister kirli olsun savaşlar kadar çağdaş siyaset ve kültür için de geçerlidir.</p><p class="calibre_2">Gayri nizami savaşın, bu sanatın en usta uygulayıcıları tarafından dikkatle seçilmiş olan dört ana ilkesi vardır.</p><p class="calibre_2"><span class="italic"><span class="bold">Düşmanın en az beklediği şey, enfazla başarılı olacaktır. Eğer bir dağ sırasının aşılamayacağına güveniyorsa onun bilmediği yollardan geçerek aklını karıştırırsınız ve eğer ona baskı yapmayı sürdürürseniz, şaşkınlığından sıyrılacak zamanı olmaz. Aynı şekilde savunmak için bir nehrin ardına konuşlanırsa, onun bilmediği bir sığlık bulup geçerseniz, bu sürpriz aklını karıştıracak ve çılgına döndürecektir.</span></span></p><p class="calibre_2">BÜYÜK FREDERICK, <span class="italic"><span class="bold">1712-86</span></span></p><p class="calibre_2">Düşmanın deneyimlerinin dışında iş yapın. Savaş ilkeleri daha önceki örneklere dayalıdır; savaş çok tehlikeli bir kaos oluşturduğundan, strateji uzmanları başka şeylerin yokluğunda bu ilkeleri seçerler ve böylece strateji ve karşı-strateji yasaları yüzyıllar içinde gelişir. Bu yasalar geçmişte yaşananların süzgecinden geçip bugün yaşananlara gelir. Dünyayı sarsan ordular ise bu yasaların dışına çıkmayı, düşmanın deneyimlerinin dışında bir şeyler geliştirmeyi başarmış olanlardır. Bu beceri düşman üzerinde kaos ve düzensizlik yaratarak kendini yeniliğe alıştırmasını önleyip süreç içinde çökmesine yol açar.</p><p class="calibre_2">Bir strateji uzmanı olarak göreviniz düşmanınızı iyi tanımak ve bu bilgiyi onun deneyimi dışına çıkan bir strateji geliştirmek için kullanmaktır. Okudukları ya da duydukları, düşmanın duygusal yaşamını ve yanıtlarını saptayan bireysel deneyimleri kadar önemli değildir. Almanlar 1940 yılında ülkelerini işgal ettiğinde Fransızlar bir yıl önceki Polonya işgalinde uygulanan yıldırım savaşı hakkında ikinci el bilgiye sahiptiler ama bireysel olarak bu deneyimi yaşamadıklarından etkisi altında kaldılar. Ne var ki, bir strateji bir kez kullanılınca artık düşmanın deneyiminden uzak sayılmayacağından yinelendiği takdirde aynı etkiyi yaratmayacaktır.</p><p class="calibre_2">Sıradan olaylardan sıradışı olanları çıkarın. Sun-tzu ve diğer eski dönem Çin düşünürlerine göre sıradan bir sahne yaratmadan sıradışı bir şey yapmak pek etkili değildi. İkisini karıştırmak zorundasınız... rakibinizin beklentilerini sıradan bir manevrayla yerine getirip bundan sonra aynı biçimde davranacağınızı düşünmesini sağlamalısınız. Düşmanınızın dikkatini bu noktaya yeterince çekince de tümüyle farklı bir açıdan şaşkınlık yaratan sıradışı bir güçle bir darbe indirmelisiniz. Öngörülenlerin çerçevesinden bakıldığında bu darbenin etkisi iki kat fazla olacaktır.</p><p class="calibre_2">Düşmanı şaşkınlığa uğratan alışılmamış bir manevra, ikinci ya da üçüncü kez uygulandığında alışılmış bir biçim alacaktır. Kurnaz bir general alışılmamış manevranın ardından düşman bunu hiç tahmin edemeyeceği için dikkatini çekmekte kullandığı sıradan stratejiyi esas saldırı için tekrar uygular. Sıradan ve sıradışı manevralar sürekli bir biçimde birbirini izlediğinde çok etkili olur. Bu ilke savaş kadar kültür için de geçerlidir; bir sanat ürününe dikkat çekmek için yepyeni bir şey yaratmanız gerekir ama sıradan yaşamla hiçbir bağlantısı olmayan herhangi bir şey aslında alışılmamış değil, yalnızca tuhaf olacaktır. Gerçekten şok eden olgu ise sıradanlığın içinden ortaya çıkan sıradışılıktır. Sıradan ile sıradışının birbirine kaynaşması gerçeküstücülüğün tanımıdır.</p><p class="calibre_2"><span class="italic"><span class="bold">Sahte bir adım atarken gerçeğin yerine geçirmeyi düşünmeyin ama düşman bunun sahte olduğunu anladıktan sonra gerçek biçimine dönüştürün.</span></span></p><p class="calibre_2"><span class="italic"><span class="bold">THE WILES OF WAR: 36 MILITARY STRATEGIES FROM ANCIENT CHINA,</span></span> ÇEVİRİ SUN HAICHEN, 1991</p><p class="calibre_2">Bir tilki gibi çılgınca davranın. Görünümlere karşın toplumu ve bireylerin yüzeyinin altında düzensizlik ve mantıksızlık yatar. Bu nedenle düzeni korumak için çabalarız ve mantıksız davrananlardan ürkeriz çünkü onlar mantıksızlığı dışarıda tutmak için inşa ettiğimiz duvarları yok etmişlerdir. Bir sonraki adımlarını tahmin edemediğimiz için onlara geniş bir alan tanırız... böylesine kaos kaynaklarıyla birlikte olmanın anlamı yoktur. Öte yandan, benliğimizde kaynayan mantıksızlık denizine ulaşma arzusu taşıdığımız için, bu tip insanlar bir çeşit saygı ve hayranlık uyandırırlar. Eski çağlarda akıl hastalarının bedenlerine ilahi güçlerin sahip olduğu düşünülürdü ve bu yaklaşımın bazı kırıntıları hâlâ sürmektedir. En büyük generallerde biraz ilahi, stratejik çılgınlık vardır.</p><p class="calibre_2">İşin sırrı bu çılgınlığı denetim altında tutmaktır. Ara sıra kendinize bilinçli olarak mantıksızca davranma izni verebilirsiniz ama fazlaya kaçarsanız, deli gömleği giydirirler. Ancak çok seyrek olarak bir çılgınlık kıvılcımı sergileyerek insanları ürkütebilir, dengelerini bozabilir, ardından ne geleceğini merak etmelerini sağlayabilirsiniz. Başka bir seçenek olarak adeta atılan zarlara uyum gösteriyormuş gibi ara sıra gelişigüzel davranmaktır. Bu davranış biçimini bir terapi olarak düşünün... bazen mantıksız davranmak her zaman normal görünmeye çalışmanın getirdiği baskıdan kurtulmanın bir yoludur.</p><p class="calibre_2">Tekerlekleri sürekli döndürün. Alışılmamış işler genelinde geleneklerle rahat etmeyen ve karşı çıkmaktan keyif alan gençlerin dünyasında yaşanır. Yaşlandıkça daha fazla rahatlığa ve tahmin edilebilen olgulara gereksinim duyarız ve alışılmamışlara duyduğumuz zevki yitirme tehlikesiyle karşı karşıya kalırız. Strateji uzmanı olarak Napoleon da işte böyle çökmüştü: yeni stratejiler ve akıcı manevralar yerine zamanla ordusunun boyutlarına ve silah üstünlüğüne güvenmeye başlamıştı. Strateji ruhundan aldığı tadı yitirmiş ve geçen yılların ağırlığının altında ezilmişti. Fiziksel yaşlanmadan çok psikolojik yaşlanma sürecine karşı mücadele etmelisiniz çünkü stratejiler, hileler ve akıcı manevralarla dolu bir beyin sizi genç tutacaktır. Geliştirdiğiniz alışkanlıklardan sıyrılmaya, geçmişteki iş yapma biçimlerinizin tersine davranışlarda bulunmaya özen gösterin,</p><p class="calibre_2"><span class="calibre1"><span class="bold">Robert Greeııe</span></span></p><p class="calibre_2">kendi aklınızda bir çeşit gayri nizami savaş uygulaması başlatın. Tekerlekleri döndürün, toprağı karıştırın ki hiçbir şey alışılmışlığa dönüşmesin.</p><p class="calibre_2"><span class="italic"><span class="bold">Hiç kimse beklenmedik şeylerden tedirgin olmayacak kadar cesur değildir.</span></span></p><p class="calibre_2"><span class="italic"><span class="bold">Julius Caesar (MÖ 100-44)</span></span></p><p class="calibre_2"><span class="calibre1"><span class="bold">TARİHTEN ÖRNEKLER</span></span></p><p class="calibre_2">1. MÖ 219 yılında Roma, her iki kent-devletin de çok değerli sömürgelerinin bulunduğu İspanya’da sorunlar yaratan Kartaca’dan artık bıkmıştı. Kartaca’ya savaş açan Romalılar, düşman ordusunun başında yirmi sekiz yaşındaki General Hannibal’in bulunduğu İspanya’ya bir ordu göndermeye karar verdiler. Ama Hannibal’in bulunduğu yere ulaşmadan önce çok şaşırtıcı bir haber aldılar: Hannibal doğuya yürümüş, Alp Dağla-rı’nın en tehlikeli doruklarını aşıp kuzey İtalya’ya, onlara doğru geliyordu. Hiçbir düşmanın o yönden saldıracağını düşünmeyen Romalılar bölgede garnizon kurmamışlardı ve Hannibal bir tek engelle bile karşılaşmadan güneye, Roma’ya inebilirdi.</p><p class="calibre_2">Ordusu oldukça küçüktü; yaklaşık 26.000 asker Alp Dağları’nı aşmayı başarmıştı. Romalılar ile müttefikleri neredeyse 750.000 kişilik bir ordu toplayabilirdi, dünyanın en korkulan savaşçılarından oluşan lejyonları çok disiplinliydi ve yirmi yıl kadar önce Birinci Pön Savaşı’nda Kartacayı yenilgiye uğratmışlardı. Ama yabancı bir ordunun İtalya’ya girmesi şaşırtıcı bir sürprizdi ve çok ilkel duygular uyandırdı. Şu barbarlara küstah istila girişimi nedeniyle iyi bir ders vermeleri gerekiyordu.</p><p class="calibre_2">Hannibal’i yok etmek için lejyonlar derhal kuzeye gönderildi. Birkaç ufak tefek çatışma sonrasında Romalı Konsül Sempronius Longus komutası altındaki ordu Trebia Nehri yakınında Kartacahlarla savaşmaya hazırlandı. Hem nefret hem hırsla yanıp tutuşan Sempronius Hannibal’i yenmek ve Roma’yı kurtaran adam olarak takdir edilmek istiyordu. Ama Hannibal çok garip davranıyordu. Hafif süvarileri Romalılara saldıracak gibi nehir geçiyor ve geri dönüyordu. Kartacalılar korkuyor muydu? Yal-</p><p class="calibre_2">nızca kaçamak saldırılar ve baskınlar mı yapacaklardı? Sonunda Sempro-nius dayanamadı ve peşlerinden kovaladı. Düşmanı yenmek için yeterli güce sahip olduğundan emin olmak için tüm ordusunu donma derecesindeki (kış mevsimiydi) nehirden karşıya geçirmesi saatler sürdü ve tüm askerler yorgun düştü. Sonunda iki ordu nehrin batısında karşılaştı.</p><p class="calibre_2">Başlangıçta Sempronius’un tahmin ettiği sert, disiplinli lejyonları Kartacalılara karşı iyi bir mücadele verdi. Ne var ki, Roma saflarının bir tarafında onlar için savaşan Galyalı kabileler vardı ve Kartacalılar üzerinde okçuların bulunduğu filleri bir anda bu tarafta ortaya çıkardılar. Böyle canavarları hiç görmemiş olan kabile savaşçıları paniğe kapılıp karmakarışık gerilediler. Aynı anda 2000 Kartaca askeri nehrin kıyısındaki otların arasından çıkıp Roma Ordusu’nun gerisine yerleşti. Romalılar Hanni-bal’in kurduğu tuzaktan kurtulmak için cesaretle savaştılar, ama binlerce asker Trebia Nehri’nin buz gibi sularında boğuldu.</p><p class="calibre_2">Çarpışma felaketle sonuçlanınca Roma’da duygular şaşkınlıktan kaygıya dönüştü. İtalya’nın ortasındaki Apenin Dağları’nın geçitlerini tutmak için lejyonlar gönderildi, ama Hannibal bir kez daha düşmanını şaşırtıp diğer yanındaki bataklık nedeniyle bu tarihe kadar hiçbir ordunun cesaret edemediği bir noktadan dağları aştı. Dört gün yumuşak toprakta yürüdükten sonra Hannibal askerlerini güvenli bölgeye ulaştırmıştı. Ardından yine zekice bir pusu kurarak günümüzde Umbria bölgesinde yer alan Trasimene Gölü yakınında bir Roma Ordusu’nu daha yenilgiye uğrattı. Artık Roma’ya giden yol açılmıştı. Panik içindeki Roma cumhuriyeti kendilerini krizden kurtarması için eski bir geleneğe başvurup bir diktatör atadı. Yeni lider Fabuis Maximus hemen kentin duvarlarını yükseltti, Roma Ordusu’nu genişletti ve Hannibal’in Roma’ya dokunmadan güneye, İtalya’nın en verimli bölgesi olan Apulia’ya inip tarlaları yok etmesi şaşkınlık içinde izledi.</p><p class="calibre_2"><span class="italic"><span class="bold">Büyük İskender’in Haranpur’da kamp kurduğu ve karşısında, Hydaspes Nehri’nin doğu kıyısında konuşlanan Poros’un çok sayıda fili bulunduğu varsayılmaktadır... Nehrin tüm sığlıklarını nöbetçiler ya da filler tutmuş</span></span></p><p class="calibre_2"><span class="italic"><span class="bold">olduğundan İskender atlarım yüzerek ya da sallarla karşıya geçiremeyeceğini anladı. Fillerin gürültüsünü duyunca suyun içinde ya da salın üstündeki atlar çılgına döneceklerdi. Bir dizi aldatma saldırısına girişti. Küçük gruplar karşıya geçilebilecek noktaları aramak için nehir boyunca gönderilirken ordusunu kollara bölüp gerçekten geçecek yer ararmış gibi aşağı yukarı yürüttü. Yaz gün dönümünün hemen öncesinde yağmurlar başlayıp nehir kabarınca ortalık kuruyana dek burada kalacağı izlenimini vermek için her taraftan mısır toplatıp kampa getirtti. Bu arada nehri gemileriyle dolaştı ve çadır bezlerinin samanla doldurulup sallara dönüştürülmesini emretti. Arrian’ın yazdığı gibi, "Sürekli olarak, hızlı hareket ettiği takdirde kimseye görünmeden karşıya geçebileceği bir yeri aramak için pusuda bekliyordu.” Herhalde kendi gözlemlerinin sonunda, Arrian’ın tarif ettiği, nehre uzanan bir burnu ve adayı kullanarak geçmeye karar verdi. Hazırlıklar sırasında yaptığı manevrayı General Wolfe 1759’daki Quebec Seferi’nde neredeyse en ince ayrıntısına dek yineleyecekti. Gecenin karanlığında süvarilerini nehrin batı yakasındaki belirli noktalara gönderirken ellerinden geldiğince gürültü yapmalarını ve ara sıra savaş naraları atmalarını emretti. Poros birkaç gece boyunca karşıya geçme girişimlerini durdurmak için filleriyle nehir boyunca dolaştı ve sonunda sıkıldı. Doğu yakasında gözcüler bırakarakfillerini kampa geri çekti. Poros’un artık gece girişimlerinden kuşkulanmadığına karar veren İskender şöyle bir strateji geliştirdi: Nehrin batı kıyısında birbirini görecek, duyacak mesafede gözcüler zinciri oluşturdu, gürültü yapmalarını ve gece ateşlerini sürekli yanık tutmalarını emretti. Bu arada kampta sanki karşıya geçilecekmiş gibi hazırlıklar yapılıyordu... Poros sahte bir güvenlik duygusuna kapılınca ve hem kampta hem de geçiş noktasında hazırlıklar tamamlanınca, İskender gizlice yola çıktı ve karşı kıyıdan görülmemesi için nehrin batı yakasından epey uzakta ordusunu yürüttü.</span></span></p><p class="calibre_2"><span class="italic"><span class="bold">THE GENERALSHIP OF ALEXANDER THE GREAT,</span></span></p><p class="calibre_2">J. F. C. FULLER, 1960</p><p class="calibre_2">Öncelikle Roma’yı korumayı amaçlayan Fabius yeni bir strateji geliştirdi: askerlerini Hannibal’in süvarilerinin zarar veremeyeceği dağ geçitlerine yerleştirecek ve gerilla tarzı taktiklerle Kartacalıları taciz edecek, ülkelerinden kilometrelerce uzakta bulundukları konumda izole edip malzemelerine ulaşmalarını engelleyecekti. Korkutucu Hannibal ile yüz yüze savaşmaktan tümüyle kaçınıp yorgun düşerek yenilgiye uğratacaktı. Ama Romalıların çoğu Fabius’un stratejisini utanç verici ve erkeklere yakışmayan bir plan olarak gördü. Daha da kötüsü Hannibal kırsal bölgeleri yakıp yıkarken Fabius’un arazilerine hiç dokunmayıp adeta işbirliği içindeymişler duygusu yaratmıştı. Fabius’un popülaritesi gitgide azaldı.</p><p class="calibre_2">Apulia bölgesini yakıp yıktıktan sonra Hannibal, Roma’nın güneyinde Fabius’un çok yakından tanıdığı verimli Campania Ovası’na girdi. Harekete geçmediği takdirde iktidardan alınacağını düşünen diktatör bir tuzak hazırladı: ovanın tüm çıkış noktalarına birbirine destek olacak yakınlıkta Roma ordularını yerleştirdi. Hannibal buraya doğudaki Allifae Ge-çidi’nden girmişti ve Fabius onun asla aynı yoldan bir daha geçmediğini biliyordu. Bu nedenle tüm olasılıkları düşünerek Allifae garnizonunda yeterli sayıda asker bırakıp diğer geçitlerdeki lejyonları güçlendirdi. Canavarın kafese kapatıldığına inandı. Eninde sonunda Hannibal’in malzemeleri tükenecek ve bir çıkış yolu arayacaktı. Fabius bekleyebilirdi.</p><p class="calibre_2">Birkaç hafta içinde Hannibal belki de bu yönden çıkmaya çabalayarak süvarilerini kuzeye doğru gönderdi. Bu arada bölgenin en zengin çiftliklerini yağmaladı. Fabius yaptığı hileyi anlamıştı: Romalıları kendi seçtiği biçimde savaşa zorlamak istiyordu. Ama Fabius kendi koşullarında savaşmaya kararlı olduğundan ancak düşman tuzaktan kaçmaya çalışırken çatışmaya girecekti. Ayrıca Hannibal herhalde Romalıların denetimi altında olmadığından rahatça geri çekilebileceği doğu yönünden kaçmayı planlıyordu.</p><p class="calibre_2">Bir gece Allifae Geçidi’ni koruyan askerler neredeyse akıllarını kaçıracaklarını düşündüren manzaralar görüp sesler duydular: devasa boyutlarda bir ordu, binlerce meşalenin ışığında geçide doğru ilerliyor, yamaçları tırmanıyor ve sanki ruhlarına şeytan girmiş gibi ürkütücü sesler çıkarıyordu. Düşman ordusu karşı konulmaz gibiydi ve Hannibal’in gücünün azami hesaplarından fazla olmalıydı. Üstlerine tırmanıp çembere alacağını düşünerek Romalılar garnizondan kaçarken dönüp arkalarına bakmayacak kadar korkmuşlardı. Birkaç saat sonra Hannibal’in ordusu, Fabi-us’un kuşatmasından sıyrılıp geçitten geçti.</p><p class="calibre_2">O gece yamaçlarda Hannibal’in nasıl bir şey yarattığını hiçbir Romalı general çözemedi ve ertesi yıl Fabius iktidardan alındı. Konsül Terenti-us Varro, Allifae bozgununun intikamını almak için yanıp tutuşmaya başladı. Kartacalılar güneydoğu İtalya’da, günümüzde Bari kentinden pek uzak olmayan Cannae yakınında kamp kurmuşlardı. Varro onlarla çarpışmak için bölgeye geldi ve iki ordu karşı karşıya dururken kendinden pek emin göründü: arazi dümdüzdü, düşman tam karşısındaydı, son dakikada tuzak kuracak gizlenmiş güçler yoktu ve Romalıların asker sayısı Kartacalıların iki katıydı.</p><p class="calibre_2">Çarpışma başladı. Başlangıçta Romalılar üstün gibiydi: Kartaca hatlarının ortası şaşırtıcı derecede zayıftı ve kolayca kırıldı. Romalılar kolayca ilerlemeyi umarak bu noktaya büyük bir güçle saldırdılar ve dönüp geriye bakınca Kartaca hatlarının iki ucunun kendilerini çembere almak üzere ilerlediğini dehşet için gördüler. Ölümcül bir kucaklama içinde kalmışlardı: bir katliam yaşandı. Cannae Çarpışması tarihe Roma’nın en kötü, en alçaltıcı yenilgisi olarak geçti.</p><p class="calibre_2">Hannibal ile savaş daha yıllarca sürebilirdi. Kartaca, ona savaşın gidişi döndürebilecek yedek güçleri hiçbir zaman göndermedi ve daha büyük, daha güçlü olan Roma Ordusu birçok yenilgiden sonra kendini toparlamayı başardı. Ama Hannibal herkesi korkutucak bir ün kazanmıştı. Sayıca üstün olmalarına karşın Romalılar Hannibal’den öylesine korktular ki, vebadan kaçar gibi onunla savaşmaktan kaçtılar.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Hannibal eski çağların alışılmamış askeri sanatlarının ustası olarak kabul edilmelidir. Romalılara kendi topraklarında saldırırken amacı Roma’yı ele geçirmek değildi; olanaksız olduğunu biliyordu. Kenti çevreleyen duvarlar çok yüksekti, halk Hannibal’e karşı nefretle kenetlenmişti ve üstelik kendi ordusu oldukça küçüktü. Hannibal’in amacı İtalya yarımadasını yağmalamak ve Roma’nın komşu kent-devletlerle ittifaklarının altını oymaktı. Böylece kendi evinde zayıflayan Roma, Kartaca’yı rahat bırakacak ve büyüme çabalarına son verecekti.</p><p class="calibre_2">Alp Dağları’ndan geçirmeyi başardığı küçücük ordusuyla böyle bir kaos yaratabilmek için Hannibal’in attığı her adımın beklenmedik olması gerekiyordu. Erken dönem psikoloğu olarak, şaşkınlığa uğrayan düşmanın disiplin ve güvenlik duygusunu yitirdiğini biliyordu. (Roma halkı ve orduları gibi özellikle katı düzene sahip kişiler kaosla karşılaşınca yıkıcı gücü iki kat. fazla olur.) Ve sürpriz asla mekanik olamaz, yinelenemez ya da sıradanlaşamaz; böyle bir durum tanımında çelişki yaratır. Sürprizler sürekli olarak değişir, yaratıcılık içerir ve hile yapmaktan muzip bir keyif alır.</p><p class="calibre_2">Böylece Hannibal Romalıların hiç beklemediği bir yol izlemek zorundaydı. Örneğin hiçbir ordunun geçemeyeceği düşünüldüğünden koruma altında olmayan Alp Dağları’nı aşarak İtalya’ya girdi. Sonunda Romalılar oynadığı oyunu algılayıp en az göze çarpan yolu seçeceğine karar verdiler... bu noktada hiç beklenmedik yol ise Allifac Geçidi’ydi. Çarpışmalarda Hannibal düşmanın dikkatini, o dönemde orduların genel olarak seçtiği bir yöntem olan, ön cephe saldırısına çeker ve ardından sıradışı unsur olarak filleri öne sürer ya da düşmanın arka tarafına gizlenmiş yedek güçlerini ortaya çıkarırdı. Roma’nın kırsal bölgelerini yakıp yıkarken özellikle Fabius’un arazilerine dokunmayıp aralarında bir işbirliği varmış görüntüsü yaratarak utanca kapılan diktatörün harekete geçmesini sağlayarak bir savaşta alışmamış biçimde siyaset ve askerlik dışı unsurlar kullanmıştı. Allifae Geçi-di’nde ise öküzlerin boynuzlarına bağladığı çalı çırpıyı yakıp korkuya kapı-lip böğüren hayvanları gecenin karanlığında yamaçlara sürerek Romalıların çözümleyemediği bir görüntü yaratmıştı.</p><p class="calibre_2">Cannae Çarpışması’nda ise artık Romalılar onun hiç beklenmedik adımlarını beklediğinden bu kez stratejisini gözler önüne sererek gizlemiş, ordusunu dönemin tüm diğer orduları gibi sıralamıştı. İntikam almak için sabırsızlanan Romalıların bilinçli olarak zayıf bıraktığı orta bölüme topluca saldırmasına izin vermiş ve kanatları hızla harekete geçirip onları boğmuştu. Hannibal’in zeki hileleri birbirini izlerken sürekli olarak gizemli ile basmakalıp gizli ve açık arasında değişim gösteriyordu.</p><p class="calibre_2"><span class="italic"><span class="bold">İlahi güçlerin bilgisi dışında denizi geçebilmek için kişinin sanki geçmeye hiç niyeti yokmuş gibi çok açıkça davranması gerekir. Her askeri manevranın iki unsuru vardır: yüzeydeki hareket ve altında yatan amaç. Her ikisini de gizleyerek kişi düşmanını şaşkınlığa uğratabilir... Eğer kişinin hareketlerini düşmandan gizli tutmak olanaksız ise, bazen tam gözünün önünde hileler yapılabilir.</span></span></p><p class="calibre_2"><span class="italic"><span class="bold">THE WILES OF WAR: 36 MILITARY STRATEGIES FROMANCIENT CHINA,</span></span> ÇEVİRİ SUN HAICHEN, 1991</p><p class="calibre_2">Hannibal’in yöntemlerini kendi gündelik çarpışmalarınıza uygulamak size sonsuz güç kazandıracaktır. Düşmanın psikolojisi ve düşünme biçimi hakkındaki bilginizi kullanarak açılış adımlarınızın en az bekledikleri yönde olmasına özen gösterin. En az beklenen adım en az direnişle karşılaşır; insanlar öngöremedikleri şeylere karşı kendilerini savunamazlar. Yolunuzda direniş olmayınca, ilerleyişiniz, gücünüz konusundaki izlenimlerini yükseltecektir. Hannibal’in aslında çok küçük olan ordusu Romalılara olduğundan daha büyük gibi görünmüştü. Karşınızdakiler sizden sıradışı bir manevra bekledikleri zaman onlara sıradan bir darbe indirin. Alışılmamış hareketleri olan bir kişi olarak ün kazanmanız rakiplerinizi tetikte tutacaktır: beklenmedik bir şeyin olacağını bilmek ile beklenmedik şeylerin ne olduğunu bilmek aynı şey değildir. Kısa bir süre sonra rakipleriniz yalnızca ününüze bakarak sizden uzaklaşacaklardır.</p><p class="calibre_2"><span class="italic"><span class="bold">Parlak düşler kaostan doğar.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2">2. 1962 yılında Floyd Patterson’ı yenen Sonny Liston dünya ağırsik-let boks şampiyonu oldu. Kısa bir süre sonra Cassius Clay adlı sahneye yeni çıkan bir boksörün deneyimli Archie Moore’u yenilgiye uğratmasını izledi. Maçtan sonra Liston, Clay’in soyunma odasını ziyaret etti. Kolunu kendisinden on yaş küçük olan yirmilik Clay’in omzuna attı ve, "Dikkat et evlat. Sana ihtiyacım olacak. Ama tıpkı babanmışım gibi seni pataklayacağım," dedi. Liston dünyanın en ünlü boksörüydü ve bu sporu bilenler için asla yenilmez gibi görünüyordu. Ama Liston, Clay’in mücadele ederek kendisini yenmek isteyecek kadar çılgın bir boksör olduğunu sezmişti. Daha şimdiden onu biraz korkutmak en iyisi olacaktı.</p><p class="calibre_2">Yeterince korkutamamıştı: Liston’ın tahmin ettiği gibi Clay kısa bir süre sonra şampiyonla dövüşmek istedi ve sekiz rauntta onu yere yıkabileceğini söyleyerek övünmeye başladı. Televizyon ve radyo programlarında yaşlı boksörle dalga geçiyordu: belki de Liston, Cassius Clay ile dövüşmekten korkuyordu. Liston kendini beğenmiş genci önemsememeye çalıştı. "Eğer onunla dövüşürsem, beni cinayetten içeri tıkarlar." Clay’in ağırsiklet boks şampiyonu olamayacak kadar önemsiz ve hatta kadınsı görünüşlü olduğunu düşünüyordu.</p><p class="calibre_2">Zaman geçtikçe Clay’in soytarılıkları halkta merak uyandırdı: neredeyse herkes Liston’ın genç boksörü adamakıllı hırpalayıp susturmasını bekliyordu. 1963’ün sonuna doğru iki boksör gelecek şubat ayında Miami Beach’de bir şampiyonluk maçı yapmak için anlaşma imzaladılar. Ardından Clay gazetecilere, "Ben Liston’dan korkmuyorum. O ihtiyar bir adam. Ona konuşma ve boks yapma dersi vereceğim. Aslında yere düşme dersleri de alması lazım," dedi. Maç tarihi yaklaşırken Clay’in sözleri biraz daha sivrileşti, hakaret içermeye başladı.</p><p class="calibre_2">Spor yazarlarının çoğu maçtan sonra Clay’in destek olmadan yürü-yemeyeceğine bahse girmişti. Bazıları kalıcı biçimde sakatlanacağından korkuyordu. "Sanırım Clay’e bu canavarla dövüşmemesini söylemek oldukça zor," dedi boksör Rocky Marciano. "Ama Liston’la maç yaptıktan sonra daha kolay dinler." Uzmanları en fazla endişelendiren konu Clay’in alışılmamış boks tekniğiydi. Tipik bir ağırsiklet gibi davranmıyor, kollarını aşağıda tutup olduğu yerde dans ediyor, tüm beden ağırlığını yumruklarına katmıyor, yalnızca kollarının gücüyle vuruyor, güzel yüzüne darbe almak istemez gibi sürekli kafasını oynatıyor ve genelinde ağırsiklet boksörlerin rakiplerini yormak için uyguladıkları yakınlaşıp bedenini yumruklama taktiğine yanaşmıyordu. Sanki boks yerine bale yaparmış gibi olduğu yerde dans ediyordu. Basın tarafından ağırsiklet olamayacak kadar ufak tefek yapılı olduğu, gerekli öldürme içgüdüsüne sahip olmadığı biçiminde eleştiriliyordu.</p><p class="calibre_2">Maç sabahı tartılma sırasında herkes Clay’in her zamanki dövüş öncesi soytarılıklarını bekliyordu. Bu kez beklentileri de aştı. Liston tartıdan inince Clay haykırmaya başladı. "Hey zavallı, sen bittin artık. Sen aldatıldın salak... Çok fazla çirkinsin... Seni öldüresiye döveceğim." Clay zıplayıp, haykırıyor, tüm bedeni titriyor, gözleri dışarı fırlıyor, sesi titriyordu. Adeta bedenine şeytan girmiş gibiydi. Korkuyor muydu yoksa delirmiş miydi? Liston için bardağı taşıran damlaydı. Clay’in öldürüp sonsuza dek susturmaya kararlıydı.</p><p class="calibre_2">Ringte başlama gongunu beklerken Liston öteki boksörlere yapmış olduğu gibi kötü gözlerle bakmaya başladı. Ama diğerlerinden farklı olarak Clay bakışlarını kaçırmadı. Olduğu yerde zıplayarak, "Artık seni yeneceğim budala," diye yineliyordu. Dövüş başladı ve Liston avına doğru uzun bir sol yumruk attı ve ıskaladı. Yüzünde bir öfke ifadesiyle saldırmayı sürdürdü ama Clay her yumruğu gerileyerek savuşturdu ve hatta bir ara ellerini aşağıya indirirek Liston’la dalga geçti. Liston’ın atacağı her adımı tahmin eder gibiydi. Üstelik raunt sona erip köşelerine gidince bile bakışlarını rakibinden hiç ayırmadı.</p><p class="calibre_2">İkinci raunt pek farklı değildi ama Liston’ın yüzünde hayal kırıklığı okunuyordu. Maçın temposu daha öncekilerden yüksekti ve Clay’in kafası karşısındakini rahatsız eden bir biçimde oynayıp dönüyordu. Liston çenesine bir yumruk indirmek için yaklaşınca ya ıskalıyor ya da Clay’in yıldırım hızıyla gelip sendelemesine yol açan yumruğunu çenesinde hissediyordu. Üçüncü raundun sonunda birdenbire yumrukları yağmur gibi indi ve Liston’ın sol gözünün altı açıldı.</p><p class="calibre_2">Şimdi Clay saldırıyor, Liston sağ kalım savaşı veriyordu. Altıncı rauntta her taraftan yumruk atmaya başlarken daha fazla yaralar açtı ve Liston’ın zayıf ve üzgün görünmesini sağladı. Yedinci raundun gongu çaldı, ama büyük Liston sabit bakışlarla oturduğu tabureden kalkmayı reddetti. Şanssızlık mıydı? Liston adeta büyülenmiş gibi dövüşmüştü, yumrukları isabetsizdi, hareketleri yorgun ve huzursuzdu... acaba kötü bir gece mi geçirmişti? Bunu öğrenmek için dünyanın on beş ay beklemesi gerekti. İki boksör 1965 Mayıs’ında Lewiston, Maine’de tekrar karşılaştı.</p><p class="calibre_2">İntikam açlığı içindeki Liston ikinci maç için deliler gibi hazırlanmıştı. Açılış raundunda saldırıya geçti ama temkinli davranıyordu. Clay ya da kullanmaya başladığı yeni ismiyle Muhammed Ali’yi ringde kovalayıp yumruklarıyla ulaşmaya çalışıyordu. Yumruklardan biri sonunda geriye adım atan Ali’nin yüzünü buldu ama Ali öylesine hızlı hareket ederek sağ yumruğuyla Liston’ı yere indirirken seyircilerin bir kısmı ne yaptığını fark bile edemedi. Liston sendeleyerek ayağa kalktı, ama çok geç kalmıştı... on saniyeden fazla yerde yattığından hakem maçı bitirdi. Hiçbir yumruk yerine bulmadığından kalabalığın bir kısmı şike diye bağırdı ama Liston gerçeği biliyordu. Belki aldığı en güçlü yumruk değildi ama tümüyle bir sürpriz olmuş ve kaslarını kasıp kendini yumruğu karşılamaya hazırlaya-mamıştı. Birdenbire şekillenip onu yere yıkmıştı.</p><p class="calibre_2">Liston beş yıl daha boks yapmayı sürdürdü ama bir daha eskisi gibi olamadı.</p><p class="calibre_2"><span class="italic"><span class="bold">Geçmişin taktiklerini inceleyip ordusuna uygulayan biri, akort düğmelerini zamk/ayıp zither (kanuna benzer bir çalgı) çalmak isteyen birinden farklı değildir. Başarıya ulaşan birini henüz duymadım. Strateji uzmanlarının</span></span></p><p class="calibre_2"><span class="italic"><span class="bold">zekâsı değişimlerin arasındaki gizlilikleri ortaya çıkartmasında, uygun olanlarla zıt olanları ayırt edebilmesinde görülür. Sefere hazırlanırken öncelikle casuslarınız aracılığıyla düşman generalinin yetenekli olup olmadığını öğrenmelisiniz. Eğer taktik uygulamak yerine ordusunun cesaretine güveniyorsa, onu yenmek için çok eskiyöntemlere baş vurabilirsiniz. Eğer komutan eski taktikleri kullanmakta ustaysa, onu yenmek için eski yöntemlere zıt düşen taktikler kullanmalısınız. HSU TUNG,</span></span> ÇİN, 976-1018</p><p class="calibre_2"><span class="calibre1"><span class="bold">Yorum</span></span></p><p class="calibre_2">Muhammed Ali çocukluğunda bile farklı olmaktan garip bir zevk alırdı. Dikkatleri üzerine çektiğine memnundu ama genelinde garip ve bağımsız biri olmak keyif verirdi. On iki yaşında boks antrenmanlarına başladığında kurallara karşı çıkıp geleneksel biçimde dövüşmeyi reddetmişti. Bir boksör çoğunlukla eldivenlerini üst bedenine ve yüzüne doğru tutup her an yumruk atmaya hazır durur. Ali ise ellerini aşağıya indirip saldırıyı davet eder gibi görünmeyi seviyordu. Çoğu boksörden hızlı olduğunu çok erken keşfetmişti ve hızından yararlanmanın en iyi yolunun rakibinin çenesine kısa bir yumruk indirmek olduğunu anlamıştı. Çok yakın ve hızlı gelen bu yumruk çok fazla acı veriyordu. Daha sonraları yumruğunu güçlendirmek yerine bacaklarını güçlendirerek rakibinin kendisine yaklaşmasını zorlaştırdı. Çoğu boksör adımlarını teker teker atarak geriye çekilirken Ali parmakuçlarında duruyor, kendine özgü ritmiyle ileri geri giderek garip bir dans sergiliyordu. Adeta hareketli bir hedef gibiydi. Yumruğunu isabet ettiremeyen rakip boksör hüsrana kapıldıkça ona yaklaşmak için çabalıyor, bu arada gardını düşürüyor ve bir anda kendini yere serebilecek olan kısa ve hızlı yumruğa karşı açık vermiş oluyordu. Ali’nin dövüş stili her açıdan geleneksel boks yöntemlerinin dışındaydı ve alışılmamış oluşu karşı konulmasını zorlaştırıyordu.</p><p class="calibre_2">Liston ile yaptığı ilk maçta Ali’nin alışılmamış taktikleri karşılaşmadan çok önce başladı. Bir çeşit kirli savaş biçimi olan tacizleri ve alayları şampiyonu öfkelendirmeye, aklını bulanıklaştırmaya, öldürücü nefretle doldurup çok yakına gelmesini ve böylece Ali’nin nakavt edici yumruğunu indirmesini sağlamaya yönelikti. Tartı sırasındaki gerçekten çıldırmış olduğunu düşündüren davranışlarının ise yalnızca bir gösteri olduğu daha sonra açıklanacaktı. Temelinde Liston’ı bilinçsizce savunma konumuna itmeye, bu çılgın adamın ringde neler yapacağından kaygılanmaya yönelikti. İlk rauntta Ali daha önceki maçlarında olduğu gibi savunma pozisyonunda dövüşerek rakibini uyuttu ama bu durum Liston gibi bir şampiyonun karşısında sıradan bir taktikti. Böylece Liston gitgide ona yaklaşmaya başladı ve nereden çıktığı belli olmayan çok hızlı bir yumruğun etkisi iki kat fazla oldu. Kendi yumruklarının Ali’yi ıskalamasından, rakibinin sürekli dans etmesinden, ellerini aşağıda tutmasından, sürekli taciz etmesinden rahatsız olması nedeniyle Liston birbiri ardına hatalar yapmaya başladı. Ve Ali rakibinin hatalarından keyif aldı.</p><p class="calibre_2">Unutmayın ki, çocukluk ve genç yetişkinlik dönemimizde bize belirli davranış kodları ve iş yapma biçimleri öğretilir. Farklı olmanın belli bir toplumsal bedeli olduğunu da öğreniriz. Ama köle gibi kurallara uymaya çalışmanın bedeli daha ağırdır: bireyselliğimizden gelen, bazı şeyleri kendimize özgü biçimde yapmanın gücünü yitiririz. Herkes gibi dövüşmeye başlayınca, tahmin edilebilir, alışılmış bir kişi oluruz.</p><p class="calibre_2">Alışılmışın dışına çıkmanın tek yolu hiç kimseyi taklit etmemek, kendi temponuza göre dövüşmek ve iş yapmak, özelliklerinizi stratejilere uydurmak yerine stratejileri özelliklerinize göre düzenlemektir. Yaygın modelleri izlemeyi reddedince, insanların bir sonraki adımınızı tahmin etmeleri zorlaşır. Kendine özgü bir birey olursunuz. Alışılmamış yaklaşımınız belki bazılarını kızdıracak ve sinirlendirecektir ama duygusal kişiler üzerinde gücünüzü gösterebileceğiniz kırılgan kişilerdir. Eğer farklılığınız yeterince özgünse, size kalabalıkların her zaman alışılmamış ve sıradışı olanlara duyduğu, saygı ve ilgiyi kazandıracaktır.</p><p class="calibre_2">3. 1862 yılının sonlarına doğru Amerikan İç Savaşı sırasında General Ulysses S. Grant, Vicksburg’daki Konfederasyon kalesini almak için birkaç kez çaba gösterdi. Kale, Güney’in adeta cankurtaranı olan Mississippi Nehri üzerinde çok önemli bir noktadaydı. Grant’ın Birlik Ordusu Vicksburg’u ele geçirirse, nehrin denetimini de kazanmış olacağından, Güney’i ikiye bölecekti. 1863 ocağında kale komutanı General James Pemberton, fırtınayı atlattığından emindi. Grant kuzeyden birkaç farklı açıdan kaleyi almaya çabalamış ve başarısız olınuştu. Neredeyse tüm olasılıkları harcadığından bu çabadan herhalde vazgeçecekti.</p><p class="calibre_2">Kale, nehrin kıyısında yetmiş metrelik bir yamacın üzerine kurulmuştu ve önünden geçecek bir gemi ağır silahların ateşine maruz kalabilirdi. Batısında nehir ve sarp kayalar vardı. Grant’ın kamp kurduğu kuzeyde ise geçilmesi olanaksız bir bataklıkla korunuyordu. Doğusundaki Jackson kenti kolayca malzeme ve yedek askerlerin getirilebileceği bir demiryolu kavşağıydı ve kesinlikle Güney’in elinde olduğundan Konfede-rasyon’a nehrin doğusundaki koridoru kuzeyden güneye denetim altına alma kolaylığı sağlıyordu. Vicksburg her yönden güvenli gibi göründüğü ve Grant’ın saldırıları şimdiye dek başarısız kaldığı için Pemberton oldukça rahattı. Kuzeyli general daha başka ne yapabilirdi? Üstelik Vicksburg seferini zaman ve insan gücü savurganlığı gibi gören Başkan Abraham Lincoln’ün düşmanları arasında siyasi açıdan zor durumdaydı. Gazeteler Grant’ı beceriksiz bir ayyaş gibi göstermekteydi. Bu amacından vazgeçip kuzeydeki Memphis’e dönmesi için üzerinde inanılmaz bir baskı vardı.</p><p class="calibre_2">Ne var ki Grant inatçıydı. Kış ayları geçerken her manevrayı denedi ama sonuç alamadı. Mehtabın parlamadığı 16 Nisan gecesi Konfederasyon gözcüleri nakliye ve savaş gemilerinden oluşan bir Birlik filosunun ışıklarım kapatıp Vicksburg’daki makineli tüfek yuvalarından gizlenerek kaçmaya çalıştığını rapor ettiler. Toplar ateşlendi ama her nasılsa gemiler pek hasar almadan geçip gitti. Birkaç hafta boyunca daha başka gemiler de gelip geçti. Aynı zamanda nehrin batı tarafındaki Birlik güçleri güneye doğru ilerler gibiydi. Artık her şey anlaşılmıştı: Grant Vicksburg’dan geçirmeyi başardığı nakliye gemilerini kullanarak Mississippi Nehri’ni elli kilometre kadar aşağıdan geçecek ve kaleye güneyden saldıracaktı.</p><p class="calibre_2">Pemberton yedek kuvvet istedi ama aslında pek de kaygılı değildi. Grant binlerce askerini nehrin karşı kıyısına geçirse bile, ne yapabilirdi ki? Vicksburg’a doğru yürüdüğü takdirde Konfederasyon derhal Jack-son’dan ve güneydeki bazı noktalardan ordular gönderip onu yanlardan ve geriden kuşatabilirdi. Bu koridorda yenilgiye uğramak felaket olurdu çünkü Grant’ın geri çekileceği bir yolu yoktu. Çılgınca bir girişime kalkışmıştı. Pemberton sabırla bundan sonra atacağı adımı bekleyebilirdi.</p><p class="calibre_2">Gerçekten Grant,Vicksburg’un güneyinden nehri geçti ve birkaç gün içinde ordusu kuzeydoğuya, Vicksburg ile Jackson arasındaki demiryoluna doğru ilerlemeye başladı. Şimdiye dek attığı en cüretkâr adımdı: başarılı olursa Vicksburg’un yaşam hattını kesebilirdi. Ama tüm diğer ordular gibi Grant’ın ordusunun da iletişini ve malzeme hattına gereksinimi vardı. Bu hatların nehrin doğu yakasında bir merkeze bağlanması gerekiyordu ve Grand Gulf kentinde böyle bir merkez kurmuştu. Pemberton’ın yapacağı tek şey Vicksburg’daki askerlerini gönderip Grand Gulf’ü yok etmek ya da en azından Grant’ın malzeme hattını tehdit etmekti. Ya güneye çekilmekya da malzemesiz kalma riskini göze almak zorunda kalacaktı. Pemberton bu satranç oyununu asla kaybedemezdi.</p><p class="calibre_2">Kuzeyli general ordularını büyük bir hızla Jackson ile Vicksburg arasındaki demiryoluna doğru ilerletirken Pemberton da Grand Gulf’a doğru yola çıktı. Ne var ki, Grant ona hiç aldırış etmeyerek hayal kırıklığına uğrattı. Arka tarafındaki tehlikeyle ilgilenmek yerine doğruca Jackson’a ilerledi ve 14 Mayıs’ta kenti ele geçirdi. Ordusunu beslemek için malzeme hatlarına güvenmek yerine bölgenin zengin çiftliklerini yağmaladı. Üstelik öylesine hızlı hareket etmiş ve yön değiştirmişti ki, Pemberton</p><p class="calibre_2">düşman ordusunun ön, yan ya da arka tarafının nerede olduğunu kestire-memişti. İletişim ve malzeme hatlarını savunmak için mücadele etmek yerine Grant bunları kullanmamayı yeğliyordu. Hiç kimse bir ordunun böyle davrandığını, askeri oyun kitabındaki tüm kuralları yıktığını görmemişti.</p><p class="calibre_2">Jackson kentini denetimi altına aldıktan birkaç gün sonra Grant askerlerini Vicksburg’a doğru yürütmeye başladı. Birlik generalinin yolunu kesmek için Pemberton hızla Grand Gulf’dan geri döndü ama çok geç kalmıştı Champion Hill Çarpışması’nı yitirince kaleye sığındı ve ordusu kısa sürede Birlik güçlerince kuşatıldı. 4 Temmuz’da Pemberton’ın Vicksburg’u teslim etmesi, Güney’e bir daha toparlanamayacağı kadar ağır bir darbe indirdi.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Biz insanlar yapı olarak alışkanlıklarımıza bağlıyız. Bir kişi herhangi bir strateji ya da yöntemde başarılı olunca derhal başkaları da bunu uygular ve kısa zamanda katı bir ilke biçimini alır ve düşüncesizce uygulandığında çoğu zaman herkese zarar verir. Bu alışkanlık özellikle savaşlar açısından bir sorun yaratır çünkü savaş riskli bir iştir ve generaller çoğunlukla daha önce denenmiş yolları seçmeye yatkındır. Pek çok şeyin güvenliğinin olmadığı bir ortamda geçmişte güvenliği kanıtlanmış olanların çekiciliği yüksektir. Bu nedenle yüz yıllardır bir ordunun iletişim ve malzeme hatlarına sahip olması ve ön cephe ile kanatlar düzenine girmesi kurallaş-mıştır. Napoleon bu ilkeleri biraz gevşetmişti ama askeri düşünürler üzerindeki etkisi öylesine fazlaydı ki, onun ölümünden kırk yıl sonra çıkan Amerikan İç Savaşı’nda Pemberton gibi subaylar başka bir plana göre hareket edecek bir orduyu hayal bile edemiyorlardı.</p><p class="calibre_2">Grant’ın bu geleneklere karşı çıkması, herhangi bir merkezle bağlantısını kesmesi ve Mississippi havzasının verimli topraklarında- askerlerini beslemesi büyük cesaret isteyen bir karardı. Ordusunu bir ön cephe oluşturmadan hareket ettirmesi de cesaret isterdi. (Aralarında William Tecumseh Sherman’ın da bulunduğu kendi generalleri bile aklını kaçırdığını düşünmüşlerdi.) Grand Gulf kentinde bir merkez oluşturarak ve demiryoluna doğru ilerlerken ön ve arka cephe düzeni kurarak olağan bir manzara sergileyen Grant, bu stratejisini Pemberton’ın gözünden gizlemeyi başarmıştı. Pemberton rakibinin sıradışı serbest-akan saldırısının yapısını anladığında ise şaşkınlığa uğrayıp oyunu yitirmişti. Belki Grant’ın stratejisini bizler açıkça görebiliyoruz ama tümüyle Pemberton’ın yaşadığı deneyimlerin dışında bir olguydu.</p><p class="calibre_2"><span class="italic"><span class="bold">Kendi zevklerime uyum sağlamaktan kaçınmak için zıt davranmaya kendimi zorladım.</span></span></p><p class="calibre_2">MARCEL DUCHAMP, 1887-1968</p><p class="calibre_2">4. Kuzey Amerika ovalarında yaşayan Ojibwa kabilesinin Windigo-kan (No-flight Contraries) adıyla bilinen bir savaşçj toplumu vardı. Yalnızca savaş meydanlarındaki tehlikelere hiç aldırış etmeyerek cesaretlerini kanıtlamış olan en cesur erkekler Windigokan grubuna dahil edilirdi. Hiç ölüm korkusu taşımadıklarından bu savaşçılar yaşayanların arasında sayılmazlar, ayrı yerde yemek yerler ve uyurlar, geçerli davranış kurallarından sorumlu tutulmazlardı. Yaşadıkları halde ölüler arasında sayıldıkları için her şeye ters davranıp ters konuşurlardı: genç birine ihtiyar derlerdi, içlerinden biri diğerlerine durmasını söyleyince aslında ileri saldırmasını bildirmiş olurdu. Refah dönemlerinde üzüntüye kapılıp kışın derinliklerinde mutlu olurlardı. Gerçi davranışlarının komik bir yönü vardı ama Windigokan herkesde korku daygusu yaratırdı. Hiç kimse bir sonraki adımlarının ne olacağını önceden kestiremezdi.</p><p class="calibre_2">Windigokan’ın bedenlerinin, dev kuşlar biçimindeki, Gökgürültücü-ler denilen ürkütücü ruhlar tarafından yönetildiğine inanılırdı. Bu nedenle biraz insanlıktan uzak kabul edilirlerdi. Savaş meydanlarında ne yapacakları asla öngörülemezdi, her şeyi yakıp yıkarlardı ve baskın düzenledikleri zaman terör estirirlerdi. Bir yabancının gözlemlediği bir baskın öncesinde Ojibwa kabilesi reisinin kulübesinin önünde toplanıp, "Biz savaşa gitmiyoruz! Sioux’ları öldürmeyeceğiz! Dört tanesinin kafa derisini yüzmeyeceğiz ve gerisinin kaçmasına izin vereceğiz! Gündüz vakti gideceğiz!" diye haykırmışlardı. Geceleyin kamptan ayrılırken yırtık pırtık giysilerine bürünmüşler, bedenlerini çamurla ve garip renkli boyalarla kaplamışlar, kuş gagasına benzeyen burunlu korkutucu maskeler takmışlardı. Karanlıkta maskelerin ardından görmek çok zor olduğundan birbirinin üzerine düşerek yürümüşler ve kalabalık bir Sioux grubuna rastlamışlardı. Gerçi düşman sayıca onlardan üstündü ama kaçmak yerine dans ederek tam ortalarına girmişlerdi. Garip dansları adeta ruhlarına şeytanın girdiğine işaret ediyordu. Sioux’ların bir kısmı geri çekilirken, bazıları merakla onlara yaklaşmıştı. Windigokan lideri, "Ateş etmeyin!" diye bağırınca Ojibwa savaşçıları giysilerinin altından silahlarını çıkarıp dört Sioux yerlisini öldürüp kafataslarını . yüzmüşlerdi. Ardından yine dans ederek oradan ayrılırken düşman bu görüntüden onları kovalayamacak kadar korkmuştu.</p><p class="calibre_2">Böyle bir saldırı sonrasında Windigokan savaşçılarının yalnızca ortada görünmesi bile düşmanların yoldan çekilip herhangi bir çatışma riskini göze almaması için yeterli oluyordu.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Windigokan savaşçılarını böylesine korkutucu yapan unsur kuvvet aldıklarını iddia ettikleri doğa güçleri gibi hiçbir neden olmadan yakıp yıkmalarıydı. Bir baskına girişmeleri için kabile reisinin emretmesi ya da bir gereksinimin ortaya çıkması beklenmiyordu; görünümleri bilinen hiçbir şeye benzemiyor adeta çamurun ya da boyaların içinde yatıp yuvarlanmışa benziyorlardı. Bir düşmanla karşılaşıncaya dek karanlıkta dolaşıyorlardı. Birdenbire öldürüp kafataslarını yüzüyorlar ve rastgele bir sayıya ulaşınca duruyorlardı. En katı kurallarla yönetilen kabile toplumların-da, bu savaşçılar mantıksızlık ve rastgele yıkımın ruhlarıydı.</p><p class="calibre_2">Alışılmamış unsurları kullanmak karşınızdakini şaşırtıp size avantaj sağlar ama çoğunlukla terör duygusu uyandırmaz. Bu stratejide sonsuz güce sahip olmak için Windigokan tarzını benimseyip adeta ruhunuza şeytan girmiş gibi tüm mantıklı süreçlerin ötesine geçen gelişigüzel davranışlar sergilemeniz gerekir. Bunu sürekli yaparsanız akıl hastanesine kaldırılırsınız ama doğru zamanlarda mantıksızlık ve gelişigüzellik ipuçları verirseniz, çevrenizdekiler bundan sonra atacağınız adımı merak eder. Size büyük güç kazandıracak saygı ve korku duygularını uyandırmış olursunuz. Sıradan bir görünümün biraz ilahi çılgınlıkla birleşmesi doğrudan doğruya deli olduğuna hükmedilen bir kişiden daha fazla şaşırtıcı ve ürkütücüdür. Unutmayın ki, sizin çılgınlığınız tıpkı Hamlet’in çılgınlığı gibi stratejik olmalıdır. Gerçek çılgınlık çok kolayca öngörülebilir.</p><p class="calibre_2"><span class="italic"><span class="bold">Savaşçıyı Heyoka'ya çeviren, aynı zamanda Windigokan tarzı palyaço benzeri davranışlar sergilemesi, savaş gömleği olarak çuval kullanılması ve bedenin çamura bulanması Sioux kabileleri arasında da görülmüştür... Psikilojik açıdan başka kabilelerdeki diğer karakterler gibi Heyoka, çok önemliydi. Mutluluk ve bolluk dönemlerinde yalnızca umarsızlık ve üzüntüye kapılıyor ve büyük bir iştahla bufalo pirzolalarını atıştırıp bir yandan da kampta hiç yiyecek olmadığından şikâyet ederek ya da kirlendiğini söyleyip çamur banyosu yaparak saatler süren zararsız eğlenceler sağlıyordu... Yine de Heyoka’nın bu iyi huylu yüzünün ardında bedenine Iktomi ruhları sahip olduğundan her zaman korku salıyor, ne yapacağı tahmin edilemediğinden potansiyel bir tehlike olarak görülüyordu. Ne de olsa kamptaki bir sokak köpeğinden korktuğunda ya da biri kendisine çokfazla yaklaştığında haykırarak doğaüstü güçlere meydan okuyabilen tek kişiydi. Böylece bazı savaşçıların gösterişleriyle alay ederken aynı zamanda onlara savaşta koruyan ve rehberlik eden güçlerin çok kuvvetli olduğunu, yalnızca bir Heyoka’nın karşı çıkabileceğini de vurgulamış oluyordu. WARRIORS: WARF'ARE AND THE NATIVE AMERICAN INDIAN, </span></span>NORMAN BANCROFT HUNT, 1995</p><p class="calibre_2">5. 1917 Nisan’ında New York’un Bağımsız Ressamlar Derneği ilk sergisinin hazırlığı içindeydi. Modern sanatın Amerika’daki en büyük gösterisi olacaktı. Üyelik aidatı çok düşük olan derneğe üye olan her sanatçı bu sergiye katılabildiğinden bin iki yüzden fazla ressam, iki bin yapıtla ortaya çıkmıştı.</p><p class="calibre_2">Derneğin yönetim kurulunda Walter Arensberg gibi koleksiyoncular, Man Ray ve o tarihte New York'ta yaşayan Fransız Marcel Duchamp gibi ressamlar vardı. Resim Asma Komitesi’nin başında olan Duchamp serginin radikal bir demokratik tarzı olmasına karar vermişti ve tabloları bir şapkadan çektiği harflerle alfabetik sıraya dizerek asıyordu. Böylece kübist natörmortların yanına geleneksel manzara resimleri, amatör fotoğraflar ve çılgın bir sanatçının elinden çıkma açıksaçık yapıtlar sıralanıyordu. Sergi organizatörlerinden bir kısmı bu yöntemi severken, bir kısmı da nefret edip görevinden ayrılmıştı.</p><p class="calibre_2">Serginin açılışından birkaç gün önce derneğe şimdiye dek gördükleri en garip yapıt gönderildi: yere yatırılmış bir pisuvarın kenarına büyük siyah harflerle R. MUTT 1917 yazılmıştı. Çeşme adı verilen yapıtın üyelik bedelini ödeyen Bay Mutt adlı biri tarafından yollandığı anlaşıldı. Yönetim kurulundaki ressam George Bellows, gelen yapıtı görünce ahlaka aykırı olduğuna ve dernek tarafından sergilenemeyeceğine karar verdi. Şekil ve sunumuyla ilginç bir sanat yapıtı olduğunu düşünen Arensberg onunla aynı fikirde değildi. "Bu serginin temeli budur," dedi Bellows’a, "Her sanatçının seçtiği bir şeyi göndermesine olanak tanımaktır. Sanat yapıtı olup olmadığına başkaları değil o sanatçı karar verir."</p><p class="calibre_2">Bellows ikna olmadı. Serginin açılışından birkaç gün önce toplanan kurul bu yapıtı sergiye katmama kararını çok az oy farkıyla aldı. Arensberg ile Duchamp derhal istifa etti. Fikir ayrılığını gündeme getiren bir gazete söz konusu yapıtı bir "banyo eşyası" olarak tanıttı. Çok merak uyandırdığı gibi olayın bir gizem perdesiyle örtülmesine de neden oldu.</p><p class="calibre_2">Serginin yapıldığı tarihte Duchamp bir grup ressamla birlikte The <span class="italic"><span class="bold">Blind Man</span></span> adlı dergiyi yayınlıyordu. Derginin ikinci sayısında Çeşme’nin ünlü fotografçı Alfred Stieglitz tarafından çekilmiş bir resmi yer aldı. Stieglitz pisuvarı öyle güzel ışıklandırmıştı ki, üzerine tıpkı bir tül gibi gölge vurmuş hem cinsellik hem dinsellik içeren bir görünüm kazanmıştı. Dergideki "Richard Mutt Davası" adlı makale bu çalışmayı savunurken, sergiye alınmaması da eleştirilmişti: "Bay Mutt’un çeşmesi ahlakdışı değildir... bir banyo küvetinden daha ahlakdışı değildir... Bay Mutt’un bu çeşmeyi kendi elleriyle yapıp yapmadığı ise önemli değildir. Yapıtı o, SEÇMİŞTİR. Günlük yaşamın sıradan bir eşyasını seçip yerleştirdiği şekliyle, yeni bir ad ve bakış açısı kazandırırak yararının önemini yok etmiş, bu nesne için yeni bir düşünce yaratmıştır."</p><p class="calibre_2">Bir süre sonra Çeşme’nin yaratıcısının Duchamp olduğu anlaşıldı. Gizemli bir biçimde Stieglitz’in stüdyosundan kaybolmasına ve bir daha asla bulunamamasına karşın yıllar içinde Çeşme adeta kendine özgü bir yaşam kazandı. Belirli nedenlerle fotoğrafı ve öyküsü sanat ve sanat yapmak konusunda sonsuz fikirlere esin kaynağı oldu. Şok yaratan ve zorlayan garip bir gücü var gibiydi. 1953 yılında New York’daki Sidney Janis Galerisi’nin giriş kapısının üzerine içinden ökseotundan bir noel çelengi çıkan bir replikasının yerleştirilmesine Duchamp izin verdi. Kısa sürede başka replikalar diğer galerilerde, müze koleksiyonlarında ve Duchamp’ ın retrospektif sergilerinde boy göstermeye ve 1 milyon dolardan fazla bedellerle satılmaya başladı. Çeşme artık koleksiyonlara katılan bir fetiş nesnesi olmuştu.</p><p class="calibre_2">Bu yapıtta kim ne görmek istiyorsa onu görüyordu. Müzelerde sergilenirken çoğu zaman halkı öfkelendiriyor; bazıları onun bir pisuvar oluşundan bazıları ise sanat olarak sergilenmesinden rahatsız oluyor. Eleştirmenler çok farklı yorumlarla yazılar yazdılar: Çeşme’yi sergileyerek Duchamp sanat dünyasının üzerine işemişti; cinsiyet kavramlarıyla oynuyordu; son derece geliştirilmiş bir sözcük oyunuydu vs. 1917 yılındaki serginin bazı organizatörleri sanat değeri taşımayan müstehcen bir nesne olduğunu düşünmüştü ama sonunda yirminci yüzyılın en fazla tartışılan, analiz edilen, skandallar yaratan çalışmalarından biri olmuştu.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Yirminci yüzyılda birçok sanatçı alışılmışın dışına çıkarak etkili oldu: Dadacılar, gerçeküstücüler, Pablo Picasso, Salvador Dali... liste uzayıp gidiyor. Ama içlerinde modern sanatı en çok etkileyen Marcel Duchamp oldu ve "hazır nesneler" adını verdiği çalışmaları en fazla ilgi görenlerdi. Hazır nesneler, bazen oldukları gibi kullanılan bir kar küreği, bir şişe rafı gibi gündelik eşyalar bazen de sırtüstü yatırılmış pisuvar, Mona Lisa tablosunun reprodüksiyonları üzerine çizilmiş sakal ve bıyık gibi biraz değiştirilmiş ve sanatçı tarafından "seçilip" galeri ya da müzelerde sergilenen çalışmalardı. Duchamp sanat fikirlerine imgelerinin üzerinde bir öncelik veriyordu. Kendi başlarına sıradan ve ilgi çekmeyen eşyalar olan "hazır nesneleri" her türlü çağırışımlara, sorulara, yorumlara esin kaynağı oluyordu. Belki bir pisuvar son derece sıradan bir nesneydi ama bir sanat çalışması olarak sunulması alışılmışın dışında olduğundan öfkeli, rahatsız edici, çılgınca fikirlere yol açıyordu.</p><p class="calibre_2">Unutmayın ki, savaşta, siyasette ve kültürde ister Hannibal’in filleri ve öküzleri isterse Duchamp’ın pisuvarı olsun alışılmışın dışındaki her şey yalnızca malzeme değildir. Alışmamışlar kişinin beyninden fışkırır, beklemediğimiz bir şey olarak bizi şaşırtır. Genelinde beklentilerimizi tanıdık gelenekler, klişeler, sıradan alışkanlıklar üzerine kurarız. Birçok ressam, yazar ve kültür çalışması yapan diğer sanatçılar herhangi biçimde garip, şaşırtıcı ya da şok edici olan imgeler, metinler yaratmanın alışılmamışlığın en üst düzeyi olduğuna inanırlar. Bu çalışmalar geçici bir ilgi uyandırır ama kıyaslanacak bir bağlamda olmayınca, beklentilerimizin aksine iş görmediğinden alışılmamış ve sıradışı olmanın gücüne sahip olamaz. Yalnızca tuhaf olarak kabul edilir ve bir süre sonra belleklerde izi bile kalmaz.</p><p class="calibre_2">Sıradışı bir §ey yaratmaya çabalarken önemli olanın imge ya da manevra değil, zihinsel süreç olduğunu asla unutmayın. Gerçekten şok eden, akıllarda uzun süre kalanlar ise sıradan nesnelerin hamurundan or-</p><p class="calibre_2">taya çıkarak beklenmedik bir nitelik kazananlar ve bizleri çevremizi saran gerçeklerin doğasını sorgulamaya yönlendirenlerdir. Sanatta alışılmamış olanlar yalnızca stratejik olabilir.</p><p class="calibre_2">Simge:</p><p class="calibre_2">Saban. Toprağın hazırlanması gerekir. Sabanın bıçakları sürekli bir haraketle toprağı karıştırır, içine hava katar. Bu işlemin her yıl tekrarlanması gerekir yoksa en öldürücü ayrık-otları toprağı sarar ve yaşamını yok eder. Havalandırılan ve gübre katılan toprakta en besleyici ve en güzel bitkiler yetişir.</p><p class="calibre_2">Otorite: Genel olarak bir çarpışmada düşmana alışılmış biçimde saldıran kişi, alışılmamış biçimler aracılığıyla zafere ulaşır... Alışılmış ve alışmamışlar sonsuz bir döngü şeklinde birbirini üretir. Kim onların gücünü tüketebilir? <span class="italic"><span class="bold">-Sun-tzu (MÖ W. YY.)</span></span></p><p class="calibre_2"><span class="calibre3">TERSINE ÇEVIRMEK</span></p><p class="calibre_2">Stratejinin amacı intihar etmek değilse, rakiplerinize bekledikleri bir yönden, tahmin ettikleri biçimde saldırmanın ve böylece direnme gücünü arttırmanın hiçbir anlamı yoktur.</p><div class="mbp_pagebreak" id="calibre_pb_19"></div>
</body></html>
