<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos516244" class="calibre_2"><span class="calibre5"><span class="bold">10</span></span></p><p class="calibre_2"><span class="bold">TEHDİT UNSURU OLUŞTURUN</span></p><p class="calibre_2"><span class="bold">Caydırma Stratejileri</span></p><p class="calibre_2"><span class="italic">Saldırganlarla başa çıkmanın en iyi yolu daha ilk baştan size saldırmalarını engellemektir. Bunu başarmak için olduğunuzdan daha güçlüymüş gibi bir izlenim yaratmanız gerekir. Farklı bir ün kazanın: siz biraz çılgın sayılırsınız. Sizinle savaşmaya değmez. Kaybettiğiniz zaman düşmanlarınızı da birlikte götürürsünüz. Bu şöhreti yaratın ve inanılır olması için birkaç etkileyici şiddet unsuru katın. Bazen belirsizlik açıkça tehditten daha iyidir: düşmanlarınız sizinle uğraşmanın bedelinden emin olamazlarsa, belki de öğrenmek istemeyeceklerdir. İnsanları iki kez düşünmeye sevk etmek için, doğuştan gelen korkuları ve kaygıları üzerinde oynayın.</span></p><p class="calibre_2"><span class="calibre1"><span class="bold">KORKUTUCULUGU TERSİNE ÇEVİRİN</span></span></p><p class="calibre_2">Yaşamınızda sizden daha saldırgan ruhlu, istediklerini elde etmeye kararlı, kurnaz, acımasız insanlarla karşılaşmanız kaçınılmazdır. Onlarla doğrudan doğruya savaşmak genelinde aptallıktır, çünkü dövüşmek, yaptıkları en iyi iştir ve çok da vicdansızdırlar. Herhalde kaybeden siz olursunuz. İstediklerini vermek ya da onları memnun etmeye çabalamak felaketin reçetesidir: zayıflığınızı sergileyerek daha fazla tehdit ve saldırıyı davet ediyorsunuz demektir. Ama boyun eğmek, direniş göstermeden teslim olmak, istedikleri kolay zaferi onlara kazandırır; bu, sizi pişman eder ve üzer. Ayrıca zorlu durumlarla başa çıkmanın en az direniş olduğunu kabullenmek gibi kötü bir alışkanlığa yol açar.</p><p class="calibre_2"><span class="italic"><span class="bold">Eğer sizin organizasyonunuz sayıca az ise, tıpkı Gideon gibi davranın: üyeleri karanlığa gizleyin ve öylesine büyük bir gürültü çıkartın ki, duyanlar çok daha kabalalık olduğunuzu düşünsünler... Güç taktiklerinin ilk kuralını hiç unutmayın: Gücün anlamı sizin sahip olduklarınız değil, düşmanınınız sizin nelere sahip olduğunuzu düşünmesidir.</span></span></p><p class="calibre_2"><span class="italic"><span class="bold">RADİKALLER İÇİN KURALLAR,</span></span> SAUL A. ALINSKY, 1972</p><p class="calibre_2">Çatışmalardan kaçınmaya çabalamak ya da adaletsizliği hakkında sızlanmak yerine, yüzyıllardır saldırgan ve yayılmacı komşuları için askeri liderlerin ve strateji uzmanlarının geliştirdiği bir seçeneği düşünün: kor-kutuculuğu tersine çevirmek. Caydırma sanatı savaş ve insan doğasının üç temel gerçeği üzerine kurulmuştur: birincisi insanların sizi zayıf ya da kırılgan olarak gördükleri zaman saldırmalarıdır. İkincisi, sizin zayıflığınızdan kesin emin olamadıklarından şimdiki ve geçmişteki davranışlarınızın sergilediği zayıflık belirtilerine bakarak karar verirler. Üçüncüsü herkes kansız ve çabuk elde edilen kolay zaferlerin peşindedir. Bu nedenle kırılgan ve zayıf olanların üstüne giderler.</p><p class="calibre_2">Caydırıcılık aslında bu dinamiği tersine çevirmek, hakkınızdaki zayıf ve saf izlenimini değiştirmek, sizinle savaşmanın varsaydıkları kadar kolay olmadığı mesajım yollamaktır. Bunu yapmanın kolay yolu saldırganların aklını karıştıracak gözle görülür bir adım atmak ve sizi yanlış okumuş olduklarını düşünmeye yönlendirmektir. Belki siz gerçekten kırılgansınız ama artık onlar emin değildir. Zayıflığınızı gizleyip onların dikkatini dağıtıyorsunuz. Eylem her zaman için tehdit edici ya da ateşli sözlerden daha inandırıcıdır; örneğin simgesel bir biçimde darbeye darbeyle karşılık vermek, söylediğinizi yapacağınız anlamını taşır. Çevrede bunca ürkek ve kolay avlanan insan bulunduğundan, saldırganlar çoğunlukla geri çekilecek ve başka birini hedef alacaklardır.</p><p class="calibre_2">Bu biçimdeki savunma savaşı gündelik yaşamın tüm çarpışmalarında uygulanabilir. İnsanları yatıştırmak, onlarla savaşmak kadar güçten düşürücü olabilir; onları caydırmak, size saldırmayacak ya da yolunuza çıkmayacak kadar ürkütmek çok değerli zamanınızı ve kaynaklarını korumanızı sağlar. Saldırganları caydırmak için aldatma konusunda beceri kazanmanız gerekir; görünümü ya da sizi algılamalarını değiştirme gibi son derece değerli yetenekler gündelik çarpışmaların tüm yönlerinde uygulanabilir. Ayrıca bu sanatı gerektiği kadar denerseniz, sert, saygı duyulması, biraz da korkulması gereken bir insan olarak adınızı duyurabilirsiniz. Gizlice sizin altınızı oymaya çabalayan pasif-saldırganlar bile size yönelmeden önce iki kez düşüneceklerdir.</p><p class="calibre_2">Caydırmanın ve korkutuculuğu tersine çevirmenin beş basit yöntemi vardır. Hepsini saldın savaşında kullanabilirsiniz ama özellikle kendinizi kırılgan ve saldın altında bulduğunuz savunma durumunda yararlı olacaklardır. Bu yöntemler bu sanatın büyük ustalarının deneyimleri ve yazılarından alınmıştır.</p><p class="calibre_2"><span class="italic"><span class="bold">Belirli biri şöyle söylemiştir. İki tür karakter yapısı vardır: içe dönük ve dışa dönük; bir kişi bunların birine ya da ötekisine sahip değilse, hiç değeri yoktur. Bu durum örneğin bir kılıca benzer; insan kılıcını bileyleyip kınına koymalı, ara sıra kınından çıkarıp sanki dövüşüyormuş gibi kaşlarını çatmalı, kılıcı silmeli ve tekrar kınına yerleştirmelidir. Eğer kişinin kılıcı her zaman dışarıdaysa, çıplak bir bıçak sallıyor gibidir; kimse ona yaklaşmaz ve hiçbir müttefiki olmaz. Eğer bir kılıç kınından hiç çıkmıyorsa, paslanır ve körlenir, insanlar da sahibi için böyle düşünür.</span></span></p><p class="calibre_2"><span class="italic"><span class="bold">HAGAKURI: THE BOOK OF THE SAMURA!,</span></span> YAMAMOTO TSUNETOMO, <span class="italic"><span class="bold">1659-1720</span></span></p><p class="calibre_2">Gözüpek bir manevrayla şaşırtın. Zayıflığınızı gizlemenin ve düşmanlarınızı saldırıdan vazgeçirmek için blöf yapmanın en iyi yolu hiç beklenmedik, cesur, tehlikeli bir adım atmaktır. Belki sizin kırılgan olduğunuzu düşünüyorlardır ama şimdi siz korkusuz ve özgüvenli biri gibi davranıyorsunuz. Bunun iki olumlu etkisi vardır: Birincisi bu adımınızın gerçek bir desteği olduğunu düşünürler, sizin yalnızca bir etki yaratmak için böylesine aptalca bir cesaret sergileyeceğiniz akıllarına gelmez. İkincisi sizde şimdiye dek hayal bile etmedikleri güçler ve tehdit unsurları bulunduğunu düşünürler.</p><p class="calibre_2">Tehditi tersine çevirin. Eğer düşmanlarınız sizi itip kakılacak biri gibi görüyorsa, ne kadar küçük de olsa onları korkutmaya yönelik ani bir hareketle olayları tersine çevirin. Değer verdikleri bir şeyi tehdit edin. Kırılgan noktalarına vurun ve acıtın. Eğer bu darbe onları öfkelendirip size saldırmalarına neden olursa bir an geri çekilin ve hiç beklemedikleri bir anda bir darbe daha indirin. Onlardan korkmadığınızı, şimdiye dek tanık olmadıkları acımasız bir yönünüz olduğunu gösterin. Çok ileri gitmeniz gerekmez, birazcık acı vermeniz yeterlidir. Daha da kötüsünü yapabileceğinizi açıklayan kısacık, tehdit dolu bir mesaj vermiş olursunuz.</p><p class="calibre_2">Tahmin edilemez ve mantıksız gibi görünün. Kaybedecek hiçbir şeyiniz yokmuş gibi görünüp adeta intihara yatkın bir yönünüz varmış gibi davranın. Düşmanlarınızı kendinizle birlikte düşürebilecek ve bu arada onların şöhretini de yok edebilecek bir kişi olduğunuzu gösterin. (Özellikle lekesiz şöhretleri, kaybedecek çok şeyleri olan güçlü kişiler üzerinde bu yöntem etkilidir.) Sizi yenmek çok pahalıya patlayacak ve belki onların yıkılmasına da neden olacaktır. Sizinle savaşmak artık hiç de cazip gelmeyecektir. Siz bir zayıflık belirtisi olarak duygularınıza kapılarak hareket etmiyorsunuz. Yalnızca biraz mantıksız olduğunuzu, bundan sonraki adımınızın her şey olabileceğini ima ediyorsunuz. Çılgın rakipler dehşet vericidir; hiç kimse kaybedecek bir şeyi olmayan ve ne yapacağı tahmin edilemeyenlerle savaşmak istemez.</p><p class="calibre_2">İnsanların doğal paranoyaları üzerinde oynayın. Rakiplerinizi açıktan açığa tehdit etmek yerine dolaylı bir davranış biçimiyle onları düşünmeye sevk edin. Örneğin bir aracı kullanarak onlara yapabilecekleriniz hakkında tedirgin edici bir öyküyü aktarın. Ya da "farkında olmadan" sizi gözetlemelerine ve kaygılanmalarına neden olacak bir şeyler duymalarına izin verin. Düşmanlarınızın bir karşı hareket planladığınızı keşfetmeleri bunu açıkça söylemenizden daha etkilidir; tehdit ederseniz dediğinizi yapmanız gerekir ama onlara karşı bir şeyler tasarladığınızı düşündürmek başka bir iştir. Oluşturduğunuz korkutma ve belirsizlik unsuru ne kadar üstü örtülü olursa, hayal güçleri o kadar fazla çalışacak ve size yapılacak bir saldırı o kadar fazla tehlikeli gibi görünecektir.</p><p class="calibre_2">Ürkütücü bir şöhret yaratın. Bu şöhret zorlu bir kişilik, inatçılık, şiddet yatkınlığı, acımasızca becerikli olmak gibi çok çeşitli biçimler alabilir. Bu görüntüyü yıllar içinde geliştirince, insanlar sizden uzak duracak, size saygı ve biraz da korkuyla yaklaşacaklardır. En acımasız sona kadar savaşacağını gösteren biriyle münakaşaya girmenin ya da yoluna çıkmanın anlamı var mı? Böylesine stratejik ve acımasız birine dalaşmak olur mu? Bu görüntüyü yaratmak için ara sıra biraz sert davranmanız gerekir ama zamanla öylesine caydırıcılık kazanır ki, sertlik gösterileri iyice seyrekleşebilir. İnsanları sizinle karşı karşıya gelmeden önce boyun eğecek kadar ürkütmek bir saldırı silahıdır. Her koşul altında şöhretinizi çok dikkatli inşa etmeli, hiçbir tutarsızlığa yer vermemelisiniz. Bu imgedeki bir delik derhal değerini düşürecektir.</p><p class="calibre_2"><span class="italic"><span class="bold">Bir insanın on parmağını yaralamak, bir tanesini kesmek kadar etkili değildir.</span></span></p><p class="calibre_2"><span class="italic"><span class="bold">Mao Tse-tung (1893-1976)</span></span></p><p class="calibre_2"><span class="italic"><span class="bold">Belirli bir amaca ulaşmak için riski göze almak... bilinçli olarak gözle görünür ve kişinin tümüyle denetleyemediği bir risk yaratmak demektir. Durumun denetimini az da olsa bilinçli olarak yitirmektir ve denetimin yitirilmesi karşı tarafıçin dayanılmaz olacağından uyum sağlamaya zorlanabilir. Düşmanı taciz ederek, ürküterek, paylaşılan riskle yüz yüze bırakmak ya da ters bir hareket yaptığı takdirde bizi rahatsız edeceğini, bizi uçurumun kenarına iteceğini ve bu durumda ister istemez onu da kendimizle birlikte sürükleyeceğimizi ima ederek caydırmak demektir. THINKING STRATEGICALLY,</span></span> AVINASH K. DIXIT VE BARRY J.</p><p class="calibre_2">NALEBUFF, <span class="italic"><span class="bold">1991</span></span></p><p class="calibre_2">UYGULAMADA CAYDIRICILIK <span class="italic"><span class="bold">VE</span></span> KORKUTUCULUĞU</p><p class="calibre_2">TERSİNE ÇEVİRMEK</p><p class="calibre_2"><span class="italic"><span class="bold">1.</span></span> 1862 Mart’ında Amerikan İç Savaşı’nın başlamasından bir yıl kadar sonra Güney’in durumu oldukça kötü görünüyordu: bir dizi önemli çarpışma yitirilmiş, generalleri homurdanmaya başlamış, moralleri bozulmuş ve orduya katılacak insan bulmak zorlaşmıştı. Güney’in zayıflığını hisseden Tümgeneral George B. McClellan komutasındaki büyük bir Kuzey ordusu Virginia sahiline doğru ilerlemeye başladı; hedefleri buradan batıya, Güney’in başkenti Richmond’a ulaşmaktı. Bu bölgede Kuzey ordusunu bir iki ay durduracak sayıda Güney birliği vardı ama Güney casusları Washington civarında konuşlanmış Kuzey birliklerinin de Richmond yürüyüşüne katılmaya hazırlandıklarını bildirdiler. Eğer bu birlikler Abraham Lincoln’un onlara söz verdiği gibi, McClellan’ın ordusuyla birleşirse, Richmond’ın sonu kötü olurdu; Richmond’ın düşmesi ise Gü-ney’in teslim olması demekti.</p><p class="calibre_2">Güneyli General Stonewall Jackson o tarihte oradan buradan toplayıp eğittiği 3600 başıboş askerle birlikte Virginia’nın Shenandoah Vadisi’nde bulunuyordu. Görevi yalnızca bu verimli vadiyi bölgede bulunan Kuzey birliklerine karşı korumaktı ama Richmond seferini haber alınca, çok daha büyük bir fırsatla karşılaşacağını anladı. West Point askeri akademisinde sınıf arkadaşı olan McClellan görünürde cesur konuşmalar yapıyordu, ama gerçekte ürkek yapılı olduğunu, mesleği konusunda kaygılandığını ve hata yapmaktan korktuğunu biliyordu. Richmond’a yürümek için McClellan’ın emrindeki 90.000 asker neredeyse Güney ordusunun iki katıydı ama Jackson bu temkinli adamın ordusu daha da kalabalıklaşıncaya dek savaşmayacağını, Lincoln’un söz verdiği yedek güçleri bekleyeceğini de biliyordu. Ne var ki, Lincoln başka bir yerde bir tehlike başgösterdiği takdirde bu güçleri McClellan’a göndermeyecekti. Shenandoah Vadisi, Washington’ın güney-batısındaydı. Eğer Jackson orada olup bitenler hakkında bir akıl karışıklığı yaratabilirse, Kuzey’in planlarını altüst edebilir ve belki de Güney’i felakete uğramaktan kurtarabilirdi.</p><p class="calibre_2">22 Mart’ta Jackson’ın casusları General Nathaniel Banks komutasında Shenandoah Vadisi’nde konuşlanmış olan Kuzey ordusunun üçte ikisinin McClellan ile buluşmak üzere doğuya yöneldiğini bildirdiler. Kısa bir süre sonra Washington yakınında General Irvin McDowell komutasındaki ordu da Richmond’a doğru yola çıkacaktı. Jackson hiç zaman yitirmedi; vadide Kernstown yakınında bulunan Kuzey askerlerine saldırmak üzere birliklerini hızla kuzeye yürüttü. Şiddetli bir çarpışma yaşandı ve günün sonunda Jackson’ın askerleri geri çekilmek zorunda kaldı. Askerlere göre kendilerinin iki katı olan düşman ordusu karşısında yenilgiye, hatta felakete uğramışlardı. Ama ne düşündüğü kolayca çözülemeyen Jackson tatmin olmuş gibi görünüyordu.</p><p class="calibre_2">Birkaç gün sonra Jackson beklediği haberi aldı: Lincoln, Banks’ın ordusuna vadiye geri dönme ve McDowell’a da olduğu yerde kalma emrini vermişti. Kernstown çarpışması dikkatini çekmiş ve az da olsa kaygılanmasına yol açmıştı. Gerçi Lincoln, Jackson’ın ordusunun büyüklüğünü ya da ne yapmak istediğini bilmiyordu ama ne olursa olsun Shenandoah Vadisi’nin huzur içinde olmasını arzuluyordu. Ancak bundan sonra McClellan ile McDowell’ın ordularını serbest bırakabilirdi. McClellan bu mantığı kabullenmek zorunda kaldı: gerçi askerleri derhal Richmond’a yürümeye hazırdı ama saldırıyı daha güçlü kılmak için yedek birliklerin gelmesini beklemeyi yeğliyordu.</p><p class="calibre_2">Kernstown çarpışmasının ardından Jackson güneye doğru geri çekilip Banks’dan uzaklaştı ve birkaç hafta sessizce bekledi. Mayıs ayının başında Shenandoah Vadisi’nin güvenliğinin sağlandığını düşünen Lincoln, McDowell’ı Richmond’a gönderdi ve Banks da ona katılmak için hazırlandı. Jackson yine hazırlıklıydı: ordusunu garip bir biçimde harekete- geçirdi, önce doğuya McDowell’a doğru, ardından tekrar batıya vadiye doğru ilerledi. Kendi askerleri bile ne yapmak istediğini anlamamışlardı. Bu garip manevralardan şaşkına dönen Lincoln gerçi pek emin değildi ama Jackson’ın McDowell ile çarpışmak için yürüyüşe geçtiğini düşünüyordu. Bir kez daha McDowell’ın güneye yürüyüşünü durdurdu, Banks’ın ordusunun yarısını vadide bıraktırıp diğer yansını Jackson’a karşı savunmasına yardımcı olmak için McDowell’ın yanına gönderdi.</p><p class="calibre_2">Kuzey’in kusursuzmuş gibi görünen planları birdenbire altüst olmuş, askerleri birbirine destek olamayacak biçimde dağılıvermişti. Artık Jackson öldürücü darbeyi indirmeye hazırdı. 24 Mayıs’ta bölgedeki diğer Güney askerleriyle birlikte, şu anda dağılmış ve sayısı tehlikeli biçimde azalmış olan vadideki Kuzey ordusuna saldırdı. Ordunun kanadına hücum edip kuzeye Potomac Nehri’ne geri çekilmeye zorladı. Kuzey ordusunu kovalaması Washington’da bir panik dalgası estirdi: çok çekindikleri bu general neredeyse bir gecede asker sayısını ikiye katlamış başkente doğru ilerliyordu.</p><p class="calibre_2">Savaş Bakanı Edwin Stanton derhal Kuzey eyaletleri valilerine telgraf çekip oluşan tehdit konusunda onları uyardı ve kentlerini savunmaları için asker toplamalarını istedi. Güney’in ilerleyişini durdurmak için yedek güçler derhal harekete geçti. Bu arada Jackson’ı tümüyle yok etmeyi amaçlayan Lincoln, bu yaratığa karşı savaşması için McDowell’ın ordusunun yarısını batıya, geri kalanını ise başkenti savunması için Washing-ton’a göndermesini emretti. McClellan bu karara gönülden katıldı.</p><p class="calibre_2">Jackson bir kez daha geri çekildi ama planı kusursuz işlemişti. Üç ay boyunca yalnızca 3600 askerle 60.000’den fazla Kuzey askerini oyalamış, Güney ordularına Richmond’ı savunma durumuna gelecek zamanı tanımış ve savaşın yönünü tümüyle değiştirmişti.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Stonewall Jackson’ın Shenandoah Vadisi’ndeki öyküsü yalın bir gerçeği gösteriyor: yaşamda olduğu gibi savaşta da en önemli nokta, elinizdeki asker sayısı ya da ne kadar tedarikli olduğunuz değil, düşmanınızın sizi nasıl gördüğüdür. Eğer sizin zayıf ve kırılgan olduğunuzu düşünürlerse, saldırgan davranışlarda bulunup başınızı derde sokabilirler. Birdenbire sizin güçlü, gizli kaynakları olan ya da ne yapacağı belli olmayan biri olduğunuzu düşünmeye başlarlarsa, bir an gerileyip olayı tekrar değerlendirirler. Planlarını değiştirip size daha dikkatli davranmalarını sağlamak, savaşın yönünü değiştirmeye yeterlidir. Herhangi bir mücadelede bazı şeyler sizin denetiminiz altında olmayacaktır; belki büyük bir ordu toplayamazsınız ya da zayıf noktalarınızın tümünü savunamazsınız ama her zaman için insanların sizi algılama biçimini etkileyebilirsiniz.</p><p class="calibre_2">Jackson önce Kernstown’a saldırarak Kuzey ordularının algılamasını değiştirdi ve Lincoln ile McClellan’ın, elindeki asker sayısının çok daha yüksek olduğuna inanmalarını sağladı; hiç kimsenin 3600 askerle Ku-zey’in önemli bir kalesine saldıracak kadar aptal olduğunu düşünememişlerdi. Eğer Jackson varsaydıklarından daha güçlüyse Shenandoah Vadi-si’nde daha fazla askere gereksinimleri olacaktı ve bu da Richmond’a gidecek birliklerin sayısını azaltacaktı. Ardından Jackson tahmin edilemeyecek adımlar atarak hem büyük bir orduya sahip olduğu hem de garip ve kaygı verici bir plan yaptığı izlenimini verdi. Lincoln ile McClellan bu planın ne olduğunu çözemeyince, oldukları yerde kaldılar ve olası tehlikelerle başa çıkabilmek için güçlerini böldüler. Sonunda Jackson cesur bir atağa daha kalktı. Gerçi Washington’! tehdit edecek kadar askere sa-hip değildi ama Lincoln bundan emin olamazdı. Tıpkı bir sihirbaz gibi Jackson gülünç derecede küçük bir ordudan adeta bir umacı yaratmıştı.</p><p class="calibre_2">Görüntülerle oynayıp gizemli bir izlenim yaratıp karşınızdakileri şa-şırtmalı ve sizi algılama biçimlerini denetlemelisiniz. Jackson gibi cüretle tahmin edilemezliği ve alışılmışın dışına çıkmayı bir araya getirip zayıf düştüğünüz ya da tehlike altında olduğunuz durumlarda atak davranmalısınız. Böyle bir girişim insanların sizin zırhınızdaki delikleri görmelerini engeller ve göründüğünüzden daha tehlikeli olduğunuzu düşünüp korkmalarına yol açar. Üstelik davranışlarınızı çözülemez bir duruma getirirseniz, yorumlanamayan davranışlar dikkat, kaygı ve biraz da hayranlık uyandıracağından çok daha güçlü gibi görüneceksiniz. Böylece insanların dengesini altüst edecek ve oldukları yerde kalmalarını sağlayacaksınız. Uzakta tutuldukları sürece ne kadar blöf yaptığınızı anlayamayacaklardır. Saldırganlar geri çekilecektir. Bulaşılmaması gereken biri olarak yarattığınız görüntü ve algı bir noktadan sonra gerçeğe dönüşecektir.</p><p class="calibre_2"><span class="italic"><span class="bold">Özellikle kötü bir atışa karşı verilen klasik yanıt 1953 yazında Jackie Robinson tarafından sergilenmişti. New York Giants beysbol takımının atıcısı Sal Maglie, yüksekten attığı hızlı toplarla vurucuların çenesini adeta tıraş ettiğinden "Berber Sal" adıyla tanınırdı. Sahada olmadığı zamanlar Maglie dürüst ve dost canlısıydı. "Vurucunun gelen toptan korkmasını ya da en azından canının yanabileceğini düşünmesini sağlamalısınız," diye anlattı bana Maglie, Riverdale’deki evinde bir öğleden sonra içki içip sohbet ederken. "Atıcıların çoğu durum iki vuruş ve sayı olmadığında vurucuya nişan aldıklarında bunu yaptıklarını varsayarlar. Ne var ki bu durumda yere düşürücü bir darbe zaten beklenir. Gelen topun kendisini yere düşüreceğini tahmin eden bir adamı böyle bir darbeyle korkutamazsınız. " "Öyleyse ne zaman yapılmalı Sal?" diye sordum.</span></span></p><p class="calibre_2"><span class="italic"><span class="bold">"En iyi zaman, sayı ikiye iki olduğımdadır. Adam topa vurmaya hazırdır. Onu yere yıkarsınız ve kalktığında titriyordur. Şimdi kavisli bir atışla oyun dışı bırakırsınız. Elbette bunu yapabilmek için kavisli atışı iiç ve iki durumunda olacak gibi üzerinden aşırtmanız gerekir. Her atıcı bunu yapamaz." Maglie böyle atışları birbiri ardına en az iki kez yapabilirdi. Özellikle Roy Campanella ve Gil Hodges gibi sopayı fazla sallayan atıcılara karşı başarılıydı. Ama Maglie’nin Campanella ile Hodges’i ürküttüğünü söylemek fazla basit olur. Maglie’nin tahmin edilemeyen atış düzeni onların konsantrasyonunu ve zamanlamasını bozuyordu demek daha doğrudur. Pee Wee Reese ve Jackie Robinson’a karşı oynadığı zamanlar bu kadar başarılı değildi. Bir gün Ebbets sahasında Robinson ’ın tam arkasından geçen, omuz hizasındaki bir atışla Maglie olayı patlama noktasına getirdi. "Cookie" Lavagetto ile Ray Chapman’a attığı öldürücü darbeler zirveye yükseldi. Böyle bir darbe karşısında vurucu geriye eğilerek kendini kurtarır. (Gerçi Chapman ’ın donup kalması hiç rastlanmamış değildir ama daha seyrek görülür.) Brooklyn ’deki o öğleden sonra belki de Robinson ’a öfkelendiği ya da hüsrana uğradığı için, Maglie en iyi hızlı atışını vurucunun tam arkasından omuz hizasından yapmıştı. Bu atış hem çok tehlikelidir ve hem de bağışlanamaz.. Vurucu öne doğru eğilince boyu kısalır. Refleks olarak geriye gider ve omuz hizasından atılmış olan top tam olarak kafasına isabet eder. Robinson atışa tepki olarak geriye çekilmeye başladı ve inanılmaz refleksleriyle hareketin tam ortasında durdu. Maglie’nin çok hızlı atışı ensesini adeta yalayarak geçti. Robinson’ın gözleri öfkeyle parladı ama duruşunu değiştirmedi. Maglie dışarı kavisli bir top attı ve Robinson, Giants takımının birinci kalesindeki Whitey Lockman ’a doğru topa hafifçe vurdu. Lockman’ı topu almaya yönlendirerek Robinson, Maglie'yi atış noktasından ayrılıp birinci kaleye ilerlemeye zorlamış oldu. Buraya ulaşmak için Robinson ’ın önünden geçmek zorundaydı ve tüm kasları gerilmiş Robinson bir anda harekete geçip ayakkabısının kabaralarıyla vurucunun belkemiğine imzasını atmaya hazırlanıyordu. Asık suratlı, Faustvari derin düşüncelere dalmış Maglie yerinden kıpırdamadı. En kritik dakikada Berber Sal cesaretini yitirmişti. Giants takımının ikinci kaledeki oyuncusu Davey Williams hareketlendi ve Lockman ’ın atışını tam yakalarken Robinson, ona çarptı ve dizi Williams’ın beline isabet etti. Ertesi gün Robinson ’ın dizi o kadar şişti ki bir süre oynayamadı. Williams ise tam olarak iyileşemedi. İki sezon sonra, daha yirmi sekiz yaşındayken birinci ligden ayrıldı... "Aslında Williams yaralandığı için çok üzgünüm," dedi Robinson birkaç gün sonra. "Ama Maglie topu sırtıma atınca tehlikeli bir işe kalkışmış oldu ve Gil, Campy ya da Pee Wee’nin kafasına isabet etmeden önce onu durduracaktım..." Bu olaydan sonra Maglie'yi Dodgers takımına karşı sekiz maçı başlatırken izledim ama bir kez daha bir vurucunun sırtına doğru top attığına tanık olmadım. Asık suratlı, ürkütücü atıcı, hafif bir vuruşla kendini korkutmuş oldu.</span></span></p><p class="calibre_2"><span class="italic"><span class="bold">THE HEAD GAME,</span></span> ROGER KAHN, 2000</p><p class="calibre_2">2. İngiltere Kralı I. Edward on üçüncü yüzyılda Britanya’nın tüm adalarını ele geçirmeye kararlı, son derece korkutucu bir savaşçı-kraldı. Önce Galler bölgesi halkını boyun eğmeye zorladı, ardından gözünü İskoçya’ya dikti, kentleri ve kaleleri kuşattı, direniş göstermeye kalkan bölgeleri yerle bir etti. Aralarında ünlü Sir William Wallace’ın da bulunduğu, kendisine karşı savaşan İskoçlara acımasızca davrandı: teker teker avlayıp halkın gözü önünde işkenceden geçirip öldürttü.</p><p class="calibre_2">Bir tek İskoç soylusu Edward’dan kurtulabilmişti: Carrick Earl’ü Robert Bruce (1274-1329) her nasılsa kuzey İskoçya’nın uzak bir bölgesine kaçabilmişti. Kral Edward onun ailesini ve dostlarını yakaladı, erkekleri öldürüp kadınları kafeslere tıktı. Bruce başkaldırıdan vazgeçmedi. 1306 yılında kendini İskoçya kralı ilan etti, Edward’dan intikam alacağına ve İngilizleri İskoçya’dan süreceğine yemin etti. Bunu duyan Edward sürdürdüğü İskoçya savaşlarının son hedefini yakalamaya kesin karar verdi ama 1307 yılında işi bitirmeden öldü.</p><p class="calibre_2">Edward’ın oğlu Kral II. Edward babasının savaşa olan düşkünlüğünü paylaşmıyordu. 1. Edward adanın güvenliğini sağlamıştı. Yeni kralın İs-koçya için kaygılanması gerekmiyordu: İngiltere daha zengindi, orduları daha donanımlıydı, askerleri iyi besleniyor, iyi maaş alıyor ve iyi eğitiliyordu. Yakın geçmişteki savaşlar İngiliz Ordusu’nu Avrupa’nın en korkulan savaşçıları biçimine getirmişti. II. Edward silahları ve zırhları daha ilkel olan İskoçlara karşı her an büyük bir ordu toplayabilirdi. Robert Bruce ile başa çıkabileceğinden kesinlikle emindi.</p><p class="calibre_2">II. Edward’m tahta çıkışından birkaç ay sonra Bruce, İngilizlerin elindeki bazı İskoç şatolarını geri aldı ve tümüyle yakıp yıktı. Edward peşinden asker gönderince savaşmayı reddederek küçük ordusuyla ormana doğru kaçtı. Edward İskoçya’daki son kalelerini sağlama almak ve Bruce’dan intikam almak için daha fazla asker gönderdi ama birdenbire İskoç askerleri İngiltere’ye baskın düzenlemeye başladı. Hızlı hareket eden atlı korsanlar İngiltere’nin kuzey kırsalını perişan etti, hayvan sürülerini ve tarladaki ürünleri yok etti. İngiltere’nin İskoçya seferi çok pahalıya patlamaya başladığından iptal edildi ama birkaç yıl sonra Edward tekrar denedi.</p><p class="calibre_2">Bu kez İngiliz Ordusu İskoçya’nın içlerine kadar ilerledi ama yine İskoç atlıları güneye, İngiltere’ye inip çiftlikleri mahvetmeyi başardılar. İs-koçya’da da Bruce’un askerleri kendi ülkelerinin çiftliklerini yakıp İngiliz işgalcileri aç bıraktılar. Daha önce olduğu gibi Bruce’u kovalayan İngiliz-ler yorgunluktan bitkin düştü ama Bruce yine savaşmayı reddetti. Kamp yerlerinde açıkta geceleyen İngilizler, karanlıkta yükselen İskoç gaydalarının ve borazanlarının sesleriyle bir türlü uyuyamıyorlardı. Aç, yorgun ve sinirli bir biçimde kuzey İngiltere’ye geri çekilince, kendi topraklarında hiçbir hayvan ve ürünün kalmadığını gördüler. Moralleri bozuldu. Hiç kimse artık İskoçya’da savaşmak istemiyordu. Yavaş yavaş şatolar İskoçların eline düşmeye başladı.</p><p class="calibre_2">En sonunda 1314 yılında İskoçlar, İngilizlerle doğrudan savaştı ve Bannockburn Çarpışması’nda yenilgiye uğrattı. II. Edward bu kadar al-çaltıcı bir yenilginin ardından intikam almaya yemin etti. 1322 yılında babasının şanına layık bir seferle Bruce’u tümüyle yok etmeye karar verdi. Asi İskoçlara karşı toplayabildiği en büyük ordunun bizzat başına geçti ve Edinburgh Şatosu’na kadar ilerledi. Bir noktada yiyecek bulmak için köylere gönderdiği askerleri ihtiyar bir boğa ve boş bir arabayla geri döndüler. İngiliz Ordusunda dizanteri salgını başgösterince Edward geri çekilmek zorunda kaldı. Kuzey İngiltere’ye ulaşınca İskoçların bir kez daha tarlaları eskisinden de beter yok ettiklerini gördü. Ordunun geri kalanını açlık ve hastalık mahvetti. İskoçya seferi böylesine büyük bir felaketle sonuçlanmıştı ki lordlar arasında isyan çıktı. Edward 1327 yılında kaçtı ama yakalanıp öldürüldü.</p><p class="calibre_2">Ertesi yıl Edward’ın oğlu 111. Edward İskoçlarla barış antlaşması imzalayıp İskoçya’nın bağımsızlığını ve Robert Bruce’un krallığını tanıdı.</p><p class="calibre_2"><span class="calibre1"><span class="bold">Yorum</span></span></p><p class="calibre_2">İngilizler istedikleri her an büyük bir dokunulmazlıkla İskoçya’ya saldırabileceklerine inanıyorlardı. İskoçların donanımı eksikti, liderliği bölünmüştü ve böyle bir zayıflık durumunda hangi güç İngilizlerin fethine engel olabilecekti? Kaçınılmaz kaderi durdurmak için Robert Bruce yepyeni bir strateji uyguladı. İngilizler saldırıya geçince, kaybedeceğini bildiğinden doğrudan çarpışmaya yanaşmadı. Bunun yerine en fazla acıtacak noktadan vurdu. İngilizlerin kendi ülkesine yaptığı gibi onların ülkesini mahvetti. İngilizler her saldırıda burunlarının kanayacağını anlayana dek Bruce göze göz mücadeleyi sürdürdü. Sonunda İngilizler çok değerli tarım arazilerini yitireceklerini, tacize uğrayacaklarını ve çok kötü koşullar altında savaşmak zorunda kalacaklarını anladılar. Savaş iştahını ağır ağır yitirdiler ve vazgeçtiler.</p><p class="calibre_2">Bu caydırıcılık stratejisinin temeli şöyledir: biri size saldırdığı ya da tehdit ettiği zaman karşılığında acı çekeceğini ona açıkça gösterin. Belki sizden daha güçlüdür, çarpışmaları kazanabilir ama kazandığı her zaferin bedelini ona ödetirsiniz. Doğrudan karşılaşmak yerine değer verdiği şeylere zarar verir, acı çektirirsiniz. Sizi her taciz edişinde küçük boyutlu da olsa zarar göreceğini anlamasını sağlayın. Böylesine tedirgin edici bir biçimde saldırılarda bulunmanızı önlemenin tek yolunun size saldırmaktan vazgeçmek olduğunu öğrenmeli. Bedeninin üzerindeki bir eşek arısı gibisiniz; çoğu insan eşek arısına el sürmez.</p><p class="calibre_2">Iwao-no-mi <span class="italic"><span class="bold">kavramını açıklayan başka bir öykü, kılıç dövüşü sanatında en üst düzeye ulaşmış bir savaşçıyı anlatır. Kılıç dövüşü sanatının gerçek anlamının başkalarını yok etmek yerine kişinin kendi iyiliğini yüceltmek olduğu konusunda aydınlandığından bu büyük usta artık dövüşmeye ilgi göstermiyordu. Bu sanattaki yeteneği hiç sorgulanmadığı gibi herkes ona saygı ve biraz da korkuyla yaklaşıyordu. Sokaklarda canı sıkılan bir ihtiyar gibi elinde bastonla dolaşırken bile insanlar ona derin bir korku ve saygıyla bakıyorlardı. Herkes onu öfkelendirmemek için elinden geleni yapıyordu ve bu ihtiyar adam son derece soğukkanlıydı. Bir dağ geçidinin üzerinde düşecekmiş gibi duran bir kayaya benzetilebilirdi. Her an düşeceğinden korkanlar kayanın altından sessiz ve acele adımlarla geçerler. Aslında bu kaya toprağa öylesine derin gömülmüştür ki, asla aşağıya düşmeyecektir. Ama insanlar bunu bilmediğinden, altından geçerken gürültü ettikleri takdirde düşeceğinden korkmayı sürdürürler. Kaya ise çevresine, insanların korku ve hayranlığına hiç ilgi göstermeden orada oturur.</span></span></p><p class="calibre_2"><span class="italic"><span class="bold">A WAY TO VICTORY: THE ANNOTATED BOOK OF FIVE RINGS, </span></span>ÇEVİRİ VE YORUM HIDY OCHIAI, 2001</p><p class="calibre_2">3. Düşmanlarına karşı çok ince ayrıntılı, kusursuz planlar yaptığından Fransa’da kötü bir üne sahip olan "Örümcek Kralı" olarak anılan XI. Louis (1423-83), 1474 yılında bir sabah Milano Dükü’ne korkunç bir hiddetle atıp tutmaya başladı. Genelinde kendine hakim ve dikkatli olan kralın kuşkularını sayıp dökmesini saray mensupları şaşkınlıkla dinledi. Dükün babası gerçi kralın dostuydu ama oğluna güvenilmezdi; Fransa aleyhine çalışıyor, iki ülke arasındaki anlaşmayı bozuyordu. Kralın hiddet krizi bitmek bilmedi, belki de düke karşı harekete geçmek zorunda kalacaktı. Birdenbire saray mensupları bir adamın usulca salondan çıktığını fark edip üzüldüler. Bu kişi Milano’nun Fransa Elçisi Christopher da Bollate idi. Aynı sabah kral tarafından nezaketle karşılanmış olan Bollate, daha sonra arka plana çekilmişti ve herhalde XI. Louis onun salonda olduğunu unutmuştu. Kralın eleştirileri diplomatik bir krize yol açabilirdi.</p><p class="calibre_2">Daha sonra Louis, elçi Bollate’yi özel odasına çağırdı ve yatağına uzanıp görünürde havadan sudan söz etmeye başladılar. Konu dönüp dolaşıp siyasete geldi ve kral kendini Milano Dükü’nü destekleyen biri olarak tanımladı. Dükün gücünü genişletmesi için elinden geleni yapmaya hazırdı. Ardından, "Söyle bana Christopher, bu sabah mecliste söylediklerim sana aktarıldı mı? Bana doğruyu söyle... söylenenleri sana aktaran saraydan biri miydi?" diye sordu. Kral susmamacasına konuşurken salonda bulunduğunu ve sözlerinin tümünü dinlediğini Bollate itiraf etti. Ayrıca Milano Dü-kü’nün Fransa’nın sadık bir dostu olduğunu da bildirdi. Louis, dük hakkında bazı kuşkuları ve öfkelenmek için bazı nedenleri olduğunu söyleyip derhal konuyu değiştirdi. Ve bir süre sonra Bollate yanından ayrıldı.</p><p class="calibre_2">Ertesi gün kral üç konsey üyesini Bollate’ye gönderdi. Kaldığı yerden memnun muydu? Kralın ona karşı davranışlarından mutlu muydu? Fransız sarayında geçireceği sürenin daha iyi olması için yapabilecekleri hir şey var mıydı? Elbette kralın sözlerini düke aktarıp aktarmayacağını da bilmek istiyorlardı. Kralın Bollate’yi bir dost, bir sırdaş olarak gördüğünü ve yalnızca duygularını açıklamış olduğunu söylediler. Sözlerinin hiçbir anlamı yoktu. Bollate yaşananları unutmalıydı.</p><p class="calibre_2">Bollate, konsey üyeleri ve saray mensupları, kralın bunları bilinçli olarak yaptığından elbette haberleri yoktu. Kral, bırakın sırdaşlığı, bir dost olarak bile görmediği hain elçinin her sözcüğü ayrıntılı olarak düke aktaracağından emindi. Ayrıca dükün ihanet içinde olduğunu bildiğinden Louis bu yolla ona bir uyarıda bulunmak istemişti. Mesajın yerine ulaştığı derhal belli oldu: birkaç yıl boyunca dük uysal bir müttefik gibi davrandı.</p><p class="calibre_2"><span class="italic"><span class="bold">Bir gün, beş altı uşak aynı tekneyle başkente doğru gitmekteydi ve tekne gecenin karanlığında bir gemiye çarptı. Gemiden tekneye atlayan beş altı denizci o dönemin denizcilik kurallarına göre uşaklardan teknenin çıpasını vermelerini istediler. Bunu duyan uşaklar haykırarak teknenin başına doğru koştular. "Denizci kuralları sizin gibiler içindir! Biz samurayların, savaşçı taşıyan bir tekneden herhangi bir şey almanıza izin vereceğimizi mi düşünüyorsunuz? Hepinizi paramparça edip denize atarız!" Bunu duyan denizciler derhal kendi gemilerine döndüler. Böyle bir zamanda insan bir samuray gibi davranmalıdır. Önemsiz olaylarda biraz bağırmakla işi halletmek daha iyidir. Herhangi bir olayı olduğundan daha önemli bir duruma getirerek fırsatı kaçırınca, bu olay kapanmayacak ve hiçbir şey çözümlenmemiş olacaktır.</span></span></p><p class="calibre_2"><span class="italic"><span class="bold">HAGAKURE: THE BOOK OF THE SAMURA!,</span></span> YAMAMOTO TSUNETOMO, 1659-1720</p><p class="calibre_2"><span class="calibre1"><span class="bold">Yorum</span></span></p><p class="calibre_2">Örümcek Kral her zaman birkaç adım ötesini çok önceden planlayan bir insandı. Elçiye dük hakkındaki kuşkularından kibarca, diplomatik bir biçimde söz ettiği takdirde söylediklerinin ağırlığı olmayacağını, adeta sızlanıyormuş gibi görüneceğini biliyordu. Buna karşılık öfkesini doğrudan elçiden çıkarırsa, kendine hakim olamıyormuş gibi görünecekti. Doğrudan bir hamle kolayca savuşturulabilirdi: dük ona sözlü olarak güvence verecek ve aynı zamanda ihanetini sürdürecekti. Ama dolaylı olarak tehdit ederek, Louis mesajın alınmasını sağlamıştı. Öfkelendiğini dükün öğrenmesini istememesi, öfkesini daha da korkunç bir düzeye çıkarıyordu. Yani kralın bir şeyler planladığını, dükün böyle bir plandan ku§-kulanmasını ve gerçek duygularını anlamasını istemediğini gösteriyordu. Dükü amaçları hakkında düşünmeye sevk etmek ve tedirgin edici bir korku salmak için tehdidini sinsice yapmıştı.</p><p class="calibre_2">Saldırı altında kalınca, duygularımıza kapılmak, saldırgana durmasını söylemek, devam ederse neler yapabileceğimiz hakkında tehditler savurmak eğilimi başgösterir. Bu yaklaşım bizi zayıf bir konuma sokar: hem korkumuzu hem de planlarımızı açıklamış olduğumuz gibi, sözcükler saldırganları caydırmaya yetmez. Onlara üçüncü kişiler aracılığıyla bir mesaj yollamak ya da hareketlerimizle dolaylı olarak iletmek daha etkilidir. Böylece şimdiden onlara karşı bazı adımlar atmakta olduğunuzun işaretini verirsiniz. Tehdidinizi pek açığa vurmayın: neler yapacağınız hakkında bir bilgi kırıntısı edinirlerse, geri kalanını hayal edebilirler. Sizi içten pazarlıklı ve stratejik olarak görmek size zarar verme arzularım soğutacak-tır. Neler yapabileceğinizi görme riskini almaya değmeyecektir.</p><p class="calibre_2"><span class="italic"><span class="bold">İşte bu nedenle 1930’larda Mussolini İtalya’sının diplomasisi huzursuz bir dövüşkenlik duruşu ve büyük bir askeri güç "sekiz milyon süngü" görüntüsüyle güçlendirilmişti. Koşan</span></span> bersaglieri <span class="italic"><span class="bold">birliklerinin ve büyük gürültülerle geçen motorize birliklerin oluşturduğu geçit törenleri çok göz alıcıydı; hava kuvvetlerinin Kuzey Kutbu ve Güney Amerika gibi uzun menzilli uçuşları göz kamaştırıyor, saygınlık kazandırıyordu; tatbikatlara ve navigasyona çok az para harcandığından görenleri etkileyen görkemli gemiler donanmaya katılabiliyordu. Savaş hazırlığının göze çarpmayan gereksinimlerine askeri politikanın sahne yönetimi hükmettiğinden Mussolini, sahip olduğu pek az gücün abartılmış görüntüleri uğruna gerçek güçtenfedakârlık etmişti ama bu görüntülerin uyandırdığı kandırmaca öylesine gerçekti ki, İngiltere ile Fransa, İtalya’nın Etiyopya’yı işgaline, İspanya’ya müdahalesine, Arnavutlukla boyun eğdirmesine karşı çıkmaya cesaret edememişti. Hiç kimse İtalya’nın Büyük Güç olma iddialarına itiraz edemiyordu. Bazen Bulgaristan, Macaristan, Romanya ve Yugoslavya’daki İtalyan bankalarının elde ettiği özel izinler gibi somut çıkarlara bile göz yumuluyordu. 1940 Haziran’ında son anda savaşa girme kararı, Fransa ’nın çöküşünün ganimetlerinden yararlanma açgözlülüğü Mussolini’nin sağduyusunu yenince ortaya çıkmış ve yıllar süren aldatmacaya (ve kendini aldatmaya) bir son vermişti.</span></span></p><p class="calibre_2"><span class="italic"><span class="bold">STRATEGY: THE LOGIC OF WAR AND PEACE,</span></span></p><p class="calibre_2">EDWARD N. LUTTWAK, 1987</p><p class="calibre_2">4. 1950’lerin ilk yarısında John Boyd (1927-97) Kore Savaşı’nda bir savaş pilotu olarak ün kazanmıştı. Ardından Nevada’daki Nellis Hava Kuvvetleri Üssü’nün en saygın uçuş eğitmeni olarak tanındı; it dalaşı tatbikatlarında neredeyse yenilmezliğe ulaştı ve öylesine başarılıydı ki, savaş pilotu taktikleri el kitabını yeniden yazması bile istendi. Karşısındakilerin moralini bozan, korkutan bir stil geliştirmişti ve rakibinin adeta kafasının içine girip tepki gösterme yeteneğini bozuyordu. Boyd çok zeki ve korkusuzdu. Ne var ki ne yeteneği, ne eğitimi ne de bir pilot olarak ölümle defalarca burun buruna gelişi, 1966 yılında hafif jet uçaklarının tasarımına yardımcı olması için görevlendirildiği Pentagon’daki dolaylı çatışmalar ve siyasi manevralar, kansız sırttan bıçaklamalar için onu hazırlamıştı.</p><p class="calibre_2">Binbaşı Boyd’un derhal fark ettiği gibi Pentagon bürokratları ulusal savunma konusundan çok kendi meslekleriyle ilgiliydiler. En iyi savaş uçağını geliştirmekten çok, müteahhitleri tatmin etmeye, uygun olup olmadığına bakılmaksızın yeni teknolojik araç gereçleri satın almaya ilgi gösteriyorlardı. Bir pilot olarak Boyd kendini her olayı bir çeşit stratejik çatışma olarak görmek üzere eğitmişti. Bu durumda kendi yeteneklerini ve savaş biçimini Pentagon ormanlarına taşımaya karar verdi. Rakiplerini ürkütecek, cesaretlerini kıracak ve aklıyla yenecekti.</p><p class="calibre_2">Kendi tasarladığı çok modern bir jet uçağının dünyadaki tüm uçaklardan daha yüksek manevra becerisine sahip olduğuna inanıyordu. Ama müteahhitler, satmaya çabaladıkları teknolojiye gereksinim göstermeyen bu ucuz tasarımdan nefret etmişlerdi. Bu arada Boyd’un Pentagon’daki meslektaşlarının da çok beğendikleri kendi projeleri vardı. Bu işe ayrılan belirli bir ödeneği kapmak için rekabet ettiklerinden Boyd’un tasarımını sabote etmek ya da değiştirmek için ellerinden geleni yaptılar.</p><p class="calibre_2">Boyd bir savunma geliştirdi: dışarıya karşı biraz aptal gibi görünmeye başladı. Özensiz giyiniyor, kötü bir puro içiyor ve gözlerinde çılgın bir bakışla dolaşıyordu. Çok hızlı, çok çabuk yükselmiş, duygularının esiri olmuş herhangi bir savaş pilotu gibi görünüyordu ama perdenin arkasından her ayrıntıyı görüyordu. Rakiplerinden çok daha bilgili olmaya özen gösteriyordu: kendi projesini destekleyen istatistikleri, çalışmaları, mühendislik kuramlarını sıralayabiliyor ve rakiplerinin projelerini kolayca deliyordu. Müteahhitler toplantılara en iyi mühendislerinin hazırladığı parlak sunumlarla katılıp generallerin başını döndürmek için fantastik iddialarla ortaya çıkıyorlardı. Boyd etkilenmiş gibi sessizce dinliyor ve birdenbire hiçbir uyarıda bulunmaksızın saldırıya geçip onların iyimser iddialarını çökertiyor, rakamların tutarsızlığını ayrıntılı olarak gösteriyor, sahteciliği ve dolandırıcılığı ortaya çıkarıyordu. Müteahhitler ne kadar itiraz ederse, Boyd o kadar acımasızlaşıyor ve projelerini paramparça ediyordu.</p><p class="calibre_2">Küçümsedikleri bir adam tarafından zaafa düşürülen müteahhitler her toplantıdan intikam alma yemini ederek ayrılıyorlardı. Ama ne yapabilirlerdi? Adam zaten onların verdikleri rakamları parçalamış, önerilerini berbat etmİşti. Mallarını gereksizce överken yakalandıkları için itibarları zedelenmişti. Yenilgiye uğradıklarını kabullenmek zorundaydılar. Bir süre sonra Boyd’dan uzak durmaları gerektiğini anladılar; onu sabote etmeye çabalamak yerine kendi kendine yenilgiye uğramasını umut etmeye başladılar.</p><p class="calibre_2">1974’de Boyd ve ekibi üzerinde çalıştıkları jet uçağı tasarımını bitirince kabul edileceğinden emindiler. Ne var ki Boyd stratejisinin bir parçası olarak Pentagon’un çeşitli bölümlerinden müttefikler geliştirmişti ve bu kişiler ona bir grup üçyıldızlı generalin bu projeden nefret ettiğini ve onu yenilgiye uğratmaya çalıştığını bildirdiler. Emir-komuta zincirindeki çeşitli yetkililerle bilgilendirme toplantıları yapmasına izin verecekler ve her seferinde kendisine yeşil ışık yakılacaktı ama yapılan son toplantıda generaller başından beri planladıkları biçimde projeyi batıracaklardı. Bu noktaya kadar ilerleyen proje sanki adil bir yaklaşımla gözden geçirilmiş gibi görünecekti.</p><p class="calibre_2">Müttefiklerden oluşan ağın dışında Boyd her zaman çok güçlü bir destekleyici bulmak isterdi. Böyle birini bulmak çok kolaydı: Pentagon gibi siyasi bir çevrede sistemden tiksinen ve seve seve Boyd’un gizli koruyuculuğuna soyunan bir general ya da başka bir güçlü yetkili daima olurdu. Şimdi Boyd, en güçlü müttefiki olan Savunma Bakanı James Schlesinger ile görüştü ve projesi kabul edildi. Ardından onu ele geçirdikleri için gizlice şişinen generallerle yapılan toplantıda ilginç bir açıklama yaptı. "Beyler, savunma bakanı bunun bir karar verme toplantısı olmadığını size bildirme yetkisini bana verdi. Bu toplantı yalnızca bilgilendirme amaçlıdır." Projenin daha önceden onaylandığını açıkladı. Yaptığı sunumu elinden geldiğince uzatarak generallerin sırtındaki bıçağı döndürebil-diği kadar döndürdü. Hepsinin kendini alçaltılmış hissetmesini ve bir daha onunla oyun oynamaya kalkışmaktan kaçınmasını istiyordu.</p><p class="calibre_2">Savaş uçağı pilotu olarak Boyd daima rakiplerinden birkaç adım sonrasını düşünmeye ve onları her seferinde korkutucu bir manevrayla şaşırtmak üzere kendini eğitmişti. Bu stratejiyi artık bürokratik çatışmalarda da kullanıyordu. Bir general, Boyd’a, hafif jet uçağı projesini yok etmeye yönelik bir emir verdiğinde kibarca gülümsüyor, başını sallıyor ve, "Efendim, bu emri seve seve yerine getiririm. Ama bana yazılı olarak vermenizi istiyorum," diyordu. Generaller işler ters gittiği takdirde paçayı kurtarmak için yazılı yerine sözlü emirler vermeyi yeğliyorlardı. Savunmasız yakalanan general de ya bu emri vermekten vazgeçmek zorunda kalıyor ya da basına yansıdığı takdirde kötü görüneceğini bildiğinden yazılı olarak vermeyi reddediyordu. Her iki şekilde de kapana kısılıyordu.</p><p class="calibre_2">Yıllarca Boyd ile başa çıkmaya çabaladıktan sonra generallerle dalkavukları ondan ve kötü kokulu purolarından, sözlü tacizlerinden bıçak burkan taktiklerinden, vebadan kaçar gibi uzak durmayı öğrendiler. Boyd rahat bırakılınca F-15 ve F-16 uçakları için yaptığı tasarımları Penta-gon’un neredeyse olanaksız süreçlerinden geçirdi; en etkili olmakla birlikte en fazla da ün kazanan iki uçak yaratarak hava kuvvetleri üzerinde kalıcı bir iz bıraktı.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Boyd projesinin Pentagon’da sevilmediğini, yol boyunca itirazlar ve engellemelerle karşılaşacağını çok erken fark etmişti. Eğer herkesle savaşmaya, karşısına çıkan her general ve her müteahhitle mücadele etmeye kalkışsaydı kendini yoracak ve alev topu gibi yere çakılacaktı. Boyd en üst düzeyde bir strateji uzmanıydı ve düşünme biçimi daha sonraları Çöl Fırtınası Harekatı üzerinde önemli bir rol oynayacaktı. Bir strateji uzmanı asla bir gücü başka bir güçle çatıştırmaz, bunun yerine düşmanının zayıf noktalarını yoklar. Pentagon gibi bir bürokraside de Boyd’un nerede bulacağını çok iyi bildiği zayıf noktalar vardır.</p><p class="calibre_2">Boyd’un Pentagon’undaki kişiler uyum sağlamak ve sevilmek istiyorlardı. Şöhretlerine zarar gelmemesine dikkat eden, siyasi kişiliklerdi ve üstelik çok yoğun olduklarından boşa harcanacak zamanları yoktu. Boyd’un stratejisi çok yalındı: yıllar içinde zorlu, hatta kötü bir insan olarak adını duyuracaktı. Boyd’la uğraşmanın anlamı şöhretinizi lekeleyecek çirkin bir kavga, zamanın boşa harcanması demekti ve size siyasi açıdan zarar verirdi.</p><p class="calibre_2">Temel olarak Boyd kendini bir cins kirpiye dönüştürmüştü. Çok küçük olduğu halde hiçbir hayvan bu kadar zarar verecek bir yaratıkla uğraşmaz, hatta kaplanlar bile kirpiyi rahat bırakır. Ve rahat bırakılmak Boyd’a kalıcı bir güç verip F-15 ile F-16 uçaklarının inşa edilmesini sağlayacak kadar uzun süre sağ kalmasına yol açtı.</p><p class="calibre_2">Kişinin şöhretinin işin anahtarı olduğunu Boyd biliyordu. Sizin kendi şöhretiniz belki ürkütücü değildir; ne de olsa hepimiz uyum sağlamak, siyasi olmak, nazik ve uysal görünmek zorundayız. Çoğunlukla bu yaklaşım işe yarar ama tehlikeli ve zorlu koşullarda nazik biri gibi görünmek sizin iyiliğinize olmaz: kolayca itilip kakılabileceğiniz, hayal kırıklığına uğratı-labileceğinizi ve engellenebileceğinizi gösterir. Daha önceleri hiç savaşma eğilimi göstermemişseniz, tehdit edici bir davranış inanılır olmanızı sağlamaz. Unutmayın ki, gerektiği zaman nazik kişiliğinizden sıyrılabileceğinizi, çok zorlu ve kötü bir kişi olabileceğinizi insanların bilmesinde büyük yarar vardır. İnsanlar sizi bir kez savaşçı olarak görünce, yüreklerinde birazcık da olsa korkuyla size yaklaşırlar. Machiavelli’nin dediği gibi: korkulmak sevilmekten daha yararlıdır.</p><p class="calibre_2"><span class="calibre3"><span class="bold">Simge:</span></span></p><p class="calibre_2">Kirpi. Oldukça aptal ve ağır hareketli, kolay av gibi görünür ama tehdit edildiği ya da saldırıya uğradığı zaman, dikenleri dikleşir. Dokunduğunuz takdirde kolayca etinize batan dikenleri çıkarmaya çabalamak kancaya benzeyen uçlarının daha da derine saplanmasına yol açar ve gitigide daha fazla zarar verir. Bir kirpiyle savaşmış olanlar bu deneyimi bir daha yinelememek gerektiğini bilirler. Savaşmayanların çoğu da ondan uzak durmaları, rahat bırakmaları gerektiğini bilirler.</p><p class="calibre_2">Otorite: Rakipleriniz sizinle savaşmak istemediğinde bunun nedeni çıkarlarına ters düştüğünü düşünmeleri ya da sizin onları böyle düşünmeye yönlendirmiş olmanızdır. <span class="italic"><span class="bold">-Sun-tzu (MÖ iV. YY.)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Caydırma stratejilerinin amacı saldırıyı önlemektir ve tehdit edici bir görüntü ya da hareket genelinde bu işi görür. Bazı durumlarda ise tam tersini yaparak, yani aptal ve alçakgönüllü görünerek daha güvenli bir şekilde amacınıza ulaşabilirsiniz. Saldırmayacak ya da yenilgiye uğramış gibi göründüğünüz zaman insanlar sizi rahat bırakabilirler. Zararsız bir görüntü size zaman kazandıracaktır: Claudius, Roma siyasetinin şiddetli, ihanetli dünyasında sağ kalıp imparator olma yolunda, uğraşılmaya değmeyecek, kimseyi incitmeyecek biri gibi görünerek ilerlemişti. Bu stratejinin yürümesi sabır gerektirir ve kendinizi bilinçli olarak kurtların dünyasında bir kuzu olarak sergilediğiniz için bazı riskleri de vardır.</p><p class="calibre_2">Genel olarak karşınızdakileri yıldırma dürtülerinizi denetim altında tutmalısınız. Korkunun getirdiği güçle sarhoş olmamaya dikkat edin: bu gücü kendi seçiminiz olan bir saldırı silahı olarak değil, tehlikeli koşullar altında bir savunma biçimi olarak kullanın. Uzun vadede ürkütücü insanlar düşman kazanırlar ve eğer belalı bir kişi olarak ününüzü zaferlerle desteklemeyi beceremezseniz, inanılırlığınız yok olacaktır. Eğer rakipleriniz aynı oyunu size karşı oynamaya karar verecek kadar öfkelenirlerse, bir münakaşayı bir misilleme savaşı düzeyine kadar yükseltmiş olursunuz. Bu stratejiyi çok dikkatli kullanın.</p><div class="mbp_pagebreak" id="calibre_pb_8"></div>
</body></html>
