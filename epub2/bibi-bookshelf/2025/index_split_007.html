<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>33 Stratejide Savaş</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos411341" class="calibre_2"><span class="calibre4"><span class="bold">KISIM III</span></span></p><p class="calibre_2"><span class="bold">SAVUNMA SAVAŞI</span></p><p class="calibre_2">Savunmaya yönelik savaşmak zayıflık belirtisi değildir; stratejik bilgeliğin zirvesidir, güçlü bir savaş sürdürme yöntemidir. Gerekçeleri oldukça yalındır: ilk olarak kaynaklarınızdan olduğunca fazla yararlanmanız, kusursuz bir tasarrufla savaşmanız ve ancak çok gerekli olan çarpışmalara katılmanız şarttır. İkinci olarak ne zaman ve ne şekilde geri çekileceğinizi ve böylece saldırgan bir düşmanı hazırlıksız olarak bir saldırış için kandırmayı bilmeniz gerekir. Sonra yorulmasını beklemeli ve çok şiddetli bir karşı saldırı gerçekleştirmelisiniz.</p><p class="calibre_2">Açıkça saldırganlık belirtilerine kaşlarını çatan bir dünyada, savunmacı olarak savaşmak, başkalarının ilk adımı atıp kendilerini yok edecek hatalar yapmasını beklemek size inanılmaz bir güç kazandıracaktır. Enerji ve zamanı boşa harcamadığınızdan, bir sonraki kaçınılmaz çarpışma için daima hazır durumda olacaksınız. Mesleğiniz uzun ve verimli olacaktır.</p><p class="calibre_2">Bu tarzda savaşmak için aldatma sanatının ustası olmanız gerekir. Olduğunuzdan daha zayıf görünerek,</p><p class="calibre_2">düşmanı tedbirsiz bir saldırıya yönlendirebilir; belki ara sıra atak ve cesur bir adım atmakla olduğunuzdan güçlü görünerek düşmanı size saldırmaktan caydırabilirsiniz. Savunma savaşının temelinde zayıflıklarınızı ve sınırlarınızı güç ve zafere döndürmek yatar.</p><p class="calibre_2">Bu kısımdaki dört bölüm savunma savaşının temel sanatlarını size öğretecektir: kaynakların ekonomik kullanımı, karşı saldırı, korkutma ve caydırma, başarıyla geri çekilme ve saldırı karşısında gizlenme.</p><p class="calibre_2"><span class="italic"><span class="bold">8</span></span></p><p class="calibre_2"><span class="bold">ÇARPIŞMALARI ÖZENLE SEÇİN</span></p><p class="calibre_2"><span class="bold">Kusursuz Ekonomi Stratejisi</span></p><p class="calibre_2"><span class="italic">Hepimizin sınırları vardır; enerji ve becerilerimiz bizle-ri belirli bir yere kadar götürür. Sınırlarımızın ötesine geçmeye çalışmak tehlikeye neden olur. Parlak bir ödülün bizi sınırımızı aşmaya kışkırtmasının sonunda yorgun ve kırılgan oluruz. Sınırlarınızı iyi tanımalı ve çarpışmaları özenle seçmelisiniz. Bir savaşın yitirilen zaman, boşa harcanmış siyasi iyi niyetler, intikam almaya kararlı bir düşman gibi gizli giderlerini göz önünde bulundurun. Bazen beklemek, doğrudan saldırmak yerine gizlice düşmanın altını oymak daha iyidir. Eğer bir çarpışma kaçınılmaz ise, düşmanınızı sizin koyacağınız koşullarda savaşmaya zorlayın. Zayıf noktalarını hedef alın ve savaşı onlar için pahalı, sizin için ucuz duruma getirin. Kusursuz bir ekonomiyle savaşınca, en güçlü düşmandan bile daha uzun dayanabilirsiniz.</span></p><p class="calibre_2">SARMAL ETKİSİ</p><p class="calibre_2">MÖ 281 yılında Roma ile İtalya’nın doğu kıyısındaki Tarentum kenti arasında savaş patladı. Yunan kenti Sparta’nın bir kolonisi olarak gelişen Tarentum kentinin halkı hâlâ Yunanca konuşuyor, kendilerini kültürlü Spartalılar olarak görüyor ve diğer İtalyan kentlerinin barbar olduğunu düşünüyordu. Bu arada Roma, komşu kentlerle yaptığı bir dizi savaş sonrasında büyük bir güç olarak kendini göstermeye başlıyordu.</p><p class="calibre_2">Sağduyulu Romalılar aslında Tarentum ile savaşmaya pek gönüllü değildiler. İtalya’nın o dönemdeki en zengin kenti, Roma’ya karşı tüm müttefiklerini parasal açıdan destekleyecek kaynaklara sahipti; büyük bir tehdit oluşturmayacak kadar uzakta, güneydoğu sahilindeydi. Ne var ki Tarentum halkı limana gelmiş olan bazı Roma gemilerini batırmış, filonun amiralini öldürmüş ve Roma bir anlaşma pazarlığı yapmak isteyince elçileri hakarete uğramıştı. Onuru tehlikede olan Roma kendini savaş için hazırlamaya başladı.</p><p class="calibre_2"><span class="italic"><span class="bold">Her şeyde olduğu gibi bir savaş alanının kullanımında da stratejik güç ekonomisi uygulanması gerekir. Kişi ne kadar azla idare edebilirse o kadar iyidir ama idare etmek çok önemlidir ve tıpkı ticarette olduğu gibi bu durum</span></span></p><p class="calibre_2"><span class="italic"><span class="bold">cimriliğin ötesindedir.</span></span></p><p class="calibre_2"><span class="calibre3"><span class="bold">CARL VON CLAUSEWITZ, 1780-1831</span></span></p><p class="calibre_2">Tarentum’un bir sorunu vardı: zengin bir kentti ama gerçek bir ordusu yoktu. Halk refah içinde yaşamaya alışmıştı. Kendi adına savaşması için bir Yunan Ordusu’nun çağırılmasına karar verildi. Spartalılar başka bir savaşı sürdürmekte olduğundan Tarentumlular Büyük İskender’den sonra en büyük Yunan savaşçısı olan Epir kralı Pyrrhos’a (MÖ 319-272) çağrı yaptılar.</p><p class="calibre_2">Yunanistan’ın merkez batısındaki Epir, küçük bir krallıktı. Toprakları verimsizdi, nüfusu azdı, kaynakları yetersizdi ama ailesinin soyundan geldiğini iddia ettiği Akhilleus ve uzaktan bir akraba olan Büyük İskender öyküleriyle büyümüş olan Kral Pyrrhos görkemli atalarının izinde yürümek, Epir krallığını büyütmek ve kendi imparatorluğunu yaratmak istiyordu. Gençliğinde bazı büyük askeri liderlerin ordularında görev yapmıştı ve bunların arasında Büyük İskender’in bir generali olan ve şimdi Mısır’ı yöneten Ptolemaios da vardı. Pyrrhos kısa zamanda bir savaşçı ve lider olarak değerini kanıtlamıştı. Çarpışmalarda tehlikeli saldırılan yönetmekle tanınmış ve "Kartal" lakabını kazanmıştı. Epir’de oluşturduğu küçük bir orduyu çok iyi eğitmiş ve hatta birkaç çarpışmada daha kalabalık olan Makedonya Ordusu’nu yenmeyi başarmıştı.</p><p class="calibre_2">Pyrrhos’un ünü gitgide artıyordu ama böylesine küçük bir ülkenin Makedonya, Sparta ve Atina gibi daha güçlü Yunanlı komşularının arasından sivrilmesi oldukça zordu. Tarentum’un çağrısı çok kışkırtıcıydı: öncelikle ona hem para hem de müttefik ülkelerden toplanmış büyük bir ordu sunacaklardı. İkincisi Romalıları yenerek kendini İtalya’nın hakimi durumuna getirebilir, ardından Sicilya ve Kuzey Afrika’daki Kartaca’ya uzanabilirdi. Büyük İskender imparatorluğunu kurmak için doğuya gitmişti: Pyrrhos da batıya gidip Akdeniz’e hakim olabilirdi. Teklifi kabul etti.    '</p><p class="calibre_2">MÖ 280 ilkbaharında Pyrrhos 20.000 piyade, 3000 süvari, 2000 okçu ve 20 filden oluşan; bu tarihe dek İtalya’ya geçen en büyük Yunan Ordu-su’yla yola çıktı. Ne var ki Tarentum’a ulaşınca aldatıldığını anladı: bu ülkenin bir ordusu olmadığı gibi, komşu kentlerden bir ordu toplamak girişiminde de bulunmamışlar, bu işi Pyrrhos’a bırakmışlardı. Pyrrhos hiç zaman yitirmeden kentte bir askeri diktatörlük ilan edip olabildiğince çabuk kent halkından bir ordu toplayıp eğitmeye başladı.</p><p class="calibre_2">Strateji ustası ve savaşçı olarak şöhretini bilen Romalılar Pyrrhos’un kente gelişi karşısında kaygılandılar. Ona hazırlanma fırsatı tanımamak için derhal bir orduyu yola çıkarıp Pyrrhos’u elindeki çok az güçle savaşmaya zorladılar. İki ordu Herakleia kenti yakınında karşılaştı. Sayıca az olan askerleri neredeyse yenilmek üzereyken Pyrrhos gizli silahını ortaya çıkardı: olağanüstü boyutları, korkunç sesleriyle saldıran fillerin üzerindeki askerler de bir yandan ok atıyorlardı. Daha önce hiçbir savaşta fillerle karşılaşmamış olan Romalılar paniğe kapılınca savaşın yönü değişti. Biraz sonra disiplinli Roma birlikleri geri çekilmeye başladı.</p><p class="calibre_2">"Kartal" büyük bir zafer kazandı. Ünü tüm İtalya yarımadasına yayıldı; gerçekten de Büyük İskender yeniden doğmuş gibiydi. Artık öteki kentler ona yedek kuvvetler gönderip Herakleia’daki kayıplarını telafi etmeye başladılar. Ama Pyrrhos kaygılıydı. Aralarında birkaç önemli generalinin de bulunduğu deneyimli savaşçılarının bir kısmını bu çarpışmada yitirmişti. Daha da önemlisi şimdiye dek karşılaştıklarından çok farklı olan Roma birliklerinin gücü ve disiplini onu etkilemişti. Romalılarla bir barış anlaşması yapıp yarımadayı onlarla paylaşmayı önerdi. Aynı zamanda anlaşmaya ivedilik kazandırmak ve barışa yanaşmadıkları takdirde kendisini karşılarında bulacaklarını Romalılara açıkça belirtmek için Ro-ma’ya doğru ilerlemeyi sürdürdü.</p><p class="calibre_2">Bu arada Herakleia yenilgisi kolayca korkuya kapılmayan ve yenilgileri hafife almayan Romalıları derinden etkilemişti. Çarpışmanın hemen ardından askere alınma çağrısı yapıldı ve gençler akın akın orduya katıldı. Romalılar büyük bir gururla anlaşma önerisini reddettiler: asla İtalya’yı paylaşmayacaklardı.</p><p class="calibre_2">İki ordu MÖ 279 ilkbaharında Roma’dan pek uzak olmayan Ascu-lum kenti yakınında karşılaştı. Çarpışmanın ilk günü çok şiddetli geçti ve bir kez daha Romalılar kazanır gibiydi. Ama ikinci gün bir strateji ustası olan Pyrrhos, Roma askerlerini, kendi ordusunun manevra tarzına daha uygun olan bölgeye çekti ve avantaj kazandı. Alışılagelmiş biçimde günün sonunda Roma birliklerinin kalbine fillerin öncülüğünde yapılan saldırıyı kendisi yönetti. Romalılar dağıldı ve Pyrrhos bir kez daha zafere ulaştı.</p><p class="calibre_2">Kral Pyrrhos şimdi zirvedeydi ama üzüntüye ve uğursuzluk önsezisine kapılmıştı. Çok ağır kayıplar vermişti; güvendiği generallerin çoğunu yitirmişti ve kendisi de ağır yaralıydı. Ne var ki Romalılar uğradıkları ye-nilgiyc karşın asla yorulmaz gibiydiler. Asculum zaferi için kutlandığında Pyrrhos, "Eğer Romalıları bir kez daha buna benzer bir savaşta yenersek, tümüyle mahvoluruz," diye yanıtladı.</p><p class="calibre_2">Aslında Pyrrhos zaten mahvolmuştu. Asculum’daki kayıpları kolayca telafi edilebilir gibi değildi ve geri kalan askeri gücü bir kez daha Romalılarla savaşamayacak kadar azalmıştı. İtalya seferi sona ermişti.</p><p class="calibre_2"><span class="calibre3"><span class="bold">Yorum</span></span></p><p class="calibre_2">"Pyrrhos zaferi" deyimi KraJ Pyrrhos’un Asculum Savaşı’ndan sonraki ünlü matem sözlerinden gelir ve çok pahalıya patladığından aslında bir yenilgi olan bir zaferi tanımlar. Zafer kazanan taraf bundan keyif alamayacak kadar yorgun ve bir sonraki çarpışmayı göze alamayacak kadar kı-rılganlaşmıştır. Gerçekten de Asculum’daki "zafer" sonrasında Pyrrhos bir felaketten diğerine sürüklendi, ordusu gitgide sayısı artan düşmanlarını yenebilecek güce bir daha ulaşamadı. Bir çarpışmada hiç beklenmedik bir anda ölmesiyle Epir devletinin Yunanistan’da bir güç olma umudu kayboldu.</p><p class="calibre_2">Pyrrhos aşağıya inen bu sarmaldan kaçınabilirdi. Önce istihbarat ona Romalıların disiplinli gücünü, Tarentum halkının ahlaksızlık ve ihanetini bildirebilir; bu bilgiye sahip olunca da ya daha güçlü bir ordu oluşturmak için daha fazla zaman harcayabilir ya da bu savaştan tümüyle vazgeçebilirdi. Aldatıldığını öğrenince geri dönebilirdi; Herakleia çarpışmasından sonra bile geri çekilme, gücünü toparlama ve henüz iyi durumdayken savaştan vazgeçme olasılığı vardı. Eğer bunların herhangi birini yapmış olsaydı öykünün sonu farklı olabilirdi. Ama kapıldığı düşler çok çekici olduğundan Pyrrhos kendine hakim olamadı. Giderler için niye kaygılan-malı? Daha sonra toparlayabilirdi. Bir çarpışma daha, bir zafer daha, işi bitirebilirdi.</p><p class="calibre_2">Pyrrhos zaferleri varsaydığınızdan çok daha yaygındır. Bir girişimin beklentileri başlangıçta doğal olarak heyecan vericidir ve eğer hedef de baştan çıkarıcıysa bilinçsizce görmek istediklerimizi, yani olası kazançları daha çok, olası zorlukları daha az görürüz. Ne kadar ileri gidersek, geri çekilip durumu mantıksal açıdan değerlendirmemiz o kadar güç olur. Böyle koşullar altında bedeller yalnızca yığılmakla kalmaz, denetlenemeyecek bir sarmala dönüşür. Eğer işler kötü giderse yoruluruz ve sonucunda hata yaparız. Hata yapmak daha yeni, beklenmedik sorunlara yol açar ve dolayısıyla giderler artar. Bu arada kazandığımız zaferlerin anlamı kalmaz.</p><p class="calibre_2">Unutmayın ki, ödülü ne kadar fazla isterseniz, kazanmanın neye mal olacağını o kadar fazla hesaplamanız gerekir. Açıkça görülenlerin ötesindeki giderlere bakın ve elle dokunamadıklarınızı da düşünün: savaş açarak iyi niyetleri boşa harcamış olabilirsiniz; kazanırsanız kaybedenin öfkesiyle karşılaşırsınız, kazanmak için fazla zaman harcarsınız, müttefiklerinize borçlu kalabilirsiniz. Daha iyi bir zamanlama için bekleyebilirsiniz ve kaynaklarınıza uyumlu bir şeyler yapabilirsiniz. Unutmayın ki tarih bu giderleri göz ardı edenlerin cesetleriyle doludur. Gereksiz çarpışmalardan uzak durun, başka bir gün savaşmak için yaşamınızı sürdürün.</p><p class="calibre_2"><span class="italic"><span class="bold">Silahlar körelip mhlar çökünce, gücümüz harcanıp kaynaklarımız bitince,</span></span></p><p class="calibre_2"><span class="italic"><span class="bold">ötekiler ortaya çıkmak için bitkinliğimizden yararlanacaklardır. Bu dununda çok akıllı generalleriniz olsa bile, olayların akışını sonunda iyiye gitmeye yönlendiremezsiniz.</span></span></p><p class="calibre_2"><span class="calibre1"><span class="bold">Savaş Sanatı, </span></span><span class="calibre1"><span class="italic"><span class="bold">Sun-tzu (MÖ W.</span></span></span><span class="calibre1"><span class="bold"> YY.)</span></span></p><p class="calibre_2"><span class="calibre1"><span class="bold">KUVVETLER VE ZAYIFLIKLAR</span></span></p><p class="calibre_2">Kraliçe I. Elizabeth (1533-1603) 1558 yılında İngiltere tahtına çıktığından, ikinci sınıf bir gücü miras olarak almıştı: iç savaş ülkeyi mahvetmiş ve parasal durumu berbat bir hale gelmişti. Elizabeth zengin bir ülkenin önünde daha fazla seçenek bulunduğundan ülkesinin temelini özellikle ekonomisini yeniden yapılandırmak için uzun bir barış süresi düşlüyordu. Kaynakları kısıtlı küçük bir ada ülkesi olan İngiltere, Avrupa’nın Fransa ve İspanya gibi büyük güçleriyle herhangi bir savaşta başa çıkamazdı. Bunun yerine ticaret ve ekonomik istikrarla güç sahibi olabilirdi.</p><p class="calibre_2">Yirmi yıl boyunca Elizabeth ağır ağır ilerleme kaydetti. 1570’lerin sonuna doğru bir felaketle karşı karşıya kaldı: İspanya ile kaçınılması olanaksız bir savaş yirmi yılın tüm kazancını alıp götürecek gibiydi. Dindar bir Katolik olan İspanya kralı II. Philip, Protestanlığın yayılmasını durdurmayı kendine bir görev sayıyordu. Şimdiki Hollanda ile Belçika o dönemde Ispanya’ya aitti ve gitgide büyüyen bir Protestan isyanı egemen ülkeyi tehdit eder gibiydi; Philip isyancıları ezmek için savaş açtı. Bu arada en büyük düşü İngiltere’de Katolikliği yeniden canlandırmaktı. Kısa vadeli planı Elizabeth’i idam ettirip üvey kızkardeşi olan İskoçya Kraliçesi Katolik Mary’yi İngiltere tahtına geçirmekti. Bu plan başarısız olduğu takdirde, uzun vadeli stratejisi ise büyük bir donanma inşa edip İngiltere’yi istila etmekti.</p><p class="calibre_2"><span class="italic"><span class="bold">Eskilerin uzman dediği kişiler zaferin kolayca kazanıldığı savaşlarda zafer kazanmış olanlardır. Böylece bir uzmanın savaşı olağanüstü bir çarpışma değildir ya da kendisine cesaret açısından itibar ya da bilgelik kazandırmaz.</span></span></p><p class="calibre_2"><span class="italic"><span class="bold">Onun savaşlardaki zaferleri hiç şaşmaz. Şaşmaz olmasının anlamı ise onun, zafer kesin olduğu zaman adım attığını ve zaten kaybetmiş olan bir düşmanı fethettiğini gösterir.</span></span></p><p class="calibre_2"><span class="italic"><span class="bold">SAVAŞ SANATI,</span></span> SUN-TZU, MÖ IV. YY.</p><p class="calibre_2">Philip niyetini pek iyi gizlemediğinden Elizabeth’in bakanları savaşın kaçınılmaz olduğunu fark etmişlerdi. Hollanda ve Belçika’ya bir ordu gönderip Philip’i İngiltere’ye saldırmak yerine tüm gücünü buraya yollamaya zorlamayı önerdiler. Elizabeth bu fikirden çekindi; Protestan isyancıların askeri bir felaketten uzak kalmaları için küçük bir güç gönderebilirdi ama hepsi bu kadardı. Elizabeth savaştan nefret ediyordu; bir orduyu beslemek çok pahalıya mal oluyordu ve bir sürü gizli gider ortaya çıkacak ve bunca zamandır geliştirdiği istikrarı tehdit edecekti. Eğer İspanya ile savaş kaçınılmaz ise Elizabeth kendi koşullarına göre savaşmak, İs-panya’yı parasal açıdan mahvedip İngiltere’yi güvenlikte tutacak bir savaş gerçekleştirmek istiyordu.</p><p class="calibre_2">Bakanlarına karşı çıkan Elizabcth, İspanya ile barışı sürdürmek ve Philip’i tahrik etmemek için elinden geleni yaptı. Bu davranış Britanya donanmasını inşa etmek için gerekli parayı ayırmasını sağladı. Bu arada İspanya’nın tek zayıf noktası olarak gördüğü ekonomisini çökertmek için gizlice çalışmaya başladı. İspanya’nın Yeni Dünya’daki imparatorluğu gittikçe genişliyordu ama çok uzaktaydı. İmparatorluğunu sürdürebilmek ve kar edebilmek için Philip ticarete yaslanıyor ve çok geniş ticaret filosunu ancak İtalyan bankerlerden aldığı muazzam borçlarla yürütebiliyordu. Bu bankalara karşı itibarını ancak Yeni Dünya’dan altın taşıyan gemilerin güvenlik içinde İspanya’ya gelmesiyle koruyabiliyordu. Yani İspanya’nın gücüzayıfbir temele oturmuştu.</p><p class="calibre_2">Kraliçe Elizabeth en ünlü kaptanı Sir Francis Drake’i, İspanyol hazine gemilerinin peşine taktı. Drake kendi adına çalışır gibi görünecekti. Kraliçe ile arasındaki bağlantıyı hiç kimse bilmeyecekti. Drake’in ele geçirdiği her gemi, Philip’in borçlarının faizini yükseltti ve sonunda İtalyan bankerler herhangi bir zarardan çok Drake tehditi nedeniyle faizleri biraz daha yükselttiler. Philip kendi donanmasını 1582 yılına kadar İngiltere’ye karşı denize indirmeyi umut etmişti ama parasız kalınca bu planı ertelemek zorunda kaldı. Böylece Elizabeth biraz daha zaman kazanmış oldu.</p><p class="calibre_2">Bu arada maliye bakanlarının tüm üzüntüsüne karşın Philip istila donanmasının boyutunu küçültmeyi kabul etmedi. Belki inşa etmek daha uzun sürecekti ama yine borç para bulabilirdi. İngiltere ile yapılacak savaşı bir haçlı seferi gibi gördüğünden parasal konular yüzünden vaçgeç-meye hiç niyetli değildi.</p><p class="calibre_2">Elizabeth bir yandan Philip’in itibarını zedelemeye çabalarken, diğer yandan da pek fazla olmayan kaynaklarını İngiltere’nin casus ağını yapılandırmak için harcadı ve Avrupa’nın en gelişmiş istihbarat ağını kurdu. Philip’in attığı her adımı İspanya’ya yayılmış casuslarından öğreniyordu. Donanmanın boyutlarını ve ne zaman denize indirileceğini de öğrenmişti. Böylece ordu toplamayı en son dakikaya bırakarak hükümetin parasını boşa harcamamış oldu.</p><p class="calibre_2">Sonunda 1588 yazında İspanyol Armadası hazır oldu. 128 geminin arasında 20 tane büyük kalyon vardı ve askerlerle denizcilerin sayısı oldukça yüksekti. İngiltere’nin tüm donanmasıyla eşit boyutlardaki donanmanın inşa edilmesi büyük bir servete mal olmuştu. Temmuzun ikinci haftasında Armada Lizbon’dan yola çıktı. İspanya’nın planlarından haberli olan Elizabeth manevra yeteneği daha yüksek gemilerden oluşan küçük bir filoyu Armada Fransa sahiline daha yaklaşmadan taciz etmesi, malzeme gemilerini batırması ve bir kaos yaratması için yola çıkarmıştı. İngiliz filosunun komutanı Effingham Lordu Howard, "Onların donanması harika denecek kadar büyük ve güçlü, ama biz tüylerini ufak ufak yoluyoruz," diye rapor verdi.</p><p class="calibre_2"><span class="italic"><span class="bold">Achilles şimdi Truvalıları bozguna uğratmış, kente doğru kovalıyordu, ama kendi sonu da gelmişti. Hem Cycnus ile Troilus’un ölümünün intikamını almak hem de Hector’un cesedinin yanında Achilles’in söylediği küstahça sözleri cezalandırmak isteyen Zeus ile Poseidon baş başa karar almak istediler. Scaean kapısında bulutlarla gölgelenmiş duran Apollo, savaş meydanının kalabalığında Paris’i gördü, elindeki yayı Achilles’e döndürüp öldürücü darbeyi nişanladı, Ok Achilles’in bedeninin tek kırılgan noktası olan topuğuna saplanınca acı çekerek öldü.</span></span></p><p class="calibre_2"><span class="italic"><span class="bold">THE GREEK MYTHS,</span></span> CİLT 2, ROBERT GRAVES, 1955</p><p class="calibre_2">Sonunda Armada, Belçika ve Hollanda’daki İspanyol Ordusu’yla buluşmak üzere Calais limanına ulaşıp demirledi. Yedek kuvvetlere ulaşmalarını engellemeye kararlı olan İngilizler sekiz büyük gemiye yanıcı maddeler yükleyip yanaşık düzen demir atınış olan İspanyol filosuna doğru gönderdiler. İngiliz gemileri yelkenleri dalgalanarak limana girdi ve tayfalar gemileri ateşe verip terk ettiler. Sonuç bir felaketti; düzinelerle</p><p class="calibre_2">İspanyol gemisi alev aldı. Bazıları açık denize çıkmaya çabalarken birbi-riyle çarpıştı. Denize açılma telaşı içinde tüm düzen bozuluverdi.</p><p class="calibre_2">Calais limanında gemileri ve malzemeleri yitirmek İspanyolların moralini ve disiplinini bozdu ve İngiltere’yi istila seferi iptal edildi. İspan-ya’ya dönerken tekrar saldırıya uğramamak için Armada’nın geri kalanı İskoçya ve İrlanda’dan dolaşıp eve ulaşmak için güney yerine kuzeye yöneldi. Sert denizlerin gemilere hasar vereceğini bilen İngilizler kovalama zahmetine bile kalkmadı. Parçalanmış Armada Ispanya’ya ulaştığında kırk dört gemi yitirilmiş ve geri kalanın çoğu da tekrar denize açılamayacak durumdaydı. Askerlerin ve denizcilerin neredeyse üçte ikisi denizde yok olmuştu. Bu arada İngiltere bir tek gemi bile yitirmemiş ve harekat sırasında yaklaşıkyüz kişi ölmüştü.</p><p class="calibre_2">Büyük bir zafer kazanılmıştı ama Elizabeth keyfini çıkarmakla zaman yitirmedi. Paradan tasarruf etmek için gemileri yedeğe çekti. Hollanda ve Belçika’daki İspanyol güçlerine saldırmak için danışmanların getirdiği önerileri dinlemeyi reddetti. Hedefleri daha farklı ve sınırlıydı: Philip’in parasal kaynaklarını kurutup Katolik baskınlığını sürdürme düşlerinden vazgeçirmek ve Avrupa’da nazik bir güç dengesi kurmak. İspanya Armada felaketini parasal açıdan atlatmayı başaramadığından İngiltere üzerindeki tasarılarından tümüyle vazgeçince, gerçekten bu hedefler kraliçenin en büyük zaferi oldu.</p><p class="calibre_2"><span class="italic"><span class="bold">Sınırlamalar sıkıntılıdır ama etkilidir. Eğer normal zamanlarda ekonomik yaşayabilirsek, ihtiyaç duyduğumuz zamanlar için hazırlıklı oluruz. İdareli harcamak bizi utanca kapılmaktan kurtarır. Sınırlamalar ayrıca dünya koşullarının düzenlenmesinde vazgeçilmezdir. Doğada yaz ve kış için, gündüz ve gece için sabit sınırlar vardır; bu sınırlar yıllara anlam kazandırır. Aynı şekilde harcamalara sabit sınırlar getirmek mülklerin korunmasını ve insanların incinmemesini sağlar.</span></span></p><p class="calibre_2"><span class="italic"><span class="bold">THE ICHING,</span></span> ÇİN, MÖ VIII. YY.</p><p class="calibre_2"><span class="calibre1"><span class="bold">Yorum</span></span></p><p class="calibre_2">Savaş tarihinde İspanyol Armada’nın yenilgiye uğratılması maliyeti en düşük zaferlerden biri olarak kabul edilir. Bir orduyu bile kolayca besleyip ayakta tutamayan ikinci sınıf bir güce sahip bir ülke, dönemin en büyük imparatorluğunu sindirmeyi başarmıştı. Zaferi olası kılan temel bir askeri gerçekti: kendi güçlü yanınızla düşmanın zayıf noktasına saldırın. İngiltere’nin gücü küçük ama manevra yeteneği yüksek donanmasına ve karmaşık istihbarat ağına dayanıyordu. Zayıf yönleri ise asker, silah ve para kaynaklarının kısıtlı oluşuydu. Buna karşılık İspanya’nın gücü inanılmaz servetine ve çok büyük boyutlu ordu ile donanmasına dayanıyor; parasının güvenilmez yapısı, donanmanın büyüklüğüne karşın gemilerin hantal ve yavaş oluşu zayıf noktalarıydı.</p><p class="calibre_2">Elizabeth, İspanyolların koşulları uyarınca savaşmayarak ordusunu yok olmaktan uzak tutmuştu. Bunun yerine kendi güçlü yönleriyle İspanya’nın zayıf noktalarına saldırmış, daha küçük gemilerle İspanyol kalyonlarını taciz etmiş, ülkenin parasal durumunu felakete sürüklemiş, savaş makinesini durdurmak için özel stratejiler kullanmıştı. Savaşı İspanya için gitgide pahalı bir hale getirirken İngiltere’nin giderlerini aşağıda tutarak durumu denetim altına almıştı. Sonunda Philip’in yalnızca başarısız olacağı nokta gelip çatmıştı: Armada tümüyle batarsa bu felaketten kurtulması yıllar alacaktı, ama eğer Armada zafer kazansa bile öylesine pahalıya patlamış olacaktı ki, İngiliz topraklarında bundan yararlanmaya çabalamak yıkımı olacaktı.</p><p class="calibre_2">Unutmayın ki, hiçbir kişi ya da grup tümüyle zayıf ya da tümüyle güçlü değildir. Ne kadar yenilmez görünürse görünsün her ordunun bir zayıf noktası, korumasız bıraktığı bir yeri ya da geliştirmediği bir yönü vardır. Bazen büyük boyutların kendisi bile bir zayıflık olabilir. Bu arada en zayıf grubun üzerine yapılanacağı gizli bir gücü vardır. Savaştaki hedefiniz silah ve cephane yığarak ateş gücünüzü arttırıp düşmanınızı patlatıp yok etmek değildir. Bu durum savurganlıktır, oluşturulması pahalıdır ve sizi gerilla tipi saldırılar karşısında kırılganlığa iter. Düşmanınıza saldırıya karşı saldırı, güce karşı güç gösterisi yapmak da aynı derecede kötüdür. Önce düşmanınızın dahili siyasi sorunlar, moral bozukluğu, istikrarsız parasal durum, merkezi denetim, liderin megalomanlığı gibi zayıf noktalarını saptamalısınız. Kendi zayıf yönlerinizi yıpranmaktan uzak tutarken ve gücünüzü uzun süreli kullanmak için korurken, karşınızdakinin Aşil topuğuna tekrar tekrar darbe indirmelisiniz. Zayıflıklarının ortaya serilmesi ve bunlardan yararlanılması düşmanınızın moralini bozacaktır ve yorulmaya başlayınca da başka zayıf noktaları ortaya çıkacaktır. Güçlü ve zayıf noktaları dikkatle hesaplayınca Calut’u bir sapan atışıyla devirebilirsiniz.</p><p class="calibre_2"><span class="italic"><span class="bold">Bolluk beni yoksullaştırır.</span></span></p><p class="calibre_2"><span class="italic"><span class="bold">Ovid (MÖ 43-MS 17)</span></span></p><p class="calibre_2">SAVAŞIN ANAHTARI</p><p class="calibre_2">Son sınır ölüm olmak üzere gerçeklik her canlının üzerinde bir dizi sınırlama olarak tanımlanabilir. Yorulmadan önce harcayabileceğimiz şu kadar enerjimiz vardır; bu kadar yiyecek ve kaynağa ulaşabiliriz; yeteneklerimiz ve kapasitemiz ancak şu noktaya kadar gidebilir. Bir hayvan bu sınırlar içinde yaşar: daha yükseğe uçmaya, daha hızlı koşmaya ya da yiyecek biriktirmek için olanca enerjisini harcamaya kalkmaz, çünkü yorgun düşer ve saldırılara açık olur. Elinden gelenlerle yetinmesini bilir. Örneğin bir kedi içgüdüsel olarak hiçbir çabayı boşa harcamamak için hareket tasarrufu yapar. Yoksulluk içinde yaşayan insanlar da sınırlarını çok iyi bilirler: ellerinde bulunanlardan azami derecede yararlanmak için bitmek bilmeyen bir yaratıcılıkları vardır. Gereklilik yaratıcılıklarının üzerinde çok güçlü bir etki oluşturmuştur.</p><p class="calibre_2">Bolluk ve bereket toplumlarında yaşayan bizlerin sorunu ise sınır duygusunu yitirmiş olmamızdır. Ölümden dikkatle uzak kaldığımız için ölümü aklımıza getirmeden, aylar hatta yıllar geçirebiliriz. Önümüzde sonsuz bir zaman olduğunu düşleyip gerçeklerden gitgide uzaklaşırız; enerjimizin sınırı olmadığını varsayıp biraz daha çabalayınca her şeyi elde edebileceğimize inanırız. Dostlarımızın iyi niyetlerini, servet şöhret olasılıklarını sınırsızmış gibi görmeye başlarız. Birkaç kitap daha okuyup birkaç derse daha girersek yeteneklerimizi ve becerilerimizi öyle bir noktaya kadar geliştiririz ki, farklı insanlar olabiliriz. Teknoloji her şeyi ulaşılabilir duruma getirir.</p><p class="calibre_2">Bolluk bizleri düşlerimizde zenginleştirir, çünkü düşlerde hiçbir sınır yoktur, ama gerçekte bizi yoksullaştırır. Yumuşamamıza ve çökmemize neden olup elimizdekilerden bıkmamıza yol açar, canlı olduğumuzu hissetmemiz için bir dizi şok yaşamamız gerekir. Yaşamda bir savaşçı olmalısınız ve savaş gerçeklik ister. Başkaları sonsuz düşlerde güzelliği bulurken, savaşçılar güzelliği gerçeklerde bulur, sınırlarını bilir ve sahip olduklarından azami düzeyde yararlanırlar. Tıpkı kediler gibi hareketlerinde tasarruf ederek en az çaba harcamasıyla en güçlü darbeyi indirirler. Günlerinin sayılı olduğunu, her an öleceklerini bilmek onları gerçeklerin temeline oturtur. Asla yapamayacakları şeyler, sahip olamayacakları yetenekler, ulaşamayacakları yüce hedefler vardır ama bunlar savaşçıları rahatsız etmez. Savaşçılar sahip olduklarının üzerinde odaklanır, güçlerini yaratıcı olarak kullanmaları gerektiğini bilirler. Ne zaman yavaşlamaları, yeniden güç toplamaları, geri çekilmeleri gerektiğini bildiklerinden, rakiplerinden daha uzun süre dayanırlar. Uzun vadeli oynarlar.</p><p class="calibre_2"><span class="italic"><span class="bold">Bütün bunlarda -besin, mekân, iklim, eğlence seçiminde- kendini koruma içgüdüsü vardır ve kendini savunma içgüdüsü biçiminde sergilenir. Birçok şeyi duymamak, görmemek, yaklaşmasına izin vermemek yaratıcılığın bir parçasıdır, kişinin bir rastlantı değil bir gereklilik olduğunun kanıtıdır. Bu kendini savunma içgüdüsünün alışagelmiş tanımı zevktir. Zorunlu emirleri Evet demenin bir "fedakârlık” olacağı durumda Hayır dememek ve Hayır sözcüğünü olabildiğince az kullanmak biçimindedir. Defalarca Hayır demenin gerekli olacağı durumlardan kendini uzak tutmaktır. İşin mantığı hiç de küçük olmayan savunma giderlerinin bir kural, bir alışkanlık biçimini alması ve olağanüstü ve gereksiz yoksulluğa yol açmasıdır. En büyük harcamalarımız genelinde en çok yaptığımız küçük harcamalardır. Uzaklaştırmak, yakınlaşmasına izin vermemek bir harcamadır -kişi kendini bu konuda kandırmamalıdır- olumsuz nesneler için gücün harcanmasıdır.</span></span></p><p class="calibre_2"><span class="italic"><span class="bold">Kişi sürekli olarak kaçınarak (geçiştirerek) bir daha kendini koruyamayacak kadar zayıflar... başka bir akılcılık ve kendini koruma ise olabildiğince az tepki göstermek, özgürlüğünü inisiyatifini yitirip yalnızca bir belirteç olacağı ilişkilerden ve olgulardan uzak durmaktır.</span></span></p><p class="calibre_2"><span class="calibre3"><span class="italic"><span class="bold">ECCE HOMO,</span></span></span><span class="calibre3"><span class="bold"> FRIEDRICH NIETZSCHE, 1888</span></span></p><p class="calibre_2">Vietnam’daki Fransız sömürgeciliğinin son yıllarında ve Vietnam Savaşı boyunca Vietnamlı bölücülerin komutanı General Vo Nguyen Giap idi. Önce Fransızlar ardından Amerikalılar çok daha büyük kaynaklara, ateş gücüne ve eğitime sahip düşmanlarla yüz yüze kaldı. Kendi ordusu ise morallerinden başka pek bir şeyleri bulunmayan köylülerden oluşturulmuş başıbozuklardı. Başka bir general düşmanın düzeyine ulaşmak için çabalardı ve Giap da böyle bir fırsatla karşılaşmıştı. Çinliler ona kamyonlar, telsizler, silahlar ve eğitim teklifi getirmişlerdi ama Giap bunları bir tuzak olarak görmüştü. Kısıtlı parasal kaynaklarını böyle malzemeler için harcamak istemediği gibi, uzun vadede bunların Kuzey Vietnamlıları düşmanın daha zayıf bir kopyasına dönüştüreceğine inanıyordu. Bunun yerine elinde olanlardan yararlanmaya, ordunun zayıflıklarını meziyete dönüştürmeye karar verdi.</p><p class="calibre_2">Kamyonlar havadan görülebilir ve Amerikalılar tarafından bombala-nabilirdi. Ama Amerikalılar göremedikleri malzeme hatlarını bombala-yamazlardı. Kaynaklarından yararlanıp malzemeleri sırtlarında taşıyacak köylü hamallardan oluşan geniş bir ağ kurdu. Bir nehre ulaşınca hamallar su yüzeyinin tam altında yatan ip köprülerden karşıya geçeceklerdi. Savaşın sonuna dek Amerikalılar, Kuzey VietnamlIların savaş meydanlarına nasıl malzeme taşıdığını bir türlü çözemedi.</p><p class="calibre_2">Bu arada Giap, Amerikan malzeme hatlarını kırmak için vur-kaç taktiği uygulayan gerilla güçleri oluşturdu. Savaşmak, askerleri ve malzemeleri taşımak için Amerikalılar helikopter kullanarak inanılmaz bir kıvraklık sağlıyorlardı. Ama eninde sonunda çarpışmalar karada yaşanacaktı ve Giap, Amerikalıların hava gücünü nötralize etmek, Amerikalı piyadeleri şaşırtmak ve kendi askerlerine kamuflaj sağlamak için ormanı kullanıyordu. Üstün Amerikan silahlarına karşı bir meydan savaşını kazanamayacağını bildiğinden, Amerikan televizyonlarından izlendiğinden savaşın anlamsızlığını ortaya seren sembolik moral bozucu saldırılar düzenliyordu. Elindeki asgari güçle azami etkiyi yaratmayı başardı.</p><p class="calibre_2">Para, kaynak ve ateş gücü daha fazla olan orduların davranışları önceden tahmin edilebilir. Bilgi ve strateji yerine malzemelerine daha fazla güvendiklerinden zihinsel olarak tembelleşirler. Sorunlar başgösterince, çözüm yolu olarak zaten sahip olduklarını fazlalaştırmaya giderler. Ama size zaferi kazandıran elinizdeki malzemeler değil, nasıl kullanacağınızı bilmenizdir. Kaynaklarınız daha az olunca, doğal olarak daha yaratıcı olursunuz. Yaratıcılık, teknolojiye yaslanan düşmanlar karşısında size üstünlük sağlar, daha bilgili olursunuz, koşullara daha kolay uyum sağlarsınız ve onlardan akıllı olduğunuzu kanıtlarsınız. Sınırlı kaynaklarınızı boşa harcamamak için, en iyi şekilde değerlendirirsiniz. Zaman sizin müttefikiniz olur.</p><p class="calibre_2">Eğer kaynaklarınız düşmanınızdan daha az ise, yeise kapılmayın. Kusursuz bir ekonomi uygulayarak durumu tersine çevirebilirsiniz. Eğer düşmanınızla eşit durumdaysanız, daha fazla silaha sahip olmak yerine elinizdekileri daha iyi kullanmak önemlidir. Düşmanınızdan daha fazlasına sahip olduğunuz zaman bile, ekonomik bir biçimde savaşmak her zamanki kadar önemlidir. Pablo Picasso’nun dediği gibi, zengin olduğunuz zaman bile yoksulmuş gibi davranın. Yoksullar daha yaratıcıdır, sahip olduklarına daha fazla değer verdikleri ve sınırlarım bildikleri için daha fazla eğlenirler. Bazen stratejik açıdan büyük gücünüzü unutmamalısınız ve asgariden azami biçimde yararlanmaya kendinizi zorlamanız gerekir. Teknolojiye sahip olsanız bile, bir köylü savaşı sürdürün.</p><p class="calibre_2">Bunun anlamı silahsızlanın ve sahip olduğunuz malzemelerin avantajını kullanmayın demek değildir. 1991 yılında Irak’a karşı ABD’nin sürdürdüğü Çöl Fırtınası harekatında, Amerikalı askeri strateji uzmanları özellikle hava saldırılarındaki üstün teknolojiden olabildiğince fazla yararlandılar ama zafere ulaşmak için yalnızca buna güvenmediler. Yirmi yıl önce Vietnam’daki acı yenilgiden ders aldıklarından aldatma girişimleri, daha küçük gerilla benzeri birliklerde hareketliliği sağlamak gibi manevraları da uyguladılar. İleri teknoloji ile yaratıcılık bir araya gelince karşı tarafı mahvetti.</p><p class="calibre_2">Savaş araçların ve amaçların bir dengesidir: bir generalin belirli bir amaca ulaşmak için bir planı olabilir ama bunu başarabilecek araçları yoksa, planın hiçbir değeri yoktur. Tarih boyunca akıllı generaller önce sahip oldukları araçları inceleyip ardından bunları kullanabilecekleri stratejiler geliştirdiler. Bu yaklaşım Hannibal’in çok parlak bir strateji uzmanı olmasını sağladı. Önce hem kendi ordusunun hem de düşman ordusunun durumunu düşünür, her iki tarafın süvari ve piyade askerlerinin oranını hesaplar, araziyi, askerlerinin moralini ve hava durumunu hesaba katardı. Böylelikle yalnızca saldırı planının değil bu çarpışmada ulaşmak istediği sonucun temelini de oluştururdu. Birçok generalden farklı olarak belirli bir savaşma tarzına kilitlenip kalmaz sürekli olarak araçlarını amaçlarına göre uyarlardı. Bu stratejik avantajı defalarca kullanmıştı.</p><p class="calibre_2">Yeni bir sefere çıkacağınız zaman bir deney yapın: somut amaçlarınızı ya da güzel düşlerinizi düşünmeyin, stratejinizi kağıda dökmeyin. Bunun yerine elinizdeki araçları ve malzemeleri derinlemesine düşünün. Kendinizi düşler ve planlar yerine gerçeklere yaklaştırın: kendi yeteneklerinizi, sahip olduğunuz herhangi bir siyasi avantajı, askerlerinizin moralini, elinizdeki araçları ne kadar yaratıcı bir biçimde kullanabileceğinizi düşünün. Planlarınızın ve hedeflerinizin bu süreçten kendiliğinden ortaya çıkmasını izleyin. Stratejiniz daha gerçekçi olmanın yanı sıra daha yaratıcı ve güçlü olacaktır. Önce ne istediğinizi düşlemek ardından buna ulaşmak için araçlar sağlamak yorgunluk, savurganlık ve yenilginin reçetesidir.</p><p class="calibre_2">Ucuza kaçmakla kusursuz ekonomiyi birbirine karıştırmayın. Ordular çok fazla harcamak kadar çok az harcamanın sonunda da başarısız olmuşlardır. Birinci Dünya Savaşı’nda Türkiye’ye saldırarak onları savaş dışı bırakıp ardından doğudan Almanya’ya saldırmayı planlayan İngilizler, Çanakkale Boğazı’nı geçip İstanbul’a ulaşmak için bir donanma gönderdiler. Filo iyi bir ilerleme göstermişti ama birkaç hafta sonra bazı gemiler batırılmış, tahmin edilenden fazla can kaybı yaşanmış ve bu girişimin çok pahalıya patladığı anlaşılmıştı. Bunun üzerine İngilizler donanma savaşından vazgeçip Gelibolu yarımadasına çıkıp savaşı karada sürdürmeye karar verdiler. Bu yol daha güvenli ve daha ucuz gibi görünüyordu ama aylar süren bir fiyaskoyla sonuçlandı, binlerce asker öldü ve hiçbir sonuca ulaşmayacağı anlaşıldı, çünkü Müttefikler sonunda vazgeçip askerlerini geri çekmeye başladılar. Yıllar sonra Türk belgeleri açıklandığında İngiliz donanmasının neredeyse başarılı olabileceği ortaya çıktı: bir ya da iki gün daha dayansalardı, Çanakkale Boğazı’nı geçip herhalde İstanbul’u ele geçirebileceklerdi. Belki de savaşın yönü tümüyle değişecekti. Ama İngilizler fazla ekonomik davranmaya yönelip harcamalar konusunda kaygıya kapılınca son dakikada hızlı bir saldırı yapmak istemişlerdi. Sonuçta ucuz bir yolla kazanmaya çalışmanın çok pahalıya patladığı ortaya çıktı.</p><p class="calibre_2">Yani kusursuz ekonomi, kaynaklarınızı hiç kullanmamak demek değildir. Buna ekonomi değil cimrilik denir ve savaşta ölümcül bir hatadır. Kusursuz ekonominin anlamı darbelerinizin yerine ulaştığı ama sizi yormadığı bir düzey, bir altın yöntem bulmak demektir. Cimrilik savaşın daha uzun sürmesine yol açacağından, öldürücü darbeyi indirmenize olanak vermeden sizi daha fazla yorgun düşürecek ve masraflarınızı arttıracaktır.</p><p class="calibre_2"><span class="italic"><span class="bold">Her sınırlamanın bir değeri vardır ama sürekli çaba gerektiren bir sınırlama çok fazla enerji harcamanın masrafını gerektirir. Buna karşılık bir sınırlama doğal olunca (örneğin suyun yukarıdan aşağıya akması gibi) enerji tasarrufa, sağlayacağından başarıya giden yolu açar. Üzerinde uygulanan nesneyle boş bir mücadele için boşa harcanacak olan bu enerji, eldeki konunun tümüne uygulandığında başarı garantilenmiş demektir.</span></span></p><p class="calibre_2"><span class="italic"><span class="bold">THE I CHING,</span></span> ÇİN, MÖ VIII. YY.</p><p class="calibre_2">Savaşta ekonomiyi sağlayan birçok taktik vardır. Bunlardan birincisi masrafı çok az olup güçlü sonuçlara gidebilen aldatma taktiğidir. İkinci Dünya Savaşı’nda Müttefikler, birçok farklı noktadan saldırıya geçecekmiş gibi görünerek Almanları bir dizi karmaşık aldatmaca sonunda güçlerini yaymaya zorladılar. Hitler’in Rusya seferi, Fransa ve Balkanlar’dan gelecek ama asla gerçekleşmeyen saldırılara karşı koymak için bu bölgelerde asker bulundurma zorunluluğu nedeniyle zayıf düştü. Aldatmaca zayıf olan taraf için iyi bir dengeleyici unsurdur. İstihbarat toplamak, yanlış bilgi yaymak ve düşman tarafında savaşı sevimsiz bir duruma getirmek için propaganda yapmak bu sanatın parçalarıdır.</p><p class="calibre_2">İkinci olarak yenebileceğiniz düşmanları seçin. Kaybedecek hiçbir şeyi olmayan düşmanlardan uzak durun: bedeli ne olursa olsun onlar sizi alt etmek için çabalayacaklardır. On dokuzuncu yüzyılda Otto von Bismarck, Prusya ordularını Danimarkalılar gibi zayıf düşmanları arkadan vuracak biçimde geliştirdi. Kolay zaferler moralinizi yükseltir, şöhretinizi arttırır, size ivme kazandırır ve en önemlisi bedeli çok yüksek değildir.</p><p class="calibre_2">Hesaplarınızın ters tepeceği zamanlar da olacaktır; kolay olduğunu varsaydığınız bir savaşın çok zorlu olduğunu da görebilirsiniz. Her şey önceden tahmin edilemez. Çarpışmaları özenle seçmek kadar kaybettiğinizi kabul edip ne zaman vazgeçeceğinizi bilmek de önemlidir. 1971 yılında mesleklerinin zirvesinde olan Muhammed Ali ile Joe Frazier dünya ağırsiklet boks şampiyonluğu için karşılaştılar. Tarihin en heyecanlı, en acımasız maçlarından biri oynandı; Frazier on beşinci rauntta neredeyse Ali’yi nakavt edecek duruma yaklaşıp hakem kararıyla maçı kazandı. Her ikisi de bu dövüşte epey hırpalandı. İntikam almak isteyen Ali, 1974 yılındaki on beş rauntluk maçı yine hakem kararıyla kazandı. İki boksör de mutlu olmadığından ve daha somut bir sonuç arzuladığından 1975’de ünlü "Manila heyecanı" maçında karşı karşı geldiler. Bu kez Ali maçı on dördüncü rauntta kazandı ama her ikisi de bir daha kendini toplayamadı; üç maç ikisinden de çok şey alıp götürmüş, meslek yaşamlarını kısaltmış-tı. Gurur ve öfke iki boksörün mantıklı düşünme gücünü ezmişti. Böyle bir tuzağa düşmeyin, nerede duracağınızı bilin. Hüsran ya da gurur nedeniyle savaşa kalkışmayın. Kayıplarınız büyük olur.</p><p class="calibre_2">Son olarak da insan ilişkilerinde hiçbir şeyin ayrı kalmadığını söyleyebiliriz. Zaman içinde çabalarınız yavaşlayacaktır - belki beklenmedik dış olgular ya da belki sizin davranışlarınızdan bir cins sürtünme ortaya çıkacaktır ya da belki kazandığınız ivme ileri gitmenize yardımcı olacaktır. Sahip olduklarınızı boşa harcamak sürtünme oluşturur, enerji ve moralinizi düşürür. Temelinde siz kendinizi yavaşlatmış olursunuz. Buna karşılık ekonomik olarak savaşmak ivme kazandırır. Kendi düzeyinizi bulmak olarak düşünün; yapabilecekleriniz ile yapmanız gerekenler arasında kusursuz bir denge oluşturun. Yaptığınız iş bu düzeyin altında ya da üstünde değilse, yorgunluk, can sıkıntısı ya da çöküntü hissetmezsiniz. Birdenbire yepyeni bir yaratıcılık ve enerjiye sahip olursunuz. Kusursuz ekonomiyle savaşmak bu düzeye vurmak gibidir; yolunuzda ne kadar fazla direnişle karşılaşırsanız, daha fazla enerji ortaya çıkar. Garip gibi gelecek ama, sınırlarınızı tanımak, onları genişletecektir: sahip olduklarınızdan en iyi biçimde yararlanmak daha fazlasına sahip olmanızı sağlayacaktır.</p><p class="calibre_2">Simge: Yüzücü. Su size direnç gösterir, ancak belirli bir hızda yüzebilirsiniz. Bazı yüzücüler hız kazanmak için adeta suyla savaşır ama yalnızca dalga üretirler ve kendi yollarında daha fazla direnç oluşmasına neden olurlar.</p><p class="calibre_2">Bazıları ise o kadar naziktir ki, çok hafif vuruşlarla adeta hiç ilerlemezler. İyi yüzücüler suya kusursuz bir ekonomiyle yaklaşır, önlerindeki suyu düzgün ve aynı düzeyde tutarlar. Suyun izin verdiği hızla ilerlerler ve hızlarını kesmeden büyük mesafeler alırlar.</p><p class="calibre_2">Otorite: Bazen bir nesnenin değeri kişinin onunla nereye ulaştığına değil, ona ne ödediğine, kaça mal olduğuna bağlıdır. <span class="italic"><span class="bold">-Friedrich Nietzsche (1844-1900)</span></span></p><p class="calibre_2"><span class="calibre1"><span class="bold">TERSİNE ÇEVİRMEK</span></span></p><p class="calibre_2">Ekonomik olmayan bir biçimde savaşmanın hiçbir değeri olmaz; ama rakiplerinizi kaynaklarını boşa harcamaya zorlamak akıllıca bir yöntemdir. Vur-kaç taktiğiyle bunu başarıp sizi kovalarken enerjisini boşa harcamasını sağlayabilirsiniz. Bir tek büyük saldırının sizi yok etmesine yeteceği yemine inanmasını sağlayın; ardından bu saldırıyı gitgide uzayan bir savaşa çevirin ve rakibinizin değerli zamanını ve kaynaklarını yitirmesini sağlayın. İsabet ettiremediği darbelere harcadığı enerjiyle hüsrana uğrayan bir rakip kısa bir süre sonra hata yapmaya başlayacak ve kendini acımasız karşı saldırılara açık bırakacaktır.</p><p class="calibre_2"><span class="italic"><span class="bold">9</span></span></p><p class="calibre_2"><span class="bold">OLAYLARI TERSİNE ÇEVİRİN Karşı-Saldırı Stratejisi</span></p><p class="calibre_2"><span class="italic">İlk adımı atmak, saldırıyı başlatmak, çoğunlukla sizin için dezavantajlıdır, çünkü stratejinizi gözler önüne serip seçenekleri kısıtlarsınız. Bunun yerine geride durup karşı tarafın ilk adımı atmasını beklemeyi ve herhangi bir açıdan karşı saldırı yapma esnekliğinin gücünü öğrenin. Eğer rakibiniz saldırıya yatkınsa, onu zayıf durumda bırakacak hiç düşünülmemiş bir adım atması için yemleyin. Rakibinizin sabırsızlığını, bir an önce size saldırma hevesini onun dengesini bozmak ve yere yıkmak için kullanmayı öğrenin. Zorlu dakikalarda umarsızlığa kapılmayın ya da geri çekilmeyin, her durum tersine çevrilebilir. Nasıl geride duracağınızı, hiç beklenmedik bir karşı saldır için en iyi zamanı bekleyeceğinizi öğrenirseniz, zayıflık güç biçimine gelir.</span></p><p class="calibre_2"><span class="calibre1"><span class="bold">GİZLENEN SALDIRGANLIK</span></span></p><p class="calibre_2">1805 Eylül’ünde Napoleon Bonaparte meslek yaşamının o ana dek gelişen en büyük kriziyle yüz yüze kaldı: Avusturya ile Rusya ona karşı birleşmişti. Güneyde Avusturya askerleri kuzey İtalya’yı işgal eden Fran-sızlara saldırıyor; doğuda Avusturyalı general Kar] Mack büyük bir orduyu Bavyera’ya doğru yürütüyordu. Genaral Mikhail Kutusov komutasındaki oldukça büyük bir Rus Ordusu Mack’ın gücüyle birleşmek üzere yola çıkmıştı ve bu güçler bir araya gelince Fransa’ya doğru ilerleyeceklerdi. Viyana’nın doğusunda, istenilen yere gitmek üzere Rus ve Avusturya askerleri bekliyordu. Karşısındaki orduların asker sayısı Napoleon’un ordusunun iki katıydı.</p><p class="calibre_2">Napoleon ittifak kuran ordular bir araya gelmeden önce küçük ama hareket yeteneği daha fazla olan ordusuyla onları yenmeyi planladı. İtalya’da her iki tarafın hareket etmesine olanak vermeyecek sayıda asker bırakıp Kutusov’dan önce Bavyera’ya ulaştı ve bir tek mermi bile atılmadan Mack’ı rezil bir biçimde teslim olmaya zorladı (Bkz. Bölüm 6). Bu kansız zafer bir başyapıttı ama bundan olabildiğince yararlanmak için daha fazla Rus ya da Avusturya askeriyle takviye edilmeden Kutusov’u yakalaması gerekiyordu. Ordusunun büyük bir bölümünü geri çekilen Rus askerlerini tuzağa düşürmeyi umarak doğuya, Viyana’ya doğru gönderdi. Ama kovalamaca başarısız oldu: hava koşulları kötüydü, Fransız askerleri yorgundu, komutanları hatalar yapıyorlardı ve en önemlisi Kutusov saldırıdan çok geri çekilme durumunda daha kurnazca davranıyordu. Fransızla-rı atlatmayı becerip Avusturya-Rus güçlerinin konuşlandığı Viyana’nın kuzeydoğusundaki Olmütz kasabasına ulaşmıştı.</p><p class="calibre_2"><span class="italic"><span class="bold">Düşmanın beklenti ve istekleri "uyarınca" tekniği, önce ne istediklerini öğrenmeye ve durumdan yararlanma olanağı çıkana dek görünürde bunlara uyum göstermektir. Tanım: düşman bir şey almak isteyince, siz çıkarıp verirseniz buna "uyarınca" denir... Genel olarak herhangi bir şeye ters gitmek onu biraz daha sağlamlaştıracağından, rakibinizi hata yapmaya yönlendirmek için istekleri doğrultusunda davranıyormuş gibi görünmek daha iyidir. Eğer düşman ilerlemek istiyorsa, esnek olun ve ilerlemesini sağlamak için bir zayıflık gösterin. Eğer düşman geri çekilmek istiyorsa, dağılın ve geri çekilmesi için bir kaçış yolu açın. Eğer düşman güçlü bir ön cepheye güveniyorsa, kendi ateş hattınızı çok uzağa konuşlandırın ve onların kibirli davranışını gözlemlemek için savunmaya yönelik bir pozisyon alın. Eğer düşman korkutuculuğuna güveniyorsa, yüzeysel bir saygı gösterin ama gevşek davranacağı bir anı beklerken önemli planlar yapın. Onları ileri doğru çekin, saldırın, serbest bırakın ve yakalayın. Kibirli duruşlarından yararlanın, gevşekliklerini kendi avantajınıza çevirin. </span></span>ON YEDİNCİ YÜZYIL MİNG HANEDANLIĞI METNİ, <span class="italic"><span class="bold">THE TAO OF </span></span>SPFC^RAFT'TAN ALINTI, RALPH D. SAWYER</p><p class="calibre_2">Şimdi durum tersine dönmüştü: büyük tehlike altında olan Napoleon idi. Askerlerinin gücü hareket yeteneğine bağlıydı. Diğer ordulardan daha küçüktü; kolordular tek başına kaldıkları zaman çok kırılgandılar ama yakın olduklarında destek vermek için inanılmaz bir hızla birbirlerine ulaşabiliyorlardı. Şimdi ise Ulm’de Mack’ı yenilgiye uğrattıktan sonra Napoleon’un çizdiği rota nedeniyle Münih’den Viyana’ya kadar upuzun bir çizgi oluşturmuşlardı. Askerler aç, yorgun ve malzeme sıkıntısı içindeydi. Kuzey İtalya’da Fransızlarla savaşan Avusturyalılar çarpışmadan vazgeçmiş, geri çekiliyorlardı ama kuzeydoğuya doğru gitmeleri Napoleon’un güney kanadını tehdit ediyordu. Kuzeyde ise Napoleon’un başının dertte olduğunu gören Prusyalılar ittifak güçlerine katılmayı düşünmeye başlamışlardı. Eğer katılırlarsa, Napoleon’un upuzun iletişim ve malzeme hatlarını mahvedebilirlerdi. Güneyden ve kuzeyden harekete geçen iki ordunun arasında sıkışıp kalan Napolcon ölümü bekleyebilirdi.</p><p class="calibre_2">Napoleon’un seçenekleri yok denecek kadar azdı. Kutusov’u kovalamayı sürdürmek askerlerin oluşturduğu hattı biraz daha uzatmak demekti. Üstelik Ruslar ve Avusturyalılar artık 90.000 asker sayısına ulaşmış ve Olmütz’dc harika bir yerde konuşlanmışlardı. Öte yandan olduğu yerde kalmak ise her tarafı saran orduların arasında yavaş yavaş yutulma riskini içeriyordu. Tek çözüm geri çekilmek gibi görünüyordu, generalleri de bunu öneriyordu ama kasım ayının ortalarında hava koşulları kötüleşmeye başlamıştı ve düşmanın kendilerini taciz edeceği de kesin olduğundan, bunun bedeli de çok ağır olacaktı. Ayrıca geri çekilmek Ulm’de kazandığı zaferin anlamını yitirmesine yol açacağından askerlerin moraline büyük bir darbe indirecekti. Aynı zamanda Prusyalılara da savaşa katılma davetiyesi çıkarmış olurdu ve en büyük düşmanı İngilizler onun kötü durumunu fark edince Fransa’yı işgal etmeye bile kalkışabilirlerdi. Seçeceği her yol felakete gider gibi görünüyordu. Günlerce derin düşüncelere dalıp haritaları incelerken, danışmanlarına hiç aldırış etmedi.</p><p class="calibre_2"><span class="italic"><span class="bold">Saldırıya hızlı, güçlü bir geçiş -intikam kılıcının parlaması-savunmanın en parlak dakikasıdır.</span></span></p><p class="calibre_2"><span class="calibre3"><span class="bold">CARL VON CLAUSEWITZ, 1780-1831</span></span></p><p class="calibre_2">Bu arada Olmütz’de aralarında Avusturya İmparatoru 1. Francis ile genç Rus Çarı 1. Alexander’ın da bulunduğu liderler Napoleon’un hareketlerini yoğun bir merak ve heyecanla inceliyorlardı. İstedikleri noktaya gelmesini sağlamışlardı; Ulm’deki felaketin intikamını kesin olarak alabilecek ve belki daha fazlasını elde edebileceklerdi.</p><p class="calibre_2">25 Kasım’da ittifak keşif kolları Napoleon’un ordusunun büyük bir kısmını Viyana ile Olmütz’ün arasındaki Austerlitz’e gönderdiğini haber verdiler. Askerlerin Pratzen Tepeleri’ni tutması çarpışma hazırlığında olduklarını gösteriyordu. Ne var ki, Napoleon’un yanında bulunan 50.000 asker öteki orduların ancak yarısı kadardı. Müttefiklerle karşılaşmayı nasıl umut edebilirdi? Yine de 27 Kasım’da I. Francis, ona ateşkes teklif etti. Ne de olsa Napoleon korkutucu bir güçtü ve bu koşullar altında bile onunla savaşmak büyük bir riskti. Aslında Francis, Fransız Ordusu’nu tümüyle kuşatmak için zaman kazanmaya çabalıyordu ama müttefik gene.. rallerin hiçbiri Napoleon’un bu hileyi yutacağına inanmıyordu.</p><p class="calibre_2">Ama Napoleon anlaşmaya hevesli gibi görünerek herkesi şaşkınlığa uğrattı. Çar ile generallerinin aklına bambaşka bir fikir geldi: Napoleon paniğe kapılmıştı ve umut kırıntılarına sarılıyordu. 29 Kasım’da Napoleon Pratzen Tepeleri’ni aldığı hızla terk edip batıya dönünce ve sürekli olarak süvari birliklerinin yerlerini değiştirmeye başlayınca bu kuşku biraz daha desteklenmiş oldu. Aklı iyice karışmış gibi bir hali vardı. Ertesi gün çarın kendisiyle görüşmek istediğini bildirdi. Çarın bu buluşmaya kendi yerine gönderdiği elçi Napoleon’un korku ve kuşkularını gizlemeyi başaramadığını rapor etti. Sanki sonuna gelmiş, duygularına kapılmış, hatta çılgına dönmüş gibiydi. Elçinin sunduğu ateşkesin koşulları çok ağırdı ve gerçi henüz kabul etmemişti ama sessizce dinlerken uysallaşmış ve belki de ürkmüş gibi görünüyordu. Bu sözler Napoleon ile ilk çarpışmayı yapmak için yanıp tutuşan genç çarın kulağına tatlı bir müzik gibi geldi. Beklemekten sıkılmıştı.</p><p class="calibre_2">Pratzen Tepeleri’ni terk edince Napoleon kendini kırılgan bir duruma sokmuş gibi görünüyordu: güney hatları çok zayıftı ve güneydoğu yönünde Viyana’ya doğru geri çekilme yolu düşman ateşine açılmıştı. Bir müttefik ordusu Pratzen Tepeleri’ni ele geçirir, güneye dönüp hatların-daki zayıf noktayı vurur, ardından kuzeye gelip ordusunu kuşatarak yok edebilirdi. Beklemenin anlamı var mı? Bir daha böyle bir fırsat çıkmayabilirdi. Çar Alexander ile genç generalleri, kararsızlık gösteren Avusturya imparatoruna karşı çıkıp saldırıyı başlattılar.</p><p class="calibre_2"><span class="italic"><span class="bold">William ’m aklına İngilizlerin ilk çarpışmada uğradığı felaketten sonra (MS 1066 Hastings Çarpışması) ani bir fikir geldi. Daha eski tarihlerde Bretonların ve Normanların da bildiği bir strateji olarak, sanki geri çekiliyormuş gibi davranıp düşmanı aldatacaktı. Onun emriyle saldırganların büyük bir bölümü olduğu yerde döndü ve düzensiz bir biçimde geri çekilmeye başladı. İngilizler bir öncekinden farklı olarak düşmanın gerçekten geri çekildiğini düşündü, çünkü ordunun geri kalanının önemli bir kısmı geriye çekilenlerin peşine takıldı. Askerler tepeden aşağıya inerken, William eski yöntemini tekrarladı. Ordunun</span></span></p><p class="calibre_2"><span class="italic"><span class="bold">düzenini bozmamış olan bölümü geri çekilenleri kovalayanların kanatlarına saldırdı ve kaçıyormuş gibi görünenler de bir anda geri dönüp tanı üstlerine</span></span></p><p class="calibre_2"><span class="italic"><span class="bold">gittiler. Yine kaçınılmaz sonuçyaşandı: kovalayanların düzensizleri paramparça edildi ve pek azı tepedeki yoldaşlarının yanına kaçabildi.</span></span></p><p class="calibre_2"><span class="italic"><span class="bold">HISTORY OF THE ART OF WAR IN THE MIDDLE AGES,</span></span></p><p class="calibre_2">SÖR CHARLES OMAN, 1898</p><p class="calibre_2">Saldırı 2 Aralık günü sabahın erken bir saatinde başladı. İki küçük bölük kuzeyden Fransızların üzerine yürüyüp etkisizleştirirken, Rus ve Avusturya askerlerinden oluşan uzun bir hat Pratzen Tepeleri’ne ilerledi. Burayı ele geçirdi ve güneye dönüp Fransız Ordusu’nun zayıf noktasını hedefledi. Gerçi az sayıdaki düşmanın direnişiyle karşılaştılar ama hızla aradan geçip tekrar kuzeye dönüp Napoleon’un ordusunu kuşatmaya yardımcı olarak önemli noktaları ele geçirdiler. Saat dokuzda müttefik askerlerin sonuncuları (toplam 60.000 kişi) tepelere ulaştı, güneye döndü ve müttefik ordularının komutanlarına hiç beklenmedik bir şeylerin olduğu haberi gitti: Pratzen Tepeleri’nden görülmeyen büyük bir Fransız Ordusu birdenbire doğuya, Pratzen kasabasına ve müttefik hatlarının tam ortasına doğru yürüyüşe geçmişti.</p><p class="calibre_2">Kutusov tehlikeyi fark etti: müttefikler Fransız hatlarındaki boşluğa o kadar çok asker göndermişti ki, kendi merkezleri açıkta kalmıştı. Güneye inen son birlikleri durdurmaya çabaladı ama çok geç kalmıştı. Saat 11.00’de Fransızlar tepeleri tekrar ele geçirdi. Daha da kötüsü güneybatıdan gelen yedek güçler güneydeki birliklere destek verip müttefiklerin Fransız Ordusu’nu kuşatmasını engellemişti. Her şey tersine dönüvermişti. Pratzen kasabasından Fransız Ordusu artık müttefiklerin merkezine doğru akıyor ve düşmanın güneye kaçış yolunu kesmek için ilerliyordu.</p><p class="calibre_2">Müttefik ordusunun kuzey, merkez ve güney bölümleri birbirinden tümüyle kopmuştu. En güneyde konuşlanmış olan Ruslar daha da güneye çekilmek istediler ama yoldaki donmuş göllerde ve bataklıklarda binler-cesi can verdi. Akşamüstü saat beşte bozgun sona erdi ve ateşkes sağlandı. Avusturya-Rus Ordusu Fransız Ordusu’na oranla çok ağır kayıplar vermişti. Yenilgi öylesine ağırdı ki, ittifak çöktü, sefer sona erdi. Her nasılsa Napoleon yenilgiye uğrayacakken zafere ulaşmıştı. Austerlitz Çarpışması meslekyaşamının en görkemli zaferiydi.</p><p class="calibre_2"><span class="calibre3"><span class="bold">Yorum</span></span></p><p class="calibre_2">Austerlitz Çarpışması’na neden olan kriz sırasında Napoleon’un danışmanları ve komutanları yalnızca geri çekilmeyi düşünmüşlerdi Bazen bir engeli bilinçli olarak kabul etmenin ve savunmaya çekilmenin daha iyi olduğuna inanıyorlardı. Öte yanda çar ve müttefikleri Napoleon’u zayıf duruma düşürmüşlerdi. İster kuşatmak için beklesinler, ister derhal saldırsınlar, saldırıyı yapan tarafı oluşturuyorlardı.</p><p class="calibre_2">Tam ortadaki Napoleon strateji uzmanlığı açısından bir yandan kendi danışmanları ve komutanları, öte yandan çar ve müttefik generallerinden çok daha üstündü. Üstünlüğü düşünme biçiminin akıcılığında yatıyordu: savaşı yalnızca yenilgi ve saldırı tanımlarının kapsamında algılamıyordu. Onun aklında bu iki tanım ayrılmaz bir biçimde birleşmişti: bir savunma pozisyonu aslında bir saldırıyı ya da karşı saldırıyı gizlemenin en kusursuz yoluydu; bazen bir saldırı pozisyonu içinde bulunulan zayıf durumu savunmak için gerekliydi. Napoleon’un Austerlitz’de gerçekleştirdiği olgu yalnızca geri çekilme ya da saldırı değil, çok daha ötesinde yaratıcı bir olguydu: en kusursuz tuzağı hazırlamak için savunma ile saldırıyı birbirine kaynaştırmıştı.</p><p class="calibre_2">Önce Viyana’yı ele geçirmiş ve Austerlitz’e doğru ilerleyip saldırıya hazır olduğunu göstermişti. Kendi orduları sayıca Napoleon’dan üstün olmasına karşın bu adım Avusturyalılar ile Rusları şaşırtmıştı. Ardından gerileyip savunma pozisyonu almış; saldırı ile savunma arasında kararsız kalmış, aklı iyice karışmış gibi görünmüştü. Çarın elçisiyle görüşürken hem birey hem de stratejik olarak karmakarışık bir durumda olduğunu sergilemişti. Napoleon’un sahnelediği bu tiyatro oyunu zayıf görünüp saldırıya davetiye çıkarmıştı.</p><p class="calibre_2">Bu manevralara kanan müttefikler sağduyuyu bir kenara itip Napo-leon’a olanca güçleriyle saldırı başlatmışlar ve kendilerini savunmasız bırakmışlardı. Olmütz’deki savunma hatları öylesine sağlamdı ki, oradan ayrılmak bu hattı tümüyle yıkacaktı ve Napoleon da onları bu adımı atmaya zorlamıştı. Bundan sonra düşmanın düşüncesizce yaptığı saldırıya karşı kendini korumak yerine derhal taktik değiştirip karşı saldırıya geçmişti. Böylece savaşın dinamiğini yalnızca fiziksel değil aynı zamanda psikolojik olarak değiştirmişti. Saldırıya geçen bir ordunun birdenbire savunma durumunda kalması moralini çökertir. Gerçekten de müttefik orduları paniğe kapılıp donmuş göllere doğru geri çekilince Napoleon’un daha önceden onlara mezar olarak hazırladığı tuzağa düşmüşlerdi.</p><p class="calibre_2"><span class="italic"><span class="bold">Düşman kendini belalı bir durumda bulup bizimle nihai bir çarpışma yapmaya karar verince, beklemeliyiz; çarpışmak düşman için avantajlı ama bizim için değilse, beklemeliyiz; en uygun karar hareket etmemekse ve ilk adımı atan tehlikeye girecekse beklemeliyiz; iki düşman çarpışırken sonuç yenilgi ya da yaralanma olacaksa beklemeliyiz; düşman sayıca üstün olduğu halde güvensizliğe düşmüşse birbirine karşı komplo kuruyorsa beklemeliyiz: düşman komutanı akıllı olduğu halde birlikte çalıştıkları tarafından engelleniyorsa, beklemeliyiz.</span></span></p><p class="calibre_2"><span class="italic"><span class="bold">THE WILES OF WAR: 36 MILITARYSTRATEGIES FROMANCIENT CHINA,</span></span> ÇEVİRİ, SUN HAICHEN, 1991</p><p class="calibre_2">Çoğumuz ya saldırı ya savunma biçiminde oynamasını biliriz. Saldırı durumuna geçip istediğimizi elde etmek için hedefimize umarsızca vururuz ya da çatışmadan kaçınmak için elimizden geleni yaparız ve çarpışmaya zorlanırsak düşmanımızı uzak tutmak için çabalarız. Birbirini dışladığı zaman her iki yaklaşım da işe yaramaz. Saldırıyı kural haline getirirsek, kendimize düşman yaratırız, düşüncesizce hareket etme riskini alırız, davranışlarımızın denetimini yitiririz ama sürekli olarak savunmada kalmak bizi köşeye sıkıştırır, kötü bir alışkanlık biçimini alır. Her iki şekilde de adımlarımız tahmin edilebilir duruma gelir.</p><p class="calibre_2">Bunun yerine tıpkı Napoleon gibi üçüncü bir seçeneği düşünün. Kırılgan ve savunmacı göründüğünüz zamanlar, düşmanlarınız artık sizi bir tehlike olarak görmez ve kendi savunmalarını indirirler. Doğru zaman gelince ve bir açılma olduğunu hissettiğinizde siz derhal saldırıya geçersiniz. Saldırganlığınız kontrollü ve zayıflığınız niyetinizi gizleyen bir hile olmalı. Tehlikeli bir anda çevrenizdekiler yalnızca kötü kaderi ve geri çekilmeyi görürken, siz bir fırsat kokusu alırsınız. Zayıf görünerek düşmanınızı tam gaz üstünüze gelmeye kışkırtırsınız. Ve hiç beklemedikleri bir anda saldırıya geçip onları savunmasız yakalarsınız. Saldırı ve savunmayı böyle akıcı bir şekle getirirseniz, esnek olmayan düşmanlarınızdan bir adım önde bulunursunuz. En iyi darbeler düşmanınızın geldiğini bile fark etmediği darbelerdir.</p><p class="calibre_2"><span class="italic"><span class="bold">Durum ve koşullar ne kadar umarsız olursa olsun, yeise kapılmayın. Korkacak bir şeyler bulunduğu zaman korkusuz olun. Tehlikeler çevrenizi sannca hiçbirinden korkmayın. Kaynaklarınız tükenince, becerikliliğinize güvenin. Şaşkınlığa düşürülünce düşmanınızı şaşırtın.</span></span></p><p class="calibre_2"><span class="italic"><span class="bold">Sun-tzu,</span></span> Savaş Sanatı <span class="italic"><span class="bold">(MÖ iV.</span></span> YY.)</p><p class="calibre_2"><span class="italic"><span class="bold">Uygulamanın bu iki önemli ilkesi çarpışmada karşı tarafın kişiliğine verilen taktiksel değerle bağlantılıdır. Tek taraflı uygulama ilkesine göre, bütüncül ya da kısmi boyun eğdirme amacıyla rakibin kişiliği saldırı ya da karşı saldırının birincil hedefi olarak görülür. Buna karşılık çift taraflı uygulama ilkesine göre, rakibin kişiliği yalnızca bir hedef olarak görülmez aynı zamanda (özellikle bazı bujutsu ustalarınca) bir araç olarak görülür, yani kendi boyun eğmesinin isteksiz ama yararlı bir vektörüdür. Çift taraflı uygulama ilkesi, Japon bujutsu ile Batı ’nın yakın dövüş sanatları arasındaki taktik farkını gösterir. Örneğin Lafcadio Hearn bu ilkeyi "Doğu ’ya özgü bir fikir" olarak görüp şöyle sorar: "Hangi Batılı beyin bu garip öğretiyi geliştirebilir? Güce karşı asla güç kullanmamak ama saldırının gücünü kullanıp isabet ettirmek; düşmanı onun gücünü kullanarak devirmek, yani onu yalnızca onun çabalarıyla yenmek?" (Smith, 128) ... Kılıç ustalığı konusunda yazan Takuan, düşmana karşı saldırı durumunda çift taraflı ilkenin stratejik değerine değinip öğrencilerine "onun saldırısını ona karşı kullanın. Böylece sizi öldürmek için kullandığı kılıç sizin kılıcınız olur ve bu silah düşmanınızın üzerine düşer. Zen düşüncesinde bu olgu,'düşmanın mızrağını alıp onu öldürmek için kullanmak’ olarak bilinir," diye öğretir. (Suzuki, 96)... Eski jujutsu okulları bu konunun üzerinde çok dururdu. Ju-jutsu (sözlük anlamında "yumuşak sanat") adının da belirttiği gibi sertlik ya da katılığa karşılık yumuşaklık ve esnekliğin kullanılma ilkesine dayanır. Bunun sırrı kişinin bedenini</span></span> ki <span class="italic"><span class="bold">enerjisi ile dolu tutmasıdır, kişinin uzuvlarının esnekliği ve kendi kas gücünü aşırı derecede kullanmadan düşmanın gücünü onu yenmek için kullanmaya karşı uyanık oluşunda yatar.</span></span></p><p class="calibre_2"><span class="italic"><span class="bold">SECRETS OF THE SAMURA!,</span></span> OSCAR RATTI VE ADELE WESTBROOK, 1973</p><p class="calibre_2"><span class="italic"><span class="bold">JUJITSU</span></span></p><p class="calibre_2">1920 yılında Demokratik Parti, emekliye ayrılan Başkan Woodrow Wilson yerine Ohio eyalet valisi James Cox’u aday olarak gösterdi. Aynı zamanda otuz sekiz yaşındaki Franklin Delano Roosevelt’i de başkan yardımcısı adayı olarak ortaya çıkardı. Roosevelt, Wilson’ın komutası altında donanma bakanı yardımcılığı yapmıştı ve daha da önemlisi yüzyılın ilk on yılındaki başkanlığından sonra bile popülerliğini yitirmeyen Theodore Roosevelt’in yeğeniydi.</p><p class="calibre_2">Cumhuriyetçi Parti’nin adayı Warren G. Harding idi ve acımasız bir kampanya sürdürüyordu. Cumhuriyetçilerin parası çoktu ve sorunlar hakkında konuşmaktan kaçınıp Harding’in samimi görünüşünü vurguluyorlar-dı. Cox ile Roosevelt kampanyayı Wilson’ın üzerinde durduğu bir konu olan Milletler Cemiyeti’ne katılmanın Amerika’ya barış ve zenginlik getireceğine dayandırdılar ve şiddetli bir saldırı kampanyasıyla Cumhuriyetçilere</p><p class="calibre_2">karşılık verdiler. Bütün ülkeyi konuşmalar yaparak dolaşan Roosevelt yalnızca bireysel çaba göstererek Cumhuriyetçilerin harcadığı paraya karşılık vermeye çalıştı. Yarış bir felaketle sonuçlandı: Harding, başkanlık seçimini Amerikan seçim tarihinin en büyük farkıyla kazandı.</p><p class="calibre_2">Ertesi yıl Roosevelt çocuk felci geçirdi ve bacaklarını kullanamaz duruma geldi. 1920’de çok kötü bir biçimde kaybedilen seçimin ardından gelen hastalık yaşamında bir dönüm noktası oldu: birdenbire fiziksel kırılganlığını ve ölümü algıladı, kendi içine döndü ve durumu tekrar değerlendirdi. Siyaset dünyası kötülük ve şiddet doluydu. Bir seçimi kazanmak için insanlar her şeyi yapabilir, her türlü bireysel saldırıyı yapacak kadar alçalabilirlerdi. Bu dünyadaki kamu görevlileri sağ kalabilmak için herkes kadar vicdansız olmak baskısı altındaydılar ama bu yaklaşım hiç de Ro-osevelt’e göre değildi ve fiziksel açıdan çok şey alıp götürmüştü. Kendisini kalabalıkta ayıracak, sürekli avantaj sağlayacak tümüyle farklı bir siyaset tarzı uygulamaya karar verdi.</p><p class="calibre_2">New York valisi olarak görev yaptıktan sonra 1932’de Cumhuriyetçi Herbert Hoover’a karşı Demokratik Parti’nin başkan adayı olarak tekrar seçime girdi. Ülke Büyük Kriz’in tam ortasındaydı ve Hoover bununla başa çıkamıyor gibiydi. Sicili çok zayıf olduğundan kendini savunma tarzı bir kampanya için yetersizdi ve tıpkı 1920’1erde Demokratların yaptığı gibi şiddetli bir saldırıya geçip Roosevelt’i sosyalist ilan etti. Buna karşılık ülkeyi dolaşan Roosevelt Büyük Kriz’den Amerika’nın nasıl kurtulabileceği hakkında konuşmalar yapıyordu. Çok fazla ayrıntıya girmediği gibi Hoover’ın saldırılarına da doğrudan karşılık vermedi ama özgüven ve yetenek sergilemeyi başardı. Kampanya süresince Hoover saldırgan ve şirret hir kişi olarak gözüktü. Ne yaparsa yapsın Büyük Kriz zaten yenilgiye uğramasına yol açacaktı ama hiç tahmin etmediği kadar büyük bir farkla seçimi kaybetti: Roosevelt’in neredeyse oyların tümünü alarak kazandığı zafer herkesi şaşkına çevirdi.</p><p class="calibre_2">Seçimi izleyen birkaç hafta boyunca Roosevelt bilinçli olarak halkın gözünden uzak kaldı. Sağ kanattaki düşmanları yokluğunu ona saldırmak için kullanarak bu görev için hazır olmadığı dedikodusunu yaymaya başladılar. Eleştiriler gitgide keskinleşip saldırganlaştı. Roosevelt’in başkan olarak yaptığı ilk konuşma heyecan vericiydi ve bu görevde geçirdiği "Yüz Gün" olarak bilinen ilk aylarda hareketsiz görünümden güçlü bir saldırıya döndü, yasaların son hızla çıkmasını sağlayarak ülkeye . sonunda bir şeylerin yapıldığı duygusunu verdi. Dedikodular sona erdi.</p><p class="calibre_2">Bundan sonraki yıllarda da aynı düzen sürüp gitti. Roosevelt sürekli olarak direnişle karşılaştı. Örneğin Anayasa Mahkemesi programına onay vermedi; senatör Huey Long ve işçi lideri John L. Lewis gibi soldaki, Peder Charles Coughlin ve zengin işadamları gibi sağdaki düşmanları basında ona karşı düşmanca saldırılarda bulundular. Böyle durumlarda Roosevelt sahne ışıklarından uzaklaşıyor ve yokluğunda saldırılar güç kazanıyordu. Danışmanları gerçi paniğe kapılıyordu ama Roosevelt yalnızca doğru zamanı bekliyordu. İnsanların bitmek bilmeyen saldırı ve suçlamalardan bıkacaklarını ve yanıtlamayı reddettiğinden tek taraflı olduğunu anlayacaklarını biliyordu. Ardından genelinde seçimlerden bir, iki ay önce kendisi saldırıya geçiyor, yaptıklarını savunuyor, rakiplerini ani saldırılarla savunmasız biçimde yakalıyordu. Zamanlama halkı şaşırttığından dikkatleri üzerinde toplamayı başarıyordu.</p><p class="calibre_2">Roosevelt’in sessiz kaldığı dönemlerde rakiplerinin saldırıları şiddetleniyordu ama bu durum ona daha sonra kullanabileceği malzeme veriyor, adeta histeriye kapılmış görüntülerinden yararlanıp gülünç görünmelerini sağlıyordu. Karşı saldırıların en ünlüsü 1944 yılında yaşandı. Seçimde Cumhuriyetçilerin adayı Thomas Dewey, Roosevelt’in karısının, oğullarının davranışlarını ve hatta vergi ödeyenlerin parasıyla beslendiğini iddia ettiği İskoç teriyer cinsi, Fala isimli köpeğini bile gündeme getirdi. Roosevelt bir seçim konuşmasıyla yanıt verdi.</p><p class="calibre_2">Cumhuriyetçi liderler yalnızca bana ve oğullarıma saldırmakla yetinmiyorlar, şimdi köpeğim Fala’yı da saldırılarına katıyorlar. Aile bireylerimden farklı olarak Fala bu durumdan rahatsız. Cumhuriyetçi masal yazarlarının onu bir Aluet adasında unuttuğumu ve bulması için bir destroyer gönderip vergi ödeyenlerin 23 ya da 8, hatta 20 milyon dolarını harcadığımı anlatan bir öykü uydurduklarını duyunca, İskoç ruhu öfkeye kapıldı. O günden beri köpeğim çok değişti. Kendi hakkımda kötü yalanlar işitmeye ben alıştım ama köpeğim konusunda çıkarılan iftiralara itiraz etme hakkım olduğuna inanıyorum.</p><p class="calibre_2">Utanç verici derecede komik olan bu konuşma aynı zamanda acımasızca etkiliydi. Üstelik sözleri onlardan alıntı olunca, rakipleri nasıl yanıt verebilirdi ki? Yıllar boyunca rakipleri ona saldırmakla yorgun düşerken hiç de önemli olmayan durumlarda puan kazandılar ama Roosevelt seçimleri büyük farklarla kazanmayı sürdürdü.</p><p class="calibre_2"><span class="italic"><span class="bold">Bir ordunun askeri operasyona başlamak için hareketlilik yerine hareketsizliği tercih etmesi gerekir. Durağan olduğundan biçimini gözler önüne sermez ama hareket edince biçimini gösterir. Düşüncesiz bir adım ordunun durumunun ortaya çıkmasına neden olunca, düşmanına kurban olabilir. Harekete gelince, bir kaplan ve bir leopar bu tuzağa düşmez, geyikler kapana doğru koşmaz, kuşlar ağa yakalanmaz ve balıklarla kaplumbağalar oltayla tutulmaz. Bu hayvanların tümü kendi hareketlerinden dolayı insanlara av olur. Bu nedenle bilge kişiler hareketsizliğe önem verir. Hareketsiz kalarak kendisi delice cesaretten uzaklaşır, fazla cesur düşmanıyla başa çıkabilir. Düşmanınız kırılgan bir yönünü ortaya serince onu alt etmek için fırsattan yararlanın.</span></span> Weiliao Usta’nın Kitabı <span class="italic"><span class="bold">şöyle der: "Ordu hareketsizlikle zafere ulaşır." Gerçekten de bir ordu iyice düşünmeden harekete geçmemeli, pervasızca davranmamalıdır.</span></span></p><p class="calibre_2"><span class="italic"><span class="bold">THE WILES OF WAR: 36 MILITARYSTRATEGIES FROM ANCIENT CHINA,</span></span> ÇEVİRİ SUN HAICHEN, 1991</p><p class="calibre_2"><span class="calibre3"><span class="bold">Yorum</span></span></p><p class="calibre_2">Roosevelt asla köşeye kıstırılmaya, seçeneksiz kalmaya tahammül edemezdi. Bunun bir nedeni karakter yapısının esnekliğinden geliyordu: gerektiği zaman hiç çaba harcamadan koşulları ve yönleri değiştirmeyi yeğliyordu. Bir nedeni de fiziksel kısıtlamalardı: kuşatılmışlık ve umutsuzluk duygularından nefret ediyordu. Erken dönemlerde Amerikan siyasetinin alışagelmiş saldırgan biçimimde kampanya yapıp kendi fikirlerini savunup rakiplerine saldırırken kendini umutsuzca kıstırılmış hissediyordu. Yaşadığı deneyimlerden kendini geri çekmenin gücünü öğrendi. Artık rakiplerinin ya ona saldırarak ya da kendi konumlarını ayrıntılı olarak açıklayarak ilk adımı atmalarını, daha sonraları onlara karşı kullanabileceği malzeme sağlamalarını bekliyordu. Saldırılar altında sessiz kalarak çok fazla ileri gitmeye yönlendiriyor (birine saldırdığınız zaman hiçbir tepki almamak kadar öfkelendirici bir şey olamaz) ve halkın gözünde mantıksız ve şirret görünmelerine neden oluyordu. Kendi saldırganlıkları onları kırılgan bir konuma getirince, Roosevelt son darbeyi indirmek için ortaya çıkıyordu.</p><p class="calibre_2">Roosevelt’in davranış tarzı, Japon kendini savunma sanatı, jujitsu’ya benzetilebilir. Jijutsu’da bir dövüşçü sakin ve sabırlı davranarak rakiplerini yemler, ilk saldırı adımını atmaya zorlar. Rakipleri üzerine gelip darbe indirince ya da sıkıca kavrayınca -itme ya da çekme eylemi- dövüşçü onlarla birlikte hareket eder, güçlerini kendilerine karşı kullanır. Doğru zamanı seçip ileri ya da geri adım atınca rakiplerin kendi ivmeleri dengelerini bozar ve genelinde yere düşerler. Düşmeseler bile bir karşı darbe için savunmasız kalırlar. Açıkça bir hareket yapmalarına neden olduğundan saldırganlıkları stratejilerini ortaya çıkardığı ve durmalarını zorlaştırdığından kendi zayıflıkları olur.</p><p class="calibre_2">Siyasette jujitsu tarzının sayısız yararı vardır. Saldırgan görünmeden savaşma yeteneğinizi kullanmanıza olanak tanır. Siz sakin kalırken rakipleriniz yorulacağından enerjinizi boşa harcamanızı önler. Ayrıca seçeneklerinizi çoğaltıp size verdiklerinin üzerine taktik inşa etmenize yardımcı olur.</p><p class="calibre_2">Saldırganlık aldatıcıdır: yapısal olarak zayıflığı gizler. Saldırganlar duygularını kontrol edemezler. Doğru zamanı bekleyemezler, farklı yaklaşımlar deneyemezler, düşmanlarını nasıl şaşırtabileceklerini keşfetmek için durup düşünmezler. İlk saldırı dalgasında güçlü görünürler ama saldırı süresi uzayınca yüzeyin altındaki zayıflık ve özgüvensizlik ortaya daha fazla çıkar. Sabırsızlığa kapılıp ilk adımı atmak çok kolaydır ama geri durmak, karşı tarafın oyunu başlatmasını beklemek için daha güçlü olmak gerekir. İçsel güç neredeyse her zaman dışa vurulan saldırganlığı alt edecektir.</p><p class="calibre_2">Zaman sizin yanınızdadır. Tıpkı tırnaklarını gizleyerek yürüyen bir kedinin avının üzerine bir anda atlaması gibi karşı saldırılarınızı ani ve hızlı gerçekleştirin. Yaptığınız her şeyde, gündelik yaşamın saldırılarına tepki verirken, koşullarla yüzleşirken jujitsu tarzını uygulayın. Bırakın olaylar sizin üstünüze gelsin, karşı saldırıya geçeceğiniz şu kısacık dakikalar için çok değerli zaman ve enerjinizi korumanızı sağlasın.</p><p class="calibre_2"><span class="italic"><span class="bold">Savaşta en sağlam strateji, düşmanın moral bozukluğunun öldürücü darbeyi hem kolay hem olası duruma getirdiği zamana kadar harekâtı ertelemektir.</span></span></p><p class="calibre_2"><span class="italic"><span class="bold">Vladimir Lenin (1870-1924)</span></span></p><p class="calibre_2"><span class="italic"><span class="bold">HEFFALUMP TUZAĞI</span></span></p><p class="calibre_2"><span class="italic"><span class="bold">Piglet ile Pooh, ormanın tabanında bir çukura düşerler. Bunun gerçek bir Heffalump tuzağı olduğuna karar verince Piglet çok sinirlenir. Çok yakında bir Heffalump’ın bulunduğunu hayal eder: Heffalump (şişinerek):</span></span></p><p class="calibre_2"><span class="italic"><span class="bold">"Ho ho!" der. Piglet (umursamazca): "Tra-la-la, tra-la-la," diye karşılık verir. Heffalump (biraz şaşkın, biraz kendinden emin olmayarak):</span></span></p><p class="calibre_2"><span class="italic"><span class="bold">"Ho ho!" Piglet (daha da umursamazca): "Tiddle-um-um, tiddle-um-tum."</span></span></p><p class="calibre_2"><span class="italic"><span class="bold">Heffalump (Ho-ho demeye başlar ve aniden, beceriksizce öksürmeye başlar.): "Öhömm! Neler oluyor?"</span></span></p><p class="calibre_2"><span class="italic"><span class="bold">Piglet (şaşkınlıkla): "Memba! Ben bir tuzak kurdum ve bir Heffalump’ın içine düşmesini bekliyorum.”</span></span></p><p class="calibre_2"><span class="italic"><span class="bold">Heffalump (hayalkırıklığıyla): "Yaaa!" (uzun bir sessizlikten sonra):</span></span></p><p class="calibre_2"><span class="italic"><span class="bold">"Emin misin?"</span></span></p><p class="calibre_2"><span class="italic"><span class="bold">Piglet, "Evet." Heffalump, "Oh!" (tedirginlikle): "Ben... Ben de bu tuzağı Pigletleriyakalamak için kurduğumu sanmıştım."Piglet (şaşkınlıkla): "Yoo, hayır!" Heffalump "Oh!" (özür dilercesine): "Ben... ben yanlış anlamışım demek." Piglet, "Korkarım ki öyle," (kibarca): "Özürdilerim." (Mırıldanmayı sürdürür.) Heffalump, "Şeyy... şeyy... Ben... şey...Ben geri dönsem iyi olacak!" Piglet (Umursamazca yukarı bakar.): "Gitmek zorunda mısın? Eğer Christopher Robin’ı görürsen, buraya gelmesini istediğimi söyle." Heffalump (memnun etmeye hevesli): "Elbette! Elbette!" (Aceleyle çekip gider.) Gerçi orada olmaması gerekiyordu ama Pooh olmadan hiçbir şey olmayacağını da biliyoruz. "Ah Piglet sen ne kadar cesur ve zekisin!" Piglet (alçakgönüllülükle): "Hiç de değilPooh." (Ve sonra Christopher Robin gelince Pooh ona her şeyi anlatacaktır.)</span></span></p><p class="calibre_2"><span class="italic"><span class="bold">POOH KÖŞESİNDEKİ EV,</span></span> A. A. MILNE, 1928</p><p class="calibre_2">SAVAŞIN ANAHTARI</p><p class="calibre_2">Binlerce yıl önce, savaş tarihinin başlangıcında farklı toplumlardaki strateji uzmanları garip bir olgunun farkına vardılar: savaşta genel olarak savunma konumda olan taraf kazanıyordu. Bunun çok çeşitli nedenleri vardı. Birincisi, saldırgan taraf saldırıya geçince, işin sürpriz yaratacak bir yanı kalmıyor ve savunma konumundaki taraf rakibinin stratejisini açıkça görüp savunma için gerekli adımları atıyordu. İkincisi, savunma tarafı bu başlangıç saldırısını geri çevirebilirse saldırgan taraf zayıf durumda kalıyor, ordusu düzensiz ve yorgun oluyordu. (Bir toprağı ele geçirmek için korumaktan daha fazla enerjiye gerek vardır.) Eğer savunmacılar bir karşı darbeyle bu zayıflıktan yararlanabilirlerse, çoğu zaman saldırganı geri çekilmeye zorlayabiliyorlardı.</p><p class="calibre_2">Bu gözlemlere dayanarak karşı saldın sanatı geliştirildi. Temel ilkeleri, bırakın ilk adımı düşman atsın, enerjisini harcayıp hatlarının dengesini bozmak için bilinçli olarak yemleyin ve ardından zayıflık ve düzenin bozulmasından yararlanın şeklindeydi. Bu sanatı Sun-tzu gibi kuramcılar geliştirdi ve Makedonyalı Philip gibi liderler kusursuzlaştıracak biçimde uyguladı.</p><p class="calibre_2">Aslında karşı saldın, çağdaş stratejinin kökenidir. Savaşa dolaylı yaklaşımın ilk gerçek örneği olarak, düşünme biçiminde büyük bir gelişmeye işaret eder: gaddarca doğrudan saldırı yerine karşı saldırı daha ince düşünceli ve aldatıcıdır, düşmanın enerji ve saldırganlığını kullanarak yenilgiye uğramasını sağlar. Gerçi savaşın en eski ve en temel stratejilerinden biridir ama birçok açıdan etkili olmayı sürdürdüğü çağdaş koşullara da kolayca uyarlandığı kanıtlanmıştır. Napoelon Bonaparte, T. E. Lawrence, Eiwin Rommel ve Mao Tse-tung’un yeğlediği bir stratejidir.</p><p class="calibre_2">Karşı saldırı ilkesi insan doğasının belirli gerçeklerine dayalı olduğundan her tür rekabet ortamında ya da çatışma biçiminde kullanılabilir. Bizler yaradılış olarak sabırsız varlıklarız. Beklemek bize zor gelir; isteklerimizin bir an önce yerine getirilmesini yeğleriz. Herhangi bir durumda yeterince düşünmeden öne atıldığımız için sabırsızlık aslında büyük bir zayıflıktır. İleri doğru saldırırken seçeneklerimizi kısıtlarız ve başımızı derde sokarız. Buna karşılık özellikle savaş sırasında sabırlı olmanın sınırsız yararı vardır: önümüze çıkan fırsatları fark etmemizi sağlar, düşmana sürpriz olacak bir karşı saldırı düzenlememiz için zaman verir. Arkasına yaslanıp harekete geçmek için doğru zamanı bekleyen biri, doğal sabırsızlığına boyun eğen birinden her zaman için daha avantajlı olacaktır.</p><p class="calibre_2">Karşı saldırıda ustalaşmanın ilk adımı kendinize hâkim olmayı, özellikle çatışma sırasında duygularınıza kapılmamayı öğrenmektir. Ünlü beysbol oyuncusu Ted Williams, Boston Red Sox takımıyla birinci lige çıkınca, çevresine bakındı. Artık ülkenin en iyi vurucularının oluşturduğu seçkin oyuncuların arasındaydı. Hepsinin keskin gözleri, hızlı refleksleri, güçlü kolları vardı ama ancak birkaç tanesi vuruş sırasında sabırsız olmayı yenebiliyordu. Top atanlar ise onların bu zayıf noktası üzerinde oynuyor, sopayı boşa sallamalarım sağlıyorlardı. Williams kendini onlardan ayırdı ve sabırlı olmayı öğrenip belki de beysbol tarihinin en ünlü vurucusu unvanını kazandı. Adeta bir vurucunun karşı saldırısını gerçekleştirip en iyi açıyla gelecek topa vurmak için bekliyor, biraz daha bekliyordu. İyi atıcılar vurucuları hüsrana uğratıp duygularına yenilmelerini sağlamak konusunda ustadırlar ama Williams bu yemleri asla yutmadı: atıcılar ne yaparsa yapsın, kendisi için doğru olan atış yapılana kadar beklemeyi başardı. Aslında durumu tam tersine çevirdi denebilir: bekleme yeteneği sayesinde Williams yerine sonunda atıcı sabırsızlığa kapılıp yanlış atışı yapıyordu.</p><p class="calibre_2">Sabırlı olmayı öğrenince, seçenekleriniz birdenbire çoğalır. Kendinizi küçük savaşlarla yorgun düşürmek yerine, enerjinizi doğru dakika için saklarsınız, karşınızdakilerin hatalarından yararlanırsınız ve zor durumlarda daha rahat düşünürsünüz. Başkaları teslim olma ya da geri çekilmeyi düşünürken, siz karşı saldırı fırsatlarını yakalarsınız.</p><p class="calibre_2"><span class="italic"><span class="bold">"Yakalama"</span></span> (utsuraseru) <span class="italic"><span class="bold">kavramı örneğin esnemek ve uyumak gibi birçok şeye uygulanabilir. Zaman da "yakalanabilir". Büyük çaplı bir savaşta düşman huzursuzlanıp bir an önce sonuca ulaşmak isterse, hiç aldırış etmeyin. Tam tersine sessiz ve sakin olduğunuz, savaşı bitirmek için acele etmediğiniz izlenimini verin. Sizin sakin duruşunuz düşmanı etkileyecek ve daha az uyanık olmasına yol açacaktır. Bu "yakalama" ortaya çıkınca, derhalgüçlü bir saldırı yapın ve düşmanı yenin... Ayrıca "yakalama" kavramına çok yakından benzeyen "kişiyi sarhoş etmek" diye bir kavram daha vardır. Rakibinizi can sıkıntısına, umursamazlığa ya da ruhsal zayıflığa kapılmaya yönlendirebilirsiniz. Bu konuları çok iyi çalışmalısınız. THEBOOK OF FWE RINGS,</span></span> MIYAMOTO MUSASHI, 1584-1645</p><p class="calibre_2">Başarılı bir karşı saldırının anahtarı rakibiniz hayal kırıklığına uğrayıp sinirlenirken, sakin kalmaktır. On altıncı yüzyılda Japonya’da Shinka-ge adı verilen yeni bir dövüş biçimi ortaya çıktı: kılıç ustası rakibinin her hareketini, her adımını, her göz kırpmasını, her titreyişini bire bir taklit ederek dövüşe haşlıyordu. Karşı taraf Shinkage samurayının hareketlerini çözemediği ya da ne yapacağını önceden tahmin edemediğinden, deliye dönüyordu. Belirli bir noktaya gelince sabrı taşıyor ve savunmasını indirip saldırıyordu. Shinkage samurayı da bu saldırıyı savuşturuyor ve öldürücü darbeyi indiriyordu.</p><p class="calibre_2">Shinkage samurayları bir ölüm kalım dövüşünde avantajın saldırganlık yerine pasiflikte yattığına inanıyorlardı. Düşmanın hareketlerini tıpkı bir ayna gibi yansıtarak, stratejisini ve düşünme biçimini anlıyorlardı. Sakin bir biçimde gözlemleyerek, sabırlı davranarak rakibin ne zaman saldırmaya karar verdiğini sezebiliyorlardı: saldırı anı rakibin gözlerinden ya da ellerinin ufak bir hareketinden okunabiliyordu. Rakip ne kadar fazla sinirlenirse, Shinkage dövüşçüsüne darbe indirmek için ne kadar fazla gayret ederse, dengesizliği ve kırılganlığı o kadar artıyordu. Shinkage sa-murayları neredeyse yenilmez dövüşçülerdi.</p><p class="calibre_2">İnsanları ayna gibi yansıtmak, size verdiklerini onlara geri vermek, karşı saldırının çok sağlam bir yöntemidir. Gündelik yaşamda karşınızdakini yansıtmak ve pasif davranmak kişilere çekici gelir, savunmalarını indirmeye ve kendilerini saldırıya açık bırakmaya yönlendirir. Aynı zaman tedirgin eder ve şaşırtır. Onların düşünceleri adeta sizin düşünceleriniz olur; bir vampir gibi onlardan beslenirsiniz, pasif duruşunuz onların akılları üzerindeki denetiminizi gizler. Bu arada onlara kendinizden hiçbir şey vermezsiniz, onlar sizin içinizi okuyamaz. Karşı saldırınız onlara çok büyük bir sürpriz olur.</p><p class="calibre_2">Karşı saldırı özellikle "barbar" diye tanımlayacağımız saldırgan karakter yapılı olan kişilerin üzerinde etkilidir. Bu tiplerden korkmayın; aslında onlar zayıftır, kolayca kandırılıp aldatılabilirler. İşin hilesi zayıf ya da aptal görünüp onlara kolay kazanç yemleri yutturmaktır.</p><p class="calibre_2">Eski Çin’de Savaşan Devletler döneminde Qi devleti, Wei devletinin güçlü ordularının tehdidi altında kalmıştı. Qi generali, ünlü Sun-tzu’nun soyundan gelen strateji uzmanı Sun Pin’e başvurdu. Sun Pin, ona Wei generalinin Qi askerlerinin korkak olduğuna inandığını ve Qi Ordusu’nu küçümsediğini söyledi. İşte zaferin anahtarı buydu. Bir plan önerdi: büyük bir orduyla Wei topraklarına girin ve binlerce kamp ateşi yakın. Ertesi gün ateşlerin sayısını yarıya indirin, bir gün sonra tekrar yarıya indirin. Sun Pin’e güvenen general söyleneni yaptı.</p><p class="calibre_2">Elbette Wei generali işgali ilgiyle izliyordu ve kamp ateşlerinin sayısının azaldığına dikkat etti. Qi askerlerini korkak olarak görme önyargısına da sahip olduğundan, taraf değiştirip değiştirmediklerini düşünmeye başladı. Süvarileriyle ilerleyip bu zayıf orduyu ezecekti; ardından gelen piyadeler de Qi ülkesine rahatça gireceklerdi. Wei süvarilerinin geldiğini duyan Sun Pin hangi hızla ilerlediklerini hesapladı, Qi Ordusu’nu geri çekip dağların arasındaki dar bir geçide konuşlandırdı. Büyük bir ağacı kestirip kabuğunu soydurdu ve çıplak gövdesine: "Wei generali bu ağacın önünde ölecek" diye yazdı. Ağacı kendi ordusunu kovalayan Wei Ordu-su’nun yolunun üzerine yerleştirip Qi okçularını yolun iki yanına gizledi. Gece yarısı süvarilerin başında bulunan Wei generali ağacın yolu kestiği noktaya ulaştı. Üzerinde bir şey yazıyordu: okumak için bir meşale yakılmasını emretti. Meşale hem işaret hem de yemdi: Qi okçuları kapana kısılmış Wei süvarilerinin üzerine oklarını yağdırdı. Aldatıldığını fark eden Wei generali kendini öldürdü.</p><p class="calibre_2">Sun Pin, Wei generalinin karakter yapısının şiddete yatkın ve kibirli olduğunu bildiğinden yemi bu şekilde ortaya atmıştı. Düşmanın bu niteliklerini kendi yararına kullanmış, açgözlülüğünü ve saldırganlığını teşvik ederek generalin beynine hükmetmişti. Siz de düşmanlarınızın en az denetleyebildiği duygularını aramalı ve yüzeye çıkarmalısınız. Biraz çaba gösterince, onlar kendilerini sizin karşı saldırınıza açık bırakacaklardır.</p><p class="calibre_2"><span class="italic"><span class="bold">Diğer gelişme babasından aldığı esindi.</span></span> Express <span class="italic"><span class="bold">anketinin açıklandığı gün saatlerce kampanya yaptıktan sonra Lyndon Johnson üzüntülü bir halde ana babasının Johnson City’deki evinde oturmuş annesi, babası, kardeşi, Tom amcası, kuzeni Ava Johnson Cox ve kuzeninin "Corky" diye çağırılan sekiz yaşındaki oğlu William ile konuşmaktaydı. Neredeyse tüm liderlerin</span></span></p><p class="calibre_2"><span class="italic"><span class="bold">kendisine karşı olduklarını, birçok önemli miting düzenlediğini ama kendisini halka tanıtmak için çevrenin önde gelenlerinden hiçbirini ikna edemediğini anlattı. Lyndon ’ın kardeşinin de anlattığı gibi Ava, babasının şöyle söylediğini anımsıyor: "Eğer bu yolu kullanamıyorsan, niçin öteki yolu denemiyorsun?" Lyndon: "Hangi öteki yolu?" diye sorar ve babası ayrıntılı olarak açıklar.</span></span></p><p class="calibre_2"><span class="italic"><span class="bold">Liderlerin ona karşı çıkışını aleyhten lehine çevirmek için bir taktik bulunduğunu söyler Sam Johnson. Gazetelerin kendisine karşı olan anketlerini yine aynı taktikle kendi lehine değiştirebileceğini de anlatır. Hatta genç olmasının getirdiği sorunu da böylece aşabilir. Eğer liderler ona karşıysa bunu gizlemeye çalışmak yerine dramatik bir biçimde vurgulamak gerektiğini açıklar. Yarışta geri kalmışsa bunu da dramatik bir biçimde vurgulamalıdır. Eğer öteki adaylardan daha gençse, bundan da yararlanmalıdır.</span></span></p><p class="calibre_2"><span class="italic"><span class="bold">Lyndon ne demek istediğini sorunca, babası anlatır. Eğer hiçbir lider onu tanıtmaya yanaşmıyorsa, bunu yapması için orta sınıfbir yetişkini aramak yerine olağanüstü bir çocuğun kendisini tanıtmasını isteyebilir. Ve bu çocuk bir yetişkinden farklı olarak onu çok özel bir şiir okuyarak tanıtabilir... Lyndon hangi çocuktan söz ettiğini sorunca Sam gülümseyerek Ava’nın oğlunu işaret eder. Biniciliğe çok değer verilen bir bölgede yaşıyorlardı ve sekiz yaşındaki Corky Cox hem binicilik hem buzağı yakalama dallarındaki başarısıyla tanınmıştı. Yakın tarihteki tüm çocuk rodeolarını silip süpürmüştü. Hill Country halkı onun en iyi çocuk kovboy olduğunu söylemekteydi. "Corky bunu yapabilir," dedi Sam. Ertesi gün Sam, onu eğitmeye başladı. "Corky’nin'binlerce kişi’ diye haykırmasını istiyordu," diye anımsıyor Ava. "Bu sözleri her söylediğinde avucunu kürsüye vurmasını istiyordu. Sam Amca ’nın nasılyapacağını Corky ’ye gösterirken mutfak masasını tokatlamasını hâlâ görür gibiyim." O gece Henly, Hays County’de bir konuşma yapan Lyndon Johnson izleyenlere, "Benim çok genç olduğumu söylüyorlar. Evet, ayrıca çok genç bir kampanya menajerim var," dedi ve Corky'yi sahneye çağırdı. Corky de öğretildiği biçimde kürsüye vurarak Edgar A Guest’in'It Couldn’t Be Done’ adlı şiirini okudu."</span></span></p><p class="calibre_2"><span class="italic"><span class="bold">Bunun yapılamayacağını size binlerce kişi söyler.</span></span></p><p class="calibre_2"><span class="italic"><span class="bold">Binlerce kişi başarısızlık kehanetinde bulunur.</span></span></p><p class="calibre_2"><span class="italic"><span class="bold">Binlerce kişi size teker teker sizi bekleyen tehlikeleri işaret eder.</span></span></p><p class="calibre_2"><span class="italic"><span class="bold">Ama sırıtarak işe girişin, ceketinizi çıkarıp işe koyulun.</span></span></p><p class="calibre_2"><span class="italic"><span class="bold">İşi yaparken "bu yapılamaz" şarkısını söyleyin, yapacaksınız.</span></span></p><p class="calibre_2"><span class="italic"><span class="bold">THE PATH TO POWER: THE YEARS OF LYNDONJOHNSON, </span></span>CİLT <span class="italic"><span class="bold">1,</span></span> ROBERT A. CARO, 1990</p><p class="calibre_2">Günümüzde aile terapisti Jay Haley, birçok zor insan için kötü davranmanın, bir strateji uygulamanın kontrol yöntemi olduğunu gözlemledi. Bu kişiler kendilerine çekilmez ve sinirli olma izni veriyorlar. Eğer öfkelenerek tepki gösterirseniz ve onları durdurmaya çalışırsanız, tam da istedikleri gibi davranmış olursunuz: duygularınıza kanca atarlar ve dikkatinize hükmederler. Buna karşılık eğer çılgınlıklarını sürdürmelerine izin verirseniz, daha fazla hükmedici duruma gelmelerine neden olursunuz. Haley ise zor davranışlarını teşvik eder, paranoyak fikirlerini kabul eder, biraz daha ileri gitmeleri için dürterseniz, dinamikleri tersine çevirebildiğinizi keşfetti. Onlar bunu istemediği ve beklemediği için artık sizin istediklerini yapmakta olduğunuzu anladığında işin eğlenceli tarafı kalmaz. Buna jujitsu stratejisi de diyebiliriz: onların enerjisini kendilerine karşı kullanıyorsunuz. Genel olarak kişileri doğal yönlerini izlemeye teşvik etmek, açgözlülük ya da sinirlerine boyun eğmek, aktif bir direniş göstermekten daha fazla denetimi ele almanızı sağlayacaktır. Ya kendilerini çok büyük bir belanın içinde bulurlar ya da akılları umutsuzca karışır ve avucunuzun içine düşerler.</p><p class="calibre_2">Kendinizi savunma konumunda bulduğunuz ve başınız dertte olduğu zaman en büyük tehlike aşırı tepki gösterme dürtüsüdür. Çoğunlukla düşmanınızın gücünü abartırsınız, kendinizi olduğunuzdan çok daha zayıf gibi görürsünüz. Karşı saldırının bir anahtarı hiçbir durumu umutsuz olarak görmemektir. Düşmanlarınız ne kadar güçlü olursa olsun, üzerinden besleneceğiniz ve bir karşı saldırı geliştirmek için kullanabileceğiniz kırılganlıkları vardır. Eğer doğru oynarsanız, kendi zayıflığınız da bir güç biçimini alır; biraz kurnazlıkla her şeyi tersine çevirebilirsiniz. Karşılaştığınız tüm sorunlara ve zorluklara bu açıdan bakmalısınız.</p><p class="calibre_2">Bir düşman belirli bir gücü ya da avantajı olduğunda çok güçlü gibi görünebilir. Belki parası ve kaynakları çoktur; belki ordusu kalabalık ve toprakları geniştir; belki morali ve şöhreti yüksektir. Güçlü yönü her neyse buna güvendiğinden aslında potansiyel zayıflığıdır; bu yönünü devreden çıkarırsanız, düşmanınız kırılganlaşır. Sizin göreviniz düşmanınızı bu avantajını kullanamayacak bir konuma sokmaktır.</p><p class="calibre_2">MÖ 480 yılında Pers kralı Kserkses, Yunanistan’ı işgal ettiğinde kara ordusu ve donanmasının boyutları açısından büyük bir avantaja sahipti. Ama Atinalı general Themistokles bu gücü zayıflığa dönüştürmeyi becerdi: Pers donanmasını Salamis adası yakınındaki daracık boğaza girmeye yemledi. Çalkantılı sularda filonun boyutları, görünürdeki gücü bir karabasana dönüştü: kesinlikle manevra yapamıyordu. Yunanlılar bir karşı saldırı yapıp donanmayı yok etti ve işgale son verdi.</p><p class="calibre_2">Eğer rakibinizin avantajı üstün bir dövüş biçimine dayanıyorsa, devreden çıkarmanın en iyi yolu, bundan ders almak, kendi amaçlarınız için uyarlamaktır. On dokuzuncu yüzyılda Amerika’nın güneybatısında yaşayan Apaçi yerlileri bölgeyi çok iyi tanıdıklarından gerilla tarzı saldırı taktikleriyle ABD askerlerini yıllarca taciz edebildiler. General George Crook, kendi halkından soğumuş bazı Apaçileri hem savaş taktiklerini öğretmeleri hem de keşif kolları olarak görev yapmaları için işe alıncaya kadar, yapılan hiçbir hareketin yararı olmadı. Crook onların savaş biçimini uygulayınca Apa-çilerin gücünü devreden çıkardı ve sonunda yenilgiye uğrattı.</p><p class="calibre_2">Düşmanınızın güçlerini nötralize ederken, aynı şekilde kendi zayıflıklarınızı da tersine çevirmelisiniz. Örneğin, ordunuz küçükse, manevra yeteneği daha yüksek demektir: karşı saldırıya geçmek için bundan yararlanın. Düşmanınız kadar ünlü değilseniz, kaybedecek daha az şeyiniz var demektir. Çamur atın; bir kısmı üstüne yapışacak ve zamanla düşmanınız sizin düzeyinize inecektir. Her zaman zayıf yönlerinizi avantaja çevirecek yollar bulun.</p><p class="calibre_2">Başkalarıyla zorluk yaşamaktan kaçınamazsınız; kendinizi savunmaya ve ara sıra da saldırmaya hazır olmalısınız. Çağdaş ikilem saldırıya geçmeyi günümüzde kabul edilemez gibi görmektedir: saldırırsanız şöhretiniz zarar görür, siyasi açıdan dışlanırsınız ve hem düşman hem de direniş yaratırsınız. En iyi çözüm karşı saldırıdır. Bırakın düşmanınız ilk adınu atsın, siz kurban rolünü oynayın. Açıkça manipülasyon yapmadan rakiplerinizin aklını denetleyebilirsiniz. Düşüncesizce bir saldırıya geçmeleri için onları yemleyin; bir felaketle sonuçlanınca, yalnızca kendilerini suçlayacakları gibi çevrelerindeki herkes de onları suçlayacaktır. Hem görünüm savaşını hem de savaş meydanındaki çarpışmayı kazanmış olacaksınız. Böylesine esneklik ve güç sağlayan başka stratejilerin sayısı oldukça azdır.</p><p class="calibre_2">Simge: Boğa. İridir, bakışları ürkütücüdür, boynuzları bedeninizi delebilir. Ona saldırmak ve kaçmaya çabalamak aynı derecede ölümcüldür. Bunun yerine olduğunuz yerde durun, boğanın elinizdeki mulateya saldırmasına izin verin, isabet kaydedeceği bir hedef göstermeyip boynuzlarını işe yaramaz duruma getirin. Öfkelendirin ve sinirlendirin; ne kadar büyük bir şiddetle saldırırsa, kendini o kadar çabuk yoracaktır. Belirli bir noktaya gelince siz oyunu tersine çevirecek ve bir zamanlar korkutucu olan hayvanı parçalayacaksınız.</p><p class="calibre_2">Otorite: Savaş sanatı çok iyi tasarlanmış ve olağanüstü önlemler alınmış bir savunma ve ardından hızlı ve cesur bir saldırıdan oluşur. — Napoleon <span class="italic"><span class="bold">Bonaparte (1769-1821)</span></span></p><p class="calibre_2"><span class="italic"><span class="bold">Koşullara göre bazen zamanın tarafını tuttuğu düşman güçleri ilerliyor olabilir. Bu durumda en iyi yol geri çekilmektir ve bu geri çekilmeyle başarıya ulaşılır. Ama başarı geri çekilmenin doğru yapılmasına bağlıdır.</span></span></p><p class="calibre_2"><span class="italic"><span class="bold">Geri çekilme kaçmakla karıştırılmamalıdır. Kaçmanın anlamı kişinin herhangi bir koşul altında kendini korumasına işaret ederken, geri çekilme güçlü olmanın işaretidir. Güç ve konuma tümüyle sahip olduğumuz doğru dakikayı kaçırmamaya dikkat etmeliyiz. Ancak böylece çok geç olmadan zamam fark edebilir ve umarsız bir ölüm kalım savaşma girmek zorunda kalmadan geçici olarak geri çekilmeye hazırlanırız. Bu durumda meydanı düşmana bırakmamış oluruz; tek bir direniş hareketinde sebat göstererek ilerlemesini zorlaştırırız. Böylece geri çekilirken, karşı hareket için hazırlanırız. Bu biçimdeki yapıcı bir geri çekilmenin kurallarını anlamak kolay değildir. Böyle bir zamanda gizli kalan anlam çok önemlidir.</span></span></p><p class="calibre_2"><span class="italic"><span class="bold">THE ICHİNG,</span></span> ÇİN, MÖ VIII. YY.</p><p class="calibre_2">TERSİNE ÇEVİRMEK</p><p class="calibre_2">Karşı saldırı stratejisi her durumda uygulanamaz; bazen saldırıyı sizin başlatmanızın daha iyi olduğu, düşmanlarınıza düşünme süresi tanımadan savunma durumuna girmeye zorlayarak denetimi ele alacağınız zamanlar olacaktır. Durumun ayrıntılarını gözden geçirin. Eğer düşmanınız sabrını yitirip size saldırmayacak kadar zekiyse ya da beklemekle siz çok şey kaybedecekseniz, saldırıya geçin. Genelinde yöntemlerinizi çeşitlendirmek, her zaman uygulayabileceğinizin birden fazla stratejiye sahip olması en iyisidir. Eğer düşmanlarınız sizin her zaman karşı saldırı yapmak için beklediğinizi düşünüyorsa, ilk adımı atıp onları şaşırtmak için en kusursuz sahne kurulmuş demektir. Yani işleri birbirine karıştırın. Durumu izleyin ve hangi adımı atacağınızı düşmanınızın tahmin etmesine olanak vermeyin.</p><div class="mbp_pagebreak" id="calibre_pb_7"></div>
</body></html>
