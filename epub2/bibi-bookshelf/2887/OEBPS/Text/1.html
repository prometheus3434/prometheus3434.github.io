<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
	"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
	<head>
		<meta charset="utf-8"/>
		<title></title>
	</head>
	<body>
		<b>Giriş</b><br/>
<br/>
		Bu küçük eser, devletimizin 900'üncü kuruluş yılını kutlamak için 1940'ta yazılıp yayınlanmıştı. Bir ulu destanın  bir kaç yaprakta hikâyesi olan bu kitabın İlmî iddiası yok, hatırlamak kaygısı vardır. Hiç bir faydası olmasa bile,  insan hâtıralarla yaşayan varlıktır. Topluluklar ise geçmişi anmakta her zaman hız ve kuvvet bulmuşlardır.<br/>
<br/>
		Bu ikinci basımda, bazı kelimeleri Türkçeleştirmek ve bir iki tarihî yanlışı düzeltmekten başka hiç bir değişiklik  yapılmamıştır.<br/>
<br/>
		Bugün ne olursak olalım, tarihimizle övünmek hakkımızdır. Tanrı Türkü korusun! 20 Mayıs 1955, Süleymaniye  <b>Devletimizin Kuruluşu</b><br/>
<br/>
		Mensup olmakla övündüğümüz Türk, ırkı, şimdiye kadar birçok devlet kuran bir topluluk gibi gösterilmiş ve bu  netice, bir hakikat diye herkes tarafından kabul edilmiştir. «Çok devlet kurmak», ilk bakışta bir meziyet gibi  gözükmekle beraber dikkatle mütalâa olununca, böyle olmadığı anlaşılır. Çünkü «Çok devlet kurmak» iddiası  kabul edilince bunun tabiî neticesi olarak bu devletlerin gayet kısa ömürlü birer müessese olduğu da  benimsenmiş olur ki bundan da Türklerin devamlı devlet kurmak kabiliyetinden mahrum, istikrarsız bir millet  oldukları neticesi çıkar.<br/>
<br/>
		Acaba hakikat bu mudur? Türkler hakîkâten çok, fakat kısa ömürlü devletler kuran bir millet inidir? Bu fikir,  Türk milliyetçilerinin de fikri olabilir mi?<br/>
<br/>
		Türkçülük bir dünya görüşüne mâlik olmalı ve onun kıyafetten takvime, soyadınd n aile telâkkisine kadar her  şeyi kendi zaviyesinden mütalâa eden fikirleri bulunmalıdır.<br/>
<br/>
		Bu mütalâalar millî şahsiyet yaratacak ve millî şahsiyetin değeri nisbetinde bize kıymet kazandıracaktır. Ben,  şimdi devletimiz hakkındaki fikirlerimi açıklayacak ve mesele üzerinde Türkçüleri düşünmeye davet edeceğim:<br/>
<br/>
		Otuz asırlık tarihimizde biz iki devlet kurduk. Birincisi, tarihin karanlıklarından itibaren başlayarak son çağa  kadar gelen ve kaybedilen devlet, yani Türkistan'daki, asıl Anayurttaki devlet; İkincisi de On Birinci Asırda  kurulup günümüze kadar gelen Önasya'd ki devlet, yani bizim devletimiz. Anayurt dışında kurulan devletler bu  hesaptan hariçtir.<br/>
<br/>
		«Çok devlet» iddiası hükümdar hanedanlarını devlet sayan Şark tarihçilerinin bize aşılayıp kabul ettirdikleri  yanlış telâkkiden doğuyor. Türkler, tarih, yapan, fakat yazmayan bir millet olarak tanınmışlardır. Kendilerinden  bahsettikleri Orkun yazıtlarında bile «Yukarıda mavi gök, aşağıda kara toprak yaratıldıktan sonra ikisi arasında  insanoğulları yaratılmış, insanoğulları üzerinde ecdadım Burnun Kağan, İstemi Kağan hâkim olmuş» şeklinde  gayet kayıtsız ve kısa bir ifade kullanmışlar ve dikkate şayandır ki insanoğulları olarak da yalnı Türkleri  saymışlardır.<br/>
<br/>
		Müslüman olduktan sonra ise, Arap, Acem tarihçilerinin telâkkilerini tamamiyle benimsemişler, her hanedanı  ayrı bir devlet ve hanedanlar arasındaki çarpışmaları millî savaşlar saymak gibi yanlışlıklara düşmüşlerdir.<br/>
<br/>
		Türkçü görüş bu telâkkiyi reddeder. Bizim telâkkimiz tarihin hakikatlerini kendi zaviyemizden gören bir  telâkkidir. Tarihi, olduğundan büyük veya değişik göstermeye lüzum kalmadan kendi görüşümüzü ortaya  sürmek ve başkalarının bizim hakkımızdaki görüşlerini kabul etmek gibi bir aşağılık duygusundan uzak  bulunmaya mecburuz, kendimizi başkalarının gözü ile tanıyacak değiliz.<br/>
<br/>
		Size bir örnek vereceğim: Bazı coğrafya kitaplarında «falan asırda dünyanın bilinen kısımları» diye haritalar  vardır ve bu haritalarda Ön yurdumuzun meçhul bölümler arasında gösterilmiştir.<br/>
<br/>
		Ecdadımızın oturduğu yerleri herhangi bir asırda, herhangi bir millet bilmeyip de kendisince meçhul yerlerden  sayar ve biz de bunu aynen kabul edersek bu objektif bir görüş mü, yoksa gaflet mi olur?<br/>
<br/>
		Eskiden mektep kitaplarında millî tarihimiz Hicrî 699 daki «İstiklâl-i Osmanî» ile başlardı. Şimdi öyle başlamıyor  amma çok çok <b>1071 Malazgirt </b>savaşına kadar gidiyor ve Anadolu'yu dolduran Karamanoğulları, Aydınoğulları  gibi beğlikler ayrı birer devlet olarak sayıyor. Bu telâkki hâlâ hanedanları milletten üstün tutmak zihniyetinin  mevlûdudur.<br/>
<br/>
		Devletimiz şu şekilde kurulmuştur: On Birinci Asırda anayurtta, yani Türkistan da <b>Karahanlılar </b>sülâlesi vardı.  Anayurt dışında ve Karahanlılarla sınırdaş olarak da yine Türkler tarafından kurulmuş <b>Gazneliler </b>devleti  bulunuyordu. Ecdadımız olan Türkmenler yani Oğuzlarla Kartukların Müslüman çoğunluğu bu iki Türk devleti  arasında onların hâkimiyet ihtiraslarına âlet olduktan sonra Gazneliler tarafından kendilerine verilen  topraklara girdiler. Fakat askerliklerindeki kuvvet ve şiddet dolayısıyla metbuları olan devleti ürkütmekte  gecikmediler. Gazne ililer, Türkmenlerin kudretini kırmak için başkanları <b>Arslan Yabgu'yu </b>yakalayarak  hapsettilerse de başkanlarını kaybetmek onların gücünü kırmak şöyle dursun, bilâkis hınçlarını arttırdı ve  Gaznelilerle yapılan bir sıra çarpışmalardan sonra nihayet 1040 ta kazanılan <b>«Dendânekan» </b>meydan savaşı ile  Horasan'da müstakil bir devlet kuruldu. îşte Horasanda kurulan bu devlet, îslâm müverrihlerinin hükümdar  sülâlesine izafetle Selçuk Devleti dediği bu yeni teşekkül bizim devletimiz, yani Türkiyedir.<br/>
<br/>
		Horasanda kurulan bu devlet Azerbaycan, Irak, Suriye ve Anadolu'yu sonradan fethetmiş ve en son aldığı  Anadolu'nun kapıları <b>1071 Malazgirt </b>savaşı ile açılmıştır. Selçüklülerin Türkiyesi İslâmiyet'ten önceki ve  sonraki bütün zamanlarda olduğu gibi, bir kaç hükümdarla birden idare olunurdu.<br/>
<br/>
		Devletin genişliği ve Türk hâkimiyet telâkkisi bunu gerektiriyordu. Selçuk Tü kiyesinde dört sultan bulunuyor,  fakat bunlardan üçü, Horasandaki büyük sultanı metbu tanıyordu. <b>«Rûm» </b>yâni Anadolu'daki sultan bu tâbi  hükümdarlardan birisiydi. Bütün eski tarihimizde olduğu gibi tâbi hükümdarlar büyük sultana danışmadan  yabancı komşularıyla ve hattâ bazan birbirleriyle de çarpışıyorlar, fakat bu hal, Avrupa milletlerinde de  gördüğümüz gibi devletin biriliğini bozmuyordu.<br/>
<br/>
		Türkiyenin tarihindeki garip bir tecelli ile devlerimiz, bütün diğer devletlerden farklı olarak kurulduğu  toprakları kaybedip sonradan aldığı topraklar üzerinde tutunan tek devlet örneği olarak kalmıştır.  Almanya, İngiltere, Fransa hâlâ kuruldukları topraklar üzerindedir ve normal olanı da budur. Bilfarz Fransa  Balya'yı kaybedip de nüfusunun yarısı ile Kuzey Afrika'ya yerleşse veya İngiltere Britanya adasının güney<br/>
<br/>
		bölgesinden çıkarılıp İskoççaya sığınsa bu durum tabiî sayılabilir mi? Sayılamaz. Onun gibi bizim de  kurulduğumuz toprakları, hâlâ Türklerle meskûn ve bu devleti kuranların mezarlarıyla süslü toprakları  unutamayıp hissen oraya bağlı kalmamız kadar tabiî bir netice olamaz.<br/>
<br/>
		Aile, cemiyet veya devlet, her hangisi olursa olsun bir topluluk faziletle kurulursa sağlam olur. Temelinde  rezilet bulunursa çabuk çöker. Devletimiz faziletle kurulan topluluktur. Tarihe yiğitlik ve feragatle girmiştir.  Devlet kurulduğu zaman başkanlığa üç namzet vardı. Fakat bu mevki en büyükleri olan <b>Musa Yabgu </b>veya en  kahramanları olan <b>Çağrı Beğ </b>değil, en küçükleri <b>Tuğrul Beğ </b>geçirildi. Bunda, savaş meydanlarındaki çelik kılıçlı  demir bileklilerin, barıştaki İnsanî kalplerinden taşan bir şefkat duygusunun izlerini de görüyoruz. Çünkü  Tuğrul Beğ'in çocuğu olmuyordu. Amcası ve kardeşi onun bu büyük ıstırabını devlet başkanlığı ile gidermek  yolunu tuttular. İşte, devletimizin ilk başkanı, büyük Sultan <b>Gazi Tuğrul Beğ'dir.</b><br/>
<br/>
		Selçuk Hanedanından sonra bu devletin başında Çengiz Hanedanı bulunmuş, büyük Çengiz İmparatorluğunun  batı kolu olan İlhanlIlar, sıklet merkezleri Azerbaycan olduğu halde Türkiyeyi yürütmüşlerdir.<br/>
<br/>
		Şimdiye kadar Çengiz halefleri, bizim tarihlerimizde Moğol veya Tatar diye anılarak yabancı bir devlet ve  hanedan diye gösterilmiştir.<br/>
<br/>
		Hakikate uymayan bu fikri kabul edince Türklerin uzun bir zaman yabancı hâkimiyet altında yaşadığını da  kabul etmek gerekir ki, bu da şimdiye kadar hiç bir zaman istiklâlini kaybetmemiş bir millet olduğumuz  hakkındaki övüncümüzü ortadan kaldırır. Eski Gök Türklerden indiği, çağdaş Çin müverrihleri tarafından kabul  edilen Çengiz Han kültür ve mefkûre bakımından da Türktü. Onu yabancı gösteren şey, On Üçüncü Asırda artık  Müslüman bir millet olan Türkler arasında eski dine bağlı kalan bir azınlığa mensup oluşu, bir de Moğollar  üzerinde hâkim bir ailenin ferdi olarak Arap ve Acemler tarafından Moğol diye ilân edilişidir.<br/>
<br/>
		İkinci hanedanımız olan İlhanlIların en büyük: hizmeti Anadolu ve Azerbaycan'ı kat'î ve nihaî surette  Türkleştirmeleridir. Çünkü On Birinci Asır başlarında en iyimser hesapla bir buçuk milyon tahmin edilen  Türkmenlerin Anadolu'ya yerleşenleri yarım milyondan fazla değildi ve bu nüfus bir asır kadar Rum, Ermeni ve  Gürcülere karşı taarruz, bir asır kadar da Lâtin ve Germen Avrupasına karşı amansız müdafaa savaşları yapmak  mecburiyetinde kalmıştı. <b>Birinci Kılıç Arslan'ın </b>Haçlı sürülerine karşı toplayabildiği Türk kuvveti elli bin kişiyi  ancak buluyordu, işte bu kadar az olan Anadolu Türklerinin tarihte Hindistan, Çin ve Mısır'daki hâkim Türklerin  başına gelen <b>«Temsil» </b>felâketine uğramamaları İlhanlIların Anadoluya getirdikleri yeni Türk unsurları ve  Anadolu'yla Azerbaycan'daki yabancıları büyük ölçüde sürmeleriyle kabil olmuştur. Bunu vahşet sayan  AvrupalIların Türkistan da büyük kırgınlar yapan ve teslim olan bazı şehirlerin ahalisini topyekûn öldürten  <b>MakedonyalI İskender'e</b><br/>
<br/>
		«büyük» sıfatını vermeleri mantıksızlığın ve biraz da bize karşı kinin mahsulüdür. AvrupalIlar bütün Asya  milletlerini yenebildikleri halde Türklerin tek başlarına bütün batı dünyasına karşı asırlarca süren şerefli  mücadele ve müdafaasını unutamıyorlar. Onun için kendilerinde ve başkalarında normal gördüklerini bizde  kusur olarak ileri sürüyorlar, İlhanlIların Azerbaycan'ı kesin olarak Türkleştirmeleri Acemleri de garip iddialara  sevkediyor: Onların fikrince «Moğollar» Azerbaycan'ı alıp Acem olan ahalisinin diline iğneler sokmak suretiyle  halkı «Türkçe» konuşmaya icbar etmişlerdir. Bir milletin, diline iğne sokulduğu için yabancı bir dili topyekûn  öğrenerek konuşmaya başlamasının hakikatle bağdaştırılmasındaki gülünçlüğü dinleyiciler takdir ederler,  İlhanlIlar çağında bu devlet Tebriz ve Meraga civarından idare olunmuştur. Nasıl İznik, Konya, Kayseri, Bursa,<br/>
<br/>
		Edirne, İstanbul, Ankara şehirleri başkentlik yapmışsa Azerbaycan'ın şehirleri de bir zamanlar aynı vazifeyi ifa  etmiştir.<br/>
<br/>
		Bu; cevvaliyetin, hareketin, enerjinin ve gençliğin alâmetidir. Nitekim milletimiz; Yirminci Asrın medenî  milletleri içinde göçebe halka mâlik tek milletse bu onun geriliğinden ziyade hayatiyetini ve gençliğini gösterir.  Anadolu da bizden önceki Hitit vesaire milletleri mahveden sıtma gibi hastalıklar Türkleri yok edemedi,  edemeyecek. Köy ve kasabada sıtmadan kırılanların yerini derhal yayla ve dağdaki göçebeler işgal ederek  siperde ölen askerlerin yerini tutan yeni kuvvetler gibi tarih ve zaman içindeki vazifelerini almaktadır.<br/>
<br/>
		Bir asır süren İlhanlı Hanedanı sırasında yanlış tarih telâkkisinin müstakil hükümdarlar saydığı <b>Osman Gazi </b>ve  onun oğlu <b>Orhan Gazi </b>birer şanlı uç beğinden başka birşey değildir.<br/>
<br/>
		Yine aynı yanlış tarih telâkkisi <b>Temür'ün </b>yabancı, Tatar ve düşman sayılmasını intaç etmiştir. <b>Temür </b>veya  Türkistanlıların söyleyiş şekline göre <b>«Aksak Temir Bek» </b>Kunlar, Gök Türkler ve Çengiz gibi mefkûrevî Türk  devletini gerçekleştirmek isteyen bir hükümdardır. Onu bizim, yani Türkiye Türklerinin millî düşmanımız  saymak yanlıştır, günahtır. Milliyetçi bir tarih görüşü Ankara Savaşını bir kardeş kavgası saymak<br/>
<br/>
		mecburiyetindedir. Ankara Savaşında <b>Aksak Temir </b>ordusundaki Türkmenlerin sayısı belki de Yıldırım  ordusundakilerden daha çoktu. Bu kadar insan vatan haini miydi? Bu kadar çok vatan hâininin bir araya  gelmesine imkân var mı? Onlar bu kavgayı bir hanedan ve otorite kavgası sayıyorlardı. <b>Aksak Temir Bek  </b>Umumî Türklük bakımından suç işlemiş inidir? Bunun münakaşasını bir yana bırakıyorum. Çünkü her insanda  kusur bulunabileceğini kabul ediyoruz. Tarihimizin en büyük fertleri olarak düşünebileceğimiz <b>Fatih, Yavuz,  Kanunî, </b>hattâ <b>Alp Arslan'da </b>kusur yok muydu? Gene en büyük fertler sayacağımız <b>Mete'de, Kür </b>Şad'da  <b>Tonyukuk'ta, Kül Tegin'de </b>bir takım kusurlar bulunmaz mı? Elbette <b>Aksak Temir </b>Bek'de büyük Türklük  bakımından bir takım hatalı hareketler yapmıştır. Fakat o ilerisini görebilen bir insandı, İslav tehlikesini görmüş  ve Yıldırım'a Rus - Leh - Litvan sürüsünü müştereken imha etmek teklifini yapmıştır. Avrupa şövalye ordularını  tepeleyen en büyük şövalye Yıldırım, maalesef bunu reddetmiştir. Acaba reddetmeseydi de o iki muhteşem  ordu birleşseydi ne olurdu? Şimdi aramızda bulunan bir Türkçü şairin dediği gibi:<br/>
<br/>
		<b>Bütün Türkler bir olsa başkalaşır gidişler...</b><br/>
<br/>
		Aksak Temir Bek yalnız büyük Türk şairi Abdülhak Hâmid tarafından başka bir görüşle mütalâa edilmiş ve  kendisine hak verilmiştir. Flâmid'in <b>«Kambur» </b>adı altında birleştirdiği beş piyesi vardır: îlhan, Tarhan, Tayıflar  Geçidi, Ruhlar, Arzîler. İlk ikisi dünyada üçüncü ve dördüncüsü uhreviyet âleminde, sonuncusu gene dünyada  geçen ve birbirinin zeyli olan bu piyeslerin üçüncüsünde Aksak Temir'in ruhu da konuşmaktadır. Eserlerin  başkahramanı olan <b>«Kambur» </b>Abdülhak Flâmid'in kendisidir. Şair bütün fikirlerini, felsefesini her şeyi ona  söyletmektedir. Kambur'un kendisi olduğunu bizzat Flâmid tasrih ediyor. Gariptir ki bu eserlerde «Kambur»  Aksak Temir'in babası olarak gösterilmektedir. Hiç şüphesiz Hâmid, Aksak Temir Beğ'in babasının Turagay  olduğunu biliyordu. O halde niçin kendi felsefî ve fikrî şahsiyetini oğlu olarak kaleme almıştı? Her halde büyük  adamlardaki altıncı duygunun, sezginin tesiri ile Hâmid onun ülküsünü kavramış ve takdir etmişti. Hâmid,  «Tayıflar Geçidi»nde Aksak Temir'in ruhuna şöyle dedirtiyor:<br/>
<br/>
		<b>Ben a'recim(l), yolumda fakat sanma aksadım; Tatar ü Türk'ü müttehid etmekti maksadım. İnsan yaratmak</b><br/>
<br/>
		<b>üzre yok ettim ceninleri:</b><br/>
<br/>
		<b>Elbet duyulmaz onların âh ü eninleri.</b><br/>
<br/>
		<b>Dâr-i fenayı ben boyadım keyfe mettafak, Sîzler o renge kan diyiniz, ben derim şafak! Tathîriçin zamaneyi  kanlar döken, yıkan Ma'fû olur Melâikeden almış olsa kan...</b><br/>
<br/>
		însan yaratmak üzere ceninleri yok etmek, büyük eser çıkarmak için yapılan acı bir ameliyedir ve başkalarına  kan rengi gibi gözüken şeyin şafak olması da beşerî her hâdisenin zıt olan zümrelere başka başka  gözükmesinden, ibarettir. Devrin çirkefini yıkamak için kan kullanmak ve bu kanı meleklerden almak Hâmid'e  yakışan heybetli bir fikirdir.<br/>
<br/>
		Aksak Temir zamaneyi tathir için kan kullandı. Fakat bu temizlik için onun Hint, Acem, Ermeni ve Frenk kanı  dökmesini vahşet saymak gafletine düşenleyiz. Hiç bir millet tarih huzurunda kendi kendisini itham hatasına  düşmüyor.<br/>
<br/>
		Temir'i Anadolu'yu yenip dağıttıktan sonra bırakıp gitmekle suçlandırmak da yanlıştır. Çelebi Sultan Mehmed  ve oğlu Büyük Murad yani ikinci Murad, Türkistan'daki Aksak Temir'le oğlu Şahruh'a tâbi birer hükümdardı. Bu  suretle de bir Türk, birliği bilfiil tahakkuk etmişti. Bütün Türkiye'deki Osmanlı Hanedanının hâkimiyeti ancak  Fatih devrinde başlamış ve Cumhuriyete kadar devam etmiştir. Şimdi Türkçü olarak düşünelim: Selçuk, İlhanlı,  Te-mir, Osmanlı Hanedanları ile Cumhuriyet devri hep birden bir tek devletin hayatını teşkil etmiyor mu?  Bunları ayrı devletler gibi görmek kendi kendimizi parçalamak olmaz mı? Temir'le Yıldırım iki düşman ordunun  kumandanları olunca birbirlerine karşı çok sert davranan Karaman Oğulları ile Osman Oğullarını veya  OsmanlIlarla Akkoyunlular'ı da ayrı devletler ve millî düşmanlar saymak mecburiyeti doğmaz mı? Tarihimize  bakarken şu veya bu hanedanın tarafını tutarak kendimizi onun milletinden saymaya hakkımız yoktur. Buna  hakkımız olmadığı gibi devletimizin kurulduğu toprakları da bugün yabancı ülke saymaya mezun değiliz.  Türkiye, Rumeli'yi, fethedip de, Allah göstermesin Anadolu'yu kaybetse Anadolu toprakları da bizim için  yabancı mı olur? Millî durum yalnız bir ânın, bir zamanın durumu değildir. Çünkü millet de yalnız bir zamanda  yaşayan insanlar değildir. Dün yaşamış olanlarla yarın yaşayacaklar, da Türk milletini teşkil ediyor. Dünkülerin  hakkını feda edemeyiz. Bu devleti kuranların ve bize bugün burada yaşamak imkânını verenlerin mezarları ile  dolu yerleri düşünüp sevmek hakkımız ve vazifemizdir.<br/>
<br/>
		Kardeş kavgası her yerde olur. Napoleon Almanya'yı istilâ ederken Cermanya İmparatorluğunu teşkil eden  devletlerden bazıları Napoleon'la birlikte asıl Almanya'ya karşı harb etmişlerdir. Fakat Almanlar Prusya ve  Baviyera'yı ayrı devlet ve millet saymadıkları gibi. Baviyeralıları da hain telâkki etmemişler, çocuklarına tarih  okuturken yine tek Almanya'dan bahsetmişler, ancak bu kardeş kavgalarından bazı ibretler çıkarmaya  savaşmışlardır.<br/>
<br/>
		Nazi Almanyası Çek-lslovakya'yı istilâ edip dünya basınının hücumlarına uğrayınca Hitler cihana karşı şu mucip  sebepleri ileri sürmüştü: «Alman, imparatorlarının Prag'da yaşamış olduğunu unutuyorlar». Görülüyor ki  başka milletler istilâî emelleri için bile eski birlik hakkına dayanıyorlar.<br/>
<br/>
		Bizim ilk padişahlarımız Horasan'da yaşayıp ölmüş, fazla olarak da o bölgeye ebedî Türklük damgası  vurmuştur. Velhasıl yine bir Mayıs ayında, 1040 yılının 23 Mayısında kazanılan Dendânekan meydan savaşının<br/>
<br/>
		akabinde kurulan devletimiz bugüne kadar aralıksız gelen bir devlettir.<br/>
<br/>
		3 Mayısın, mânâsına gelince: Tarihimiz içinde bir uyanışın başlangıcı olmak bakımından mühimdir. Batı  medeniyetine giriş hareketi olan, fakat, yanlış anlayış ve tatbik ediş yüzünden bir aşağılık duygusunun  teşekkülüne sebebiyet veren Tanzimattan beri kendimizi inkârda çok ileri gittik. Hattâ, medeniyetlerin  ülkelere hiç bir gümrüğe uğramadan gireceğini, garp medeniyetini alırken onun tekniği, sanatı ve ilmi ile  birlikte fuhşunu da almamızın zarurî olduğunu söyleyen hatiplere rastladık. 1944 te bu ileri gidişin ne  derecelere geldiğini biliyorsunuz. Temiz Anadolu çocukları köy enstitülerinde birer komünist olarak yetişsin  diye neler yapıldı. Bunu yapanların çoğu bugün teşhir olunmuştur. Haklarında daha da nice vesikalar ortaya  dökülecektir. Bir sabah komünist olarak uyanmamız gibi korkunç ihtimali, 3 Mayıs 1944 te birkaç bin meçhul  milliyetçi gencin yaptığı asîl ve şuurlu hareket önledi. Millet kendisine yapılmakta olan suikastı anladı. Gerçi 3  Mayıs birçok ıstırapların kaynağıdır. Fakat o ıstıraplardan şuur ve saadet doğmaktadır. îlk zamanlarda küçük  gruplar halinde sessizce kutlulanan 3 Mayıs bugün kuvvetlenen ve büyüyen şuurlu bir kütlenin bayramı  olmaktadır. İleride bir gün siz gençlerin, Gök Türk kıyafetinde olarak büyük padişahlarımızın türbeleri önünde  yapacağınız resmigeçitlerin heybetini ve ihtişamını tasavvur ediyor musunuz?<br/>
<br/>
		Fazilen temelleri üzerine kurulan devletimizin bir kaç kara gün geçirmesi onu asla sarsıp deviremez. En güzel  şiirlerdeki bir iki vezin veya kafiye aksaması nasıl o şiirin güzelliğine engel değilse bir iki çelme de &quot;bu devleti  mazideki ve ilerdeki ululuğundan alıkoyamaz. Bu devlet ve vatan büyüyecektir.<br/>
<br/>
		Çünkü uğrunda ölmeye hazır olanlar var. (1)<br/>
<br/>
		A'rec = Topal.<br/>
<br/>
		4 Mayıs 1952, Ankara<br/>
<br/>
		<b>Atsız</b><br/>
<br/>
		Geçen yıl Japonlar kuruluşlarının 2600 üncü, bu yıl da Portekizliler 800 üncü yıl dönümünü kutluladılar. On  dokuzuncu asra kadar kendi adalarında, kendi kendilerine, belirsiz ve silik bir hayat yaşayan Japonların 2600  yılında epeyce masal olsa bile tarihin gözü önünde kurulan, bütün hayatı tarihçe bilinen Portekiz'in 800 yılı  büyük bir hakikattir.<br/>
<br/>
		Japonlar bugün dünyanın en büyük devletlerinden biri oldukları, sırasıyla 1895 te Çinlileri, 1904-1905 te  Rusları, 1914 te Almanları, 1932 de yine Çinlileri, 1937-1939 da üçüncü defa Çinlileri yenip zaferlerden doğan  bir imparatorluk kurdukları için kuruluşlarının 2800 üncü yıl dönümünde bayram yapmak haklarıdır.<br/>
<br/>
		Fakat ya küçücük Portekiz? Bütün tarihinde büyük fütuhatı olmayan, şanlı zaferler kazanamayan, birinci sınıf bir  şair yetiştiremeyen ve en büyük başarısı topsuz, tüfeksiz insanların ülkelerini alarak kısa ömürlü bir sömürge  imparatorluğu kurmak olan Portekiz hangi hakla 800 yılın sevincini duyuyor?<br/>
<br/>
		Duyuyor. Çünkü geleceğe geçmişin hız verdiğini, toprak üstündeki ağacı nasıl toprak altındaki kök yaşatıyorsa  yaşayan milletin de ölmüş maziden gıdalandığmı biliyor. Hiç şüphemiz olmasın: Portekiz, bugünkü çelimsiz  varlığıyla yarın için büyük rüyalar görüyor. Yeni ve Fatih Vaskodögamaların arkasında yine Brezilyaya ve  Hindistan'a uzanmayı istiyor. Güçsüz ve beceriksiz olduğu için bugünlük yalnız gönlünde sakladığı bu isteği  gerçekleştirmek üzere, bunu gerçekleştirecek denizciler ve kahramanlar yetiştirmek düşüncesiyle çocuklarına  800 yılın destanını anlatıyor. Portekiz yarın daha büyük olmak için dün kendisinde bir takım büyüklükler  olduğu kuruntusuna düşüyor. Portekizliler bugün ancak:<br/>
<br/>
		Lizbonu görmeyen güzel şey görmemiştir diye türkü söyleyebiliyorlar. Fakat 800 yıllık Portekiz devlet ve  milletinin yüreğinde daha büyük ve asil ümitler yaşıyor. Bu ümit şanlı zaferlerle kazanılmış geniş toprakları ile,<br/>
<br/>
		fatihleri, şairleri ve bilginleri ile, belki bir gün kurulacak olan büyük Portekizin rüyasıdır.<br/>
<br/>
		Her millet yarınını sağlamlamak için bir takım yıl dönümleri yapar. Devletin kuruluşu, büyük bir zafer, istiklâlin  kazanılışı, millî birliğin elde edilmesi gibi günler bütün milletçe bayram sayılır. Milletler, geleceklerine daha  güçlü ve inançlı bakmak için bugünleri çocuklarına öğretirler. Geçmişine inanla bakarak büyüyen her çocuk o  milletin iyi bir oğludur. Bir milletin eski çağlarında yurt ve şeref için ölmüş olanların çokluğu, ileride de böyle  ölüler olacağının bir müjdecisidir. Geçmiş zaferler gelecek zaferlerin anası olduğu gibi...<br/>
<br/>
		Geçen yıl, kutlamamız gereken büyük bir kahramanlığın 1300 üncü yıl dönümü idi: Kahraman Kür Şad'imiz ve  40 arkadaşı Türk istiklâli uğrunda canlarını vermişlerdi. İçinde bulunduğumuz yıl ise Türkiyenin kuruluşunun  900 üncü yıl dönümüne rastlıyor. 2500 yıllık tarihi olan Türk milletinin batıda kurduğu devletin 900 üncü yılı...  Bu devlet 900 yıl önce nasıl kuruldu? Nerede kuruldu? Onu kuranlar kimlerdi? Bu destanı gözden geçirelim:<br/>
<br/>
		On birinci asrın başlarında anayurt olan Türkistan da Türk hâkimiyetini ve devletini temsil eden Karahanlılar  devleti vardı. Onların doğu bölgesinde artık küçülmüş ve siyasî ehemmiyetini kaybetmiş kâfir Uygurlar yaşıyor  ve din ayrılığı iki türlü Türkü birbirine düşman ettiği için şiddetle çarpışıyorlardı. Cenupta, Afganistan da ise  üçüncü bir Türk devleti bulunuyordu: Gazneliler imparatorluğu. Bir yandan İran ve Horasanı, bir yandan şimalî  Hindistan'ı eline geçirmiş olan ve müslümanlığın yayılması için puta tapan Hintlilerle boyuna gaza yapan bu  Türk devleti nüfus, servet, ordu bakımındanötekilerden üstündü. İşte on birinci asrın başında Türk dünyası bu  durumda iken ortaya yeni bir kuvvet çıktı: Selçük Oğulları...<br/>
<br/>
		Selçük Beğ, Karahanlılar devletinde bir subaşı yani kumandandı. Rivayetlere göre hükümetle arası açıldığı için  kendi Oğuzlarını toplayarak Harzem yakınlarına geldi. An'aneler, Selçük Sübaşının yedinci göbek babası olarak  bir Kutlu Han'dan bahsediyorlar. Bu Kutlu Han kimdir? Gök Türk kağanı İlteriş Kutluk Kağan mı? Yoksa tarihî  değil de ancak an'anevî bir şahsiyet midir? Buralarını bilmiyoruz.<br/>
<br/>
		Bildiğimiz şu ki Selçük Sübaşının babası Yakak (= Dakak) ti ve Oğuzların Kınık boyundandı. Sınırdaş oldukları için  aralarında rekabet bulunan Karahanlılarla Gazneliler birbirlerine karşı Oğuzları kullanmak istiyorlardı.<br/>
<br/>
		Selçük Beğ 107 yaşında öldüğü zaman belli başlı Mikâil Yabgu, Arslan Yabgu, Musa Yabgu adında üç oğul  bırakmıştı. Bu oğulların taşıdığı «yabgu» unvanı da gösteriyor ki Selçük ailesi es i ve asil bir hükümdar  soyundandır. Mikâil Yabgu, galiba babasından önce ölmüş ve Çağrı Beğ'le Tuğrul Beğ adında iki kahraman oğul  bırakmıştı. Bundan dolayı Selçük ölünce ailenin reisliği Arslan Yabgu'ya geçti. Oğuzlar, Selçük Oğullarını baş  tanımakla beraber henüz tam manâsıyla müşt rek ve pilânlı bir hareketleri yoktu.<br/>
<br/>
		1015-1020 arasında, en yiğitleri ve atılganları olan Çağrı Beğ savaşa çıktı. İslâm ülkesine saldıran Rumlarla  çarpışmak için kendi buyruğundaki Oğuzları alarak Anadoluya yöneldi. Fakat bu yol Gazneliler imparatorluğu  topraklarından geçiyordu. Büyük padişah Gazneli Sultan Mahmud, bunların yollarını kesmesi için  kumandanlarından Arslan Câzib'e buyruk verdi. Oğuzların yolunu kesmek ne mümkün? Uzun saçlı, çok çevik  ve ok atmakta eşsiz olan Oğuzlar (tıpkı eski Gök Türkler ve Kunlar gibi) daha ilk adımda düşmanlarına öyle bir  korku saldılar ki Vanda ki Vasporagan Ermeni devletinin reisi ülkesini Bizansa satarak bütün tebeasıyla Sivas'a  kaçtı.<br/>
<br/>
		Oğuzların durumu Gazneli Mahmud'u ürkütüyordu. Arslan Câzib'in gözü önünde Oğuzlar Horasandan geçip  Anadoluya kadar gelmişler, her yeri yağma edip ortalığa korku saçtıktan sonra dönmüşlerdi.<br/>
<br/>
		Gazneli Mahmud hileye saptı: Oğuzların başı Ardan Yabgu bir ziyafette yakalanarak Kâlincar kalesine tıkıldı.  Adamlarından bir takımının boyuna kale yakınlarında dolaşarak onu kaçırmak istemelerine rağmen  kaçamayarak ölünceye kadar orada kaldı. Ölürken Selçük Oğullarına ve Oğuzlara bu yalancı Gaznelilerin  devletini yıkmak vasiyetini bırakmıştı.<br/>
<br/>
		Fakat Oğuzlar, reisleri yakalanmakla baş eğeceğe benzemiyorlardı. Şimdi onları Arslan Yabgu'nun küçük  kardeşi Musa Yabgu ile Çağrı Beğ ve Tuğrul Beğ idare ediyor; Yağmur Beğ, Kızıl Beğ, Buğa Beğ, Göktaş Beğ,  Nasıklı Beğ adındaki Oğuz beğleri ise Azerbaycan ve doğu Anadoludaki akınlarıyla kurulacak Türkiyenin  temellerini atıyorlardı. Gazneli Mahmud Oğuz işini bitirmek üzere 1028 de üzerlerine yürüdü. Onları yenip  dağıttı. Fakat Oğuzlar, budandıkça büyüyen ağaçlar gibi her kırgından sonra biraz daha güçlü ve korkunç  oluyorlardı.<br/>
<br/>
		1030 da Gazneli Mahmud öldüğü zaman oğlu Mes'ud, kardeşi Mehmed'in elinden tahtını Oğuzların yardımı ile  alabildi. Yağmur, Kızıl, Göktaş, Buğa Beğler Mes'ud un ordusunda çarpıştılar. Fakat Mes'ud da Oğuzların ne  korkunç bir kuvvet, olduğunu anlamıştı. Büyük bir kahraman olmasına rağmen Oğuz beğlerinden çekiniyordu.  Kumandanlarından Taş Beğ'e buyruk vererek 16 Türkmen beğini idam ettirdi. Bunların arasında Yağmur Beğ  de vardı.<br/>
<br/>
		Türkmenler hiçbir şeyden yılmıyorlardı. Ayaklandılar. Öç almak için Florasana akma ve yağmaya<br/>
<br/>
		başladılar. Çarpışmaların birinde Gaznelilerin kumandanı Taş Bey Türkmenler tarafından tutulup  parçalandı (1036).<br/>
<br/>
		Bu sıralarda İsfahan hükümdarı Alâüddevle Azerbaycanda ki Türkmen beğlerine haberler yollayarak tımar  vereceğim diye onları kandırıyor, yanına getirmeye uğraşıyordu. Fakat Acem olduğu için samimî değildi,  ikiyüzlü bir siyaset kullanıyordu. Çünkü o «Rey» şehrini Gaznelilerden almak istiyor, Gaznelilerin hâkimiyetini  tanımak şartıyla «Rey» şehrine sahip olabilmek için dalavereler çeviriyor, bir yandan da Türkmenleri çağırıp  yardımlarından istifade etmek istiyordu. Türkmen beğlerinden yalnız Kızıl Beğ 1500 çadır halkı ile geldi. Biraz  sonra Alâüddevle onu hapsettirdi. Türkmenler bir yol daha, başsız kalmakla bir şey kaybetmediklerini ispat  ettiler: İhtilâl o kadar sert oldu ki Kızıl Beğ'i serbest bırakmaya mecbur oldular.<br/>
<br/>
		Türkmenler Azerbaycanda toplanıyorlardı. Kendilerini ve hayvanlarını yaşatacak yerden başka bir şey  istemiyorlardı. Fakat haklarına dokunulursa pek yaman oluyorlardı. 1038 de yine kızdırılıp kılıca sarılan  Türkmenler Meraga'yı aldılar. Bu sefer şehrin yardımına gelenler onlarla ilk defa karşılaşacak olan bit milletti:  Kürtler. Fakat Türkmenlerle boy ölçüşmek kabil mi? Flezbâ î Kürtleri bir vuruşta yok edildiler. Bunun üzerine  bütün çevrelerdeki Kürtler baş eğdi. Türkmen hareketi yavaş yavaş büyüdü. Azerbaycanda, Irak-ı Acemde,  Florasanda faaliyette bulunuyorlardı. Hattâ Musul önüne kadar gelip orada karşılarına çıkan Kürtlerle Arapları  tepelediler.<br/>
<br/>
		1035 ten itibaren Gaznelilerle Selçüklüler arasında bir sıra savaşlar başladı. Birinciler, imparatorluklarının  yüceliğini korumak, İkinciler yaşamak için vuruşuyorlardı. Türkü ancak Türk yener.<br/>
<br/>
		1037 de Çağrı Beğ Merv'de, Tuğrul Beğ Sirahs'ta, Sultan Mes'ud un yüksek hâkimiyetini tanımak şartıyla, kendi  adlarına hutbe okuttular. Bu yarını müstakil olmak, bir türlü dominyon haline girmek demekti. Sultan Mes'ud  la Selçük Oğulları anlaşabilselerdi, birlik olsalardı, pek büyük bir kuvvet doğacaktı. Fakat uzağı iyi  göremeyenlerin kışkırtmalarıyla araları açıldı. Sultan Mes'ud büyük ordusuyla Türkmenlerin üzerine yürüdü.  Bu orduda Türklerden başka Hintliler, AfganlIlar, Acemler, Araplar da vardı. Sarhoş filler ise taarruz  kabiliyetlerini fevkalâde arttırıyordu. Türkmenler çok çabuk hareket eden hafif süvariler olduğu için  çekiliyorlar, Gaznelilerin ordusunu yorup hırpalıyorlardı.<br/>
<br/>
		Kunlar gibi... 25 Mayıs 1040 ta olan Dendânikan meydan savaşı neticeyi halletti. Sultan Mes'ud ordusundaki  Türklerden bir takımı ela Türkmenlere geçmişti. Ağır pusatlarına, sarhoş fillerine rağmen Gazneliler ordusu  darmadağın oldu. Sultan Mes'ud, bir kahraman pehlivan olmasaydı Türkmenlerin eline düşecekti.<br/>
<br/>
		Artık Gaznelilerin yüksek hâkimiyeti yoktu. Horasan Gaznelilerin elinden kat'î olarak çıkmış ve orada Batı  Türkeli yani Türkiye kurulmuştu. Padişahlığa üç namzet vardı: Selçük'ün oğlu Musa Yabgu ile torunları Çağrı ve  Tuğrul Beğler. Onlar bunun için kendi aralarında sızıltıya meydan vermediler. Hepsi değerli kimselerdi. Çağrı  Beğ hepsinden yiğitti. Fakat Tuğrul Beğ'in düşünüşünde daha doğruluk vardı. Tuğrul Beğ'i Sultan seçtiler. En  gençleri olan Tuğrul Beğ'in seçilmesinde belki de, çocuğu olmadığı için ömrünce sıkıntı çeken bir kardeşi, bir  yeğeni avundurmayı istemek gibi yiğitçe bir düşünce de vardı. Tuğrul Beğ adına hutbe okundu. Arlık  Gaznelilerin de, Karahanlıların da yıldızı kararmıştı.<br/>
<br/>
		Batı Türkleri devletinin, yani Türkiyenin ilk padişahı olan Tuğrul Beğ (1049-1063) tarihin en büyük  kahramanlarından ve kurucularından biridir. Eserle hüküm vermek doğru ise, işte onun eseri olan Türkiye hâlâ  dimdik duruyor. Tuğrul Beğ 1043 te Rey şehrine geldi. Orada Selçük hanedanı bejlerinin her birine buyruklar<br/>
<br/>
		vererek her birinin nereleri zaptedeceğini tayin etti. Bu beğler pek az istisna ile aldıkları buyrukları yerlerine  getirdiler. Oğuz ve Bizans orduları arasındaki ilk büyük çarpışma 1043 de Erzurum yakınında Pasin ovasında  oldu. Bütün gün süren savaştan sonra Rum ordusu yok, kumandanı Liparit de tutsak edildi. Bizans imparatoru,  Liparit'i kurtarmak için 'fidye gönderdi ise de Tuğrul Beğ fidyeyi kabul etmeyerek Liparit'i salıvermekle karşılık  verdi.<br/>
<br/>
		1049-1050 de Selçük beğleri arasında iç savaşlar oldu.<br/>
<br/>
		İnal Beğ, Tuğrul Beğ'le çarpıştı. Bu işler Bizansa fırsat verdi. 1054 te Tuğrul Beğ ordularının başında doğu  Anadoluya girdi. Rumlara gözdağı verip döndü. 1055 te halifenin çağırışı üzerine Bağdada gitti. Burada dargın  Selçük beğleri barıştılar. Bağdada geliş, Türklerin bütün İslâm dünyasının hâkimiyetini elde ettiklerini  gösteriyordu.<br/>
<br/>
		Çağrı Beğ'in oğlu olup Horasan valiliğinde bulunan AlpArslan, amcası Tuğrul Beğ'in ölümü üzerine Türkiye  padişahı oldu (1083-1072). O da Türk tarihinin mertlik heykellerinden birisi idi.<br/>
<br/>
		Kutlamış Beğ, Alp Arsları'ın padişahlığını tanımadı. Çarpıştılar. Savaş, Kutlamış'ırı ölümü ile bitti. Kardeşi ve  oğlu tutsak edildiyse de Alp Arslan bunları bağışlayarak yine Anadolu gazasına memur etti.<br/>
<br/>
		AlpArsları 1064 te ordusuyla Horasandan yürüyerek Azerbaycan'a vardı. Orada, öteki Selçük beğleri yanına  geldiler. Van gölü çevresindeki kaleleri alarak Gürcüleri tepelemek üzere Gürcistan'a çıktılar. Gürcü kiralı haraç  vermeği kabul etti. Bundan sonra iki yıl kadar, Alp Arslan iç işlerle uğraşırken beğler Anadolu gazalarına devam  ediyorlardı. Türkistan'ın Karahanlı hakanı Böri Tegin Tamgaç Hanın oğullarından biri de babasıyla  bozuştuğundan pek çok Türkistan Türkü il e Alp Arslan'ın buyruğuna girmiş ve gazalara iştirake başlamıştı.<br/>
<br/>
		Türk beğlerinin, Anadoluya saldırışı pek korkunç oluyor, önlerine ne çıkarsa silip süpürüyorlardı. Hele Afşin Beğ  hepsinden daha yamandı. Bir münakaşada kendi üstü olan Gümüş Tegin'i öldürdüğünden suçunu AlpArslan'a  bağışlatmak için pek katı çarpışıyor, tuttuğunu koparıyordu.<br/>
<br/>
		Bizans imparatoriçesi, böyle giderse Türklerin Bizansı yıkacağından korkarak iş başına muktedir bir er  getirmeği düşündü. Romen Diyojen'i imparatorluğa getirerek kendisiyle evlendi. İyi bir kumandan olan Romen  Diyojen, Alp Arslan'ı gafil avlayarak bir sevkülceyş baskını yapabildiyse de tabiye sahasında Alp Arslan  üstünlüğünü göstererek Bizans'ın sayıca çok üstün ordusunu Malazgirt meydan savaşında bitirip imparatoru  da tutsak etti (28 ağustos 1071). Bu savaşın kazanılmasındaki en ön sebeplerden biri de, Bizans'ın türlü  milletlerden katışık olan ordusundaki Oğuz ve Peçenek Türklerinin, topyekûn Alp Arslan tarafına geçmeleri  yani Türklerdeki millî şuurun uyanıklığıdır. Bir dönüm noktası olan bu meydan savaşı Anadolu'yu Türklere açtı.  Bu zafer bütün dünyada öyle bir akis bıraktı ki AvrupalIlar telâş andılar ve Papa Yedinci Greguvar bu zaferden  iki buçuk yıl sonra bütün Avrupayı Türkler aleyhine ayaklandırmaya teşebbüs etti.<br/>
<br/>
		Malazgirt savaşından sonra Alp Arslan Orta Asya'ya karşı yürüyüş için hazırlıklara başladı. Yolda, kendisine tâbi  iken isyan edip yakalanan ve ölüme mahkûm edilen Yusu/adında bir beğin düello teklifini kabul edip ayağı  takılarak yere düştüğü için şehit oldu (1072).<br/>
<br/>
		Türkiyenin üçüncü padişahı Sultan Melikşah (1072-1092), babasının yerine tahta geçtiği zaman ilk önce amcası  Kavurt Beğ'in isyanı ile karşılaştı. Arasıra olan bu isyanlar, iç savaşlar büyük istilâyı durduramıyordu. Netekim  İsak Komnen kumandasında gelen büyük Bizans ordusu Kayseri yakınlarında Türklerle çarpışıp yenildiği gibi  İsak Komnen de tutsak düştü.<br/>
<br/>
		1073 te Türk orduları Orta Anadolu şehirlerini almaya başladılar. Bu ilerleyişi Kutlamış'ın oğulları idare  ediyordu. Babalarının, padişahlık davası yüzünden Tuğrul Beğe ve Alp Arslan'a aykırılık ve isyanları gibi bunlar  da Melikşah'a karşı isyana hazırlanıyorlardı. Fakat Bağdat halifesi araya girerek bunun önüne geçti. Bunun  neticesinde Kutlamış'ın oğulları Anadolunun fethine memur edilerek bu ülkenin sultanlığına tayin olundular ve  Melikşah'tan bu bapta menşur aldılar.<br/>
<br/>
		Türklere karşı Rum kumandanları birlik olarak karşı koyamıyorlar, bazan Türkleri birbirlerine karşı yardıma  çağırıyorlardı. Bu yardımlar dolayısıyla Türkler hem BizanslIları kırıyor, hem para alıyor, hem de Bizans işlerine  karışmış oluyorlardı. Gerçi Türkler de arasıra kendi aralarında çarpışıyorlar, fakat<br/>
<br/>
		BizanslIları yardıma çağırmıyorlardı. Netekim bir aralık, Anadolu'yu fethetmekte olan Kutlamış oğulları  birbirleriyle bozuştular. Süleyman'la Mansur'un arası açıldı. Süleyman, Mansur'u Sultan Melikşah'a şikâyet etti.  Melikşah da Anadoluya Porsuk Beğ kumandasında bir ordu gönderdi. İki ordunun çarpışması bir netice  vermeyince Porsuk'la, Mansurteke tek dövüştüler. Porsuk hile ile Mansur'u öldürdü. Bu suretle Gazi Süleyman  Beğ Anadolu sultanı oldu.<br/>
<br/>
		Günümüzün durumu ile ölçerek söylemek gerekirse durum şöyle idi: Büyük Selçük imparatorluğu Horasan,  Kirman, Suriye ve Anadolu krallıklarına ayrılmıştı. Bunlardan Horasan kralları öteki üçüne hâkim olup aynı  zamanda imparatordular. Gazi Süleyman Beğ de Anadolu kiralı olup imparator Melikşah 'a tâbiydi.<br/>
<br/>
		Gazi Süleyman Beğ sistemli istilâ siyasetine devam ederek kale ve şehirleri birer birer alıyor, bir yandan da  birbirini yiyen Bizans imparator ve cenerallarının yardım teklifleri dolayısıyla Bizans'ın iç işlerine karışıyordu.<br/>
<br/>
		1079-1080 yıllarında Türk istilâsı Adalardenizi ile Akdeniz'e, bir yandan da Karadeniz'e dayanmıştı. Bu sırada  Rum cenerallarından Nikefor Melisenos kendisini imparator ilân e-dip Süleyman Beğden yardım istedi.  Yardıma gelen Süleyman Beğ İznik yakınındaki savaşta Bizans ordusunu darmadağın ettikten sonra Nikefor  Melisenos'u da kovarak İznik'i kendi ülkesine ekleyip payitaht yaptı. Biraz sonra Gazi Süleyman Beğ Üsküdar ve  Kadıköyünün bulunduğu yere gelerek uzaktan Bizansı gördü, burada bir gümrük dairesi kurarak gelip geçen  gemilerden vergi almaya başladı. Devletin Horasanda kuruluşundan 40 yıl sonra ordular Akdenize ve Boğaza  dayanmıştı. Hem de bu geçici bir istilâ değil, temelli bir yerleşme, bir yurt kurma idi. Bütün tarihte bunun ikinci  bir örneği yoktur.<br/>
<br/>
		Biraz sonra Süleyman Beğ başka yerlerin fethiyle uğraşırken BizanslIlar donanmaları sayesinde Türkleri Kocaeli  yarımadasından püskürttüler. Fakat buna rağmen Bizans imparatoru, Gazi Süleyman Beğe elçi yollayarak vergi  vermeği kabul etti ve Kocaeli yarımadasında îzmit körfezine akan Drakon çayı sınır kesilmek üzere barış yapıldı.  Bu Drakon’un şimdiki Maltepe de bulunan Drakos olması muhtemeldir.<br/>
<br/>
		1083 te bütün Adana ve yöresi alındı. Aynı yılda BizanslIlar, kendilerine saldıran İtalya Normanlarına karşı<br/>
<br/>
		Süleyman Beğden yardım istediler. Onun, Çamur Beğ kumandasında gönderdiği 7000 kişilik kuvvet o kavgacı  Normanları tepeleyerek kaçırmaya kâfi geldi.<br/>
<br/>
		1084 te Süleyman Beğ, bir Ermeninin elinde olan Antakya'yı zaptetti. Bu, büyük bir zaferdi. Bu müjdeyi  Melikşah'a verdi. Kendisi de bundan dolayı büyük bir ün aldı. Aynı yılda Kara Tegin adında bir Türk beği de  Sinop'u fethetti.<br/>
<br/>
		Böylelikle Anadolu kıratlığın da, Süleyman Beğe tâbi bir takım beğlikler kuruluyordu ki başlıcaları Erzurum da  Saltuklular, Erzincan da Mengücekliler, Sivasta Danişmendliler, Kastamonuda Kara Teglnliler, Ceyhanda  Buldacılılar'dı. Tarsusta, Antakyada, İzmirde, Efeste de beğlikler vardı. İznik ise bizzat sultanın kendi beğliği idi.  Bu belliklerin birtakımında Selçük hanedanına mensup prensler, birtakımında ise Anadolu fatihleri olan Oğuz  beğleri hâkimdi.<br/>
<br/>
		İşte, Anadolunun büyük fatihi ve kiralı Gazi Süleyman Beğ 1086 da Suriye kiralı olan Selçüklü Tutuş Beğle  yaptığı savaşta şehit düştüğü sırada Anadolu kırallığı bu durumdaydı.<br/>
<br/>
		Selçük imparatorluğunun başı olan «En büyük Sultan Melikşah» Süleyman Beğin küçük yaştaki oğlu Kılıç  Arslan'ı yanına aldı. 1092 de Melikşah ölünceye kadar Kılıç Arslan onun yanında kaldı. Bu müddet zarfında  Anadolu kıratlığını beğler idare ettiler.<br/>
<br/>
		Melikşah ölünce Anadoluya gelen Kılıç Arslan İznik'e yerleşti ve İzmirdeki Türk beğlerinden olup korsanlıkla  BizanslIları yıldıran Çaka Beğin kızıyla evlendi. Haçlıların akını Kılıç Arslan çağında başladı. Öncülerinden  Rainaud'nun buyruğunda olan Alman ve Lombardlara Kılıç Arslan 15.000 kişiyle saldırıp bunları İznik  yöresindeki bir kalede kuşattı. Sekiz günlük bir kuşatmadan sonra Rainaudteslim olarak Müslüman oldu,  ordusu yok edildi. Türk çocuklarını ateşte kızartacak kadar hıristiyanlık taassubu gösteren vahşî Almanlardan  böylelikle öç alındı. İkinci bölüm olan 20.000 yaya ve 500 atlıdan mürekkep Fransızlar bunun öcünü almak için  İznik'e yürüdüler. Kılıç Arslan bir vuruşta bunları da yok etti. Hattâ bunların karargâhı da elde edildi. Fakat  Türkler karargâhta buldukları kadın ve çocuklara ilişmediler. Haçlıların büyük ordusu biraz daha geriden  geliyordu. Bunların arasında 25.000 şövalye vardı ki cihan tarihinde bu kadar çok şövalyenin bir araya geldiği  görülmemiştir. 400-500 bin kişilik olan ve yarısı sırf Kudüs'ü ziyaret için gelen hacılardan mürekkep bulunan bu  kalabalık ordu birazdan Türkiye'ye girip 15 Mayıs 1096 da İznik yakınında çadır kurdu. Kılıç Arslan bunlara a  kartal gibi saldırdı. Fakat bu kalp yığını küçük ordusuyla yerinden oynatamayarak geriye çekildi. Haçlılar,  BizanslIların da yardımıyla İznik'i kuşattılar. İznik beş hafta dayandıktan sonra düşmek üzere iken Rumlar,  kuşatılmış olan Türklerle anlaştılar: Kaleye Bizans bayrağı çekildi. Haçlılar yürümeğe devam ettiler. Eskişehir  yöresine gelip çadır kurdukları zaman Kılıç Arslan bunlara bir daha saldırdı.<br/>
<br/>
		Türklerden 3000 şehit, onlardan 4000 ölü verildi. Fakat Kılıç Arslan bunları yine yerinden oynatamadı. Bu  kalabalığa karşı meydan savaşının sökmediğini anlayınca işi çete savaşma ve Haçlıların geçeceği yolları harap  etmeye vurdu. Bu tabiye tesirini gösterdi: Açlık ve susuzluktan kırıldılar. Anadolu kırallığı topraklarından  döküle döküle geçerek Suriye kırallığı topraklarına girdiler.<br/>
<br/>
		Bunlar henüz geçmişti ki Danimarka kiralının oğlu Suenon kumandasında 15.000 DanimarkalI Türkiye'ye girdiler.  Kılıç Arslan bir teki sağ kalmamak üzere bunları da mahvetti. Avrupa milletleri Türklerden savaş ve erlik dersi  almaya geliyorlardı.<br/>
<br/>
		1101 de Alman, Fransız ve Lombard'lardan toplanmış 260.000 kişilik bir Haçlı ordusu daha sökün etti. Bunlar<br/>
<br/>
		Horasanı da zaptederekTürk imparatorluğunu ortadan kaldırmak hayalini güdüyorlardı. Bu yığın, 700 seçme  Fransız'ı öncü ve 700 seçme Lombardı artçı yaparak Kastamonu vilâyetine doğru yürümekte idi. Kılıç Arslan  20.000 atlısı ile bunlara birkaç baskın verdikten sonra kat'î savaşı Merzifonla Amasya arasında yaptı. O gün  Haçlılardan 180.000 i yok edildi. Kalanlar, kendilerini Istanbula dar attılar.<br/>
<br/>
		Bir müddet sonra 15.000 savaşçı ile Fransa dan yola çıkmış olan Nevers kontu Türkiye'ye girip Konyaya doğru  yürüdü. Kılıç Arslan bunları da yorduktan sonra üzerlerine saldırıp Konya ile Karaman arasında işlerini bitirdi.  Bu ordudan ancak 700 kişi kurtulabildi. Nevers kontu tek başına Antakya'ya kadar gidip orada Haçlılarla  birleşti.<br/>
<br/>
		Bundan birkaç gün sonra Kılıç Arslan, Niğde ile Ereğli arasında «Üçkapı» denilen yerde, Fransız ve Almanlardan  mürekkep 160.000 kişilik bir Haçlı ordusunu daha mahvetti.<br/>
<br/>
		Kahraman Kılıç Arslan bütün bu işleri kendi 20.000 atlısı ve öteki Türk beğlerinden yardıma gelen birkaç bin  erle yapıyordu. Türk tarihinin mertlik heykellerinden, zafer ve şan timsallerinden biri olan Kılıç Arslan Haçlıların  işini bitirdikten sonra kendisine tâbi büyük bir beğlik olan Danişmendlilerle bozuştu. Haçlılardan alman bir  fidyenin paylaşılması meselesinden dolayı çarpıştılar. Daha sonra Kılıç Arslan müstakil olmak sevdasına  düşerek büyük Selçük imparatoru Mehmed (1105-1117) i tanımadı. Hutbelerden onun adını kaldırarak isyan  etti. Fakat Sultan Mehmed'in kumandanı Çavlı Beğle yaptığı savaşta Habur ırmağında boğuldu.<br/>
<br/>
		Kılıç Arslan'ın büyük oğlu Şehinşah' ın 1107-1116) zamanı Anadolu da Rumlarla yapılan çarpışmalarla geçti. İlk  Haçlılar seferi bitmiş, iki taraf da yorulmuştu. Rumlarla bir ara savaş, bir ara barış oluyordu. Hattâ bir defasında  Şehinşah imparatorla görüştü bile... Vaktiyle GökTürklerin Çin imparatoruna yaptıkları gibi bu karşılaşmada da  Türk beğleri atlarından inerek imparatoru selâmladılar ve askerî terbiye bakımından en üstün kimseler  olduklarını gösterdiler.<br/>
<br/>
		Kardeşine isyan ederek onu tahttan indiren Birinci Mes'ud (1116-1156) da babası gibi Haçlıların akınına göğüs  gerdi. İkinci Haçlılar yürüyüşü başlamıştı. Alman ve Fransız orduları Türkiye'ye girdiler.<br/>
<br/>
		1147 de Almanya imparatoru Konrad büyük ordusuyla saldırdı. Bu ordu 70.000 i zırhlı olmak üzere  98.0 atlı ve birçok yayadan ibaretti. Onun ardından gelen Fransa kiralı Yedinci Louis'in ise yine<br/>
<br/>
		70.0 zırhlı süvarisiyle başka sınıflardan birçok çerisi vardı. Sultan Mes'ud ordusunu toplamış, kalelerini  berkitmişti. Kumandan Ferâmürz Beğ Haymana ovasında Almanların onda dokuzunu imha etti. Onda biri  imparatorlarıyla birlikte Fransız ordusuna katıldılar. Fransızlar da yolda, İsparta ile Denizli arasında, Baba  Dağında aynı âkıbete uğradılar. Kıral ve kıraliçe güçlükle kapağı Antakya'ya atabildiler (1148).<br/>
<br/>
		Birinci Mes'ud un oğlu İkinci Kılıç Arslan (1156-1192) kötürümdü. Kendisini araba ile çektirirdi. Fakat bu battal  gövdenin içinde çok yavuz ve kudretli bir ruh taşıyordu. 1176 da, Selçük devletini yıkmak kararı ile yürüyen  Bizans imparatoru Manuel Komnen'iÇivril boğazında yaman bir bozguna uğrattı.<br/>
<br/>
		İmparator bu savaş için kendi ordusundan başka, Avrupa'nın en yiğit ordusu olan Macar ordusunu da  kiralamış, ayrıca Sırp ordusuyla İngiliz şövalyelerinden de yardım almıştı. Fakat yenilmesi o kadar korkunç oldu  ki az kalsın kendisi de ölecekti. Bu korkunun verdiği duygu ile o zamanki İngiliz kiralı İkinci Hanri ye yazdığı<br/>
<br/>
		mektupta İngiliz şövalyelerinin Türklerin kılıçları altında can vermelerinden dolayı baş sağlığında bulunuyor ve  kendisinin, hiç olmazsa tutsaklıktan kurtulduğu için, Romen Diyojen'den daha bahtiyar olduğunu söylüyordu.<br/>
<br/>
		İkinci Kılıç Arslan, kocadığı zaman ülkesini on bir oğlu arasında bölüştürdü. O, belki de bunu yapmakla kardeş  kavgasının önüne geçmek istiyordu. Fakat umduğunun tam aksi çıktı ve koca kahraman, bahtsız kötürüm Kılıç  Arslan ömrünün son günlerinde oğullarının taht için çarpışmağa başladıklarını gördü. Artık kendisinde d hiçbir  hâkimiyet kalmamıştı. Oğullarının yanında konuk gibi yaşıyor, maddeten acı geçen hayatına manevî acılar da  karışıyordu.<br/>
<br/>
		1190 da Üçüncü Haçlılar yürüyüşü başladığı zaman Türkiye parçalanmış gibiydi. Almanya imparatoru Fredrik  Barbaros büyük bir ordu ile Istanbula gelip Anadoluya geçtiği sırada, karşısında birleşmiş bir Türkeli yoktu.  Çünkü 11 şehzade ayrıydı ve içlerinden yalnız Melikşah yurdu müdafaa ediyordu. Bu dağınıklık yüzünden  Türkler, dar bir boğazda sıkıştırıp büyük zayiat verdirdikleri Alman ordusunu önceleri yaptıkları gibi, büsbütün  yok edemediler. Alman ordusu yaptığı yağmacılıkla kaldı. Çünkü biraz sonra imparatorları bir ırmakta boğuldu.<br/>
<br/>
		Bununla artık Anadoluya yapılan Haçlı hücumları bitmişti. Birinci Kılıç Arslan, oğlu Birinci Mes'ud, onun oğlu  İkinci Kılıç Arslan; heykellerinin muhakkak dikilmesi gerek olan bu üç şanlı Türkün himmetleriyle Türkiye artık  her boraya göğüs gerecek kadar temellenmişti. Onlar Türkiyenin adım adım müdafaasıyla; Latin, Cermen ve  Rumların kanını deniz gibi akıtarak; kendileri deniz gibi kan dökerek yurt kurmanın ve korumanın nasıl  olacağını bütün tarihe ve cihana karşı gösterdiler.<br/>
<br/>
		İkinci Kılıç Arslan öldüğü zaman çarpışan oğulları arasında Birinci Keyhüsrev hâkimiyeti temin etti. Artık  düşman olarak Rumlarla Ermeniler kalmıştı. Anadolunun sarp ve kıyı yerlerinde sağlam kalelere sığınmış olan  Rumlarla Ermeniler birer birer tepeleniyor; kaleleri, şehirleri ellerinden alınarak Türkiyenin pürüzleri  temizleniyordu. Birinci Keyhüsrev 1210 da savaşta şehit düştü. Milletle birlikte padişahlar da gazi ve şehit  olarak devleti ebedî temeller üzerinde yükseltiyorlardı.<br/>
<br/>
		Birinci Keykubad çağı (1219-1237) devletin en parlak zamanı olmuştu. Fakat artık büyük savaşlar bitmiş,  Türklere bir durgunluk gelmişti. Türk ırkı ayrı ordular halinde birbiriyle çarpışıyordu.<br/>
<br/>
		Harzemşahlılar Anadoluya saldırıp püskürtülmüşlerdi. Bu savaşlar, ilerde parlayacak yeni bir yıldızı tarihe  tanıtıyordu: Ertuğrul'un Kayılan Selçük ordusu ile çarpışan Harzemşahlılar ordusuna Orta Anadolu da rastlamış  ve işe karışmalarıyla yenilmekte olan Selçükler'i savaştan üstün çıkarmışlardı. İlerdeki büyük<br/>
<br/>
		OsmanlIlar tarihe böyle bir yiğitlikle giriyorlardı. Onlar ilerde bu mertlik sayesinde Türkün yıldızını  parlatacaklardı.<br/>
<br/>
		Harzemşahlılar püskürtülmüştü. Fakat onların ardından gelen Çingizliler daha kuvvetli çıktı. 1243 te Köse  Dağda yapılan Selçük-İlhanlı çarpışması Selçük devletinin İlhanlIlara tâbi olmasıyla bitti.<br/>
<br/>
		İlhanlIların kurduğu Türkiye, Anadolu Selçüklerinden büyük, fakat büyük Selçük Türkiyesinden biraz daha  küçüktü. Bunlar devletin ağırlık merkezini Azerbaycana almışlar ve doğudan Anadoluyla Azerbaycan'a birçok  Türk daha getirmişlerdi.<br/>
<br/>
		Yoksa Anadoluya gelen 500.000 Türk Anadolunun fethinden ve Haçlılara karşı müdafaasından sonra yerli halk  arasında pek tehlikeli bir azlığa düşecekti. İlhanlIların Türkiye'ye hi meti bu olmuştur.<br/>
<br/>
		Türkiyenin batı uçları İlhanlIları pek tanımıyorlar, onlar da bunun için teşebbüste bulunmuyorlardı. On  dördüncü asır başında İlhanlı hanedanı yıkıldığı zaman Türkiye darmadağınıktı. Fakat bu dağınıklıktan güçlü bir  topluluk doğacaktı. Çünkü Türk dervişleri Anadolu da ömür tüketerek maddî birliğin temeli ve şartı olan ruh  birliğini, inanç sağlamlığını, ahlâk yüksekliğini hazırlamışlardı. Selçük sultanları çağında ihmal edilen Türkçe,  değer kazanmıştı. Türk beğleri Türkçe eserler yazdırıyorlar yahut Arapça- Acemceden Türkçeye çevirtiyorlardı.  Anadolu da kahraman ruhun makesi olan ve kahramanlığa kışkırtan destanlar doğmuştu.<br/>
<br/>
		Söğüt-Eskişehir yöresinde bir Uç beğliği vardı: Selçükler'e hizmetlerinden dolayı buraya yerleştirilen Kayı  Oğuzlarının beğliği. Ertuğrul Beğ 93 yaşında öldüğü zaman bu beğliği oğlu Kara Buğa'ya bırakmıştı.<br/>
<br/>
		Büyük Türk dervişi Ede Bali bu beğe, müslümanca Osman adını verip damat edinmiş ve manevî müzaherette  bulunmuştu. İşte OsmanlIlar bu Kara Buğa, Osman'a tâbi olan Türklerdi. Karamanlılar, Germiyanlılar gibi güçlü  beğlikler dururken OsmanlIların Türkiye hegemonyasını ele alacaklarını kim düşünebilirdi? Osmanlılar, öteki  beğliklerden daha çok savaştıkları için muvaffak oldular. Çünkü onlar kâfirlerle sınırdaştılar; her günleri gazada  geçiyordu. İşleyen demir nasıl ışıldarsa çarpışan Türk de öyle ün salıyor, yükseliyordu.<br/>
<br/>
		Öteki beğlikler de dövüşüyorlardı. Çandarlılar, Karadeniz kıyılarındaki Ceneviz sömürgeleriyle; Karamanlılar  Kilikya'daki Ermeni kıratlığı ile Teke beğleri Kıbrıs kıratlarıyla, Aydınoğulları Akdenizde ki bütün kâfirlerle  vuruşuyordu. Karamanoğlu Birinci İbrahim'in 1331 de Ermenilere vurduğu darba ve aldığı mal o kadar büyüktü  ki Mevlânâ'nın türbesi bu savaşta alınan ganimetlerle yaptırılmıştı.<br/>
<br/>
		Aydınoğlu Gazi Umur Beğ Akdeniz de herkesle, bilhassa İtalyanlarla çarpışıyor, 16 ncı asırdaki kayıtsız ve şartsız  deniz hâkimiyetimizin temellerini atıyor ve gazi olduğu gibi şehit de oluyordu. Fakat OsmanlIların işi daha  keskindi. Tarih, onlara hem Türk birliğini kurmak, hem de bütün Avrupa milletlerini yenmek<br/>
<br/>
		vazifesini vermişti. Selçüklüler, Türkiyeyi kurarken Arap, Acem, Kürt, Gürcü, Ermeni, Rum, Fransız, Alman,  İtalyan, DanimarkalI, İngiliz, Macar, Sırp milletlerini yenmişlerdi.<br/>
<br/>
		OsmanlIlar bu yığına Bulgar, Hırvat, Arnavut, Romen, Çek, Leh, Rus, İspanyol, Portekiz ve Filamanları da  ekleyeceklerdi.<br/>
<br/>
		«Kara Buğa Osman», 1326 daki ölümüne kadar Rumlardan birkaç şehir almış, yanına epey Türk bahadırı  toplamış ve Bursayı küçük oğlu Orhan Beğe kuşattırmıştı. Bursa yıllarla süren bir kuşatmadan<br/>
<br/>
		sonra, alp erenlerin ve kahraman dervişlerin himmeti ile alındığı sırada Osman Beğ ölüyordu. Fakat bu  Bahadır Beğ öyle bir tohum atmıştı ki ondan pek ulu bir ağaç yükselecek, tarihe şan ve şeref saçacaktı.  İnsanlığın tarihinde aynı koldan olmak üzere 600 yıl sürmüş bir hükümdar ailesi yoktur.<br/>
<br/>
		Osman Beğden sonra yerine büyük oğlu Erden Beğ geçti (1326-1330). Fakat küçük kardeşi Orhan Beğ  padişahlığı ondan zaptetti. Artık küçük beğlik düzene giriyor ve kuvvetleniyordu. Osmanlı Türkleri, Selçükler'in  başladığı işi tamamlıyorlardı: Selçükler Bizansı Anadolu da ezmişlerdi, Osmanlılar bu işe Rumelide de devam<br/>
<br/>
		edeceklerdi. Gazi Orhan Beğin büyük oğlu Gazi Süleyman Paşa 1358 de yiğitleriyle Rumeliye sıçradı. Sayısı az,  fakat kuvveti öz bir ordu ile Rumeliyi açtı. Artık Türkler ebedî olarak Balkanlara yerleşmişlerdi. Süleyman Paşa  bir kazaya kurban gitmeseydi herhalde Tunaya kadar yürüyecekti. Orhan Beğin küçük oğlu Murad Beğ,  ağasından, babasından, amcasından ve dedesinden hiç de daha az değerli değildi. Onda bütün savaş ve devlet  erdemleri toplanmıştı. Babasının başladığı teşkilâtı olgunlaştırarak orduya daha büyük bir düzen vermişti. Artık  Avrupa Türk tehlikesini görmeye başlıyor, birleşip Türkleri yenmek için kıpırdanışlar oluyordu. Bu kıpırdanışın  ilk neticesi 1364 te görüldü. Sırplar, kendilerine yardıma gelen Macar ve Romenlerle birleşerek Türklere bir  vuruş yapmak için yürüdülerse de bir gece baskını ile mahvedildiler. Tarih buna Sırp sındığı dedi. 1389 da  Sırplar, Macarlar, Romenler ve fazla olarak Boşnaklar yeniden birleştiler. Bu sefer, Türklüğü Rumeliden atmak  için yürüyorlardı. Gazi Murad Beğ, birleşik düşmanları Kosova da karşıladı. Savaş Türklerin tam zaferiyle bitmiş,  fakat Gazi Murad Beğ şehit olmuştu (27 ağustos 1389). Onun babası Orhan Beğ, dedesi Osman Beğ, dedesinin  babası Ertuğrul Beğ hep gazi idiler. Kendisi ise şehitlik rütbesine kavuşmak suretiyle atalarını geride  bırakıyordu.<br/>
<br/>
		Gazi ve şehit hünkârın oğlu Yıldırım Bayazıd, yıldırımlığı savaş meydanlarında kazanmış eşsiz bir kahramandı.  O, yalnız atılmasını, yalnız saldırmasını biliyordu. Onun için müdafaa yoktu. Geri çekilmeyi bilmezdi. Rumelide  Bizans zararına genişlemesi ve Istanbulu kuşatması dolayısıyla Avrupa da yeniden bir kaynaşma oluyordu. Bu  sefer birleşenler bütün Avrupa milletleriydi. Macar kiralının buyruğunda toplanan 100.000 kişilik ordunun  60.000 i Macar, 10.000 i Romen, 10.000 i Fransız, 6.000 i Alman, 1000 i İngilizdi. 13.000 kişisi de Çek, Leh,  İspanyol ve İtalyanlardan toplanmıştı. Fransızların 1000 kişisi seçme şövalyeler olup başlarında Nevers kontu  bulunuyor ve bu kont Selçüklüler çağında, ilk Haçlı yürüyüşünde Türklerden dayak yiyen atasının öcünü  almağa geliyordu. Mağrur Fransızlar Türkleri Avrupadan çıkarmak inancı ile geliyorlar, Türklerle tanışmış olan  Macarların öğütlerine kulak asmayıp onları korkak diye alaya alıyorlardı. Niğebolu kalesi önüne geldikleri  zaman Doğan Beğ yanındaki azıcık çerisiyle savaşı kabul etti. Yıldırım Bayazıd ise adına yakışan bir çabuklukla  ve 60.000 kişilik ordusuyla Niğeboluya yaklaşıyordu. Onun gelişi, zafer ümidiyle kendinden geçmiş olanları  çabuk ayılttı. Fransızlar, zaferi kendilerine mal etmek için kudurmuşçasına saldırdılar. Türk öncülerini geriye  atmak, çılgınlıklarını arttırdı. Fakat yarım ay biçimindeki asıl Türk hattı heykel donukluğu ile kendilerini  bekliyordu. Yarım ayın uçları kapandı ve Fransızlar pek çabuk yere serildiler. Türk ordusu ileriye atıldı.  Romenler hiç çarpışmadan kaçtılar. Başta Macarlar olduğu halde Alman, İngiliz, Çek, Leh, İspanyol ve İtalyan  kuvvetleri Tunaya döküldü. Nevers kontu esir edilmişti (28 Eylül 1396). Uzun bir zaman sonra, Yıldırım onu  salıverirken şöyle dedi: «Bana karşı bir daha silâh çekmemen için sana and verdirecek değilim. Bilâkis yeniden  ordu toplayarak üzerime gelmeni beklerim. Böyle yaparsan bana yeni zaferler kazandıracağın için sevinç  duyarım». Fakat Nevers kontu dersi tam almıştı. İkinci bir derse lüzum görmedi.<br/>
<br/>
		Kahraman Gazi Yıldırım, artık yüzünü Anadoluya çeviriyordu. Anadolu da Türk birliğini kurmanın günü ve sırası  gelmişti. Bir yılda hemen bütün beğlikler Osmanlı sınırları içine girdi. Bu birlikten çok şeyler doğacaktı. Fakat  büyük Türk cihangiri Aksak Temür buna engel oldu. Temür, eski Çingiz kağanlığını diriltmek istiyordu. Çağatay,  Çucı, İlhanlIlar uluslarını kısmen bir araya toplayabilmişti. Fakat aldığı ülkelerin beğleri Yıldırım'a kaçarak,  Yıldırım'ın aldığı ülkelerin beğleri Temür'e sığınarak iki padişahın çarpışmasına yol açtılar. Temür’ün oğulları ve  vezirleri OsmanlIlarla çarpışmak istemiyorlardı.<br/>
<br/>
		Kâfirlerle çarpışan bu gazilerin üstüne gitmekte ne fayda var diye düşünüyorlardı. Fakat acı mektuplar yazılmış,  iş çığırından çıkmıştı. İki ordu 20 Temmuz 1402 de Ankara da, Çubukova da karşılaştı. Türk milleti iki ordu  halinde, zamanın bütün büyük kumandanları ve yaman çerileriyle karşı karşıya geliyordu. Çağataylar 120.000  kişiydi. Suları tutmuşlardı. OsmanlIlar 70.000 kişiydi ve bunun 10.000 i tâbi Sırplardı. Temür ordusunu bulmak  için Yıldırım, çoğu yaya olan ordusuna uzun ve çetin bir yürüyüş yaptırmıştı. Güngörmüş bir kumandan olduğu  kadar tedbirli bir siyaset adamı da olan Temür, Osmanlı ordusundaki Tatarları elde etmişti. Ülkeleri Osmanlı<br/>
<br/>
		ülkesine eklenen Anadolu beğleri Temür ordusunda idiler. Bunlar Osmanlı ordusundaki erlerini Temür tarafına  çekeceklerdi. Yıldırım'ırı oğulları da babalarından memnun değildiler. Temmuz sıcağında savaş başladığı zaman  durum işte bu merkezde idi. Çağataylılar, oklarıyla havadaki mevhum noktaları bile vuran keskin nişancılardı.  OsmanlIlar, kılıçlarıyla en sağlam çelik zırhları parçalayan katı kollu vuruculardı. Tarihin en büyük ve en yaman  meydansavaşlarından biri oluyordu. Osmanlı ordusundaki Tatarlar hemenihanet etmeselerdi, beğlerini karşı  orduda gören askerler Temür'e geçmeselerdi bu savaşın nasıl biteceği kestirilemezdi.<br/>
<br/>
		Fakat OsmanlIlar büsbütün azalınca savaş talihi bir tarafa güldü. Bunu görünce Sırplar da kıralları ile birlikte  çekildiler. Yıldırım, ricat tekliflerini reddederek 10.000 kişiyle gün kararıncaya kadar çarpıştı. Gece olurken  Osmanlı ordusu yenilmiş ve Yıldırım iki oğlu ile birlikte tutsak edilmişti. Öteki oğulları, babalarını kurtarmak için  hiçbir teşebbüste bulunmadılar. Niğebolu kahramanına tutsaklık çok ağır gelmişti. 18 Temmuz 1403 te  kendisini öldürdü. Türkiye yeniden parçalanıp beğliklere ayrılmıştı.<br/>
<br/>
		Osmanlı ülkesinde bile birlik yoktu. Yıldırım'ırı yiğit oğulları birbirleriyle çarpıştılar. On yıllık uğraşmalardan  sonra Kirişçi Mehmed Çelebi birliği kurduğu zaman devlet sanki Ankara bozgununu gören devlet değildi.  Mehmet Çelebi pehlivandı. Ömrü savaş meydanlarında geçmişti. Gövdesi yaralarla delik deşik olmuştu. Bu  yüzden genç yaşında öldü. Fakat kendisini aratmayacak bir oğul bırakmıştı: İkinci Murad. Yüksek bir devlet  adamı, âdil bir padişah, iyi bir kumandan olan İkinci Murad da atalarında olmayan bir meziyet daha vardı:  Şairdi. O, bir yandan dağınık Anadoluyu yavaş yavaş toplamaya çalışırken bir yandan da Rumelide yeni ülkeler  alıyordu. Sırp sındığı, Kosova ve Niğebolu da yenilen Haçlılar İkinci Murad'a karşı da şahlandılar. Macar, Sırp,  Romen, Leh ve Almanlar müttefik ordularıyla Türkiye'ye saldırdılar. 1437 den 1444 e kadar yapılan harpte  Haçlılar Türkiyenin Avrupada ki topraklarının şimal bölgelerini almışlar ve OsmanlIları yormuşlardı. İkinci  Murad barışı imzaladı ve eğer<br/>
<br/>
		AvrupalIlar, sözlerinin eri olsalardı yenilmiş olmayı kabul edecekti. Fakat. İkinci Murad'ın padişahlıktan  çekildiğini ve yerini 12-13 yaşındaki oğluna bıraktığını öğrenen kâfirler bunu fırsat bilerek yeniden toplandılar.  Macar, Sırp, Romen ve Alman orduları yeni bir haçlı yığını halinde Türkiyeye girdiler. İkinci Murad, ruhunu  dinlendirmek için çekilmiş olduğu Manisadan hızla geldi.<br/>
<br/>
		Düşmanlarının, hiç ummadığı bir sırada karşılarına çıktı. İki ordu 10 ikinci teşrin 1444 te Varna'da karşılaştılar.  Haçlılar mahvedilerek söz bozmanın akıbetine uğradılar. Fakat gafil avlandıklarını sanıyorlardı. Dört yıl sonra  Macar, Romen, Çek ve Almanlar yeniden bir Haçlı ordusuyla geldiler. Bu seferki karşılaşma Kosova da, Birinci  Murad'ın kazanıp şehit düştüğü yerde oluyordu. 16-19 ilkteşrin 1448 de pek kanlı savaşlar oldu. Dördüncü  günü kâfirler yüz geri ettiler. Avrupa, Türklerden bir ders daha almıştı.<br/>
<br/>
		İkinci Murad'ın oğlu Fatih Sultan Mehmed, Türk tarihinde yüksek himmetin, kahramanlığın örneklerinden  biridir. Şair ve bilgindi. 29 Mayıs 1453 te Istanbulu aldığı zaman 22 yaşında idi. Bu büyük işin bütün puanları,  hazırlığı, idaresi ve başarılması bu genç kafadan çıkıyordu. Fatih şehirler almıyor, devletleri ortadan  kaldırıyordu. Sırp ve Bosna kıratlıklarını, Tırabzon Rum imparatorluğunu yıkıyor ve Anadolu daki Türk  beğliklerini de kat'î olarak ülkesine katıyordu. Venedikli ve Cenevizli İtalyanları da karada ve denizde daima  yenerek ellerinden Amasrayı, Midilliyi, Morayı, Kırım kıyılarını alıyor, Romenleri vergiye bağlıyor, sarp  dağlarında Arnavutları tepeliyordu. Yalnız bu kadarla da kalmıyor, doğuda Uzun Hasan'ın Akkoyunlular'ını  yenerek (1473) Osmanlı hanedanının Anadolu daki hâkimiyetini sağlamlaştırıyordu.<br/>
<br/>
		Büyük Fatih, İtalya'yı da alacaktı. Napoli kırallığına ait bulunan Otrantı donanma göndererek zapt ettirmişti.  Fatih'in ölümü, İtalyayı bu âkıbetten kurtardı. Oğlu İkinci Bayazıd da iyi bir hükümdardı. Onu sönük gösteren  şey babası Fatih'le oğlu Yayuz'un göz kamaştıran parlaklığıdır. Yoksa o da, küçük ve kahraman - şair kardeşi  Cem'le uğraşmalarından başka Romenlerden Kili ve Akkerman kalelerini, İtalyanlardan da Morada son kalan<br/>
<br/>
		şehirleri alacak bir varlık göstermiş, Macar ve Lehlilerle de muvaffakiyetle çarpışmıştı. Fakat onu asıl uğraştıran  Mısır Kölemenleri olmuştu. 1485-1491 arasında süren ve Tunusluların araya girmesiyle yatıştırılan bu  çarpışmalarda Osmanlı orduları bir iki defa yenilmişlerdi. Fakat OsmanlIlarla başa çıkmanın güç olduğunu bilen  Kölemenler müsavi şartlarla barış yapmayı cana minnet bilmişler ve barışı imzalamışlardı. Fakat bununla  kurtulacak değillerdi. Çünkü İkinci Bayazıd'ın kahraman oğlu Yavuz Sultan Selim, babasının elinden zorla tahtını  aldıktan sonra bu meseleyi kökünden halledecekti.<br/>
<br/>
		Osmanlı hükümdar ailesinin en büyük padişahı olan kumandan, devlet adamı, kahraman ve şair Yavuz ilkönce  memleketi parçalamak tehlikesini gösteren Şiilik davasını ortadan kaldırdı. Kendisi ve ordusu Türk olan Safevî  İsmail, İran da sağlam bir devlet kurabilmek ve Türkiye'ye de hâkim olmak için Şiiliği devlet dini yapmış ve  Anadoluya propagandacılar göndermişti. Yavuz, çelik iradeli b r adamdı. Yarım tedbirlerle devlet tutmanın  mümkün olmadığını biliyordu. Şah İsmail gizlice Şiilik propagandası yaptırırken Yavuz da gizlice Şiileri tespit  ettiriyordu. Böylelikle 40.000 kişiyi idam ettirmekten asla çekinmedi. Bu sayede manevî birliği bozulmaktan  kurtarmış oluyordu. Sonra İran'a yürüdü. Şah İsmail, Yavuz'u hareket üssünden uzaklaştırarak yenmek için  çekiliyordu. Yavuz onun hiç beklemediği bir yoldan, dağlardan aşarak geldi. 1514 teki Çaldıran meydan savaşı  yine iki Türk ordusu arasında oluyor, fakat<br/>
<br/>
		Çubukova savaşından daha acıklı olarak bu ordulardan biri İran adına vuruşuyordu. Şah İsmail'in, kızıl börklü  olduğu için Osmanlılarca Kızılbaş denilen Türkmenleri pek savaşçı erlerdi ve içlerinde çok seçme bir zırhlı süvari  tümeni de vardı. Fakat zaferi OsmanlIlar kazandı ve bütün doğu Anadolu OsmanlIların eline geçti. Yavuz Maraş  ve yöresindeki Dulgadır beğliğini Osmanlı ülkesine eklemekle Anadolu birliğini kat'î olarak kurmuş oluyordu.<br/>
<br/>
		Sıra Mısıra gelmişti. Yavuz, iki yıllık bir hazırlıktan sonra 80.000 kişilik bir ordu ile kölemenlerin üzerine yürüdü.  Mısır, Suriye ve Flicaz onların elinde idi. Kölemen ordusu Türklerle, Türkleşmiş Çerkeslerden yapılmış 50.000  kişilik seçme bir atlı ordu idi. 24 Ağustos 1516 da, Halep yakınında Mercidâbık'ta yapılan ilk meydan savaşında  Kölemenler ezildi ve büyük Sina çölünün ötesine, Mısıra kadar atıldı. Yavuz Mısırı almak için bu büyük çölü  ordusuyla geçmeğe mecburdu. Bu çöl bütün tarih boyunca yalnız iki defa, İranlılar ve İskender tarafından  geçilmişti. Üçüncü olarak Yavuz geçecekti. O yüksek iradeli padişah, o büyük kumandan uzun hazırlıklardan  sonra 30.000 kişiyle çölü geçti.<br/>
<br/>
		Kölemenler bu kadarını beklemiyorlardı. Kahire yakınında Reydâniye'de büyük bir meydan savaşı daha  yapılarak Kölemenler imha olundu ve Mısır devleti Osmanlı devletine eklendi. Yavuz, koca bir ülkeyle birlikte  halifeliği de alarak Istanbula dönüyordu.<br/>
<br/>
		O, İran'a yeni bir yürüyüş daha yapmak istiyordu. Zaten dünyanın iki padişaha yetmeyecek kadar küçük  olduğunu haritaya bakarken söylemişti. Vezirleri, Rados'u almak için onu Kışkırttıkları zaman:<br/>
<br/>
		«Ben ülkeler açmak istiyorum, siz beni bir hırsız adasına götürmek istiyorsunuz» diye cevap vermişti. Evet, o  çok büyük işler yapacak, belki İranı ve Turanı da alacaklı. Çünkü o daha bilgili, daha hesaplı ve daha medenî bir  Çingiz Handı. Fakat ölüm, gelme sırasında daima haksızlık yapan ölüm o büyük varlığı yokluğa çevirdi. Fatih'in  ölümü nasıl İtalyayı kurtardıysa Yavuz'un ölümü do İranı kurtarmıştı.<br/>
<br/>
		Oğlu, Kanunî Sultan Süleyman, büyük ve disiplinli bir İmparatorluğun başında 46 yıl hüküm sürmüş bahtiyar bir  padişahtı. Babası ve dedeleri ona her şeyi iyi ve güzel olarak hatırlamışlardı. Fakat o da bu iyi ve güzel şeyleri  idare etmesini bildi. Adam seçmesini bilirdi. Şairdi. 1520 de Macarlardan Belgrad'ı, 1522 de şövalyelerden  Rados'u alarak işe başladı. 1526 da tarihin sayılı imha savaşlarından birini Macarlarla yaptı: Muhaç savaşında  Macar ordusu kıratlarıyla birlikte yok edildi. Macar ordusunda yine Alman, Çek, İspanyol ve İtalyan şövalyeleri<br/>
<br/>
		bulunuyordu. 1529 da Viyana'yı kuşattı. Alman imparatoru kaçırıştı. Viyana'yı kış kurtardı. 1532 de Alman  ordularıyla da bir meydan savaşında boy ölçüşmek için Almanya'ya yürüdü. Şarlgen meydana çıkamıyordu.  Almanya içlerine kadar akıncılar gönderilip yağma ettirildi ve 100.000 esirle dönüldü. 1535 te İranlIlardan  Bağdat alındı. 1537-1540 taVenedik yeniden yenilip Arnavutluktaki kaleleriyle bazı adaları bıraktı ve 300.000  altın tazminat verdi. Bu harp sırasında, 1538 de Türk donanmasıyla müttefik Avrupa donanmaları arasında  yapılan Preveze deniz savaşı, Derya Kaptanı Hızır Reis'in yani Barbaros Hayreddin'in kahramanlığı ve ustalığı  sayesinde AvrupalIların büyük bir bozgunu ile bitti.<br/>
<br/>
		Kendisinden üstün bir donanmayı yenmekle Türkler Akdeniz'in mutlak hâkimi oluyorlardı. Hızır Reis, bu büyük  korsan kendi gemileriyle İspanyollardan zaptettiği Cezayiri Türk imparatorluğuna eklemiş ve devletin baş  amiralliği kendisine verilmişti. Barbaros'tan sonra en büyük Türk denizcisi olan Turgut Paşa da Akdeniz de  savaşlarla ömrünü geçirmiş, 1552 de Tarablusu Senjan şövalyelerinden almış ve 1565 te Malta kuşatılırken  şehit olmuştu. 1566 da Kanunî Almanya üzerine sefere çıktı. Bu, büyük padişahın 13 üncü ve son seferiydi.  Siget kalesi şiddetli hücumlarla alındı. Fakat padişah da artık yaşamaktan yorulmuş, ebediyete göçmüştü. Aynı  yılda Sakız adası Ceneviz İtalyanlarından alınıyor, 1568-1570 te de Yemen zaptolunuyordu. Türk donanması bir  yandan Hint denizine, bir yandan Atlas denizine, İngiltere kıyılarına kadar gidiyor, her milleti yıldırıyordu.<br/>
<br/>
		1570-1573 arasında Venedik dalyanlarıyla yeniden kapışıldı. İspanyollar, Papa, Malta şövalyeleri ve başkaları  ona yardım ediyorlardı. Bu harp devam ederken, 7 ilkteşrin 1571 de müttefiklerin üstün bir donanması  İnebahtı da Türk donanmasıyla çarpıştı. Türk donanması yenilip 20.000 asker şehit düştü ise de düşman da o  kadar büyük zayiata uğramıştı ki Türkleri takip edip zaferi tamamlayamadı. Fakat bir deniz harbi ile Türkiye  yenilir miydi? Kıbrıs Venediklilerden zaptolundu. Bir yılda, kaybolandan daha büyük bir donanma yapıldı ve  Venedik 30.000 duka altını vererek barışı imzaladı. Yeni yapılan donanma boş duramazdı. Bu donanma ile  İspanyolların elinde bulunan Tunus'a yüründü. 1574 te Tunus da alınarak Fas'a kadar bütün şimalî Afrika Türk  bayrağına baş eğdirilmiş oldu. Fakat iş bu kadarla da kalmadı: Faşta hükümdarlık için çarpışan iki kişiden birinin  Portekizlileri yardıma çağırması üzerine öteki de Türkleri çağırdı. 1578 de Faşta yapılan bir çarpışmada Portekiz  kiralı 60.000 kişilik ordusuyla birlikte imha olunarak Portekizin, bir daha doğrultamamak üzere, bel kemiği  kırıldı.<br/>
<br/>
		Fakat artık ordularımız eski hızı ve şiddetiyle yürüyemiyordu. Çünkü artık vezirlerin çoğu devşirmelerden  yetişiyor ve bu dönmelerin elinde devlet makinesinin türlü türlü çarkları iyi işlemiyordu. Buna rağmen devleti,  kanının suladığı temeller üzerinde yükselten Türk ırkı maddî ve manevî fedakârlığı ile yine her güçlüğü yeniyor,  fakat kendisi de bitiyor, eriyordu.<br/>
<br/>
		1578-1590 arasında İranla yapılan uzun ve yıpratıcı savaş zaferimizle bitmiş; Azerbaycan, Gürcistan ve Lûristan  zaptolunmuştu. 1593-1606 arasındaki Alman savaşı da bizim için çok çetin oldu. Almanlar bize tâbi olan  Romenleri de ayaklandırmışlardı. Üçüncü Mehmed (1596-1603) ordunun başında yürüyüşe çıkmıştı. Eğri kalesi  20 günlük bir kuşatmadan sonra alındı. Tam bu sırada da büyük Alman ordusu yetişti. 25 ilkteşrin 1596 da  Haçova da büyük bir meydan savaşı yapıldı. Almanlar bataklıklara sürülerek mahvedildi. 50,000 düşman savaş  meydanına düşürülmüştü. 1599 da Kanije kalesi de alınarak kumandanlığına Tiryaki Haşan Paşa konuldu. Bu  yaşlı kumandan 5000 askeriyle, Kanije'yi kurtarmağa gelen 59.000 kişilik düşman ordusuna karşı pek şanlı bir  müdafaada bulundu. Kaleyi vermedikten başka, yaptığı çıkışla onları bozup kaçırdı. 10.000 kişiyi de esir etti.  Kahramanlığı ve zaferi dolayısıyla kendisine gazilik ve vezirlik rütbesi verildiği zaman: «Bu devletin işi bizim gibi  kocamışlara mı kaldı ki bana vezirlik seriliyor» diye üzülmüştür. Savaş bir yıpratma ve inat savaşı şeklinde 1606  ya kadar sürdükten sonra sonunda Zitvatorok andlaşmasıyla barış yapıldı. Biz bu savaşı galip olarak<br/>
<br/>
		bitiriyorduk. Bazı kaleler elde etmiş ve 200.000 kuruş tazminat silmiştik. Fakat düşmanımızı kendimizle denk  sayarak yaptığımız ilk andlaşma olduğu için bu, bizim tarihimizde bir dönüm noktasıdır.<br/>
<br/>
		Bu savaş bitmeden önce, 1003 te İranla da yeni bir harp başlamış ve 1612 ye kadar sürmüştü. Alman savaşının  yorgunluğu üzerine girişilen bu harbi kaybetmiş ve evvelce aldığımız Azerbaycan ve Lûristan'ı geriye vermiştik.  Fakat İran bu zaferi ile para ile kazanmıştı. Çünkü aldığı topraklara karşılık bize yer yıl muayyen bir vergi  vermeği kabul ediyordu. Bu sıralarda artık Ruslar da sahneye çıkmaya başlıyorlardı. 1641-1642 de sınırlardaki  askerlerimiz Ruslardan Azak kalesini zapt etmişlerdi. 646 da Rusların Azak'a hücumu da mağlubiyetle bitmişti.<br/>
<br/>
		1645-1669 arasında Girit adası için Venediklilerle tapılan savaş Türk azminin zaferiyle bitti. Bu arada Almanlar  ile 1662-1664 arasında bir defa daha çarpışmış ve galibane bir arış daha yapmıştık. İlerde kendileri için  çarpışacağımız Lehler de 1672 ve 1673-1676 da bizimle iki defa çarpışıp ders almışlardı.<br/>
<br/>
		1677 de Ruslarla ilk büyük savaşımız oldu: Kara Mustafa Paşa Cehrin kalesine doğru yürüdü. Burada Rusların  30.000 seçme askeri vardı. Kale kuşatılırken 100.000 kişilik bir Rus (duşu da yardıma geldi. Bu orduda  Ruslardan başka Rus tebeası Türkler de vardı. Bunlar büyük bir yiğitlikle dövüşerek Rus bozgununu hafiflettiler.  Buna rağmen Cehrin alındı ve Rus ordusu kaçtı.<br/>
<br/>
		Türkiye yorulmuş ve zayıflamıştı. Avrupa kuvvetleniyordu. Böyle olduğu halde daha hâlâ Türkiyeyi tek basma  yenebilecek bir devlet bulunmuyordu.<br/>
<br/>
		Kara Mustafa Paşanın Viyana'yı almak için 1682 de yaptığı yürüyüş AvrupalIlara yeniden birleşmek fırsatını  verdi. Almanya imparatoru kaçmış ve Viyana kuşatılmıştı. Hücumlarla sarsılan şehir sıkı bir zorlayışla  alınabilecekti. Fakat Kara Mustafa Paşa yanıldı: Hücumla alınıp yağma olunmasın diye kendi kendine tesli mini  bekleyerek vakit kaybetti. Leh kiralı Sobyeski Leh ve Alman ordularının başına geçerek Viyana'yı kuşatan Türk  ordusunu vurdu. Bu bozgun, Çubukova dan beri OsmanlIların bilmediği bir şeydi. Almanya ve Lehistan'ın  yanına Rusya ve Venedik de katıldı. Dördü ile başlayan savaş 1682-1099 arasında sürdü ve OsmanlIların  mağlubiyetini anlatan Karlofça barışı ile bitti. Fakat bu 16 yıllık savaşta Türk ordusu her yerde daima askerî  namus ve şerefini ikmalden sonra yeniliyor, her kale kahramanca müdafaa edildikten sonra düşmanın eline  geçiyordu. Bu devir padişahları arasında İkinci Mustafa (1695- 1703) da bizzat harbe giderek muvaffakiyetler  kazandıysa da netice değişmedi. Artık Türkiye birleşmiş düşmanlarla başa çıkamıyordu. Karlofça barışını, ilerde  her birisini teker teker tepelemek ümidiyle kabul etmişti.<br/>
<br/>
		İlkönce Ruslardan hesap soruldu. 1710-1711 Türk - Rus savaşı Prut ırmağı kıyısında Rusların sıkıştırılmaları ve  Karlofçadaki kazançlarını geri vermeleriyle bitti. 1714 te Venedik er meydanına çağırıldı; fakat biraz sonra  sıranın kendisine de geleceğini anlayan Almanya Venedik'in yanında harbe girdi. Her ne kadar Venedik  yenilerek Karlofça da kazandığı yerleri Türklere geri verdiyse de iki devletle birden uğraşacak kuvveti,  kaybetmiş olan Türkiye Almanya tarafında yenildi. Pasarofça barışı ile Almanya şimalî Sırbistan'ı ve Banat'ı  bizden alıyordu.<br/>
<br/>
		Bundan sonra ordularımız İrana yüz döndürdüler: 1722-1728 ve 1730-1731 deki iki savaşta Acemleri yendik.  Fakat tam bu sırada bir Afşar Türkü, Nadırşab İran'ın başına geçmişti. Başlık ettiği ülkenin yenilmiş olmasını<br/>
<br/>
		kabul etmedi. 1731-1735 arasında İranla yeni bir harp daha yaptık. Bu sefer yenilmiştik. İran'a biraz toprak  bıraktık. Bu harp biterken Ruslarla Almanlar birleşerek yeniden üzerimize yüklendiler. 1735-1739 yılları  arasındaki bu savaşa biz önce Ruslarla başlamıştık. Almanlar, aranızı bulacağız diye bizi oyalayarak harp  hazırlıklarını bitirdiler. Sonra taarruza başladılar. Buna rağmen kancıklıklarının cezasını çektiler. Harbin  sonunda yenilerek Pasarofça barışında kazandıklarını verdiler. Ruslar önce bazı muvaffakiyetler kazanmışlar ve  Kırım'a girmişlerdi. Sonunda onlar da tepelendiler ve Almanlardan sonra Belgrat'ta bizimle barıştılar. Fakat  artık çekiliş devrimiz başlıyordu. Şimdiye kadar Türkiye esaslı bir şekilde yenilmemişti. Tektük yenilişleri de  devlete büyük zarar vermeyen barışlarla bitiyordu. Bundan, sonra ise büyük kayıplarla biten bozgunlar  başlayacaktı.<br/>
<br/>
		1742-1745 arasında İranla yapılan ve müsavi şartlarla biten savaştan sonra Ruslarla büyük bir harp yaptık  (1768-1774). Tek devlete karşı yaptığımız halde tam bir yenilişimizle biten ilk harp budur.<br/>
<br/>
		Kaynarca barışı ağırdı. Kırım Türkiyeden ayrılıyor ve biraz sonra Ruslar tarafından yutuluyordu. Türkiye, bir  Türk ülkesi olan Kırım'ın Ruslar tarafından zaptını bir türlü hazmedemedi. Bu hazmedemeyiş 1786- 1791  savaşını doğurdu. Bunda ela Ruslarla Almanlar karşımıza birleşik olarak çıktılar. Kaynarcadan beri devlet epey  hazırlanmıştı. Düşman tek olsaydı zafer bilimdi. Fakat çifttiler ve biz yorgunduk, yıpranmıştık. Beş yıl  çarpıştıktan, Almanları birkaç defa bozduktan ve Ruslara karşı Özi ve İsmail kalelerinde pek şanlı müdafaalar  yaptıktan sonra yenildik. Yaş ve Ziştoy barışları bize çok şey kaybettirmemişti, fakat çok yorgun düşmüştük.<br/>
<br/>
		Avrupa da yeni bir hareket oluyordu. Fransız ihtilali fikirleri altüst etmişti. Fransızlar hürriyet ve adalet  bayrağını açıp bütün milletlere kurtuluş vâdetmişlerdi. Fakat o bayrak altında ülkeleri istilâya geliyorlardı. Bir  ceneralları, KorsikalI Napolyon, sonradan imparator olup Avrupa'nın yarısını raptedecek olan büyük kumandan  1798 de Mısırı zaptediyordu. O, 40.000 kişilik usta ve disiplinli, iyi pusatlı ordusuyla Mısır? çıktığı gün Türkiye  bitkinliğin son ucunda bulunuyordu. Âdeta ordusuz bir devletti. Mısırda âsi Çerkeş Kölemenler söz yürütüyor,  devlet parasız, buyruksuz kıvranıyordu.<br/>
<br/>
		Napolyon Mısırı aldı. Suriyeye geçti. Oradan Anadoluya girip Istanbulu zaptedecek ve ondan sonra dünyaya  hâkim olacaktı. Fakat Akâ kalesi önünde durduruldu. Saldırdı, kudurmuş gibi ileri atıldı.<br/>
<br/>
		Boşuna... Bütün Avrupayı yenecek olan adam ilk dayağı bizden yiyordu. 1801 de Fransızlarla barıştık. Mısırı  bırakıp gitmişlerdi.<br/>
<br/>
		1805-1812 arasında yeni bir Rus savaşı daha... Bu arada İngilizlerle de bir çarpışma oldu. Boğazlardan geçip  donanma ile İstanbul önüne geldiler. Fakat padişahından neferine kadar birleşik bir millet görerek çekilip  gittiler. Ruslarla olan harpte yenildik. Bükreş barışı bizden yine çok şey alıyordu.<br/>
<br/>
		1827-1829 arasında Ruslarla bir daha çarpıştık. Bu seferde Türkiyenin ancak 40.000 askeri vardı. Çünkü  Yeniçerilik kaldırılmış, yenisi iyi kurulamamıştı. Edirne barışını mağlûbâne imzalamıştık. Bu barıştan 10 yıl sonra  sadırazam Büyük Reşid Paşanın himmetiyle Tanzimat ilân olunuyordu. Bu hareket İngilizlerle Fransızları bize  kazandırdı. Bunun faydasını 1852-1855 Kırım savaşında gördük. Bu iki müttefikle birlikte Rusları yendik.  Şimdiye kadar müttefiklere karşı hep yalnızdık. Artık biz de müttefik bulmaya başlamıştık.<br/>
<br/>
		Fakat 1876 da Sırplarla Karadağlılara karşı başlayan t 'dip savaşı Ruslarla çarpışma halini aldı. Arada büyük bir  sayı nispetsizliği vardı. Gazi Osman Paşa Pilevne de sahra tahkimatı ile Rusları durdurdu. Onları ilk önce öyle  bir bo guna uğrattı ki Ruslar «Hıristiyanlık mahvoluyor» diye feryat ederek Romenleri de ayaklandırdılar.  30.000 k şilik Romen ordusu Rusların yardımına koştu. Bu çok üstün kuvvetlere karşı Pilevneyi parlak bir  surette müdafaa edip Türk tarihine bir altın yaprak yazan Gazi Osman Paşa yiyeceği tükendikten sonra Rus  kuşağını yarmak için bir çıkış yaptı. Fakat yaralanıp esir düştü. Yenilmiştik. Fakat koca Türkiye hâlâ, ancak<br/>
<br/>
		birleşilerek yenilebiliyordu.<br/>
<br/>
		1897 de kımıldanmak isteyen Yunanistan'ı yenmek için bir ay yetişti. Fakat 1911 de Tarablusa saldıran  İtalyanlara karşı donanmasızlık yüzünden bir şey yapamadık; 1912-1913 Balkan savaşı tarihimizin biricik kara  lekesi oldu. Biz bu savaşta içimizdeki Türk olmayan unsurların bozgunculuğu, ihaneti, kalleşliği yüzünden  yenildik. Fırkacılık bunun üstten görünüşüydü. Fakat düşmanlar Türkü yendik diye övündüler. Bu savaşta  Bulgarlar nasıl bir ırz düşmanı ve dünyanın en alçak milleti olduklarını isbat ettiler. Balkan yarası daha  sarılmadan Cihan savaşı çıktı. Bizi dünya yüzünden kaldırmak için üstümüze çullandılar. Cihan savaşının  neticesi ve mukadderatı Çanakkale de belli oldu. O zamanın en kuvvetli iki devleti, imparatorluklarındaki  milletlerden çoğunu da sürükleyerek Gelibolu yarımadasında bizimle 8,5 ay dövüştüler. Silâhları çok üstündü.  Onların bu üstünlüğünü şehitlerimizin çokluğu ile karşıladık.<br/>
<br/>
		Biz Boğazları tuttukça barışmaz düşmanımız Moskof'un nefesi tıkanıyordu. Sekiz buçuk ay... Dünyanın en  büyük kahramanlığını göstererek çarpıştık. İngiliz, İskoç, İrlandalI, AvustralyalI, Yeni ZelandalI, Fransız,  Martinikli, Senegallı, Mauri hepsi bizimle boy ölçüştü. Türk cephesini sökmenin imkânı yoktu. İki taraf da bu  daracık bölgede sekiz buçuk ayda beş yüzer bin asker kullanmışlardı. Bizden 55.000 şehit vardı.  Düşmanlarımızdan 37.000 kişi ölmüştü. Yaralılar ve hastalanıp ölenler bundan başka idi.<br/>
<br/>
		Savaş alanının darlığı, askerlerin sayısı ve verilen zayiat dolayısıyla bu, cihan tarihinin en kanlı savaşıydı.  Düşmanlarımızın çekilip gitmesi Rusyayı devirdi. Fakat çoktular. İngiltere, Fransa, Rusya, İtalya, Amerika,  Japonya, Belçika, Romanya, Sırbistan, Yunanistan, Karadağ, Portekiz, Siyam ve daha bazı Amerika devletleri  karşımızdaydı. Biz, Almanlar, Macarlar ve Bulgarlarla birliktik. İlk çözülüş, yalnız vahşî çeteci olan, fakat asker  olarak çarpışmasını asla bilmeyen Bulgarlarda oldu. Onlar çekilince müttefiklerimizle ulaşma yollarımız  kesilmişti. Diğer üç müttefik de biraz daha mukavemetten sonra yenildik. Avusturya- Macaristan parçalanmış,  Almanya ihtilâl içinde kalmıştı. Kedi, köpek makulesi olan Bulgarlara kimsenin aldırdığı yoktu. Onlar beş asır  esir yaşamağa alışmışlardı. Fakat düşmanlarımız bütün kinlerini bizim üzerimizde topladılar. Öteki üçü ağır  şartlarla yenilmiş düşman muamelesi görüyordu. Biz ise aşağı yukarı yeryüzünden kaldırılıyorduk. Fakat Türk  milleti bunu kabul etmedi. Sevr hükümlerini bize kabul ettirmek için Yunan ordusu üzerimize saldırıldı.  Cenuptan Fransızlar ilerliyorlar, doğuda Ermeniler alışık oldukları şekilde hareket ediyorlardı.<br/>
<br/>
		Bir millet nasıl şahlanır, bunu cihana gösterdik. Önce Fransızlar, arkasından Ermeniler tepelendi. Ermenilerden  alınan silâhlarla batı ordusu pusatlandırıldı. Yunan ordusu İnönü'nde iki defa durdurulduktan sonra ordumuza  yaman bir darba indirmiş ve bizi Sakarya'nın doğusuna atmıştı. Durum tehlikeliydi. Davayı kaybediyor gibiydik.  Fakat Sakarya meydan savaşı Türkiyeyi kurtardı. 21 gün süren ve cihan tarihinin en uzun süren meydan  muharebesi olan bu savaşta cepheye biz 55.000 er sokmuştuk. Yunanlılar 120.000 kişi sürmüşlerdi. Türk  ordusu yeni bir tabiye ile çarpışıyordu.<br/>
<br/>
		Birlikler, kaybettiği her siperin, her tepenin biraz gerisinde tutunuyor, sağındaki, solundaki birliklerin hangi  hizada olduğuna bakmıyordu.<br/>
<br/>
		13 Eylül 1921 de düşman yüz geri etti. Ertesi yıl 26 Ağustos 1922 de başlayan büyük taarruz beş günde Yunan  ordusunu bitirdi. Türk ordusu harbetmek ve yolsuz mesafeleri yürümek şartıyla 15 günde her gün 33 kilometre  almıştı. Bu da cihan tarihinde yeni bir rekor kırıyor ve düşmana yeni ve büyük bir maraton yaptırıyordu. İ911  de başlayan İtalyan savaşından beri, 1923 yılma kadar Türkler 12 yıl durmadan çarpışmışlar ve pek  yorulmuşlardı. Balkan savaşında Arnavutlar, cihan savaşında Araplar, Kurtuluş savaşında Çerkes- Abazalar<br/>
<br/>
		topyekûn Türklüğe ihanet etmişlerdi. Cumhuriyetin ilânından sonra da Kürtler ve Zazalar yine topyekûn  Türklüğe ihanet ettiler. Fakat İmparatorluğumuzu kaybettikten sonra biz millî bir devlet olarak sapasağlam  kaldık.<br/>
<br/>
		İşte Çağrı Beğle, Tuğrul Beğin kurduğu devletin, bugün 900 yaşını dolduran devletin kısaca hikâyesi budur.<br/>
<br/>
		Fikir ve bilgi alanında Mevlâna, Konyalı Sadreddin, oğulları da kendi gibi bilgin olan Hızır Beğ Çelebi; şiirde  Yunus Emre, Fuzulî, Abdülhak Hâmid; hekimlikte Hacı Paşa; mimarlıkta Sinan, Kemaleddin, Hayreddin, Davud;  tarihçilikte Naimâ, Müneccimbaşı, Cevdet Paşa; coğrafyada Kâtib Çelebi deTürklerin bu devletinden yetişmişti.  Devlete isyan edip yenilerek bilginler karşısındaki münakaşada mağlûp olduğu için kendi idam kararına  imzasını atan Şeyh Bedreddin ve güdülen dava için feragat örneği gösteren Namık Kemal de bizdendi. Fakat  bütün bunlara rağmen bu dokuz asırlık tarih, her şeyden önce, bir kavgalar tarihinin destanıdır.<br/>
<br/>
		Konya, Kayseri ve Sivastaki Selçük âbideleri, Bursa, Edirne ve Istanbuldaki Osmanlı âbideleri de birer  şaheserdir. Fakat muhakkak ki Malazgirt Gök Medreseden, Niğebolu Yeşil Camiden, Muhaç Süleymaniyeden  üstündür. Mimarlık eserleri, kanlarla yazılan zaferlerden sonra doğar, millet zaferden doğar, zaferle yaşar.  Savaşıp kazanmak, soluk almak gibi bir ihtiyaçtır.<br/>
<br/>
		900 yıllık tarihimizden bize iki miras kaldı: Biri atalarımızın bize bıraktığı ün ve şan ki bununla geleceğe daha  inançlı ve güvenli bakıyoruz. İkincisi yabancı köleler ki müsamahamızla aramıza karışıp tamamiyle «bizden»  gibi olmuşlar ve içimizde bir yara haline gelmişlerdir.<br/>
<br/>
		Tarihimizin en kara günlerinde kölelerin kötü rollerini görüyoruz. Güçlü ve sağlam olduğumuz zamanlarda,  zafer günlerinde onlar bize hizmet ediyorlar; bizdenmiş gibi haykırıyor, sevinç gösteriyorlar. Fakat kara günler  çattı mı maskeler aşağı iniyor. Siz, bu yurdun öz oğullarından dalkavuk, casus, hırsız, dolandırıcı, rüşvetçi, hain  çıktığını hiç gördünüz mü?<br/>
<br/>
		900 yıllık devlet yaşıyor, yaşayacak. Damarlarımızda bu kan dolaştıkça, göğüslerimizde yüreğimiz vurdukça,  güneşler doğup battıkça yaşayacak.<br/>
<br/>
		Şu veya bu millet bilgisi, tekniği, edebiyatı ile yaşayabilir. Türk milleti bunlardan fazla olarak bir şeye daha  dayanıyor: Süngülere! Tarih bir tekerrür olsa da, olmasa da «yarın», «dün» leri tekrar yaşamak bizim için tarihî  bir zarurettir. Çünkü «Mazide tarihî hakikat olan şeyler atîde de tarihî hakikat olabilirler» [*] Çanakkale, İnönü,  Sakarya, Dumlupınar geçmişte olanların gelecekte de olabileceğine en keskin tanıklardır.<br/>
<br/>
		Türkiyenin 900'üncü Yıl Dönümü (1040-1940)nü ne Üniversite, ne Tarih Kurumu, ne de hiçbir teşekkül  kutlulamadı. Şehnamede baştanbaşa Türk düşmanlığı yapmış olan Firdevsî'nin 1000 inci yılını kutlulamak için  heyet gönderecek kadar duygulu davrandıktan sonra kendi devletimizin 900 üncü yılma karşı bu kadar kayıtsız  kalmamız ne acıklıdır.<br/>
<br/>
		İşte ben burada bu vazifeyi yapıyorum. Yaptığım işin, yapılması gereken yanında pek küçük olduğunu bilmiyor  değilim. Cihanın bu karmakarışık günlerinde, imkânsızlıkların çoğaldığı bir sırada ben, ebedî Türk ırkının fânî bir  oğlu, ancak bu kadar yapabildim. Bu isi devlet ele almalı, en değerli bilginlere yazdırılan bir kitap en iyi<br/>
<br/>
		Basımevinde, en güzel kâğıtlara harita, resim ve grafiklerle basılmalıydı.<br/>
<br/>
		Yapılmadı. Yılın bitmek üzere olması dolayısıyla, geç kalmış olmaktan doğan bir duygu ile biraz da acele olarak  yazılan bu yazıları ebedî Türkiyenin ve bütün Türk ırkının şehitlerine ithaf ediyorum. Çünkü biliyorum ki bu  yurdu yaratan ve yaşatanlar her şeyden ve herkesten önce, savaşlarda toprağa düşmüş olan şehitler, yani  Türklükte en büyük rütbeyi kazanmış olan kahramanlardır. Bu ithaf kitabını bitirirken, Türkiyenin ebedî  bekçileri için şu mısraları yazmaktan kendimi alamıyorum:<br/>
<br/>
		Kılıç Arslan öldü sanma, yaşıyor bizde!<br/>
<br/>
		Attilâ'nın ateşi var içerimizde! Kanije'nin gazileri daha dipdiri! Sınırdadır Pilevne'nin kırk bin askeri! Edirne de  Şükrü Paşa bekliyor nöbet! Dumlupınar denen şeyi bilirsin elbet! Şehitlerden elli milyon bekçisi olan Aşılmaz  bir kayadır bu ebedî vatan!<br/>
<br/>
		ATSIZ [*] Bu güzel söz Harp Akademisi Kumandanı Ali Fuat Pasa Hazretlerinindir.<br/>
<br/>
	</body>
</html>