<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link rel="stylesheet" type="text/css" href="../Styles/Style0001.css"/>
</head>
<body>
<h2 style="text-align: center;" class="sigil_not_in_toc">II</h2>
<h2 style="text-align: center;" id="sigil_toc_id_56">TEOMAN ÖZALP'İN ANILARI<br/></h2>
<h3 style="text-align: justify;" id="sigil_toc_id_57">Giriş</h3>
<p style="text-align: justify;">Atatürk'ün babamın yakın bir arkadaşı olması, benim ve kardeşlerimin onu yakından tanıyabilmek fırsatını bize veriyordu. Bizler için büyük bir mutluluk yaratan bu şansı ne yazık ki çocukluk yıllarımda kullanabilmek olanağını buldum. Çocukluğumuzda önceleri onu "Gazi Paşa" sonraları "Atatürk" olarak bildik. Benim anılarım daha çok, bilinçlenmek yıllarında olan bir çocuğun anıları niteliğini taşır. Bununla beraber onun, çocuklara olan sevgi ve ilgisini yansıttığı gibi, bazı düşüncelerini de yansıtabilecek niteliktedir. Atatürk'ü konuşmanın ve onun iyi veya az bilinen taraflarını tartışmanın, her Türk için bir görev olduğu kanısındayım. Bu nedenle, bu kitabın bu bölümünde Atatürk'le anılarımı sunmayı düşündüm.</p>
<p style="text-align: justify;">Bugün benimle yakın yaşlarda olan kimseler arasında, Atatürk'ü bir kere bile uzaktan görebilmiş olanların, taşıdıkları büyük mutluluğu, nasıl duygulanarak anlattıklarını görüyorum. Ona bağlılığı bozmaya çalışan bazı grupların faaliyetleri karşısında bizlerin, Türk gençlerini, her fırsatta Atatürk'ü konuşmaya, Atatürk'ü anlamaya zorlamamız en büyük görevimizdir.</p>
<p style="text-align: justify;">O, Cumhuriyet'i o devirdeki biz Türk gençlerine emanet etmişti. Biz bu kutsal emaneti, şimdiki Türk gençlerine devretmek zorundayız.</p>
<h3 style="text-align: justify;" id="sigil_toc_id_58">Dolmabahçe Sarayı'nda</h3>
<p style="text-align: justify;">Babamın görevi nedeniyle kış aylarında Ankara'da otururduk. Gazi Paşa kışın Ankara'da bulunur, yaz aylarını Dolmabahçe Sarayı'nda geçirirdi. Sonraları Yalova'da ve daha sonra Florya'da yazın bir kısmını geçirdiği yıllar oldu.</p>
<p style="text-align: justify;">Dolmabahçe Sarayı bilindiği gibi, biri merasim salonu olmak üzere dört binadan oluşur. Saat kulesi yanındaki kapıdan bahçeye girildiğinde, ilk bina Cumhurbaşkanının çalışma yeri olarak kullanılırdı. İkinci yüksek bina merasim salonu olduğundan, Gazi Paşa'nın emriyle önemli toplantılarda kullanılırdı. Üçüncü bina ise onun yatak odasının bulunduğu ikametgâh binasıydı.</p>
<p style="text-align: justify;">Bugün Resim ve Heykel Müzesi olarak kullanılan ve "Veliaht Dairesi" ismiyle bilinen dördüncü binayı, babamın yazlık ikametgâh olarak kullanmasını Gazi Paşa uygun görmüştü. Beşiktaş tarafındaki bahçe kapısını kullanarak, yaz aylarını ailece bu binada geçirirdik. Bu binanın yanında, yapısı saray binalarından farklı olan bir büyük bina daha vardır ki orada, muhafız askerleri kalırdı. Gazi Paşa'nın sarayda kaldığı zamanlarda sayısı artan muhafız kıtasının binasında, diğer zamanlarda sadece nöbetçi askerler bulunurdu.</p>
<p style="text-align: justify;">Bizim oturduğumuz binada ikisi küçük altı salon ve çok sayıda oda vardı. Babamın ve annemin kardeşlerinin, zaman zaman misafir olarak bulunmalarına rağmen, iki küçük ve bir büyük salonla üst kattaki deniz cephesindeki odaların ancak bir kısmını kullanabiliyorduk. Bizler, çocuk yaşlarında olduğumuzdan, ne kadar değerli bir hazinenin içerisinde yaşamakta olduğumuzu idrak edecek durumda değildik. Bugün, o günleri anımsadığımda, saray içinin muhteşem yapısını bir kenara bırakarak, hangi bahçede oynamak daha iyidir tartışmasını yaptığımızı üzülerek düşünüyorum. Maalesef sarayı değerlendirememişiz diyorum. Ancak, orada oturmanın, bizler için Atatürk'ü daha yakından ve daha sık görmek fırsatını sağlamış olmasından, sonsuz mutluluk duyuyorum.</p>
<p style="text-align: justify;">Veliaht sarayının içerisinden ve arka bahçesinden diğer saray binalarına geçme olanağı yoktu. Deniz tarafındaki ön bahçe diğer ön bahçelerden bir duvar, demir kapı ve parmaklıklarla ayrılmıştı. Gazi Paşa'nın sarayda oturmaya geldiği günlerde, bizler için onun tarafındaki bahçelere geçmek, babam tarafından kesin olarak yasaklanmıştı. Hatta onu rahatsız etmemek için babam, ön bahçede bile dolaşmamızı istemezdi. Her insanın yapısında, yasağa karşı bir tepki veya merak vardır. Özellikle çocuklar bu konuda çok hassastırlar. Gizlice ön bahçeye çıkarak, yasağı delmeye ve duvar arkasına saklanarak Gazi Paşa'nın bahçeye çıkmasını görmeye meraklanırdık. Bununla beraber sarayın görkemli bahçesinin tümünden yararlanabilmek için, Gazi Paşa'nın Ankara'ya dönmesini beklediğimizi, şimdi utanarak itiraf etmeliyim.</p>
<p style="text-align: justify;">Saraydaki bütün çocukların, Gazi Paşa'dan çekindikleri kesindi. Bu çekingenliğin arkasında korkudan çok saygı saklıydı. Kız kardeşim Güner'in, karşılaştığımızda, Gazi Paşa'nın soracağı matematik sorularına cevap verememekten çok korktuğunu biliyorduk. Gazi Paşa bahçede dolaşmaya çıktığında, yalancıktan duvar arkasına saklanır, fakat kendimizi göstermeye çalışırdık. O bizi görürse yanımıza gelir ve sorular sorardı. Az da olsa bizleri, kendi bahçesine davet ederdi. 1930 yılına kadar olayları bugün hatırlayamayacak kadar küçük yaştaydım. Ancak daha sonraki yıllarda, sarayın bahçesinde Gazi Paşa ile karşılaşmak ve onun ilgisini çekmek, benim için hiç unutulmayacak olaylar oldu.</p>
<h3 style="text-align: justify;" id="sigil_toc_id_59">Teoman İsmi</h3>
<p style="text-align: justify;">Gazi Paşa özellikle Türk tarihine çok ilgi duyardı. Milletin kökenlerinin hangi tarihlere, hangi kavimlere dayandığını araştırırdı. Eski Türk büyüklerinin isimlerinin Türk çocuklarına konulmasını isterdi. Tarih incelemeleri yaptığı bir günün akşamında, 16 Nisan 1931'de ani karar vererek yaverine, "Bu gece Meclis Reisi Kâzım Paşa'nın evine gideceğiz ve oğlunun ismini değiştirerek ona Hun imparatorlarından birinin adını vereceğiz, paşaya duyurun" emrini vermiş.</p>
<p style="text-align: justify;">Evimiz Yenişehir'de o zamanki adı Kâzım Paşa Caddesi olan bugünkü Ziya Gökalp Caddesi ile Selanik Caddesi'nin kesiştiği köşede bulunuyordu. Beni yataktan kaldırdılar, giyindim, salona indiğimde Gazi Paşa 10-15 arkadaşı ile gelmişti. O güne kadar, babamın arkadaşı olan, eski Milli Eğitim Bakanı Necati Bey'in verdiği "İlter" adını taşıyordum.</p>
<p style="text-align: justify;">Gazi Paşa, Türk milletinin kökenlerini ve tarihini belirten bir konuşma yaptı. Hun imparatorlarından birinin adını, bana ad olarak vermek istiyordu. Bugün bir hazine gibi sakladığım aşağıdaki notları yazdırdı ve imzaladı:</p>
<p style="text-align: justify;">"Asya Türk Hun İmparatorluğu:</p>
<p style="text-align: justify;">Bu Türk İmparatorluğu'nun tesisinin tarihi, Çin'de imparatorluk teessüsü tarihi ile başlar. Çin'in Milattan evvel 13. asra ait vesikaları bunu müeyyittir. Ancak bu büyük Türk İmparatorluğu'nun bizce malum olabilen imparatoru Teoman'dır. Teoman Milattan evvel 3. asır başında yaşamış büyük bir kahramandır. Çinliler bu kahramanın, Çin'de imparatorluk tesis etmiş olan büyük Türk kahramanlarının neslinden geldiğini iddia ederler. Teoman'ın oğlu Türk imparatoru Mete meşhurdur. O, şarkta Kadırgan Dağları'ndan garpta Hazar Denizi'ne kadar, şimalde Sibirya'dan cenupta Himalaya eteklerine kadar geniş imparatorluk teşkil etmiş olan yüksek bir Türk hakanıdır. Mete, Çin imparatoru ordularını büyük meydan muharebelerinde mağlup etmiş, Çin imparatorunu iltica ettiği kalede muhasara etmiş, ancak karısının şefaatiyle ve fakat kendisine vergi vererek, tabiyetini kabul eylemesi şartıyla, azat eylemiş bir Türk imparatorudur.</p>
<p style="text-align: justify;">Şimdi çocuğum bu satırları oku ve kendin için bir unvan ararken Teoman veya onun çocuğu Mete'yi düşün, bu ikisinden birinin adını ad edin. Bence Mete çok büyüktür. Bütün Türk tarihinde Oğuz efsanesinin atıf ve isnad olunabileceği adam budur. Fakat düşünülürse Teoman elbette ondan daha büyüktür, çünkü her şeyi hazırlayan odur. Nitekim Makedonyalı, İskender büyük lakabı ile anılır, fakat hakikatte ondan daha büyük olan Filip'tir, çünkü İskender'in muvaffakiyeti için lazım olan siyası zemini ve askeri vasıtaları hazırlayan odur. Eyüp oğullarından Selahaddin haçlılardan Kudüs'ü kurtarmış olmakla büyük tanınmış bir Türk'tür. Fakat ondan daha büyük olan bizzat Selahaddin'i ve onu muvaffak eden orduları ve vasıtaları hazırladıktan sonra ölen büyük Türk Nureddin'dir ve bütün beşer tarihinde silinmez satırlarla mevcudiyetini yazdırmış olan odur.</p>
<p style="text-align: justify;">Şimdi çocuğum sen bu babalarla oğullarını mukayese et de, kendin için, sevebileceğin bir ismi ayırt et. Ondan sonra kendi hüviyetinin maddi ve manevi şahsiyetini ifade edecek olan bu unvan içerisinde yüksekliğini, senden daima daha yüksek olan ve onun yüksekliği içinde kendini daima hiç sayacağın, milletine göster. 16.4.1931.</p>
<p style="text-align: right;">Gazi Mustafa Kemal"</p>
<p style="text-align: justify;">İlkokul birinci sınıf öğrencisiydim. El yazısını okuyamamakla beraber söylenenler üzerinde düşünebilecek kadar bilinçlenmiştim. Gazi Paşa tek bir isim üzerinde beni zorlamıyordu. İki isim ortaya koyuyor, birini seçmeyi bana bırakıyordu. Herhalde "Teoman" ismi kulağıma "Mete" den daha hoş geldi ki, ben "Teoman ismini seçiyorum" dedim. Gazi Paşa "O zaman ilerde oğlun olursa ona Mete ismini koyarsın" dedi. Biraz sonra beni yukardaki odama yolladılar, toplantı devam etti.</p>
<p style="text-align: justify;">Ertesi gün kanuni işlemlere başlandı ve isim değişikliği kısa sürede sonuçlandı. Artık ismim Teoman olmuştu. Bu isme alışmalıydım. Babam evdekilere "İlter" ismini kullandıkları takdirde beş kuruş ceza ile cezalandırılacaklarını söyledi. Ancak bu ceza hükümleri pek işlemedi.</p>
<p style="text-align: justify;">Gazeteler Gazi Paşa'nın, Kâzım Paşa'nın oğluna Teoman ismini verdiğini yazdılar. 1931 yılı ortalarında ve hatta daha sonraki yıllarda doğan erkek çocuklardan bir kısmına babaları Teoman ismini koydular. Bu arada Mete ismini kullananların da olduğu görüldü. Bugün ülkemizde 1931-1933 doğumlu çok sayıda Teoman isimliler vardır. Ben o tarihte 7 yaşının içindeydim. Bu nedenle halen hayattaki Teoman isimliler arasında en yaşlısı olduğumu, kesinlikle iddia edebilirim.</p>
<h3 style="text-align: justify;" id="sigil_toc_id_60">Sünnet Töreni</h3>
<p style="text-align: justify;">1931<span class="Apple-tab-span" style="white-space:pre">	</span>Yılı yaz aylarında Dolmabahçe Sarayı'nda tatile gelmiştik. Yaz sonunda babam bana bir sünnet töreni yapmaya karar verdi. 21 Eylül gün olarak seçildi. Gazi Paşa'yı törene davet için babamla beraber komşu saray binasına gittik. Paşa çok memnun oldu, mutlaka geleceğini söyledi. Benim arkadaşlarım, akrabalar, aile dostları ve çocukları ayrıca davet edildiler.</p>
<p style="text-align: justify;">21 Eylül günü sabahı sünnet işleminden evvel, Gazi Paşa'nın hediyeleri geldi: Altın "GMK" amblemli gümüş çerçeve içerisinde, "Teoman'a" yazılı ve imzalı bir resim, platin "Zenith" markalı bir cep saati (kutunun içerisinde Gazi Mustafa Kemal kartviziti ile) ve içine binilerek pedalla sürülebilecek, kırmızı renkli küçük bir çocuk otomobili, hediyeleri oluşturuyordu. O zamanki düşüncemle en fazla ilgimi tabii ki otomobil çekiyordu.</p>
<p style="text-align: justify;">Öğleden sonra törene Gazi Paşa'nın gelmesi ve birkaç saat oturması herkesi çok mutlu etti. Babam, paşayı rahatsız etmemek için beni yataktan kaldırarak yanına götürdü. Gazi Paşa bana bazı sorular sordu, fotoğraflar çekildi, bir süre yanında kaldım. Hediye resim ve saati bugüne kadar bir hazine gibi saklarken, üçüncü hediye otomobilin ömrünü, birkaç ayda tamamladım.</p>
<h3 style="text-align: justify;" id="sigil_toc_id_61">Apandisit Ameliyatı</h3>
<p style="text-align: justify;">1932<span class="Apple-tab-span" style="white-space:pre">	</span>Yılı sonbaharında ilkokul üçüncü sınıfa gitmeye başlamıştım. Kasım ayında, bir iki gün süren karın ağrılarından sonra apandisit iltihabı teşhisi konuldu. Kısa zamanda ameliyat gerekiyordu. Babam, uygar bir kimse olarak doktorlara güveniyor, ancak evlat sevgisi ağır bastığından yakın arkadaşlarının desteğini arıyordu. Gazi Paşa'ya ve İsmet Paşa'ya danışmış, onlar da "Ameliyat gerekliyse yaptır" demişlerdi.</p>
<p style="text-align: justify;">O günlerde apandisit ameliyatları bugünkü kadar basit değildi? Ameliyat sonrası, hiçbir sorun olmasa bile bir hafta hastanede yatmak gerekirdi. Ameliyatımın ertesi günü, Gazi Paşa beni hastanede ziyarete geldi. Yanında yaveri ve birkaç görevli vardı. Paşanın, çok sevdiği, benim de sevdiğim köpeği "Fox" da yanındaydı. Bir kurt köpeği olan Fox, daha sonraki yıllarda Atatürk'ü, başka bir köpeği severken gördüğü için kıskanarak ısırmıştı. Gereken testlerin yapılabilmesi için Fox öldürtüldü. Ancak, gövdesi doldurtularak Orman Çiftliği'ndeki hayvan müzesine kondu.</p>
<p style="text-align: justify;">Gazi Paşa hastanede odamda bir süre kaldı. Beraberinde getirdiği hediyeyi bıraktı. Bu hediye, kendisine İtalyan Ansaldo Firması tarafından hediye edilmiş bir sahra topu modeliydi. Küçük nikelaj top modeli, bir mermer üzerine oturtulmuş olup, çok süslü bir kadife - deri kutu içerisinde bulunuyordu. Yıllarca titizlikle sakladığım bu sahra topu modelini, birkaç yıl önce oğlum Alp Özalp'a hediye ettim.</p>
<p style="text-align: justify;">Gazi Paşa'nın beni hastanede ziyarete geldiği günün akşamı hastalandım, ateşim yükseldi. Doktorlar bunu ameliyat sonrası Gazi Paşa'yı görmüş olmanın doğurduğu heyecanlanmaya bağladılar. İyileştikten bir süre sonra bir gün, babamla Çankaya'ya köşke gittik. Gösterdiği ilgi nedeniyle Gazi Paşa'ya teşekkür ettik. Elini öptüm biraz kaldım, beni eve yolladılar, babam köşkte kaldı.</p>
<h3 style="text-align: justify;" id="sigil_toc_id_62">Adana Gezisi</h3>
<p style="text-align: justify;">Babam Meclis Reisi olarak yılda birkaç kere ülkenin değişik yerlerinde yurt gezisine çıkardı. Bu gezilerinden bazılarına, eğer okullar tatil ise biz de katılırdık.</p>
<p style="text-align: justify;">Ocak 1933'te Adana ve Mersin'e gitmiştik. Biz Adana'da iken Gazi Paşa'nın bir iki gün için oraya geleceğini Vali Mümtaz Bey, babama duyurdu. Gezi programımız, Gazi Paşa'nın programına uydurulmak üzere değiştirildi. Gazi Paşa Adana'da iken değişik yerlere yapacağı ziyaretlerde, beni de yanına alması için babama söylemiş. Böylece, iki gün Gazi Paşa ile beraber Adana'daki bazı okulları, fabrikaları, çiftlikleri gezdik. Gazi Paşa Adana'da iki gün kaldı. Geceyi kendi özel treninde geçirdi. İkinci günün akşamı Gaziantep'e hareket etmeden önce babamla beraber trene gittik. Bize ikramda bulundu. Bana bazı sorular sordu. Özellikle yaptığımız gezilerden neler anladığımı öğrenmek istiyordu.</p>
<h3 style="text-align: justify;" id="sigil_toc_id_63">Türk Müziği - Batı Müziği</h3>
<p style="text-align: justify;">1933 yılı sonbaharında büyük ablam Neriman'ı, Milli Eğitim Bakanlığı müfettişlerinden Reşat Şemsettin Bey'le nişanlamayı kararlaştırdılar. 30 Kasım günü evimizde yapılan törene Gazi Paşa da geldi. Nişan yüzüklerini taktı, kısa bir konuşma yaptı.</p>
<p style="text-align: justify;">Bir süre sonra kız kardeşim Güner'i ve beni yanına çağırdı, "Şimdi sizinle beraber bir konuşma yapacağız siz burada koltuğumun önünde duracaksınız, benim söylediğim sözleri sıra ile yüksek sesle, bulunanlara tekrar edeceksiniz" dedi. Konuşmanın konusu Türk Müziği - Batı Müziği idi. Babamın anlattıklarına göre, Gazi Paşa batı müziği kültürüne çok önem verirdi. Bunun yanında gece toplantılarında Türk müziğini dinlemekten çok hoşlanırdı. Zaman zaman köşke tanınmış sanatkârlar davet edilir, fasıllar düzenlenirdi. Genelde Rumeli şarkılarını tercih ederdi. "Kız saçını kim ördü", "Manastır'ın ortasında var bir havuz" isimli şarkılar en fazla sevdikleriydi. Batı müziği kültürünü, gençliğinde imkânsızlıklar nedeniyle alamamış olmasından üzüntü duyardı.</p>
<p style="text-align: justify;">Gazi Paşa konuşmasında şöyle diyordu: "Her memleketin bir milli müziği vardır. Milli müzik kültürünü almak, geleneklerimize bağlı olmak bakımından herkes için önemlidir. Ben, Türk müziğini fırsat buldukça severek dinlerim. Ancak uluslararası düzeyde bir yeri olan batı müziği kültürünü almak, gençlerimiz için çok önemlidir. Klasik batı müziği insanların düşünce kabiliyetini artırır. Batı müziğini öğrenmek demek, Türk müziğinden uzaklaşmak demek değildir. Bilakis batı müziği, çok sesli Türk müziğinin gelişmesi için faydalıdır. Bu nedenle okullarımızda müzik derslerine büyük önem vermeliyiz."</p>
<p style="text-align: justify;">Burada sadece bir özetini verdiğim konuşma yarım saatten fazla sürmüştü. Büyük alkış toplayan konuşmasından sonra Gazi Paşa toplantıda daha uzun zaman kaldı, sabaha karşı ayrıldı.</p>
<h3 style="text-align: justify;" id="sigil_toc_id_64">Ordu Rütbelerinde İsimlerin Değiştirilmesi</h3>
<p style="text-align: justify;">Ablam, nişan töreninden bir süre sonra 15 Mart 1934'te evlendi. Düğün töreni Ankara Türk Ocağı (Halkevi) binasında yapıldı. Törene Gazi Paşa da katıldı.</p>
<p style="text-align: justify;">Bu kere aynen nişan töreninde olduğu gibi, Gazi Paşa, söylediklerini bana yüksek sesle tekrar ettirerek davetlilere bir konuşma yaptı. Konuşmanın konusu ordu rütbelerindeki isimlerin değiştirilmesi idi. Gazi Paşa değişik konularda düşündüğü gelişmeleri, Çankaya'da sofrasında bulunan arkadaşlarına veya değişik toplantılarda bulunan davetlilere açıklar, onlardan gelecek tepkileri ölçer ve bir ölçüde duruma göre görüşlerini değerlendirirdi.</p>
<p style="text-align: justify;">Gazi Paşa diyordu ki: "Ordumuzun modernleştirilmesi programı içerisinde ordu yöneticilerinin rütbe isimlerinin de uygar batı ülkelerince anlaşılabilir bir şekle getirilmesi lazımdır. Paşa deyimi Osmanlılardan kalma eskimiş bir deyimdir. Osmanlılar askerlere paşa rütbesini verdikleri gibi, zaman zaman sivillere de bu rütbeyi vermişlerdir. Paşa deyiminin anlamı bozulmuştur. Yeter ki bütün yabancı devlet ordularında, ülke hangi dili konuşursa konuşsun, paşa rütbesinin karşılığı "General" dir. Hangi ülkede olursanız olunuz general dendiğinde orduda bunun anlamı tektir. Bu nedenle biz de, ordumuzda general deyimi veya amiral deyimini kullanacağız. Bundan böyle paşalık kaldırılacaktır. Generalliğin değişik rütbeleri, bir anlam ifade edecek şekilde ön eklerle belirtilmelidir. Ordu kumandanları için Orgeneral, Kolordu Kumandanları için Korgeneral gibi. Bu düzen içerisinde ordunun daha alt kademelerindeki rütbelerde de benzer değişiklikler yapılmalıdır. Binbaşı, yüzbaşı gibi deyimler bir mana ifade etmektedir. Ancak miralay, kaymakam, mülazım gibi Arapça rütbe isimleri Türkçeleştirilmelidir. Kaymakam rütbesi hem orduda vardır, hem de sivil idarede kullanılmaktadır. Ordu rütbelerinin tek ve öz olması esastır."</p>
<p style="text-align: justify;">Bugün hatırlayabildiğim kadarıyla ve babamın notlarından aldığım bilgilerle, aynı olmasa da esası aynı olan, Gazi Paşa'nın bu sözlerini orada bulunanlara yüksek sesle tekrarladım. Gazi Paşa bir cümle söylüyor, tekrarlama bittikten sonra, diğer cümle ile devam ediyordu. Konuşma bittikten sonra büyük bir alkış oldu. Gazi Paşa bana yavaşça "Teoman, bu alkışlar sana mı, yoksa bana mı?" dedi. Ben kendisine çocukça ifademle "Ben bildiğim kadarıyla hep konuşan alkışlanır, ama siz olmasaydınız ben bunları söyleyemezdim" dedim. Gazi Paşa espriden ve yerinde cevaplardan hoşlanırdı. Güldü, beni okşadı, "Anlaşılıyor ki ikimiz de başarılıyız" dedi.</p>
<p style="text-align: justify;">Gazi Paşa askeri rütbe isimlerinin değiştirilmesi konusundaki görüşlerini, daha sonra uzmanlara dâ incelettirdi. Sonuçta bu değişiklik 1934 yılı içerisinde kanunlaştı.</p>
<p style="text-align: justify;">Türk Ocağı'ndaki konuşmanın ertesi günü Çankaya Köşkü'nden gönderilen pirinç başlı, maun ağaç saplı küçük bir çekiç hediye ile onurlandırıldım.</p>
<h3 style="text-align: justify;" id="sigil_toc_id_65">İran Şahı'nın Ziyareti</h3>
<p style="text-align: justify;">Atatürk'ü ziyaret eden yabancı devlet büyükleri arasında İran Şahı Rıza Pehlevi de vardı. 1934 Haziran ayında Türkiye'ye gelen, uzun boylu, iri yapılı, Türkçe bilen Rıza Pehlevi Şah, İran'da Humeyni rejiminin gelmesiyle ülkesi dışına çıkan ve bir süre sonra ölen Rıza Şah'ın babasıydı. Atatürk Rıza Pehlevi Şah'a büyük bir misafirperverlik göstermiş, Türkiye'deki gezi programı ile özellikle ilgilenmiş, kendisini hiç yalnız bırakmamıştı. Rıza Şah'm Ankara'da bulunduğu süre içerisinde evimizde bir öğle yemeği ziyafeti verilmesi de programa alınmıştı. Sofrada misafirler ve devlet büyükleri bulunacak, biz, evdeki çocuklar huzura çıkmayacaktık.</p>
<p style="text-align: justify;">Yemek başlamadan biraz evvel Atatürk babama, "Teoman'ı çağır, Şah'a tanıştırmak istiyorum. Elini öpsün" demiş. Hazırlandım, aşağıya indim. Sofraya yeni oturulmuştu. Atatürk'ün ve Şah'ın elini öptüm. Bilindiği gibi Türk toplumunda ev sahipleri, misafirlerime, çocuklarının becerisini göstermek isterler. Bu bir ölçüde gelenek olmuştur. Atatürk bana, "Şah hazretlerinin seni daha iyi tanımasını istiyorum. Bir şeyler söyle, mesela bir şiir oku" dedi. Şah'ın Türkçe bildiğini de ayrıca söyledi. Ben bildiğim birkaç şiirin isimlerini söyledim. Atatürk, "Türk'lük adlı şiir güzeldir, onu oku" dedi. Sofrada karşılarına geçtim, biraz durakladım. Atatürk "Haydi başla" deyince, "Size bir şey söylemek istiyorum" dedim ve yanına gittim. Kendisine yavaşça, "Bu şiirin bir yerinde Hind'e, Çin'e, İran'a, her yana at salan biz diye bir yer var, aynen okursam, Şah Türkçe bildiğine göre alınmasın, atlarsam belki şaşırırım, ne yapayım" dedim. Atatürk hafif güldü, babama baktı "Şimdiden başımıza bir politikacı mı yetiştiriyorsun, bunu al içeri götür, bir şeyler yaz, gelsin okusun" dedi. İçeri gittik, biraz sonra dönerek babamın yazdığı kısa yazıyı okudum. Şah memnun kaldı, tekrar elini öptüm ve yukarı çıktım.</p>
<p style="text-align: justify;">Yemekten sonra ayrılırken Atatürk babama "Yarın öğleden sonra bir otomobil yollayacağım, Teoman'ı köşke yolla" demiş.</p>
<p style="text-align: justify;">Ertesi gün öğleden sonra köşke gittim. Atatürk bana çay, pasta ikram etti. Okuldan bazı sorular sordu. Bir gün evvelki olaydan hiç bahsetmedi. Yalnız "Şah seni çok sevimli bulmuş" dedi. Ayrılırken yeni iki hediye ile onurlandırıldım. Bir tanesi mürekkepli uçla ve kurşun kalem olarak da kullanılabilen, altın zincirli bir altın kalem. Diğeri pirinçten yapılmış bir cami modeli idi. Bu model aynı zamanda bir yazı takımıydı. Minareleri çıkarıldığında kurşun kalem olarak kullanılabiliyor, kubbeleri açıldığında içerisinden mürekkep hokkaları çıkıyordu.</p>
<p style="text-align: justify;">Dolmabahçe Sarayı'nın bahçesinde oynarken Atatürk'e görünmekten çekinen kız kardeşim Güner, köşke çağrıldığımızda hiç gitmek istemez, Atatürk'ün kendisine soracağı soruları cevaplandıramamaktan çok korkardı. Ancak bu kere köşke beraber gitmiştik, fakat bu defa Atatürk kendisine hiç soru sormadı.</p>
<h3 style="text-align: justify;" id="sigil_toc_id_66">Değişik Yerlerde Atatürk'le Karşılaşmalar</h3>
<p style="text-align: justify;">Atatürk, Orman Çiftliği'nde yapacağı gezilerin çoğunda babama haber verirdi. Eğer çiftliğe gidiş orada bir toplantı yapmak için değil, sadece tesisleri incelemek için yapılıyorsa babam beni de götürürdü. Böylece birkaç kere çiftlikte Atatürk'le beraber dolaşmak imkânını bulmuştum.</p>
<p style="text-align: justify;">Türk Kuşu adı ile anılan Havacılık Kuruluşu'nun çiftlik yakınlarında bir tepede planör gösterileri vardı. Babamla beraber gitmiştik. Atatürk, Türk havacılığının gelişmesine büyük önem verirdi. Bu gösterilere ilk Türk kadın pilotu olan Sabiha Gökçen'le beraber geldi. Sonuna kadar kalarak gösterileri izledi. Orada bulunanlara havacılık konusunda bazı sözler söyledi. "Bütün dünyada, ilerdeki yıllarda, havacılıkta büyük gelişmeler olacağım, Türkiye'nin bu gelişmeleri yakından izlemesi gerektiğini" anlatıyordu. Orada bulunan sorumlulara bazı sorular sordu ve gösterilerden memnun ayrıldı.</p>
<h3 style="text-align: justify;" id="sigil_toc_id_67">Stadyum Olayı</h3>
<p style="text-align: justify;">Ankara 19 Mayıs Stadyumu'na önemli bir maçı seyretmeye gitmiştim. Maçlara genel olarak babamla gittiğimde şeref tribünine giderdik. Bu kere yalnız gitmeme rağmen, şeref tribünü kapısındaki adamlar beni tanıdıkları için, içeri girmeme mani olmadılar. Stadyum çok kalabalıktı. Maç başladıktan biraz sonra İsmet Paşa, iki oğlu Ömer İnönü ve Erdal İnönü ile beraber tribüne geldi. Paşa, o günlerde Başbakanlıktan ayrılmış, Ankara'da veya bazen İstanbul'da dinleniyordu. Herkesin Başbakan olarak görmeye alıştığı İnönü'nün görevinden ayrılması, gerçekten halkı çok üzmüştü. Atatürk'le aralarının iyice açıldığı hakkındaki dedikodular ise bir hayli artmıştı.</p>
<p style="text-align: justify;">İsmet Paşa stadyuma girince çok büyük tezahürat yapıldı. Maç bile bir süre durdu. Paşa halkı elle selamladı. Maçtan sonra şeref tribününden ayrılırken kapıda büyük bir kalabalığın beklediğini gördük. Kapıya geldiğimizde otomobile bile girmek zorlaşmıştı. Paşa hemen arabaya atladı, ben yanındaydım, beni kolumdan içeri çekti, kapıyı kapadı. Ömer ve Erdal dışarda kalmışlardı. Paşa şoföre acele hareket et dedi. Bana dönerek, "Bu gibi gösterilerin ne boyuta ulaşacağını tahmin etmek zordur, buradan çabuk uzaklaşmalıyız. Beni Ankara Palas'a bırakın sonra geri dönün sen Ömer'le Erdal'ı stadyumdan al, doğru Çankaya'ya bizim eve (Pembe Köşk) gidin. Sonra otomobili bana Ankara Palas'a yollayın" dedi. Ancak, arabayı halk eller üzerine kaldırdığından yürümemizin imkânı yoktu, tekerlekler yere değmiyordu. Bir süre havada götürüldük. Yere bıraktıklarında biraz yol alabildik. Bu elde taşıma olayı birkaç kere devam etti. Sonuçta, stadyum bahçesinin ana yol üzerindeki kapısına vardık. Kapı dışında tezahürat yoktu. Çok yakın olan Ankara Palas'a paşayı bıraktım ve geri dönerek Ömer'le Erdal'ı şeref tribününün bahçeye çıkan kapısından aldım. Doğru Pembe Köşk'e gittik.</p>
<p style="text-align: justify;">Olay Çankaya'da Atatürk'e çok büyütülerek aksettirilmiş hatta İsmet Paşa'nın bu olayı kendi düzenlediği, halkın Atatürk aleyhinde sözler sarf ettiği gibi yalanlarla doldurulmuş. Bu gibi olaylar karşısında çok deneyimli olan büyük devlet adamı İnönü, orada kalmakla olayın değişik boyutlara varabileceğini düşündüğünden, kendi çocuklarını bile almadan hareket ederek, büyüyebilecek bir olayı önlemişti.</p>
<p style="text-align: justify;">Atatürk, akşam babamı köşke davet etmiş, durumdan üzgün görünüyormuş. Babama "Stadyumda Teoman da varmış, hatta otomobil içerisinde yalnız İsmet Paşa ile berabermiş, sizin eve bir otomobil yollayalım Teoman'ı alsın getirsin, kendisinden bilgi alalım" demiş. Babam "Teoman olayı bana anlattı, size aksettirildiği gibi büyük değildir veya İsmet Paşa'nın aldığı tedbirle büyümeden kapatılmıştır. Teoman 12-13 yaşlarında bir çocuktur. Yataktan kaldırarak buraya getirteceğiz, heyecanlanabilir, şaşırabilir, her şeyi tam anlatamayabilir. Yeter ki bir çocuktan alınan bilgilere göre varılacak sonuç, çok sağlıklı olmayabilir. Uygun görürseniz çağırmayalım" diye cevaplandırmış. Atatürk biraz düşündükten sonra, "Konuyu çok büyütmenin anlamı yoktur. Problemi burada kapatalım" diyerek, başka konulara geçmiş.</p>
<p style="text-align: justify;">Ertesi gün babam evde bana olayı bir kere daha anlattırdı. "Az daha dün gece seni köşke getirtecektik. Anlaşılıyor gelmene lüzum yokmuş, amma Atatürk'ü görmek fırsatım kaçırdın" diyordu.</p>
<p style="text-align: justify;">Birkaç gün sonra Meclis'te bu konuda, milletvekili Salih Bozok'un verdiği önerge üzerine, İsmet Paşa'nın kürsüye gelerek olayı anlattığını, çok ılımlı bir konuşma yaptığım ve Atatürk'e olan saygısını belirttiğini öğrendik.</p>
<h3 style="text-align: justify;" id="sigil_toc_id_68">Atatürk'ü Son Görüşüm</h3>
<p style="text-align: justify;">1937 yılı Eylül ayında İstanbul'da Suadiye'deki evimizde oturuyorduk. Öğleden sonra saat 5 yakınlarında telefonla bizim evi aradılar. Büyükada Polis Karakolumdan bir komiser arıyordu. Diyordu ki "Atatürk, Kâzım Paşa ile beraber Acar Motoru ile adadan hareket etmek üzeredir. Paşayı Kadıköy Vapur İskelesi'ne bırakacaktır. Evden otomobili paşayı almak üzere Kadıköy Vapur İskelesi'ne yollayınız. Ayrıca aldığım talimata göre, paşanın oğlu Teoman otomobille Kadıköy'e gitsin ve iskelede beklesin, motor yanaştığında motora girsin. Atatürk kendisini görmek istiyor."</p>
<p style="text-align: justify;">Hazırlık yaptım, otomobille Kadıköy'e gittim. Biraz sonra Acar Motoru geldi. Motorun salonuna girdiğimde, Atatürk ortada oturuyordu. Bir tarafında kız kardeşi Makbule Hanım, öbür tarafında babam oturuyordu. Bana evvela hatırımı, okul durumumu sordu, cevaplandırdım. "Hangi mesleği seçeceksin" dedi. Ortaokul 3. sınıfına yeni geçmiştim. Bugüne kadar bu konuda fazla bir şey düşünmemiştim. Gerçi gemi modelleri yapmaya merakım vardı, hatta adadan telefon edildiğinde bir Amerikan harp gemisinin küçük bir modelini yapmakla uğraşıyordum. Atatürk'e gemi modelcisi olacağım diyemezdim. Sorduğu soruyu da çabuk cevaplandırmalıydım. "Henüz bir şey düşünmedim" dedim. Atatürk babama döndü "Asker yapmayı düşünmüyor musun?" diye sordu. Babam "Paşam, askerlik çok şerefli bir meslektir. Sizin, benim mesleğimizdir. Memlekete büyük hizmetler yapabilme fırsatlarını doğurur. Ancak çok iyi bildiğiniz gibi zor ve meşakkatli bir meslektir. Ben, 20-25 yıl içerisinde yarısından fazla zamanı çadırlarda yatarak geçirdim. Teoman için tereddüt ediyorum" diye cevaplandırdı. Anlaşılan askerliği fazla zor olarak düşünüyor ve bana kıyamıyordu. Atatürk babama, "O devirlerin geçtiğini artık sen de iyi biliyorsun, ama sen bilirsin, önemli olan memlekete hizmettir. Hangi meslekte olursa olsun memlekete hizmet fırsatları vardır", sonra bana dönerek "Önemli olan iyi bir eğitim alabilmendir, sana başarı dilerim" dedi.</p>
<p style="text-align: justify;">Türkiye hızla gelişiyordu. Değişik mesleklerden iyi yetişmiş çok sayıda elemana ihtiyaç vardı. Atatürk bunu iyi biliyor ve böyle istiyordu. Bununla beraber bir yakın arkadaşının oğlu için meslek seçiminde, kendi mesleğini düşünmüştü. Bu onun orduya bağlılığını göstermek yönünden ilginç bir örnekti.</p>
<p style="text-align: justify;">Elini öptüm, babamla beraber motordan ayrıldık. İskelede motorun hareketini bekledik. Sonra eve döndük.</p>
<p style="text-align: justify;">Bu Atatürk'ü son görüşümdü. Daha sonraları babamla yaptığı görüşmelerde beni sorduğunu ve selam söylediğini öğreniyordum.</p>
<p style="text-align: justify;">Çocukluk yaşlarımda da olsa bile, büyük etkisi altında kaldığım Atatürk'ü yakından tanımış olmanın bana verdiği mutluluğu daima yaşadım. Daha sonraki yıllarda, babamın anılarını dinledikçe ve okudukça, Atatürk'ün, Tanrı'nın Türk milletine büyük bir armağanı olduğuna inandım.</p>
<p style="text-align: justify;">Büyük vatanperver Atatürk, milletine ve Türk Ordusu'na olan güvenini daima korumuş ve daima uygar bir Türkiye'yi hedef almış olan, 20. yüzyılın dünyadaki en büyük lideriydi.</p>
</body>
</html>