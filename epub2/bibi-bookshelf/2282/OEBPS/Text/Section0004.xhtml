<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title></title>
<link rel="stylesheet" type="text/css" href="../Styles/Style0001.css"/>
</head>
<body>
<h2 style="text-align: center;">ÖNSÖZ</h2>
<p style="text-align: justify;">Orgeneral Kâzım Özalp asker kökenli bir devlet adamıdır. Balkan Savaşı'nda ve Birinci Cihan Savaşı'nda çok başarılı hizmetlerde bulunmuş, Milli Mücadelemde, İzmir'in Yunanlılar tarafından işgal edildiği 15 Mayıs 1919 gününden başlayarak sonuna kadar sorumlu görevlerde başarı ile çalışmıştır.</p>
<p style="text-align: justify;">Kâzım Özalp'in Atatürk'le olan arkadaşlığı 19. yüzyılın son yıllarında başlamış ve bu arkadaşlık sonuna kadar, 40 yıl, bozulmayan bir dostluk şeklinde sürmüş, Kâzım Özalp'i Türkiye Cumhuriyeti'nin kurucuları arasına katmıştır. 1921-1924 ve 1935-1939 yıllarındaki Milli Savunma Bakanlığı ve 1924-1935 yıllarındaki Türkiye Büyük Millet Meclisi Başkanlığı görevlerinde, daima Atatürk'ün yanında, onun bir destekleyici arkadaşı olarak çalışmıştır. 1920 yılında ilk Meclis'te başladığı üyelik görevini, 1954 yılında kendi arzusu ile bırakmıştır. 6 Haziran 1968'de hayattan ayrıldığında, vatanına ve ailesine karşı tüm görevlerini yerine getirmiş olmanın huzurunu taşıyordu.&nbsp;</p>
<p style="text-align: justify;">Zaman zaman tuttuğu notları ve sakladığı belgeleri düzenleyerek, anılar olarak yayınlamayı düşündü. Ancak hepsini istediği şekilde düzenleyemeden hayattan ayrıldı. Daha düzenli olan, 1929-1931 yılları arasında yazdığı Milli Mücadele Anıları, belgeleriyle beraber 2 cilt olarak 1971 yılında Türk Tarih Kurumu tarafından yayınlandı. Notlar halinde bulunan ve özellikle Atatürk'le olan arkadaşlıklarını özetleyen diğer anılarını, Milli Mücadele adlı kitabının sonunda da söylediği gibi, olayları değişik başlıklarla kısım kısım bölerek anlatır şekilde 1955 yılında yazdı. Bu anıları, ailemize zaman zaman anlattıklarından da yararlanarak, kitap halinde düzenlemeyi bir görev saydım. Bu kitabın birinci bölümü, bu anıları ayrı ayrı başlıklarla, tarihine uygun bir sıraya göre kapsamaktadır.</p>
<p style="text-align: justify;">1930'lu yıllarda çocuk yaşlarında olan, bugünün belirli yaş düzeyinin üzerindeki akranlarımdan bir kısmı, Atatürk'ü, bir kez uzaktan dahi görmüş olmayı, haklı olarak büyük bir mutluluk saymaktadırlar. Ben bu yönden gerçekten çok şanslı bir insanım. Babamın ona yakınlığı nedeniyle çok kereler Atatürk'le beraber olabilmek şansına eriştim. Bu ülkede yaşayan herkes, eğer Atatürk ile ilgili bir anısı varsa, bunu milletine mal etmeyi bir görev saymalıdır. Bu nedenle, her ne kadar daha çocuk yaşlarımdaki anılar da olsa, bazıları, büyük dersler alınacak değerdedir. Anılarımı bu kitap içerisinde ikinci bölüm olarak yayınlamayı mutlu bir fırsat sayıyorum.</p>
<p style="text-align: justify;">Ailemizin elinde bulunan ve bazıları bugüne kadar hiç yayınlanmamış olan fotoğrafların, bu yayına bir katkı sağladığı inancındayım.</p>
<p style="text-align: justify;">Kitabın birinci bölümünü oluşturan babamın anılarında, kendi yazdıklarına aynen sadık kalınmış, ancak o devirde kullanılmakta olan Arapça kelimelerin bazıları, gençlerin daha iyi anlayabilmeleri için, bugün kullanmakta olduğumuz şekilde Türkçeleştirilmiştir. Belirli bir tarihten sonraki anılarda, soyadları ve kullanılmaya başlanmış bulunan yeni kelimeler kullanılmıştır.</p>
<p style="text-align: justify;">"Atatürk'ten Anılar" adlı bu kitabın yayınlanması ile, milletime karşı bir görevi yerine getirmiş olmanın mutluluğu ve kıvancın dayım.</p>
<p style="text-align: justify;">Eserin hazırlanmasında teşvik ve yardımlarını esirgemeyen tüm dostlarıma teşekkürlerimi sunarım.</p>
<p style="text-align: right;">Teoman ÖZALP</p>
<p style="text-align: right;">21 Eylül 1990</p>
</body>
</html>