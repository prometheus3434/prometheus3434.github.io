<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="id_bookmark9">33</h1>

  <p class="block_9">&nbsp;</p>

  <p class="block_6">Ertesi gün hava berrak ve soğuktu. Mandelbaum erken kalkıp üçlüsüyle birlikte otelin düz merdivenlerinde dikildi. Beyaz takımı ona kaygısız, spor bir hava katıyordu ama odasına kapanıp geçirdiği haftaların izi belliydi. Yüzünden kanı çekilmiş gibiydi. Gözlerinde önemli bir gösteri öncesinde sahne korkusuna kapılmış gibi sert, sinirli bir bakış vardı. Yine beyazlar giymiş üçlü yanında sessizce duruyordu. Mandelbaum’la geçirdikleri yıllar içinde hareket özgürlüklerini kaybetmişlerdi. Dikildikleri yerde manzarayı seyrediyorlardı. Güzel bir sabahtı ve ışıktan tüyler çatı kiremitlerini kaplıyordu. Hava serin ve temizdi.</p>

  <p class="block_6">Mandelbaum aniden, “Fayton nerede?” diye bağırdı.</p>

  <p class="block_6">Sanatçıların her kaprisine cevap vermeye alışkın olan Dr. Pappenheim hemen ortaya çıkıp, “Görünen o ki göç hazırlıkları henüz tamam değil,” dedi.</p>

  <p class="block_6">“Öyleyse, burada zaman öldürmek zorundayız,” dedi Mandelbaum. Sesi hiç kızgın değildi. Durumdan hoşnut görünüyordu. Üçlü mümkün olanı, hatta imkânsızı başarmıştı. “Ya pastane, pastaneye ne oldu?”</p>

  <p class="block_6">Dr. Pappenheim, “Göç hazırlıkları nedeniyle her şey kapatıldı,” diye açıkladı.</p>

  <p class="block_6">Mandelbaum, “Öyleyse, kahve içmek için Varşova’ya kadar beklemek zorundayız,” dedi ve tekrar üçlüsüne döndü.</p>

  <p class="block_6">“Maestro Varşova’da sahne aldı mı?” diye sordu Dr. Pappenheim.</p>

  <p class="block_6">“Birkaç kez. Coşkulu ve duyarlı bir seyirci, Avusturyalılardan daha çok, diyebilirim.”</p>

  <p class="block_6">Dr. Pappenheim, “Bunu duyduğuma sevindim,” dedi.</p>

  <p class="block_6">Onlar konuşurken Dr. Shutz’la okullu kız göründüler. Okullu kızın üstünde bir gece önce giydiği uzun elbise vardı. Duruşu baştan ayağa gurur ifade ediyordu, kaderini kendi eline almış ve hiç pişmanlık duymayan bir kadının gururunu. Shutz onun yanında zayıf ve halsiz görünüyordu. Yüzünden gençliğin son tomurcukları kaybolmuştu. Şakaklarını kırışıklar ağ gibi sarmıştı. Hala inceydi ama hafifçe eğilerek yürümeye başlamıştı. Üzerinde ağır bir kışlık palto vardı.</p>

  <p class="block_6">“Dr. Shutz’u tanıştırmama izin verin,” dedi Dr. Pappenheim.</p>

  <p class="block_6">“Onur duydum,” dedi Mandelbaum ve kolunda örme bir sepet taşıyan Shutz elini beceriksizce uzattı.”</p>

  <p class="block_6">“Bu benim karım,” dedi utanarak.</p>

  <p class="block_6">Okullu kız yüzünde öfkeli, azarlayan bir ifadeyle başını çevirdi.</p>

  <p class="block_6">Bir an için hafif faytonlar, muhteşem opera arabaları ortaya çıkıverecek gibi oldu. O ne şaşaalı bir an olmuştu hep! Tüy benzeri kırağı evlerin çatılarında son bir görkemle ışıldıyordu. Alçak evler bir parça yatık duruyorlardı, sanki birisi üstlerine eski bir halik ağı atmıştı. Kapılarda dikilen yoktu ve Sally’yle Gertie’nin evinde bir pencere açık duruyordu.</p>

  <p class="block_6">Karl sabaha kadar akvaryumu yerinden sökmeye çalıştı ama lanet vidalar paslanmıştı. Sonunda, eski testere de onu yolda bırakınca, balıkları çıkarıp bir şişeye koydu. Kolay bir iş değildi. Lotte ona yardım etti. Şimdi Karl da düz merdivenlerde dikiliyor, yeşil bir süvetere sarılı şişeyi elinde tutuyordu. Onu uyuyan bir bebek gibi kollarında sallıyordu. Lotte onu neşelendirmeye hazır bir şekilde, yanında yerini aldı. “Yedek bir şişe su getirsen iyi olur,” dedi Karl Belli ki Lotte onun deliliğine tamamen teslim olmuştu. Lotte tekrar içeri girdi ve Karl süveteri açıp balıkları inceledi.</p>

  <p class="block_6">Mandelbaum, “Dr. Pappenheim, demek her zamanki gibi geç kaldık,” dedi. <i class="calibre5">Geç</i> kelimesi daima dudağının ucundaydı. Bazen geç kalan kendisi olurdu ve bazen de onu almaya gelen araba. Bu sefer yola çıkışlarının organizatöre bağlı olmadığını biliyor olmasına rağmen, kelimeler Mandelbaum’ın ağzından alışkanlıkla kaçıvermişti.</p>

  <p class="block_6">Mitzi yeşil çiçekli bir elbise giyiyordu. Bütün geceyi makyaj yaparak geçirmişti. Mevsimin hayal kırıklıkları yüzünden bir parça silinmiş, yerini yeni beklentiler almıştı. Kocası, Dr. Fussholdt hala kitabının düzeltmelerini toparlamakla meşguldü. Dr. Pappenheim onu Mandelbaum’a takdim etti. Mandelbaum çok şaşırarak, “Profesör Fussholdt!” dedi, “demek Profesör Fussholdt da aramızda!”</p>

  <p class="block_6">“Profesör Fussholdt bu mevsim son kitabını gözden geçirmekle meşguldü,” dedi Dr. Pappenheim, “hacimli bir çalışma.”</p>

  <p class="block_6">Mandelbaum hayıflanarak, “Haberim olmaması ne ayıp,” dedi.</p>

  <p class="block_6">Mitzi suskundu. Kocasının adının Mandelbaum tarafından, hem de saygıyla anılmasından özel bir haz almamıştı. Sonra, “Kocam birazdan iner. Kağıtlarını toparlamakla meşgul,” dedi.</p>

  <p class="block_6">Otel sahibi kapıda duruyordu. Etkileyici görünümünden geriye sadece gümüş rengi saçları kalmıştı ve o da çok göz alıcıydı şimdi. Yeşil gözlerinde sessiz bir hüzün vardı. Müzisyenler aşağıdaki kapıdan girdiler. Ağır çantalarını, ganimetlerini sürüklüyorlardı. Dr. Pappenheim onlarla uzun uzun konuşmuştu ama adamların açgözlülüğü iradelerine baskın geliyordu. Şef onlarla ilişkisini kesmişti. Ama otel sahibi kızgın değildi. Kapıda duruyordu ve gözleri tevekkülle doluydu.</p>

  <p class="block_6">Başgarson yanında bir köpekle geldi. O gece üçüncü köpek ölmüştü ve sabahleyin hayatta kalan tek köpek başgarsonun davetine nihayet kanmıştı. Büyük miktarda yiyecek stoklamış olan müzisyenler ona bir kutu sardalye verdiler. Açlıktan karnı sırtına yapışmış olan köpek yemek istemedi, sadece su içti. Ve başgarson bir bavul hazırladı. İlkin yola hafif çıkmayı planlamıştı fakat köpeğin aniden gelişi fikrini değiştirmesine neden oldu. Orta boy bir bavul yapmaya karar verdi. Köpeği yıkayıp taramayı da başardı, köpek şimdi belki zayıf ama temiz görünüyordu.</p>

  <p class="block_6">“Bakıyorum köpek sonunda gelmeye razı olmuş,” dedi Mitzi.</p>

  <p class="block_6">“Yapayalnız kalmıştı.”</p>

  <p class="block_6">“Ama dün gece iki köpek vardı, değil mi?”</p>

  <p class="block_6">“Evet, ama birini vurdular.”</p>

  <p class="block_6">“Yapmayın! Bunun adı ne?”</p>

  <p class="block_6">“Lutzi.”</p>

  <p class="block_6">“Onları asla ayırt edemezdim. Lutzi mi demiştiniz?”</p>

  <p class="block_6">“Her birinin kendine has bir kişiliği vardı. Lutzi içlerinde hep en sakinleriydi. Tabiri caizse, çok kompleksli bir köpek. Haklı mıyım Lutzi?”</p>

  <p class="block_6">Köpek tepki vermedi.</p>

  <p class="block_6">“Demek Lutzi Polonya’ya gelmeye razı oldu. Garip. Öyleyse buna bu sabah mı karar verdi?”</p>

  <p class="block_6">“Bana kalsa hepsini almaya hazırdım ama sanırım yolculuğu kaldıramazlardı.”</p>

  <p class="block_6">“Ne yazık,” dedi Mitzi, samimiyetsizce.</p>

  <p class="block_6">Salo da sabahlamıştı. Üstünde eski takımı, kolunda şirketin logosu olan pazarlamacı elbisesi vardı. Kasketinde de metalden yapılmış bir “W”. Bir zamanlar bu üniforması içinde çok genç görünürdü ama şimdi yıpranmış ve kambur duruyordu. “Ne zaman gidiyoruz?” diye sordu ama cevap veren olmadı. Bavulunu bir kenara bıraktı. Bu, üzerine son zamanlarda “W” damgası ve bir seri numarası basılmış eski püskü bir bavuldu. Salo gün ışığına maruz kalmış bir güve gibi sağa sola koşturup duruyordu. Sonunda gidip en alt katın girişinde, müzisyenlerin yanında durdu. Müzisyenler şişkin bavullarına yaslanmış, oturuyorlardı.</p>

  <p class="block_6">Sally ve Gertie yanukayı giydirdiler. Otel sahibi depolardan ona kışlık bir takım bulmuştu. Tam ona göre. Bir şapka bile buldular, tüylü bir şapka. “Vay, bir prens oldun, periler prensi!” dedi Gertie. Badenheim’da geçirdiği süre çocuğu değiştirmişti. Gözlerinde yanıp sönen korku kaybolmuştu. Kilo almış, yanakları pembeleşmiş ve Almanca’yı anlamaya başlamıştı. Görünüşe bakılırsa sesini de tamamen kaybetmişti ve eviyle ilgili hatırladığı birkaç şey, anne babası, Viyana’daki yetimhane, nerdeyse hafızasından silinmişti. Şimdiden Avusturyalı aksanıyla konuşuyor ve şımarık bir çocuk gibi davranıyordu. Sally bir ayakkabı boyası bulup onun ayakkabılarını parlattı. Yanuka teşekkür etmedi, gülmedi de. Çikolataları mideye indirmekten etrafa bakacak hali yoktu. Şekerlemelerin tadını keşfettiğinden beri sürekli tıkınıyordu. Herkes onu avutmak için hediyeler getiriyordu, o da bu hediyeleri hakkı olarak görmeye başlamıştı. Önceki masumiyetinden eser yoktu. Sally ve Gertie’nin hiç üniversite okumadığını, okullu kızın Dr. Shutz’un bebeğini taşıdığını ve ama karısı olmadığını anlamıştı. Salo’yu görünce seslendi: “Salo, elbiseme ne diyorsun? Sally ve Gertie periler prensine benzediğimi söylüyorlar.”</p>

  <p class="block_6">“Haksız sayılmazlar.”</p>

  <p class="block_6">“Öyleyse,” dedi yanuka, “prens sana cebinden taştığını gördüğü şekerleme paketini vermeni emrediyor.”</p>

  <p class="block_6">“O bir şekerleme paketi değil, canım,” dedi Salo şaşırarak, sadece bir çift çorap, kadın çorabı -ben tanınmış bir şirketin temsilcisiyim.”</p>

  <p class="block_6">O anda hahamın sesi duyuldu.</p>

  <p class="block_6">“Beni burada mı bırakıyorsunuz?”</p>

  <p class="block_6">Kendisini Mandelbaum’la koyu bir sohbete kaptırmış olan Dr. Pappenheim yine de kapıya koşarak, “Daha herkes burada, hepimiz buradayız, dışarısı soğuk,” dedi.</p>

  <p class="block_6">Dr. Pappenheim’ın mazeretlerini dikkate almadan, “Lütfen bir iyilik yapın da beni buradan çıkarın,” dedi haham. Yaşlı adamın yüreğinde gizli bir kuşku vardı. Tetikteydi, artık acısını hissetmez olmuş hasta bir adamın tetikte olduğu gibi. Dr. Pappenheim tekerlekli arabanın kulplarından tuttu ve onu girişe doğru sürdü.</p>

  <p class="block_6">Güneş ağaçlar arasından çıkarak Lüksemburg Bahçeleri’nin kaldırım taşları üzerinde yayıldı. Epeydir akmayan fıskiyelerden birdenbire su fışkırmaya başladı. Güneşte ışıyan su göğe fışkırıp gürültüyle yere duştu. Okullu kız başını, daha doğrusu burnunu sağa, havuza doğru, su kokusu almış gibi çevirdiğine göre, havuzun tıpaları da açılmış olabilirdi.</p>

  <p class="block_6">Başgarson Lutzi’yi okşayıp ona kuru bisküvi yedirmek istedi ama köpeğin hiç iştahı yoktu. Karl başgarsona yaklaştı, süveteri şişenin üstünden aldı ve tavsiye istedi. Başgarson seyahat çok uzun sürmese balıkları kurtarmanın mümkün olabileceğini söyledi. “Yedekte bir şişe suyum daha var,” dedi Karl. Ve hepsi konuşmakla meşgulken otel sahibi merdivenlerden inip pastaneye doğru yürüdü. İnik kepengin yanında durup seslendi: “Peter bizimle gelmiyor musun?”</p>

  <p class="block_6">Herkes yerinde dondu kaldı. Kimse otel sahibinden böyle bir jest beklemiyordu. Evden cevap gelmedi. Otel sahibi öncekinden daha yüksek sesle tekrarladı: “Peter bir belediye emrine karşı geliyorsun. Üzerine ağır bir sorumluluk alıyorsun.”</p>

  <p class="block_6">Bir anlık sessizlikten sonra pastane sahibinin sesi duyuldu. “Gelmiyorum. Hele Pappenheim’la, asla.”</p>

  <p class="block_6">Otel sahibi olabildiğince sakin, “Sen zeki bir adamsın,” diye tekrar seslendi. “Böylesine ağır bir sorumluluğu nasıl üzerine alırsın?”</p>

  <p class="block_6">“Ben burada kalıyorum.”</p>

  <p class="block_6">Otel sahibi yumuşakça, “Beni dinlersen,” dedi “bize katıl derim. Sadece iyiliğini istediğimi pekâlâ biliyorsun. Aramızda bir haham var. O da geliyor. O bize katılmaya razı olduysa sen neden olmuyorsun?”</p>

  <p class="block_6">“Ben dindar değilim,” dedi içerden gelen ses.</p>

  <p class="block_6">Sessizlik oldu. Otel sahibi dönüp, merdivenlere yürüdü.</p>

  <p class="block_6">“Neden sürekli üstüme geliyor? Ben ona ne yaptım ki? Hiçbir zararım dokunmadı,” diye mırıldandı Dr. Pappenheim.</p>

  <p class="block_6">“Kızmış,” dedi Mandelbaum. Besbelli aklı başka yerdeydi. Gövdesi yeniden müzikle dolmuştu. Ayakları, sanki kendiliğinden, merdivenin basamaklarında hafifçe tempo tutuyordu. Üçlü de ayaklarını sessizce vuruyordu. Galiba, aynı müzik onların kafasında da çalmaya başlamıştı.</p>

  <p class="block_6">“Benden ne istiyor?” diye tekrarladı Dr. Pappenheim, ama sesi o kadar az çıktı ki kimse duymadı.</p>

  <p class="block_6">Saat sekize gelmişti bile ama kapılarda hiçbir hareket gözlenmiyordu. Boş evler etrafa sessizlik yayıyor ve ışık alan bölgelerden sabah çiği buharlaşıyordu. Bir sürü gölge vardı ve evlerin köşelerinde toplanıyor, çömelip oturuyorlardı. Fıskiyelerden fışkıran sular yükseklere çıkıyordu. Kimse Badenheim’da sabah saatlerini görmüş değildi, en azından bu mevsimde. Hepsi uyuyor olurdu.</p>

  <p class="block_6">Salo Pappenheim’a, “Yanınıza hiç eşya almıyor musunuz?” diye sordu.</p>

  <p class="block_6">Saat sekize gelmişti bile ama hiçbir şey olmuyordu. Bu Salo’ya askerliği hatırlattı. Siperlerde, her defasında saatler boyu yatar, beklerdin. Büyükbaşlar kasabadaki partilere giderdi ve küçük rütbeli subaylar karargâhta kalıp bira içerlerdi. Astsubaylar yapacak bir şey olmamasından fazlasıyla mutlu olur, askerler ise siperlerde yatardı.</p>

  <p class="block_6">“Birinci Dünya Savaşı’nda da böyle miydi?”</p>

  <p class="block_6">“Evet, tamamen. Ve bana öyle geliyor ki şimdi de aynısı olacak. Yeni hayat tarzına alışmamız gerekecek.”</p>

  <p class="block_12" id="calibre_pb_35">&nbsp;</p>
</body>
</html>
