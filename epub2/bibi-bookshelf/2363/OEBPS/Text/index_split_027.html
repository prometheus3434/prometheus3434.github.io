<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_21">25</h1>

  <p class="block_9">&nbsp;</p>

  <p class="block_6">Neden dışarı çıkılmıyordu? Öfkeli kişiler olmasa, meydana kadar yürüyüp havadaki serinliğin tadını çıkarmak mümkün olabilirdi. Güneş hala parlıyordu ama öfkeli kişiler inatla eski kelimelere tutunuyor, onları, tedavülden kalkmış, eski aletleri saklar gibi saklıyorlardı. Eski kelimelerden ve korkudan sıyrılamadıkları için, caddelerde sinsice dolaşıyorlardı, öfkeli gölgeleri yere vuruyordu.</p>

  <p class="block_6">“Spor yapın diye vaaz ediyor. Spor!” diye mırıldandı Karl, Dr. Langmann’ı kastediyordu. Dr. Langmann’ın ağzından <i class="calibre5">spor</i> kelimesi çıkmamıştı ama anlaşılan Karl, Sağlık Dairesi’nin yanındaki avluda geçen tartışmaya takılıp kalmıştı. Öyle görünüyordu ki, nereye, hangi sürgün yerine giderse gitsin, bu düşmanlığı beraberinde götürecekti.</p>

  <p class="block_6">Eski tartışmalar, unutulmuş konuşmalar ve dil sürçmeleri -görünen o ki, hiçbir şey kaybolmamıştı. Hepsi hala oradaydı, ilk söylendikleri gün gibi açık. İnsanlar birbirlerinden düşman gibi kaçıyordu. Meydan boş ve viran kalmıştı.</p>

  <p class="block_6">Binbaşının erkek kardeşi ölü ağabeyinin üniformasını sırtına geçirip caddede yürüdü. Otelin kapısına gelince bağırdı: “Teftiş için dışarı çıkın! Ona kadar sayıyorum. Çavuş onları yürüyüş alanına al. İki saat eğitim, sonra da engelli parkur. Bu hafta bir komutanlık teftişi var.”</p>

  <p class="block_6">Salo onunla dalga geçti: “Ama komutanım, askerler cephede.”</p>

  <p class="block_6">“Hazır ola geç, seni küstah herif, hazır ola geç!”</p>

  <p class="block_6">“Komutanım,” dedi Salo, “biz viziteye çıkıyoruz, bu sabahki içtimadan muafız.”</p>

  <p class="block_6">“Sabah içtiması her şeyden önce gelir.”</p>

  <p class="block_6">“Öyleyse muaf değiliz, yani? Bir dakika, gidip adamlara muaf olamadıklarını bildireyim.”</p>

  <p class="block_6">“Ona kadar sayıyorum.”</p>

  <p class="block_6">“Yavaş sayın, efendim.”</p>

  <p class="block_6">Karl kendisini Lotte’nin gevşekçe tutan ellerinden kurtarmaya çalıştı. O ise yalvarıyordu: “Boş ver Karl, lütfen. Ciddi olmadığını görmüyor musun? Adam deli.”</p>

  <p class="block_6">Bir akşam nizamiyeden nöbetçiler geldi ve binbaşının kardeşini tutukladılar. O bağırıp çağırdı, tehditler savurdu, ama eski unvanlar bir işe yaramıyordu şimdi. Nöbetçiler sertçe ittiler. Vücudunu bir asker gibi dimdik tutarak uzaklaştı.</p>

  <p class="block_6">Ağır, yoğun geceler Badenheim’ın üstüne çoktu. <i class="calibre5">Spor</i> kelimesi tabuydu. Karl kapı önlerinde durup kulak kesiliyordu. Dr. Langmann kendini odasına kapatmıştı, Karl’ın bakışlarından korkuyordu. Karl’ın bakışlarının çemberinde safirden bir alev yanıyordu.</p>

  <p class="block_6">Sert ışıklar, gökyüzünün yumuşak mavisinden yoksun ışıklar, pencerelerin ağır demirlerine tırmandı. Gövdesiz kelimeler lobide yüzüyordu.</p>

  <p class="block_6">“Geliyor musun?”</p>

  <p class="block_6">“Bir dakika içinde geliyorum.”</p>

  <p class="block_6">“Ceketini al, ben dışarıda bekliyorum.”</p>

  <p class="block_6">Kelimeler şimdiki zamana ait gibi görünmüyordu. Onlar boşlukta asılı, nasılsa bahardan artakalmış kelimelerdi. “Program? Festival programını aldın mı?” diye sordu bir kadın sesi, ama sesin sahibi, Karl’ın öfkeli bakışıyla karşılaşır karşılaşmaz telaşla geriledi ve sessizlik, insanları birbirlerinden uzakta tutan yoğun sessizlik, yeniden lobiye çoktu.</p>

  <p class="block_6">“Keşke öndeki veranda açılabilseydi... Öndeki verandayı açtıramaz mıyız?” Öndeki verandayı sarmaşıklar kaplamıştı. Sardunyalar yaban otları gibi çoğalmışlardı. Gündüz vaktinde veranda karanlıktı ve ses geçirmiyordu.</p>

  <p class="block_6">“Dışarı çıkalım,” dedi Lotte.</p>

  <p class="block_6">“Ya balıklar ne olacak? Akvaryumdaki balıklar... Onları kaderlerine mi terk edeceğiz?”</p>

  <p class="block_6">“Hayır, Tanrı korusun,” dedi Lotte.</p>

  <p class="block_6">“Bizler Junker<sup class="calibre7"><sup class="noteref" id="back_note_8"><a class="calibre6" href="../Text/index_split_045.html#note_8" title="8">8</a></sup></sup> değiliz, Prusyalı da değiliz. Biz akvaryumdaki küçük balıklar için üzülürüz. Yaşadığımız sürece akvaryumdaki küçük balıklar için üzüntü duyacağız.”</p>

  <p class="block_6">“Tabii ki duyacağız,” dedi Lotte.</p>

  <p class="block_6">“Öyleyse, nasıl, dışarı çıkalım diyebilirsin?”</p>

  <p class="block_6">Müzisyenler de odalarından çıkmaya korkuyorlardı. Karl herkesi dehşete düşürüyordu. Ondan çekinmeyen sadece Lotte’ydi. Onunla yumuşakça ve nazikçe konuşuyor ve akvaryumdaki balıklar için mutfaktaki kırıntıları topluyordu. Geceleri Karl suyu bir el feneriyle aydınlatıyordu.</p>

  <p class="block_6">Deliliği yatışan Trude biraz kendini toparlamıştı. Korkusu geçmişti. Uykusu huzurlu, sesi sakindi.</p>

  <p class="block_6">“Yakında Polonya’ya gideceğiz ve her şey yoluna girecek.”</p>

  <p class="block_6">“Helena da bize dönecek.”</p>

  <p class="block_6">”Tabii ki.”</p>

  <p class="block_6">Martin sanki karısı bir kahinmiş gibi ona Polonya’yı soruyordu. Eczane yağmalandığından beri dünyası yıkılmıştı. Odada oturuyor ve hiç dışarı çıkmıyordu. Trude bazen, “Neden dışarı çıkmıyorsun? Dış dünyaya ilgi duymaz mı oldun?” diyordu. Polonya’dan söz ederken gözleri açılıyor, üzüntü alnından siliniyordu. Yüzünde yeni, genç bir deri çıkıyordu sanki. Gülüyordu.</p>

  <p class="block_6">Martin bir sürü soru soruyordu. “Polonya’daki nehirler güzel mi?”</p>

  <p class="block_6">Trude de hiçbir detayı esirgemiyordu. Polonya kadar güzel bir ülke yoktu, Polonya’nın havası kadar temiz bir hava yoktu.</p>

  <p class="block_6">“Ya Yidce? Biliyorsun, ben Yidce bilmem.”</p>

  <p class="block_6">“Yidce öğrenmekten daha kolay bir şey yoktur. Basit, güzel bir dildir, Lehçe de güzel bir dil.”</p>

  <p class="block_6">Sesinde güç vardı, gözlerinde güç -Martin onun yanı başında halsizce dikiliyordu. Trude’nin hastalığını emmişti ama hastalık onun içinde henüz zayıftı, kök salmamıştı. Hüzün onu bir mengene gibi sıkıyordu. Trude azarlayarak, “Eğer bir parça inancın olsaydı mutlu olurdun,” dedi.</p>

  <p class="block_6">Akşam çöküp hava kararınca, Trude, Lodz’un kalabalık caddelerini çekip alarak odaya getiriyordu, annesini, erkek kardeşlerini, kız kardeşlerini de; kimi zaman Yidce, kimi zaman da Lehçe konuşuyordu. Martin oturup kalabalık sesleri dinliyordu. Ve Trude seslerden yorgun düşüp tükendiğinde sanki uyumak üzere olan insanlardan ayrılır gibi onlara iyi geceler diyordu.</p>

  <p class="block_12" id="calibre_pb_27">&nbsp;</p>
</body>
</html>
