<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="id_bookmark7">29</h1>

  <p class="block_9">&nbsp;</p>

  <p class="block_6">Sürprizler bitmek bilmiyordu: Helena dönmüştü. Kocasının evine geri yolladığı bir köylü gelin gibi, başında bir şal ve üstünde uzun bir elbiseyle dikiliyordu. Kasabaya girmiş ve nöbetçiler nereye gittiğini sormamışlardı. Cadde boyunca eski evine coşkusuz ve gönülsüzce dönen biri gibi yavaşça yürüyordu. Bir an için, yağmalanmış eczanenin dışında durdu, sonra içeri girdi.</p>

  <p class="block_6">“Helena,” dedi Trude, sanki Helana sadece okuldan eve gelmiş gibi, çok da şaşırmadan.</p>

  <p class="block_6">Helena bir sandalye çekip oturdu.</p>

  <p class="block_6">Önceki gece Trude koltukta otururken kendi kendine mırıldanmıştı: “Helena ne zaman dönecek? Yarın ya da ertesi gün. Çoktan yola çıktı bile, geliyor.” Martin artık onu sorgulamıyordu. Karısının hastalığı Martin’i tamamen sarmıştı. Trude sanki daha geçen hafta oradan ayrılmış gibi doğduğu kasabadan söz ediyordu ve hatta bir keresinde Samitzky’e yaklaşmış, onunla Lehçe konuşmuştu. Samitzky ana dilini duymaktan çok mutlu olmuştu ve ikisi coşkulu bir sohbete koyulmuşlardı. Frau Zauberblit bir kenarda durup onların ana dillerine duydukları sevgiyi hayranlıkla izlemişti.</p>

  <p class="block_6">Helena konuşmadan oturuyordu. Trude ne nasıl ne de niçin diye sormadı. Martin diz çöküp onun ellerini öperek ve mahcubiyet içinde “Annen ‘Helena yolda, Helena yolda’ diye sayıklayıp duruyor,” dedi.</p>

  <p class="block_6">“Baban heyecanlandı,” dedi Trude. “Bak, nasıl heyecanlandı.”</p>

  <p class="block_6">Martin Trude’nin söylediği her şeyin doğru olduğunu şimdi anladı. Ve günlerdir içinde taşıdığı üzüntü eriyip gözyaşına dönüştü.</p>

  <p class="block_6">“Nasıldı?” diye sordu Martin, bir gezi ya da bir sınavı sorar gibi. “Biraz endişelendik.”</p>

  <p class="block_6">“Ben endişelenmedim,” dedi Trude.</p>

  <p class="block_6">“Annen Polonya’ya, doğduğu kasabaya döneceği için çok mutlu.”</p>

  <p class="block_6">Ve akşama Martin onlara çay ve kurabiye verdi. Eski günlerdeki gibiydi. Helena başındaki köylü şalını çıkardı ve geniş alnında kuru bir hüzün yansıdı. Çayını karıştırıyor, sesler birbiri ardına sönüp gidiyordu.</p>

  <p class="block_6">“Gidiyoruz,” dedi Trude. “Baban çoktan işlerini ayarladı.”</p>

  <p class="block_6">Helena gözlerini kaldırdı ve onları uzun, sevecen bir bakışla süzdü.</p>

  <p class="block_6">“Kafir her zaman için kafirdir. Senin kafirin de bir kafir. Ben üzgün değilim,” dedi Trude.</p>

  <p class="block_6">Helena gözlerini eğdi.</p>

  <p class="block_6">“Haklıyım, değil mi?” dedi Trude. Bu, evde hiçbir zaman açıkça tartışılmayan çok eski bir konuydu.</p>

  <p class="block_12" id="calibre_pb_31">&nbsp;</p>
</body>
</html>
