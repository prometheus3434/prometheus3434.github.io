<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_7">10</h1>

  <p class="block_9">&nbsp;</p>

  <p class="block_6">Bölge bürosundan üç özel müfettiş Sağlık Dairesi’ne çıka geldi. Şefin yelek cebinde ilginç bir belge vardı: Anne babasının vaftiz sertifikaları. Dr. Pappenheim şaşkınlık içinde, “Hayatta inanmazdım,” dedi. İşin ilginç yanı, şef mutlu görünmüyordu.</p>

  <p class="block_6">“Şef arzu ederse Yahudi Topluluğu’na katılabilir, gerçekten çok nezih bir topluluk,” dedi Pappenheim.</p>

  <p class="block_6">“Dine inanmam.”</p>

  <p class="block_6">“Şef arzu ederse dinsiz bir Yahudi olabilir.”</p>

  <p class="block_6">“Kim söyledi bunu? Sağlık Dairesi mi?”</p>

  <p class="block_6">Öğleden sonra gök boşaldı. Herkes lobiye doluştu. Daha sonra, sanki sonbaharmış gibi, sıcak şarap ikram edildi. Dr. Pappenheim Samitzky ile satranç oynamaya dalmıştı. Akşama Frau Zauberblit’in kızı geldi. Dik duruşunu, lepiska saçlarını, pembe yanaklarını ve sert sesini babası General Von Schmidt’ten miras almıştı. Annesinden uzakta, bir kız lisesine devam ediyordu.</p>

  <p class="block_6">General Von Schmidt Badenheim’da hala hatırlanıyordu. Buraya evliliklerinin ilk yılı sonunda gelmişlerdi. Fakat Von Schmidt kasabaya dayanamamış, oraya organizatörün adını vermişti: Pappenheim. Ona göre, burası hasta insanlara göreydi, sağlığı yerinde olanlara göre değil. At yoktu, ava çıkmak yoktu, hatta bira bile halis bira değildi. Ondan sonra da gelmez oldular. Hatıraları soluklaştı. Bir kızları oldu. Yıllar geçti ve askerlik kariyerine küçük rütbeli bir subay olarak başlayan Von Schmidt, askeri hiyerarşi basamaklarını istikrarla tırmandı. Ardından boşanmanın gelmesi gecikmedi. Boşanmadan sonra Frau Zauberblit Badenheim’da tek başına boy gösterdi -uzun, ince ve acılı. Ve ilişki de böylece son buldu.</p>

  <p class="block_6">Kız, gelir gelmez, bir belge getirdiğini bildirdi. Frau Zauberblit’in “Annelik hakları” diye anılan şeylerden vazgeçtiğini yazan bir belge. Frau Zauberblit formu inceleyip, “Bunu sen de istiyor musun?” diye sordu.</p>

  <p class="block_6">Ezberlediği bir şeyi tekrarlar gibi, “Babam da ben de istiyoruz,” diye cevap verdi kız. Frau Zauberblit içini çekti. Vedalaşma zor ve soğuk oldu. Kız “Özür dilerim, acelem var,” diyerek apar topar ayrıldı. Otel, kızın ortaya çıkmasıyla, sus pus olmuştu. Frau Zauberblit bir köşede ağzını bıçak açmadan oturuyordu. O anda yüzünde yeni bir gurur büyüyor gibiydi.</p>

  <p class="block_6">Otelde ve civarında bir sır insanları bir araya topluyordu sanki. Şef kendini rahatsız hissetti ve dışarı çıkarak müzisyenlerin yanına oturdu. O akşam ikizlerin gösterisi vardı. Otel sahibi küçük salonu hazırlatmıştı. İkizler iki gündür verandaya çıkmıyorlardı. İnzivadaydılar. Birisi, “Yukarda ne yapıyorlar?” diye sordu. Başgarson iki gündür hiçbir şey yemediklerini doğruladı. İnsanlar cam kıyısında dikilmişlerdi ve akşam ışığı yüzlerinde yanıp sönüyordu.</p>

  <p class="block_6">Pappenheim sahne fısıltısıyla, “Prova yapıyorlar. Harikalar,” dedi.</p>

  <p class="block_6">Akşamleyin küçük salon bir mabet sessizliğiyle doldu. Herkes erkenden geldi ve Dr. Pappenheim sanki sanatçıları saatinden önce aşağıya getirmek elindeymiş gibi kapıdan kapıya koşturup durdu. Saat sekiz olunca ikizler aşağıya inerek sehpanın başındaki yerlerini aldılar. Pappenheim koşturmayı bırakıp kapının yanında nöbetçi gibi durdu.</p>

  <p class="block_6">Oturup iki saat boyunca ölümden söz ettiler. Sesleri duygusuzdu. Cehenneme gidip gelmiş ve korkularını atmış insanlar gibiydiler. Okuma bittiğinde ayağa kalktılar. Herkes bakışlarını eğmiş oturuyordu. Alkış yoktu. Pappenheim kapıdan yaklaşarak şapkasını çıkardı. Diz çökmeye hazır bir hali vardı.</p>

  <p class="block_12" id="calibre_pb_12">&nbsp;</p>
</body>
</html>
