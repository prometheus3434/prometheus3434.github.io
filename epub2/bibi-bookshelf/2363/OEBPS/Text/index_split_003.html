<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_2">1</h1>

  <p class="block_6"><br class="calibre1" />
  Badenheim’a yeniden bahar geldi. Kasabanın yamacındaki kır kilisesinde çanlar çaldı. Ormanın gölgeleri ağaçlara doğru çekildi. Güneş karanlığın kalıntılarını dağıtıp ana caddeyi, meydan meydan, ışığıyla doldurdu. Bir geçiş anıydı. Fazla sürmez, kasaba tatilcilerin işgaline uğrardı. İki müfettiş bir sokaktan borulardaki lağımın akışını inceleyerek geçtiler. Yıllar boyunca sakinlerini çok kere değiştirmiş olan kasaba mütevazı güzelliğini korumuştu.</p>

  <p class="block_6">Eczacının hasta karısı Trude, pencerenin kıyısına dikildi. Kronik hasta birinin kayıtsız bakışlarıyla etrafını süzdü. Yüzüne yumuşakça düşen ışıkla birlikte gülümsedi. Tuhaf, zor bir kış olmuştu. Fırtınalar kasabayı süpürmüş, evlerin çatılarını söküp almıştı. Söylentiler gırla gitmişti. Trude hep yatağında, sayıklamalarla dolu bir uykudaydı. Martin başından hiç ayrılmamıştı. Karısı sürekli evli kızından söz ediyor, Martin de onu endişelenecek bir şey olmadığına temin ediyordu. Artık kış sona ermişti. Kadın, pencerenin kenarında sanki ölmüş de yeniden dirilmiş gibi dikiliyordu.</p>

  <p class="block_6">Küçük, bakımlı evler sakin görünüşlerini yeniden takındılar. Bir yeşil denizinde beyaz renkli adalar.</p>

  <p class="block_6">“Posta geldi mi?”</p>

  <p class="block_6">“Bugün pazartesi. Posta yalnız öğleden sonra gelir.”</p>

  <p class="block_6">Organizatör Dr. Pappenheim’ın faytonu ansızın ormandan çıktı ve ana caddeye gelip durdu. Doktor faytondan inip el salladı. Selamına karşılık veren olmadı. Cadde sessizce uzanıyordu.</p>

  <p class="block_6">Trude “Kim geldi?” diye sordu.</p>

  <p class="block_6">“Dr. Pappenheim.”</p>

  <p class="block_6">Dr. Pappenheim beraberinde büyük şehrin rutubetli soluğunu getirdi, heyecan ve endişenin kokusunu. Zamanını postanede geçirecekti. Çekilecek telgraflar ve yollanacak mektuplar vardı.</p>

  <p class="block_6">Dr. Pappenheim’ın gelişi dışında hiçbir şey olmadı. Bahar ışığı her yılki gibi sükûnetle aktı. Öğleden sonra insanlar kafede toplaşıp iştahla pembe renkli dondurmadan yediler.</p>

  <p class="block_6">Trude, “Posta daha gelmedi mi?” diye tekrar sordu.</p>

  <p class="block_6">“Geldi, ama bize bir şey yok.”</p>

  <p class="block_6">“Demek yok.” Şimdi, hastalığı sesinden belli oluyordu. Yatağa geri döndü, alnı ateşler içindeydi. Martin ceketini çıkartıp onun yanına oturdu.</p>

  <p class="block_6">“Endişelenme,” dedi. “Daha geçen hafta bir mektup aldık. Her şey yolunda.”</p>

  <p class="block_6">Ama sanrıları kadını rahat bırakmıyordu: “Kızımı neden dövüyor?”</p>

  <p class="block_6">“Kimsenin onu dövdüğü yok. Leopold iyi bir adam ve onu seviyor. Neler düşünüyorsun?”</p>

  <p class="block_6">Trude sustu, alınmıştı. Martin yorgundu. Başını yastığa koydu ve uykuya daldı.</p>

  <p class="block_6">Ertesi sabah ilk misafirler geldi. Pastanenin vitrini çiçeklerle süslenmişti. Otelin bahçesinde şu insanlar gölündü: Dr. Shutz, Profesör Fussholdt’la genç karısı ve Frau Zauberblit. Trude’ye bu kişiler tanıdık tatilciler gibi değil de, bir sanatoryumdaki hastalar gibi gelmişti.</p>

  <p class="block_6">Martin, “Profesör Fussholdt’u tanımadın mı?” diye sordu.</p>

  <p class="block_6">“Çok solgun görünüyorlar.”</p>

  <p class="block_6">“Şehirden henüz geldiler;” dedi Martin, onun kafasını dağıtmaya çalışarak. Martin artık karısının çok hasta olduğunu biliyordu. İlaçlar işe yaramıyordu. Bütün dünya ona şeffaf görünüyordu. Dünya zehirli ve hastalıklıydı; evli kızları tutsaktı ve dövülüyordu. Martin’in onu ikna çabaları boşa gidiyordu. Karısı artık dinlemez olmuştu. O gece Martin oturup kızı Helena’ya bir mektup yazdı. Badenheim’da bahar enfesti. İlk misafirler gelmişti. Ama annesi onu çok özlüyordu.</p>

  <p class="block_6">Trude’nin hastalığı damla damla Martin’in ruhuna sızıyordu. O da insanların yüzünde soluk renkli yamalar görmeye başlamıştı. Helena evlendiğinden beri evdeki her şey farklıydı. Koca bir yıl onu vazgeçirmeye çalışmışlardı ama ne yapsalar boştu. Helena, sırılsıklam aşıktı. Sonunda acele bir düğün yapıldı.</p>

  <p class="block_6">Bahar bahçelerden koyu yeşil bir sis içinde yükseliyordu. Kasabanın iki yosması, Sally ve Gertie yazlık giysiler giyip cadde boyunca salındılar. İlk günlerde kasabanın sakinleri onları kovdurmaya çalışmışlar, ama yıllar önce başlayan kampanya nihayetinde başarısız olmuştu. Kasaba Dr. Pappenheim’ın tuhaflıklarına ve hastalıklı kökler gibi yavaş yavaş içlerine sızan yabancılara nasıl alışmışsa, onlara da öyle alışmıştı. Sadece pastane sahibi taviz vermiyor, onlara eşiğinden içeri adım attırmıyordu ve böylece ikili dünyanın en güzel kremalı pastalarından mahrum kalıyorlardı. Sally’ye karşı biraz zaafı olan çocuk ruhlu Dr. Shutz, bir keresinde, birkaç pasta alıp caddenin ortasında onlara vermişti. Pastane sahibi bunu öğrendi ve kıyamet koptu. Ama onun mücadelesi de boşa gidecekti...</p>

  <p class="block_6">Dr. Pappenheim nazik bir tavırla, “Hanımefendiler nasıllar bakalım?” diye sordu.</p>

  <p class="block_6">Kızlar zamanla şehirli havalarını kaybetmişler, kendilerine küçük bir ev satın almış ve kasabanın kızları gibi giyinmeye başlamışlardı. Önceleri çılgın partiler veriyorlardı. Ama geçen yıllar ve şehirdeki metresler onları bir kenara itmişti. Tasarrufları olmasa halleri haraptı. Tek karları hatıralardı ve uzun kış gecelerinde, dullar gibi, bu hatıraları mezarlarından kaldırıp getirirlerdi.</p>

  <p class="block_6">“Bu yıl neler oldu?”</p>

  <p class="block_6">“Olağanüstü hiçbir şey,” dedi Dr. Pappenheim neşeyle.</p>

  <p class="block_6">“Tuhaf bir kıştı, değil mi?”</p>

  <p class="block_6">Dr. Pappenheim’ı severlerdi, hatta yıllar geçtikçe, onun tuhaf sanatçılarına ilgi duymaya bile başlamışlardı. Uzun sürgünlüklerinde önlerine çıkan her saman çöpüne sarılıyorlardı.</p>

  <p class="block_6">“Telaş yok, telaş yok! Festival programı bu yıl sürprizlerle dolu!”</p>

  <p class="block_6">“Bu sefer kim olacak?”</p>

  <p class="block_6">“Bir yanuka<sup class="calibre7"><sup class="noteref" id="back_note_2"><a class="calibre6" href="../Text/index_split_039.html#note_2" title="2">2</a></sup></sup>, bir alim çocuk. Onu kışın Viyana’da keşfettim.”</p>

  <p class="block_6">Sally anaç bir sesle, “Bir yanuka ha,” dedi.</p>

  <p class="block_6">Ertesi güne kalmadan Badenheim tatilcilerle dolup taşmıştı. Otel arı kovanı gibiydi. Bahar ışıkları ve insanların kahkahaları caddeleri dolduruyordu ve otelin bahçesinde hamallar bir kez daha parlak renkli çantaları taşıyorlardı. Dr. Pappenheim ürkmüş gibiydi. Zaman çizelgesi altüst olmuştu. Oradan oraya koşturup duruyordu. Sanatçılar yıllardır onu deli etmişlerdi, şimdiyse hepten çökertmek istiyorlardı.</p>

  <p class="block_6">Misafirler eşyalarını otele bırakıp ormana doğru aktılar. Profesör Fussholdt ve genç karısı, Frau Zauberblit’e saygılı bir şekilde yol gösteren uzun boylu bir adam. Frau Zauberblit “Sol tarafa gidelim,” dedi ve herkes sola döndü. Dr. Shutz, büyülenmiş gibi, onların peşinden gitti.</p>

  <p class="block_6">Trude, “Neden bu kadar yavaş yürüyorlar?” diye sordu.</p>

  <p class="block_6">“Neden mi? Tatildeler de ondan, tabii ki,” dedi Martin, dünyanın en basit cevabını verir gibi.</p>

  <p class="block_6">“Frau Zauberblit’in yanında yürüyen adam kim? Kardeşi mi?”</p>

  <p class="block_6">“Hayır, canım. Kardeşi öleli yıllar oluyor.”</p>

  <p class="block_12" id="calibre_pb_3">&nbsp;</p>
</body>
</html>
