<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_23">27</h1>

  <p class="block_9">&nbsp;</p>

  <p class="block_6">Kül renkli günler kasabanın üstüne çöktü. Otelde yemek servisi yapılmaz oldu. Herkes öğlen yemeğini almak için sıraya giriyordu -arpa çorbası ve kuru ekmek. Müzisyenler bavullarını açtılar. Talaş ve uzun yol kokusu uzun koridorları yaladı.</p>

  <p class="block_6">Ansızın yaşlı haham caddede belirdi. Uzun yıllar önce, onu Doğudan Badenheim’a getirmişlerdi. Birkaç yıl boyunca kasabanın sinagogunda -daha doğrusu, yaşlılar evinde çalışmıştı. İhtiyarlar ölünce bina boş kalmıştı. Hahama felç inmişti. Kasabalılar onun öteki ihtiyarlarla birlikte öldüğünden emindiler.</p>

  <p class="block_6">Otel sahibi kapıda durup, sanki otelin sahibi değil de kapıcısıymış gibi, “İçeri buyurun, efendim,” dedi. İki müzisyen tekerlekli sandalyeyi kaldırdı. Haham elini gözlerine siper etti ve beyaz alnında mavi bir damar attı.</p>

  <p class="block_6">“Yahudiler mi?” diye sordu haham.</p>

  <p class="block_6">“Yahudiler,” dedi otel sahibi.</p>

  <p class="block_6">“Peki sizin hahamınız kim?”</p>

  <p class="block_6">“Siz, haham sizsiniz.”</p>

  <p class="block_6">Hahamın yüzünde buruk bir şaşkınlık ifadesi oluştu. Yaşlı hafızası onunla dalga geçmediklerinden emin olmak istedi.</p>

  <p class="block_6">“Belki size içecek bir şey sunmamıza izin verirsiniz?”</p>

  <p class="block_6">Haham kaşlarını çattı. “Koşer mi?” diye sordu.</p>

  <p class="block_6">Otel sahibi bakışlarını indirdi ve cevaplamadı.</p>

  <p class="block_6">“Burada hepiniz Yahudi misiniz?” Yaşlı adam canlandı ve gözlerinde uzak, kurnaz bir kıvılcım çaktı.</p>

  <p class="block_6">“Hepimiz, sanırım.”</p>

  <p class="block_6">“Peki ne yapıyorsunuz?”</p>

  <p class="block_6">Otel sahibi, “Hiçbir şey,” deyip gülümsedi.</p>

  <p class="block_6">Samitzky yardıma koştu ve “Polonya’ya dönmeye hazırlanıyoruz,” dedi.</p>

  <p class="block_6">“Ne?” dedi haham, duymaya çabalayarak.</p>

  <p class="block_6">“Polonya’ya dönmeye,” diye tekrarladı Samitzky.</p>

  <p class="block_6">Ertesi gün sır biraz aydınlandı. Hahama bunca yıldır Hıristiyan bir kadın, iyi kalpli bir kadın bakmıştı ama o da birdenbire çekip gidivermişti. Haham, birkaç gün boyunca, tekerlekli sandalyeyi hareket ettirmeye çalışmış, sonunda başarmıştı.</p>

  <p class="block_6">Haham birçok soru sordu, cevapladılar. Yıllar süren tecrit ona dilini unutturmuştu, Yidce ve İbranice karışımı bir dil kullanıyordu. Ellerinde bavullarıyla bir grup müzisyen kapıda göründü.</p>

  <p class="block_6">“Kim bunlar?” diye sordu haham.</p>

  <p class="block_6">“Müzisyenler.”</p>

  <p class="block_6">“Çalmaya mı hazırlanıyorlar?”</p>

  <p class="block_6">“Hayır. Eve dönmek istiyorlar ama yollar kapalı.”</p>

  <p class="block_6">“Bırakın kalsınlar da Sebt gününü<sup class="calibre7"><sup class="noteref" id="back_note_9"><a class="calibre6" href="../Text/index_split_046.html#note_9" title="9">9</a></sup></sup> bizimle geçirsinler, bırakın kalsınlar Sebt gününü bizimle geçirsinler.”</p>

  <p class="block_6">Müzisyenler şaşırarak, “Ne diyor?” diye sordular.</p>

  <p class="block_6">Şimdi kasabaya kurşuni güz ışığı hükmediyordu. Otel sahibi çalışanlardan biri gibi mutfakta duruyor, çorbayı kaselere dolduruyordu. Yeni erzak gelmedi. Stoklar eriyordu. Yemek salonu bir hayır kuruntunun çorba mutfağına benzemişti. Ve akşamları uzun gölgeler masaların üzerine tırmanıyordu. Müzisyenlerin gözlerinden dilsiz bir beceriksizlik bakıyordu. Birkaç gün önce hala öfkeliydiler. Şimdiyse bütün arzuları sönmüş gibiydi. Anlamışlardı: Artık geriye dönüş yoktu. Dr. Pappenheim’ın iyimserliği bile söndü. Pastane sahibi yumruklarını otele, işin aslı, Pappenheim’a doğru salladı ve onu öldürmeye yemin etti.</p>

  <p class="block_6">“Haham ne diyor?” diye sordu Frau Zauberblit.</p>

  <p class="block_6">“Uyuyor,” diye fısıldadı otel sahibi.</p>

  <p class="block_6">Müzisyenler otel sahibine hiç acımıyor, porselen tabakları ve gümüş çatal bıçağı çantalarına tıkıyorlardı. Samitzky onları azarladı: “Ne yaptığınızı sanıyorsunuz? Polonya’da yemek porselen tabaklarda yenmez.”</p>

  <p class="block_6">İçlerinden biri, daha ilk işinde yakalanmış bir hırsız gibi, “Yanlış bir şey yapmıyoruz,” dedi. “Olur da bir gün buraya dönersek, geri vereceğiz.”</p>

  <p class="block_6">Azgın sarmaşıklar içeriye taşmış ve şimdi, kış öncesinde, son bir bereket patlamasıyla verandayı dolduruyorlardı. Terk edilmiş sandalyeler suskun suskun yerlerinde duruyordu. Yoğun gölge sardunya saksılarının üstüne düşüyordu ve çiçekler çürük pancarlar kadar kırmızıydı.</p>

  <p class="block_6">“Binbaşıya ne oldu?” diye sordu birisi.</p>

  <p class="block_6">“İntihar etti.”</p>

  <p class="block_6">Pastanenin kapalı panjurlarının yanında Bertha Shtumglantz dikiliyordu. Onu kasabaya dün getirmişlerdi. Anne babası yıllar önce ölmüş ve evleri belediye encümenine devredilmişti.</p>

  <p class="block_6">Sally, “Beni hatırlıyor musun?” diye sordu.</p>

  <p class="block_6">“Sanırım. Gymnasium’da<sup class="calibre7"><sup class="noteref" id="back_note_10"><a class="calibre6" href="../Text/index_split_047.html#note_10" title="10">10</a></sup></sup> beraber okumadık mı?”</p>

  <p class="block_6">“Hayır, tatlım, okumadık. Benim adım Sally ve bu da Gertie.”</p>

  <p class="block_6">Bertha özür diler gibi, “Yanıldım öyleyse,” dedi.</p>

  <p class="block_6">“Benim adım Sally. Bu da Gertie.”</p>

  <p class="block_6">Bertha hatırlamıyordu. Belli ki hafızasını kaybetmişti. Gözleri amaçsızca dolanıyordu.</p>

  <p class="block_6">“Neden her taraf kapalı?”</p>

  <p class="block_6">“Kasaba taşınma hazırlığı içinde. Dr. Pappenheim herkesin Polonya’ya nakledileceğini söylüyor -bizim de.”</p>

  <p class="block_6">“Dr. Pappenheim mı?”</p>

  <p class="block_6">“Organizatör, onu hatırlamıyor musun?”</p>

  <p class="block_6">Nizamiyelerden tuhaf insanlar getiriyorlardı. Dr. Pappenheim, bir kapıcı gibi, otelin kapısında dikilmişti.</p>

  <p class="block_6">“Neden buraya geldiniz?” diye sordu birisi.</p>

  <p class="block_6">“Burada doğmuşlar ve buraya dönmek zorundalar.”</p>

  <p class="block_6">“Burası o kadar kötü değil,” diye araya girdi Pappenheim. “Mandelbaum bizimle, ikizler de.”</p>

  <p class="block_6">“İkizler mi? İkizler de kim?”</p>

  <p class="block_6">Haham, eski günlerde sordukları gibi, “Neredensiniz? Yahudi misiniz?” diye soruyordu. Gözlerini ezeli bir hüzün kaplamıştı.</p>

  <p class="block_6">Dr. Pappenheim “Bu bizim hahamımız,” diye övünüyordu. “Eski okuldan gerçek bir haham.”</p>

  <p class="block_6">Haham sürekli soru soruyordu. Otel sahibi bir takke giyip ona soğuk su ikram etti.</p>

  <p class="block_6">Her gün yeni birileri geliyordu, eski Badenheimlıların torunları. Kasabanın laneti yıllar yılı onları kovalamış ve işte sonunda yakalamıştı. Kasabanın felçli boşluğunda, kayıp ruhlar gibi dolanıyorlardı. Bütün bunların ortasında. Sağlık Dairesi’nden Dr. Pappenheim’a kayıtlı bütün sanatçılarını dairenin emrine vermesini isteyen bir mektup geldi. Pappenheim coştu: “Büyük bir konser turu bizi bekliyor!”</p>

  <p class="block_6">Güz gökleri karardı. Rüzgar boş caddelerde mırıldanıyordu. Mandelbaum, üçlüsüne acımasızca işkence ediyordu. Her bir notayı parlatıyordu. İkizler yeniden inzivaya çekildiler. Otele yine kasvetli bir hava yerleşti. Pappenheim parmak uçlarında yürüyüp fısıldıyordu: “Şşşş, müziği bozmayın.” Müzisyenler ekmeklerini sessizlik içinde yiyorlardı. “Prova yapmanın artık bize bir yararı olmaz. Gençliğinde ihmal ettiğin bir şeyi daha sonra telafi edemezsin.” Pappenheim onları teselli ediyordu: Gidecekleri yerde çok zamanları olacaktı, prova yapabilirlerdi. Kendisi de ciddi araştırmalara koyulmaya niyetliydi.</p>

  <p class="block_6">Dr. Pappenheim pastane sahibiyle iletişim kurmak için sürekli çaba harcıyordu. “Bize neden kızgınsın? Ne yaptık? Yanlış hiçbir şey yapmış değiliz. Hatamızı söyle bize. Polonya’da bundan daha büyük bir pastane açabilirsin. İnsan ufkunu genişletmeli.” Ama sözler yararsızdı. Pastane sahibi kapalı panjurların yanında dikilip küfrediyordu. Otel olmasa, ahlak düşkünlüğü olmasa yetkililer kasabayı kapatmazlardı. Hepsi Pappenheim yüzündendi. Tutuklanması gerekirdi. Pastane sahibi sadece geceleri susuyordu.</p>

  <p class="block_6">Mandelbaum daha memnun görünüyordu. Üçlü onu şevklendirmişti. Kendisi de kemandan yeni sesler çıkarıyordu.</p>

  <p class="block_6">Menajerine bazen söylediği ses tonuyla, Pappenheim’a “Ne zaman gidiyoruz?” diye sordu.</p>

  <p class="block_6">Gizli bir şeyler biliyormuş havasında, “Yakında,” dedi Dr. Pappenheim.</p>

  <p class="block_6">“İlerliyoruz, biliyor musunuz, ilerliyoruz.”</p>

  <p class="block_6">Cumartesi gecesi şiddetli bir sağanak indi. Haham yüksek sesle dua etti. İnsanlar gölgeler gibi duvarları kucakladılar. Otel sahibi şarapla mum getirdi, haham da dua etti.</p>

  <p class="block_6">Duadan hemen sonra müzisyenler eşyalarını toplamak üzere yukarı çıktılar. Bavulları kocaman ve şişkindi. Dr. Pappenheim bütün bu karmaşaya şaşırmıştı. “Ben olduğum gibi gidiyorum,” dedi, “hiçbir şey almadan. Beni istiyorlarsa olduğum gibi alırlar, böyle çırılçıplak.”</p>

  <p class="block_12" id="calibre_pb_29">&nbsp;</p>
</body>
</html>
