<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_27">35</h1>

  <p class="block_9">&nbsp;</p>

  <p class="block_6">İstasyondan Badenheim’ı hala görebiliyorlardı: külah biçiminde kesilmiş bir tepecik, evlerin katlanmış kartona benzeyen çatıları. Sadece otel ve çan kulesi gerçek görünüyordu. Büfe sahibi bu kadar insanı, onların -etraflarında hayatın devam ettiğinin kanıtı olan- limonata, gazeteler, dergiler karşısında açılan gözlerini görünce sevindi. Dr. Langmann haftalık finans gazetesini aldı ve onu yıllar süren ayrılıktan sonra sevdiği şehre dönen biri gibi inceledi. Gözüne komik bir şey ilişti ve kahkahayla güldü. Sally ve Gertie kendilerine iki büyük paket aldılar; birisi sigara, ötekisi şekerleme paketi. Yanuka elbisesini kirletti, onlar da onu temizlemekle meşgul oldular.</p>

  <p class="block_6">Şüpheci alaycılık hahamın dudaklarına yapışıp kalmıştı. Bu hayallere hiç inanmıyordu. Yaşadığı onca şeyden içinde kalan tek şey şüpheydi ve bu geçiş sürecinde de şüpheler azalmıyor, aksine yoğunlaşıyordu. Başgarson sosis aldı. Köpekler sosis severdi. Başgarsonun sevinci sınırsızdı.</p>

  <p class="block_6">Müzisyenler gölge bir köşeye sıkıştılar. Tabaklardan bazıları yolda kırılmış, bavullarını boşaltıp yeniden yerleştirmek zorunda kalmışlardı. Öfkeye ve karşılıklı suçlamalara neden olan bu rahatsız edici mecburiyet coşkulu havayı biraz bozmuştu. İşin ilginç yanı, Mandelbaum onları aşağılamamıştı. Hal hatır sormuş, nerelerde çaldıklarını öğrenmek istemişti. Soruları gerginliği biraz azaltmıştı.</p>

  <p class="block_6">Samitzky’i unutmadılar ve ona birkaç şişe votka aldılar. Samitzky tek kelime etmeden bir bankta oturuyordu. Bir kadın sesi, “Ne zaman gidiyoruz?” diye sordu. Bir başka kadın, kapalı olan bilet gişesinin yanında dikilip makyaj yapmaya koyuldu. Salo yine o eski ifadesini takındı, pazarlamacı ifadesini. Her an orta boy bavulunu açıp numunelerini satışa sunabilirdi. Faytonlar yolcuları buradan alıyordu ve havada hep aynı koku vardı, kasabadan taşraya, istasyondan büyülü Badenheim’a geçiş kokusu. Şimdi hiç fayton yoktu ama koku hala havada asılıydı, sarhoş edici rutubetle karışıyordu.</p>

  <p class="block_6">Ve birdenbire, bulutlar açıldı, gökyüzünden ışık yağdı. Bütün görkemiyle vadi ve etrafa serpilmiş olan tepeler ışıdı, istasyonun ucunda zavallı bir şekilde dikilen, titreşen çıplak ağaçlar sanki derin bir nefes aldı.</p>

  <p class="block_6">Dr. Pappenheim kollarını, gövdesini küçücük bırakacak şekilde kocaman açarak, “Ne demiştim size?” diye bağırdı. Gözleri sevinç yaşlarıyla doldu. Hapislik günlerinin bütün sıkıntısı ansızın içinde patladı.</p>

  <p class="block_6">Sally ve Gertie yanukayı sıkıca sardılar. Karl şişenin üstünden süveteri aldı: iki küçük balık çoktan ölmüştü, geri kalanlar da gevşek ve neşesizce sallanıyorlardı. Karl çaresizlik içinde, “Bana yardım edecek yok mu?” diye bağırdı.</p>

  <p class="block_6">Işık alçak tepelerden doğruca istasyon platformunun üstüne döküldü. Saklanacak hiçbir yer yoktu. Yapmacıklı sesiyle, “Herkes şuraya baksın!” diye ansızın bağırdı Mitzi. Biraz uzakta, sanki ışıklandırılmış bir tepsi üzerinde, iki silahlı polisin önünde bir adam yürüyordu. Işığa binmiş geliyor gibiydiler.</p>

  <p class="block_6">Otel sahibi rahatlamış bir sesle, “Peter, Peter!” diye bağırdı.</p>

  <p class="block_6">Peter.</p>

  <p class="block_6">Ama şaşkınlıkları kısa sürdü. Bir lokomotif, dört kirli yük vagonuna koşulmuş bir lokomotif, tepelerin arkasından çıkıp gelerek istasyonda durdu. Ortaya çıkışı sanki yerdeki bir çukurdan fırlamış kadar ani olmuştu. “Atlayın!” diye bağırdı görünmez sesler. Ve insanlar emildi. Hatta ellerinde limonata şişeleriyle, çikolata çubuklarıyla dikilenler, köpeğiyle dikilen başgarson bile -hepsi bir huniye dökülen buğday taneleri kadar kolayca emildiler. Yine de Dr. Pappenheim şu yorumu yapmaya vakit buldu: “Vagonlar çok kirli, demek ki, fazla uzağa gitmeyeceğiz.”</p>

  <p class="block_9">&nbsp;</p>

  <p class="block_6">...</p>

  <p class="block_9">&nbsp;</p>
</body>
</html>
