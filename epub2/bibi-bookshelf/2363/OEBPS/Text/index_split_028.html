<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_22">26</h1>

  <p class="block_9">&nbsp;</p>

  <p class="block_6">Kasaba yabancılarla dolmuştu. Ormanın gölgeleri kasabaya geri gelip Kraliyet Meydanı’nın taşları üzerine uzanmışlardı. Sokaklarda dağ meltemleri esiyordu ve yosun kokusu vardı. Sally ve Gertie kapıları önünde durup yabancılara kaselerle çorba ikram ediyorlardı.</p>

  <p class="block_6">Birisi huzursuz bir rüyadan uyanır gibi, “Burası neresi?” diye sordu.</p>

  <p class="block_6">“Badenheim tatil merkezi, müzik festivali şehri.”</p>

  <p class="block_6">“Konserler nerede yapılıyor?”</p>

  <p class="block_6">“Salonda.”</p>

  <p class="block_6">Adam bu sözleri duyunca canlanır gibi oldu.</p>

  <p class="block_6">Akşamüzeri insanlar otel girişinin yanında toplanıyor ve Dr. Pappenheim onlara hitaben bir konuşma yapıyordu. Yüzü son birkaç ay içinde nasıl da değişmişti! Onlara Polonya’yı anlatıyordu. Gidecekleri harika dünyayı. “Burada hayat kalmadı,” diyordu. “Artık burada her şey bomboş “</p>

  <p class="block_6">Sadece birkaç gün öncesinde sıcacık evlerinde oturuyor, gelişmekte olan işleriyle meşgul oluyorlardı. Şimdiyse başlarını sokacak bir kovuk bile yoktu. Ellerinde ne varsa alınmıştı; kabus gibiydi. Birisi ev edinme şartlarıyla ilgili detayları, iş imkânlarını, döviz havale işlemlerini sordu; yolda karısını kaybetmiş bir adam, o önden gidip çoktan Polonya’ya varmış olabilir mi diye sordu.</p>

  <p class="block_6">Çözünen karanlıkta birisi, “İkizleri dinleme şansımız olacak mı?” dedi.</p>

  <p class="block_6">Salo mutluydu. Buradaki konaklaması şirkete bir servete mal olacaktı. Her şey onların kasasındandı, Polonya yolculuğu bile. Müzisyenler ondan hoşlanmışlardı ve ona “temsilci” diyorlardı. İşi gereği etkileyici konuşmalar yapmaya alışkın olan Salo da bir koltuğa kurulup buyuruyordu: “İnsan ufkunu genişletmeli.” Çocukluğundan beri seyahat etmeyi severdi. “Dr. Pappenheim’a Form 101’i imzalatmalısınız. Onda mutlaka vardır, her işverende bulunur. Her fırsatta seyahat edin ama benim gibi şirket kasasından.”</p>

  <p class="block_6">“Form 101 mi, o da ne? Hiç duymamıştım,” dedi müzisyenlerden biri.</p>

  <p class="block_6">“Ben yıllardır kullanırım, resmi bir form. Daha ilk günlerde keşfetmiştim. Diyebilirim ki, bana hatırı sayılır miktarda ek gelir sağladı.”</p>

  <p class="block_6">Yabancılardan biri zorla otele girdi ve otel sahibini öldürmekle tehdit etti.</p>

  <p class="block_6">“<i class="calibre5">Ostjuden</i>, suçlu sizlersiniz.”</p>

  <p class="block_6">“Benim hiçbir suçum yok.” Otel sahibi yabancının yanında bir mahkûm gibi duruyordu.</p>

  <p class="block_6">Adam bağırıyor, yumruklarını sallıyordu; cinnet geçiriyor olduğundan, insanlar ona yaklaşıp her şeyin göründüğü kadar kötü olmadığını açıklamaya çalıştılar. Temyiz mahkemesi onu mutlaka muaf tutardı.</p>

  <p class="block_6">Bilinen bir gerçekti ki, her mahkemenin bir temyiz mahkemesi vardı. Hiçbir mahkeme canının çektiği gibi davranamazdı. Sonuçta bu bir usul meselesiydi. Ve alt mahkemeler bir hata yaparsa bunu düzeltecek üst mahkemeler vardı. Moral bozmaya hiç gerek yoktu.</p>

  <p class="block_6">“Öyleyse, bu temyiz mahkemesi nerede bulunur?” diye sordu adam, biraz yatışmıştı.</p>

  <p class="block_6">“Muhtemelen, yakında bir duyuru yaparlar.”</p>

  <p class="block_6">“Anlamıyorum,” dedi adam. “Ben suçlu muyum ki evimden atılıyorum? Lütfen, söyleyin bana.”</p>

  <p class="block_6">“Bu bir suç meselesi değil, bir yanlış anlama meselesi. Bizler de bir yanlış anlamanın kurbanı sayılırız.”</p>

  <p class="block_6"><i class="calibre5">Usul</i> ve <i class="calibre5">temyiz</i> gibi kelimeler adamı tatmin etmişe benziyordu. Bir zamanlar hukuk okumuş olmalıydı. Biraz sakinleşti. Eski kelimelerle temas etmek ona akıl sağlığını kazandırmıştı. Otel sahibi eski kelimelerin yabancının acı çeken ruhu üzerinde iyi bir etki yarattığını gördüğünden onunla aynı tonda konuşmaya devam etti. Temyiz mahkemesi yakında şikayetleri görüşmeye başlardı. Bu aceleye gelmiş kararda birtakım usul hataları bulacakları kesindi. Birisi muhtemelen bir hata yapmıştı. Yukarıda boş yataklar vardı. Biraz dinlenebilirdi. Yarın muhtemelen daha çok bilgi sahibi olurlardı.</p>

  <p class="block_6">Adam sıkıldı, mahcup oldu. “Bilmiyordum,” dedi. “Üzgünüm. Birden her şey elimden alınıverdi. Buraya Yahudi’yim diye gönderdiler. <i class="calibre5">Ostjudeleri</i> kastetmiş olmalılar. Bense sizin gibi, Avusturyalıyım. Büyükbabalarım mı? Bilmiyorum. Belki <i class="calibre5">Ostjude’</i>ydiler, kim bilir? Büyükbabalarımın kim olduğunun ne önemi var?”</p>

  <p class="block_6">Sonra otel sahibine dönerek, yüksek sesle: “Lütfen özrümü kabul edin,” dedi. Öbürü, adam sanki şeref konuğuymuş gibi yardım etmeye koştu. Yukarı çıktılar.</p>

  <p class="block_6">“Yatıp uyuyun. Zor bir olay yaşadınız,” dedi otel sahibi. “İşte size pijama ve havlu.”</p>

  <p class="block_6">Pişman olan yabancı süveteriyle ayakkabılarını çıkardı ve -belki her zaman karısına söylemeye alıştığı şekilde- “Lütfen beni sabah erken uyandırın,” dedi.</p>

  <p class="block_12" id="calibre_pb_28">&nbsp;</p>
</body>
</html>
