<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_19">23</h1>

  <p class="block_9">&nbsp;</p>

  <p class="block_6">Mevsimin bitişini kutlamak üzere, her zaman incecik bir melankoli duygusu veren, altın renkli elma şarabı servisi yapıldı. Başgarson kendi özel tarifinden yapılan bu içkiyle gurur duyuyordu. Genellikle bu saatte herkes eşyalarını toparlamakla, dostlarına veda etmekle ve ertesi gün ayrılmadan önce verandadan Badenheim’a son bir bakış atmakla meşgul olurdu.</p>

  <p class="block_6">Başgarsonun büyük bir özenle sunduğu elma suyu bu defa keskin ve hafifçe baş döndüren bir tattaydı. Herkes kaba kesimli kupalarındaki içkilerini tuhaf, kaçamak bir haz alarak yudumluyordu.</p>

  <p class="block_6">Genellikle bu saatte Dr. Pappenheim oturur, “mevsimin dersleri” dediği şeyleri listelerdi: sorumsuz müzisyenler, hiç kapanmayan bütçe açığı ve mutluluğunu bozan irili ufaklı bir sürü sorun. Ama bu yıl, öfkeli halinden eser yoktu. Kimseye gücenik değildi. Ayağa kalkıp herkese güvenleri, dostlukları, katkıları nedeniyle teşekkür etmek; katılamayan sanatçıların isimlerini saymak ve onlar hakkında övücü birkaç söz söylemek; bundan sonra Badenheim’la Viyana, yerli halkla yazlık misafirler arasında, ne zaman ne mekan bakımından, hiçbir fark olmayacağını bildirmek istiyordu. Bundan sonra her yer Badenheim’dı, burada ya da başka bir yerde, fark etmezdi.</p>

  <p class="block_6">Bu kelimeler Dr. Pappenheim’ın kafasında cirit atarken, otel sahibi kapıda göründü ve aksaklıklardan dolayı herkesten özür dilemek istediğini söyledi. Şahsen onun da bu aksamalarda payı olabilirdi, bu nedenle, her ihtimale karşı, herkesten özür diliyordu. Sözlerini cetvelle ölçer gibi sakin ve yavaşça konuşuyordu.</p>

  <p class="block_6">Verandada kısa süreli bir karışıklık oldu. Frau Zauberblit yerinden doğrulup otel sahibinin kendini suçlaması için bir neden bulunmadığını söyledi. Her yıl Badenheim’da bir kutlama olurdu ve bu yıl da bir istisna değildi.</p>

  <p class="block_6">Başgarson elma suyunu dağıtmaya devam etti. Veranda serindi ve herkes bacaklarına yün battaniyeler örtmüştü. Eski, tanıdık sıcaklık verandaya geri geldi. Otel sahibi misafirlere katıldı. Biraz mahcup duruyordu. Birazdan birisi ayağa kalkarak, her yıl olduğu gibi, “Pekala çocuklar, haydi eşyalarınızı toplamaya, eşya toplamaya!” diyebilirdi. Ama kimse ayağa kalkmadı. Sanki o an, zaman içinde donup kalmıştı.</p>

  <p class="block_6">Güneş ışığı verandayı ve insanların yüzlerini aydınlattı. Martin dışarıya, Trude’un yanındaki bir koltuğa oturdu. Hiçbir şey olmamış gibi tek laf etmeden oturuyorlardı. Müzisyenler çimenler üstünde tembelce uzanıyorlardı. Şef her an seslenebilirdi: “Yukarı, çocuklar, yukarı çıkın ve üniformalarınızı giyin!” Ama kımıldayan olmadı. Başgarson elma suyunu, şimdi tuhaf bir şekilde, metalden yapılmış gibi ağır duran kaba kesimli bardaklara boşaltmaya devam etti. Shutz okullu kızı fazladan iki battaniyeye sardı. Güneş ardında uzun, soğuk ışınlarını bırakarak, yavaş yavaş batıyordu.</p>

  <p class="block_6">Shutz, “Bir içki almaz mısın?” diye rica etti kızdan, “başgarsonun duygularını incitiyorsun. Elma suyu onun gururu ve mutluluğu.” Okullu kız oturduğu yerde doğruldu ve uzun bir yudum aldı. Yüzü öyle şeffaftı ki çene kemiklerinin hareketini görebilirdiniz.</p>

  <p class="block_6">Sally ve Gertie gruba katılıp yanukanın yanına oturdular. Yanukanın neşesi yerindeydi, onlara adlarını sordu. Pappenheim yanukanın Almanca bilmediğini söyledi, ama o sanki anlıyordu. Şarkı söylemesini rica ettiler: O ise onlara üniversiteye mi gittiklerini sordu ve onlar da bir kahkaha patlattılar.</p>

  <p class="block_6">Karl bile sakindi. Kupaları ardı ardına boşaltıyordu, ama elma şarabı onu sarhoş etmemişti. Hayatından memnun görünüyordu: “Burası güzel değil mi?” diye sordu Lotte’ye, başlarda olduğu gibi.</p>

  <p class="block_6">“Çok güzel,” dedi Lotte.</p>

  <p class="block_6">Karanlık çöktü ve kelimeler söndü. Okullu kızın yüzü daha da şeffaflaştı. Gözlerinde hiçbir korku ya da pişmanlık yoktu. Sanki okul kaçkını bir kız değil, hayatın hem zevklerini hem hayal kırıklıklarını tatmış bir genç kadındı: Battaniyelerin içinde, cansız nesnelerin değerini bilir gibi bir havayla kıvrılmış, yatıyordu.</p>

  <p class="block_6">“Çocuğa ne oldu?” Herkes bakıştı. Aynı soru aşığın kendi bakışlarında da okunuyordu.</p>

  <p class="block_6">Uzun süre kıza bakmaya devam ettiler. Ama yüzü hiçbir ipucu vermiyordu. Yüzünden belli belirsiz, hastalıklı bir ışık yayılıyordu. Sonra bu ışık da söndü ve yüzü soğudu.</p>

  <p class="block_6">Shutz, “Bu akşam yürüyüşe çıkalım mı?” diye sordu.</p>

  <p class="block_6">“Nereye?” dedi kız, bu kelime bir soru değil de, gerçeğin sert bir ifadesiydi sanki.</p>

  <p class="block_13" id="calibre_pb_25">&nbsp;</p>
</body>
</html>
