<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_11" id="toc_id_9"><br class="calibre4" />
  12<br class="calibre4" />
  &nbsp;</h1>

  <p class="block_6">Ve hayatın akışı değişti: Artık orman, yürüyüşler, piknikler, anında kararlaştırılan ya da organize geziler yoktu. Hayat bundan böyle otelle, pastane ve yüzme havuzuyla sınırlıydı. Su, okullu kızın vücudunu güzelleştirmişti. Ustalıkla ve sessizce dalıyordu. Dr. Shutz gürültülü ve biraz yavaş yüzüyordu. Ama kız onunla alay etmiyordu; dikkatini fazlasıyla kendi üstüne odaklamıştı. Sally ve Gertie de öğleden önceki birkaç saati havuzda geçirmeye başladılar. Bir zamanlar bu köşe sınırları dışında kalıyordu ama sonra, sadakatini koruyan yaşlı Graf, her ikisine de havuz ve tenis kortlarına tam üyelik hakkı tanıdı. İlkin, öteki misafirler bozulmuşlardı ama sonra dargınlıkları geçti. Sally ve Gertie yüzmeyi, topu havaya atmayı ve su sporlarının tadını çıkarmayı öğrendiler.</p>

  <p class="block_6">Öğleden sonra insanlar birer birer Sağlık Dairesi’ne uğramaya başladı. Hediye dükkânında bir Polonya haritası satışa çıkarılmıştı bile. Maceraperestler coşkuyla Vistula’dan ve Karpat dağlarından söz ediyorlardı. İlk şok çoktan geçmişti. Müzisyenler bile soru sormaya çekinmiyordu artık. Sadece Dr. Langmann öfkeliydi: “Kabul etmelisiniz ki, Dr. Pappenheim bütün hayaletleri uykularından uyandırmayı başardı.”</p>

  <p class="block_6">“Neden bahsediyor, Allah aşkına,” diye fısıldadı Karl.</p>

  <p class="block_6">“Açıklamaya gerçekten gerek kaldı mı?”</p>

  <p class="block_6">“Belki de Dr. Langmann çocuklarımızı askeri okula göndermemizi istiyordur.”</p>

  <p class="block_6">“Delikanlıların sporla uğraşmasının ne zararı var?”</p>

  <p class="block_6">“Spordan nefret ederim.”</p>

  <p class="block_6">“Öyleyse neden Polonya’ya, Lodz’a, <i class="calibre5">Ostjude’lerin</i> yanına gitmiyorsun? Spordan onlar da nefret ederler. Akılları fikirleri küçük dükkânlarındadır.”</p>

  <p class="block_6">“Küçük dükkân sahipleriyle bir alıp veremediğim yok şahsen. Bana kalırsa, askeri öğrencilerden çok daha nezihler. En azından lahana yemiyorlar.”</p>

  <p class="block_6">“Tam dediğim gibi, Pappenheim hayaletleri uykularından uyandırdı.”</p>

  <p class="block_6">“Yine küçük dükkân sahiplerinden söz ediyorsanız, şunu bilin ki onlardan biri olmak isterdim. Spordan nefret ederim. Avlanmak midemi bulandırır. Kaslarım gevşek, yüzüm solgundur. Bir domuz gibi tıkınmam, bira içmem. Yaşama tarzıma bir itirazınız varsa söyleyin.”</p>

  <p class="block_6">“Var.”</p>

  <p class="block_6">“Madem öyle neden buraya kaydoluyorsunuz?”</p>

  <p class="block_6">Lotte tartışmanın tamamen dışında kaldı. Sanki konuşan yeni tanıştığı Karl değil de küçük tuhaflıklarını avucunun içi gibi bildiği kocasıydı.</p>

  <p class="block_6">Geçmişte aynı avluda organize geziler için kayıt yaptırırlardı. Yan avluda binicilik dersleri verilirdi. Karlsheim’daki operaya giden faytonlar da buradan kalkardı. Yıllar önce, bu avluda, daha sonraları “Mavikuş” adıyla bilinen bir adam peydahlanmıştı. Doğaya Dönüş’ün Rusça bir versiyonunu vaaz eden keşiş yüzlü, kuru bir adamdı. Kendisiyle birlikte dağlara inzivaya çıkacak birkaç mürit bulmuştu. Bunlar döndüklerinde herkese nefes almayı ve egzersiz yapmayı nasıl öğrendiklerini anlattılar. Topluca, Herman Hesse’nin kitabından bölümler okumuşlardı. Adam belli ki hepsini ezbere biliyordu.</p>

  <p class="block_6">Geçen yıllar içinde bu hoş avlu serserilerden, sihirbazlardan, çeşitli diplomalar gösteren şarlatanlardan payına düşeni almıştı. Her yıl bir skandal çıkıyordu ve Dr. Pappenheim göreve başlayalı skandallar kat kat artmıştı.</p>

  <p class="block_6">Aynı avlu, birkaç yıl öncesinde, pazarlamacılara benzeyen, ucuz bir takım giymiş, tıknaz bir adamın ortaya çıkışma tanıklık etmişti. Ama kısa zamanda onun gezgin bir satıcı değil, mesaj taşıyan bir gezgin olduğu anlaşıldı. Birkaç gün boyu avluda durup, gelip geçene, “Hala vakit varken ruhlarınızı kurtarın!” diye bağırdı. O da birtakım müritler buldu. Ama bu iş bir skandalla bitti. Adam güzel bir okullu kıza göz koydu ve onu baştan çıkardı. Kızlarını aramaya gelen anne baba ise Dr. Pappenheim’ı küçüklerin ahlakını bozmakla suçlayarak mahkemeye verdiler.</p>

  <p class="block_6">Şimdi aynı avluda herkes Polonya’ya gitmek için kayıt yaptırıyordu. Detaylar belirsizdi. Pappenheim şakacı bir tavırla, “Ne fark eder?” dedi, “Ne farkı var, burası ya da orası? Belki bizim için doğru yer gerçekten orasıdır.” Samitzky bir oğlan çocuğu kadar neşeliydi. Polonya kokusu ona çocukluğunu geri getirmişti. Ama ötekiler kaçmak için ellerinden geleni yaptılar. Postane telgraflarla ve acele mektuplarla dolmuştu ve herkes Dr. Pappenheim’a küfrediyordu.</p>

  <p class="block_6">Ama yapılacak pek bir şey olmadığı da kısa zamanda anlaşıldı. Otelde yeniden hafif bahar yemekleri servis etmeye başladılar. Peynirli hamur tatlıları ve Rus usulü, ekşi kremalı sebze çorbası. Başgarsonun sevincine diyecek yoktu. Yarı Yahudi garson kızsa uyumuyor, geceleri aç müzisyenlere sürekli sandviç ve şarap taşıyordu.</p>

  <p class="block_12" id="calibre_pb_14">&nbsp;</p>
</body>
</html>
