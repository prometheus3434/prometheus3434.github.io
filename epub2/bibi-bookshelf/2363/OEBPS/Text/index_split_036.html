<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="id_bookmark10">34</h1>

  <p class="block_9">&nbsp;</p>

  <p class="block_6">Nihayet işaret verildi. Mandelbaum, merdivenlerden bir atlet gibi sekti ve en başa geçip durdu. Hayret, haftalar süren katı inziva üzerinde iz bırakmadan uçup gitmişti. Üçlü onun yanına konuşlandı, bitkin ve uysalca. Onları ikizler takip ediyordu ve aralarında yanukayla birlikte Sally’le Gertie. Dr. Langmann bir sırada tek başına dikiliyordu. Biçimsiz balyalarını yüklenmiş ağır müzisyenler, ön sıralarda olmaktan korkarak geride durmuşlardı. Şef onları görmeze geliyordu. Kendini tamamen yarı Yahudi garson kızla sohbete kaptırmıştı. Garson kız bir değneğe yaslanarak yürüyor, vücudunu dik tutuyordu.</p>

  <p class="block_6">“Güzel bir manzara değil mi?” dedi şef. Hep az sözlü bir adam olmuştu ve şimdi aradığı kelimeler sanki ondan inadına kaçıyordu.</p>

  <p class="block_6">Islak, yeşil tarlalar etraflarında uzanıyordu. İnce bir sabah sisi ağır ağır yükseliyordu. Geçiş ne kadar yumuşaktı – nerdeyse hiç fark edilmiyordu. Otel sahibi hahamın tekerlekli sandalyesini sanki bu iş için doğmuş gibi itiyordu. Kimse yardım teklif etmiyordu.</p>

  <p class="block_6">Son günlerin sıkıcı karmaşasında garson kızla şef arasında garip bir ilişki boy vermişti. Kız hastayken şef onu ziyaret etmiş ve biraz laflamışlardı. O günden beri birbirlerini düşünmeden edemez olmuşlardı. Önceki gece, herkes Sally ve Gertie’nin evinde kutlamadayken, onlar Lüksemburg Bahçeleri’nde baş başa oturuyorlardı. Şef bir çocuk gibi utanıyor, kız ise gülüyordu. Şef kendisine kalan mirastan, tasarruflarından ve sistematik beyninde biriken bütün gizli detaylardan söz etti.</p>

  <p class="block_6">“Demek zengin bir adamsın,” dedi kız.</p>

  <p class="block_6">Kendi dünyasında yaşayarak, müzisyenlerini azarlayıp ufak hesaplarının kaydını tutarak geçen onca yıl sonra, şef, ilk defa, ellerindeki zincirlerden kurtulduğunu hissediyordu. Kız önlerindeki yolculuktan, yeni hayat tarzından söz etti. Avusturyalı babasını, sanki bir adam değil de bir canavarmış gibi tiksinerek anlattı.</p>

  <p class="block_6">Şimdi hep beraber yürüyorlardı. Tarlalar uzayıp gidiyordu. Adımların hışırtısı dışında ortalık tamamen sessizdi. Polisler biraz arkadan geliyor, onları sıkıştırmıyordu. Profesör Fussholdt sevinçliydi. Yeni kitabının düzeltmelerini bitirmişti. Sayfalar bir sicimle balya yapılmıştı. Mandelbaum onun yanı sıra yürüyor, sorular soruyordu. Profesör, konuşmalarıyla Mesih’i yanlarına getirdiklerini hayal eden Yahudi din adamlarının retoriğini taklit ediyordu. Yahudi kültürü, Yahudi sanatı diye bilinen her şeye karşı duyduğu düşmanlık azalmıştı. Burukluk ve alay kitabının içine gömülmüştü. Mitzi onun arkasından bir yabancı gibi yürüyordu. Profesör, yürüyüş uzadıkça belagat sanatını daha bir konuşturuyor, dâhice cinaslar bulup nükteler, kelime oyunları yapıyordu. Aylardır tek bir kimseyle konuşmamıştı, şimdiyse kelimeler ağzından kendiliğinden taşıyordu.</p>

  <p class="block_6">Haham tekerlekli sandalyesinde uyukluyordu. Yürüyüş kolu kır evlerine yaklaştı. Sabah sütü ve gübre kokusu havada birbirine karışıyordu. Bir zamanlar tabiat severler meşe ağacının dibinde durup kuş seslerini dinlerlerdi. “Mavikuş” da bir zamanlar burada durmuş, ilham veren konuşmalarını burada yapmıştı.</p>

  <p class="block_6">Salo onca alışkın olduğu yollarda kendini rahat hissetmiyordu. Yıllar boyu elinde orta boy valiziyle bu tarlaları kat etmişti. Doğrusunu söylemek gerekirse, çiftçiler ondan hoşlanmazlardı. Hep taksitle alır ve borçlarını ödemezlerdi. Salo, birden, kayıtsız halinden sıyrılıp müzisyenlerin arasına katıldı. Müzisyenler ona kucak açtılar.</p>

  <p class="block_6">“Şef bizden nefret ediyor. Biz ona ne yaptık ki?” dedi müzisyen Zimbelman.</p>

  <p class="block_6">“Onu ciddiye almayın,” dedi Salo.</p>

  <p class="block_6">“Otel sahibi bile bizden nefret etmiyor.”</p>

  <p class="block_6">“Yola gelecek. Başka alternatifi yok. Sizler, sonuçta, onun müzisyenlerisiniz ve sizden başka adamı da yok. Ha, bu arada, Pappenheim’a Form 101’i imzalattınız mı?”</p>

  <p class="block_6">“Hayır,” dedi Zimbelman, “unuttuk.”</p>

  <p class="block_6">“Yazık. Form 101 iyi bir formdur, size birçok kazanım sağlar.”</p>

  <p class="block_6">“Dr. Pappenheim bize hep iyi davrandı. Hatta bizi terfi bile ettirdi. Sormaya cesaret edemedik.”</p>

  <p class="block_6">“Bu çok önemli,” dedi Salo. “Sonuçta, maaş ölçekleri her yerde aynı. Sizi terfi ettirdi, müzisyen yaptı, on birinci dereceden, değil mi? Çok iyi bir derece.”</p>

  <p class="block_6">“Bana kalsa,” dedi Zimbelman, “daha az saat çalışmak isterdim. Davullar beni deli ediyor. Bir iki yıl izin alsam fena olmazdı. İnan bana, buna ihtiyacım var.”</p>

  <p class="block_6">“Sana inanıyorum. Ama emekliliğin eşiğindeki yıllar kritiktir. Haklarını muhafaza etmek en iyisi. Bana sorarsanız, elimde olsa ben de erken emekli olurdum, ama şirket çok katı, çalışanların kanını emiyor. Ben şu ana kadar tam yirmi yıldır, tek gün bile kaçırmadan, çalıştım. Önümde bir ay süreli yıllık izin var. Karıma Mayorka’da bir tatil söz verdim. İnanın bana, bunu hak ediyorum.”</p>

  <p class="block_6">“Mayorka mı?” dedi Zimbelman “hiç duymadım.”</p>

  <p class="block_6">“Sıcak, nefis bir ada. Kanma borcumu böyle ödeyeceğim. Çocukları o yetiştirdi. Harika çocuklar.”</p>

  <p class="block_6">“Sence Polonya’da bir şeyler biriktirebilir miyiz?” diye sordu Zimbelman.</p>

  <p class="block_6">“Tabu ki. Oradaki her şey çok daha ucuz ve maaşlarımızı Avusturya parasıyla almaya devam edersek kenara epey para koyabiliriz.”</p>

  <p class="block_6">Yürüdükçe daha yeşil tarlalardan geçiyorlardı. Mera karelere bölünmüştü; her birini cetvelle ölçmüşlerdi sanki. Tarlada bir at otluyor, çiftçinin karısı evinin kapısı önünde dikiliyordu. Hep böyle olmuştu ve şimdi de böyleydi.</p>

  <p class="block_6">“Ne kadar garip,” dedi garson kız ve gözleri doldu.</p>

  <p class="block_6">“Ne demek istiyorsun?” dedi şef. “Bu sadece bir geçiş süreci. Yakında Polonya’ya varacağız. Yeni yerler, yeni insanlar. İnsan ufkunu genişletmeli, değil mi?”</p>

  <p class="block_6">“Bense öyle kötü, öyle tamamen farklı hissediyorum ki.”</p>

  <p class="block_6">“Sadece bir geçiş bu, sadece bir geçiş. Birazdan istasyona, büfeye varırız. Limonatasına bayılırım şahsen, yerel bir marka, çok lezzetli.” Yıllardır içinde gömülüp kalmış olan kelimeler ansızın çiçek açtı. Kızın üzerine kelimeler yağdırmak istedi. Ama dağarındaki kelimeler nedense anlamlı cümlelere dönüşemedi.</p>

  <p class="block_6">Haham uykusundan uyanıp bağırdı, “Ne istiyorlar? Bunca yıldır Tevrat’a hiç kulak asmadılar. Beni bir huzur evine kapadılar. Benimle ilgileri olsun istemediler. Şimdiyse Polonya’ya gitmek istiyorlar. Tövbe etmeden bağışlanmak olmaz.”</p>

  <p class="block_6">Hahamın sesi yürüyüş kolunu şaşırttı. İbranice ve Yidce karışımı bir dilde konuşuyordu. Söylediklerinin tek kelimesini bile anlamıyorlardı ama öfkeli olduğu belliydi. Otel sahibi tekerlekli sandalyeyi ittirmeye devam etti. Bu işi yıllardır yapıyormuş gibiydi.</p>

  <p class="block_6">Mitzi kendi dünyasına yürüyüp giden Dr. Langmann’a yaklaştı ve önceki gece çok canlı bir rüya gördüğünü söyledi. Boş muhabbeti sevmeyen Dr. Langmann uzun, kel kafasını çevirip kendisinin de köpekler yüzünden uyuyamadığını belirtti. Mitzi ona, henüz beş ya da altı yaşında, küçük bir kızken babasının onu nasıl Viyana’ya, Prater’e götürdüğünü anlattı: Nefis bir sonbahar günüydü ama daima meşgul, telaşlı bir adam olan babasının niyeti, sadece, bademciklerini aldırmak için hastaneye götürmeden önce onu biraz yormaktı. Hastaneye vardıklarında yaklaşan felaketi sezmiş ve kaçmaya çalışmıştı. Bütün hastane personeli peşinden koşturmuştu. Operasyon yapılmıştı. “Ve ben dün akşam bütün olayı, baştan sona bütün ayrıntılarıyla gördüm.”</p>

  <p class="block_6">Bir kadın sesi, “İstasyon, istasyon!” diye bağırdı. İstasyondaki polisler gruba eşlik eden polislere el salladılar.</p>

  <p class="block_6">Mitzi, “Vardık, nihayet vardık!” diye çığlık attı.</p>

  <p class="block_12" id="calibre_pb_36">&nbsp;</p>
</body>
</html>
