<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_10">13</h1>

  <p class="block_9">&nbsp;</p>

  <p class="block_6">Yanukanın şerefine verilen ziyafet geç başladı. İnsanlar bir koridordan öbürüne dolaşıyorlar, elektrik ışığı yüzlerine düşüyordu. Halıların üzerindeki karanlık yumuşak ve tüylüydü. Garson kız buzlu kahve dağıtıyordu. Salona uzun masalar kurup üstlerine beyaz örtü sermişlerdi. Birkaç müzisyen bir köşede toplanmış, kendi aralarında çalıyordu. Karanlığın dilleri yüksek, dar pencereleri yalıyordu.</p>

  <p class="block_6">Frau Milbaum yüksek koltuğuna kurulmuştu ve yeşil gözlerinden yeşil kıvılcımlar saçıyordu. Herkes onunla göz göze gelmemeye dikkat ediyordu. “İkizlerim nerede?” diye mırıldandı. Kimse cevaplamadı. Herkes bir ağa yakalanmış gibiydi. İkizler Sally’yle sohbet ediyorlardı. Sally’nin üzerinde uzun, çiçekli bir elbise vardı ve elini kolunu bir şarkıcı gibi sallıyordu. Kadınlarla konuşmaya alışkın olmayan ikizler mahcup mahcup gülüyorlardı.</p>

  <p class="block_6">Sally onlara ilk festivalleri anlatıyordu. Gertie yanlarına gelip, “Demek buradasınız,” dedi.</p>

  <p class="block_6">“İzin verirsen, seni bu iki gerçek beyefendiyle tanıştırmak isterim,” dedi Sally.</p>

  <p class="block_6">İkizler uzun, beyaz ellerini uzattılar. Yanuka bir köşede hiç konuşmadan oturuyordu. Dr. Papenheim ona kırık Yidce’siyle ziyafetin birazdan başlayacağını anlattı. İnsanlar onun sesini duymak için bekliyordu.</p>

  <p class="block_6">Herkes çok içiyordu. Frau Milbaum kraliyet koltuğundan kımıldamadı. Yeşil gözleri şimdi nefretle yanıyordu. Hayatı her yerde zorluklarla dolu olmuştu, işte şimdi burada da öyle oluyordu. Ona öyle geliyordu ki kendisine karşı bir komplo söz konusuydu. O sabah Sağlık Dairesi’ne kaydını yaptırmıştı. Katip kendisine ilk kocasından miras aristokratik unvanların hiçbirini dikkate almamış, ne de kral soyundan bir zat olan ikinci kocasının adını anmıştı. Formda babasının adından başka hiçbir şey yoktu.</p>

  <p class="block_6">Onun yanındaki koltukta oturan Samitzky kırık Lehçesiyle bir oğlan çocuğu kadar neşeyle muhabbet ediyordu. Ve böyle coşku içindeyken, Frau Milbaum’a dönerek, “Grubumuza katılsanız ya Madam. Eğlenirdiniz,” dedi.</p>

  <p class="block_6">Ötekininse, gözlerini çelikten bir zar kapladı. “Teşekkürler,” dedi.</p>

  <p class="block_6">“Nezih arkadaşlar, Yahudi aristokrasisi,” diye üstüne gitti Samitzky.</p>

  <p class="block_6">Frau Milbaum ona bakmadan, “Anlıyorum,” dedi.</p>

  <p class="block_6">Samitzky “Eşlik etmeniz bize şeref verir,” diyerek ısrarını sürdürdü.</p>

  <p class="block_6">Müzisyen Zimbelman, “Merak etmeyin. Düşes bize alışacaktır,” diye fısıldadı.</p>

  <p class="block_6">Birisi bir köşeden, “Kaydını yaptırdı değil mi? O zaman, böyle soğuk durmaya ne gerek var?” diyerek laf attı.</p>

  <p class="block_6">Frau Milbaum adamı yeşil gözleriyle süzdü. “Ayaktakımı!” Nihayet kelimeyi ağzından bir taş gibi fırlatmıştı.</p>

  <p class="block_6">“Bize ayaktakımı diyor,” dedi Zimbelman. “Ayaktakımı diyor bize.”</p>

  <p class="block_6">Garson kız peynir ve Bordo şarabı servisi yaptı. Dr. Pappenheim yanukanın yanına oturmuş, onu yüreklendiriyordu. “Korkacak hiçbir şey yok. Herkes çok dostça. Sahnede durup okuyacaksın.”</p>

  <p class="block_6">“Korkuyorum,” dedi çocuk.</p>

  <p class="block_6">“Korkacak hiçbir şey yok. Herkes çok dostça “</p>

  <p class="block_6">Şef kadehleri art arda deviriyordu. Yüzü kızarmıştı. “Ana yurdumuza gidiyoruz, Samitzky, içmeyi öğrenmemiz lazım.”</p>

  <p class="block_6">“Orada gerçek alkol içilir, bira çorbası değil.”</p>

  <p class="block_6">“Peki orada benim gibi bir kafiri<sup class="calibre7"><sup class="noteref" id="back_note_5"><a class="calibre6" href="../Text/index_split_042.html#note_5" title="5">5</a></sup></sup> ne yaparlar?”</p>

  <p class="block_6">“Endişelenme, sünnet dışında korkacak bir şey yok,” dedi Zimbelman ve biraz fazla ileri gittiğini hissetti. “Korkmayın, her şeye rağmen, Yahudiler barbar değildir.”</p>

  <p class="block_6">Dr. Langmann Frau Milbaum’a yaklaşıp, “Yarın buradan gidiyorum,” dedi.</p>

  <p class="block_6">“Sağlık Dairesi’ne kayıtlı değil misiniz?”</p>

  <p class="block_6">“Kendimi hala özgür bir Avusturya vatandaşı olarak görüyorum. Polonya’ya Polonyalı Yahudileri yollasınlar; ülkelerini hak ediyorlar. Bu karmaşanın içine yanlışlıkla düştüm. İnsan ara sıra hata yapamaz mı? Aynısı sizin için de geçerli. Bir hata yüzünden seyahat özgürlüğü hakkımızdan mı olacağız?”</p>

  <p class="block_6">Şimdi Sally ve Gertie de Frau Milbaum’un görüş alanı içindeydi. İkizleri peşleri sıra bir köşeye çekiyorlardı. “Orospular” diye tısladı Düşes. İkizler bir seks partisine davet almış yeni yetmeler gibi mutlu ve heyecanlıydılar.</p>

  <p class="block_6">Vakit gece yarısını geçince yanuka sahneye çıktı. Titriyordu. Dr. Pappenheim babaç bir tavırla yanına dikildi. Çocuk kurdun yaşadığı karanlık ormanları anlatan bir şarkı söyledi. Bir tur ninniydi bu. Müzisyenler sahnenin etrafını sarmışlar, aptal aptal bakıyorlardı. Dünyaları yıkılıyordu. “Harika,” dedi birisi.</p>

  <p class="block_6">Samitzky sarhoş gözyaşları döktü. Frau Zauberblit yanına gidip “Neyiniz var?” dedi.</p>

  <p class="block_6">Aynı anda Sally’i gizli bir korku almıştı. Dr. Papenheim’a yanaşarak, “Sevgili Dr. Pappenheim, bizim de gitmemize izin verilecek mi? Bize de yer olur mu?” diye sordu.</p>

  <p class="block_6">Pappenheim onu, “Neden söz ediyorsun?” diyerek azarladı. “Krallığımızda bütün Yahudilere ve Yahudi olmak isteyen herkese yer var. Bizimkisi uçsuz bucaksız bir krallık.”</p>

  <p class="block_6">“Korkuyorum.”</p>

  <p class="block_6">“Korkacak bir şey yok tatlım, hepimiz yakında buradan ayrılacağız.”</p>

  <p class="block_6">Gertie bir kenarda dikiliyor, hakkı yokmuş gibi, hiç soru sormuyordu.</p>

  <p class="block_12" id="id_bookmark5">&nbsp;</p>
</body>
</html>
