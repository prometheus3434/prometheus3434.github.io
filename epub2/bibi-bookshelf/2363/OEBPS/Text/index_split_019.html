<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_14">17</h1>

  <p class="block_9">&nbsp;</p>

  <p class="block_6">Trude’nin sanrıları kayboldu. Yeniden açık camın önüne dikildi. Martin bahçeyi suluyor ve arka kapıyı boyuyordu. İhmal edilen arka kapı müfettişin ziyaretinden beri kafasında bir yük olmuştu. Çoktan kendisini ve Trude’yi kaydettirmişti. İşlem kısa sürüyordu.</p>

  <p class="block_6">“Yahudi mi?”</p>

  <p class="block_6">“Yahudi.”</p>

  <p class="block_6">“Yahudi kadını mı?”</p>

  <p class="block_6">“Yahudi kadını.”</p>

  <p class="block_6">“Ya Helena?” diye sordu katip.</p>

  <p class="block_6">“O artık Yahudi değil,” diyerek gülümsedi Martin.</p>

  <p class="block_6">Katip pek çok soru sordu, özellikle Helena hakkında. Martin’in aklı karıştı ve nasıl cevap vereceğini bilemedi: Eve dönüp olanları Trude’ye anlattığında karısı kendisine, sanki Martin başka bir dünyadan haber getiriyormuş gibi, şefkat dolu gözlerle baktı. Trude şimdi tamamen çocukluk anılarıyla meşguldü. Hafızasında bir sürü Lehçe kelime su yüzüne çıkıyordu ve o geri gelen her kelimeyle birlikte gülümsüyordu. Helena yazmıyordu. Çok az mektup gelmişti ve gelenler de peşleri sıra sadece üzüntü getirmişlerdi. Yüzme havuzunun müdavimleri şimdi tenis sahasında eğleşiyorlardı. Şef spor yapmaya çok zaman ayırıyordu.</p>

  <p class="block_6">Trude artık, “Ne kadar şeffaf, ne kadar da inceler,” demez olmuştu. Polonya’da geçen çocukluğundan söz ediyordu. Aptalca bir dürtüyle evden kaçmıştı. Anne babası onu asla affetmemişti. Yıllardır bundan ilk kez söz ediyordu.</p>

  <p class="block_6">Trude nihayet konuşmaya başladığında Martin, “Hala orada, dağlarda yaşıyorsun,” dedi. Şimdi de oturmuş düşünüyordu: Karısının sesinde bir melodi vardı, sanki uzak bir müzik yüzüne canlılık katıyordu.</p>

  <p class="block_6">Trude ayrıca, “Tanrı isterse, insan doğduğu topraklara yeniden döner,” dedi.</p>

  <p class="block_6">“Beni affederler mi?” Bu soru her yemekte artık düzenli olarak soruluyordu. Arkasından, Trude yine pencereye gidiyor ya da bir derginin sayfalarını karıştırıyordu. Hatta bir keresinde, “Helena geri dönecek. Eminim geri dönecek,” dedi.</p>

  <p class="block_6">Profesör Fussholdt kitabının düzeltmelerini yapıyordu. Bir zamanlar konferansları akademik çevrelerde epey tartışma koparmıştı. Theodore Herzl için “uydurma mesihvari mesajları olan, sıradan bir yazar,” etrafındakilere de “altın yaldızlı arabaya doluşan adi memurlar” diyen oydu. Martin Buber da iğnelemelerinden nasibini almıştı. Onun peygamber mi yoksa profesör mü olduğuna karar veremediğini yine Fussholdt söylemişti. Ona göre, büyük Yahudi unvanına layık biri varsa, o da Karl Kraus’tu: Hicvi yeniden canlandırmıştı. Ve işte profesör oturmuş, son kitabını gözden geçiriyordu. Peki bu sefer kime saldırıyordu? Gazetecilere, sıradan yazarlara, sözde “Yahudi sanatına? Belki de kitabı Theodore’un Hıristiyan olan oğlu Hans Herzl’i konu alıyordu. Ya da belki hayatlarımıza uygun tek sanat biçimi olan hiciv hakkındaydı.</p>

  <p class="block_6">Frau Zauberblit odasında oturuyordu. Derece 38.5’i gösteriyordu ve balgamındaki kan şeritleri kurtçuklar kadar kalınlaşmıştı. Artan ağrıları kaburgalarında geziniyordu. Aklı başında olarak ölmek ve asla sanatoryuma dönmemek -kesin kararı buydu. Ölüm aklında yer işgal etmez olmuştu. Artık, zorlanmadan ve içtenlikle, öteki dünyaya inanmaya başlamıştı.</p>

  <p class="block_6">Lüksemburg bahçelerindeki çiçekleri, kısa yürüyüşleri, “Badenheim” adıyla anılan her şeyi seviyordu: bakışları ve sözleri. Samitzky durmaksızın içiyordu. Lehçeyle karışık bir Almanca konuşuyor ve sürekli olarak doğduğu kasaba hakkında hikâyeler anlatıyordu.</p>

  <p class="block_6">Önceki gece, Frau Zauberblit vasiyetinin bir taslağını hazırlamıştı:</p>

  <p class="block_6">Mücevherler -yanukaya, müzik eğitimi için;</p>

  <p class="block_6">Nakit -ikizlere;</p>

  <p class="block_6">Elbiseler -Sally ve Gertie’ye;</p>

  <p class="block_6">Ev eşyaları -başgarsona;</p>

  <p class="block_6">Cesedi yakılmayacaktı. Dr. Pappenheim, İbranice, Ölüm Duası’nı okuyacaktı.</p>

  <p class="block_6">Kağıt parçasını bir çekmeceye kaldırdı. Ateşi yavaş yavaş yükseldi. Ateşindeki her iniş çıkışı not etmek sanatoryumda kazandığı ve nefret ettiği bir alışkanlıktı ve bundan kimseye söz etmemişti. Notunu alır, önüne geçemediği aptal bir alışkanlıktan dolayı kendisiyle alay eder gibi gülerdi.</p>

  <p class="block_6">Bir sürü mektup yazdı. Eski hemşiresini hatırlamış, ona para yollamıştı ama her şeyden çok Samitzky ve onun hastalıklı melodisini seviyordu. Sanki dostlukları günler değil de yıllar öncesine dayanıyordu. Eski müdavimlerden pek çoğu bu yıl gelmemişlerdi. Hepsine karşı şefkat duydu, Mitzi’ye bile.</p>

  <p class="block_6">“Mandelbaum bizi yolda bırakırsa Kraus’u davet ederiz, masraflar benden -yeter ki siz üzülmeyin, Dr. Pappenheim.” Samitzky içiyordu ve Frau Zauberblit ona durmasını söylemiyordu. Onu ve onun sarhoş halini seviyordu.</p>

  <p class="block_12" id="calibre_pb_19">&nbsp;</p>
</body>
</html>
