<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_4">4</h1>

  <p class="block_9">&nbsp;</p>

  <p class="block_6">Sağlık Dairesi’nin müfettişleri şimdi kasabanın her tarafına dağılmışlardı. Ölçümler alıyor, çitler çekip bayraklar dikiyorlardı. Hamallar dikenli tel yumakları, beton direkler ve bir halk eğlencesine hazırlık yapıldığını düşündüren türlü malzemeler indiriyorlardı.</p>

  <p class="block_6">“Bu yıl eğlenceye ve oyuna doyacağız.”</p>

  <p class="block_6">“Nereden biliyorsun?”</p>

  <p class="block_6">“Bu yılki festival muhtemelen büyük bir olay olacak, yoksa Sağlık Dairesi bu kadar zahmete neden girsin?”</p>

  <p class="block_6">“Haklısın, fark etmemiştim.”</p>

  <p class="block_6">Güney kapısı kapatıldı ve nesiller boyu kapalı duran başka bir kapı yayalara açıldı. Sağlık Dairesi’nin memurları çekiç sesleri ve projektörlerin parıltısı eşliğinde gece gündüz çalıştılar. Bir keresinde Pappenheim’ın bir organizatör olarak yeteneğinden kuşku duyduğunu belirtmiş olan bir eski toprak, “Dr. Pappenheim nihayet adını tarihe yazdırıyor,” dedi.</p>

  <p class="block_6">Ilık yumuşak rüzgârların esmeye başlamasıyla herkes kendini sağlıklı ve yenilenmiş hissediyordu. Bahçelere hamaklar, tenis sahalarına fileler gerildi. İnsanlar kışlık giysilerini çıkarıp spor gömlekler giydiler. Martin kendi içine çekildi. Herkes ulaşabildiği her şeyi satın alıyordu. Kozmetik tezgâhı boştu. Yeni siparişler gecikmişti. İyi ki stoklar vardı. Sert yağmurların yağdığı bir kıştan çıkan kasaba, şimdi heyecanlı, hummalı bir coşkuyla çalkanıyordu.</p>

  <p class="block_6">Organizatör sabahtan akşama dek telefonun başında oturdu. Sanatçılar onunla temas kurmuyor, mektuplarına cevap vermiyor, sözlerini tutmuyorlardı. Programına nasıl uyacaktı? Müşteriler paralarının iadesini isterlerdi, haklıydılar da. Şimdilik bunu dert eden tek kişi oydu. Herkes kendi coşkusuna ve onları gür ormanların derinlerine çeken bahara yakalanmıştı. Ama Dr. Pappenheim biliyordu ki, bu coşku biter bitmez onun üstüne çullanır, paralarının karşılığını isterlerdi. “Sanatçılar, sanatçılar!” diye bağırırlardı. Postanede dikilip birbiri ardına telgraf çekti: İmdat, kurtarın beni, beni böyle zor bir durumda terk edemezsiniz. Telgraflar uzaklara gidiyor ama bir cevap gelmiyordu.</p>

  <p class="block_6">Ve pastanede kahveler içiliyor, pastalar yutuluyordu. Müzisyenlerden nüktedan biri, pastane sahibinin bu yıl bir servet kazanacağını hesapladı. Misafirler paralarını çilekli turtalara yatırıyorlardı. Pastane sahibi memnundu, ama tamamen tatmin olmuş değildi. Ustası tembelin, uyuzun tekiydi ve talepleri karşılamak için gece boyu kendisinin de çalışması gerekiyordu.</p>

  <p class="block_6">Gece yarısından sonra Dr. Pappenheim pastaneye geldi. Herkes uyuklamaya başlamıştı bile, işini kaybetmekten korkan yaşlı müzisyenlerden biri yanına oturdu ve misafirlerin bu yılki hazırlıkların yoğunluğundan çok etkilendiğini söyledi. Onları bir ton sürprizin beklediğinden emindi. Artık kimse Badenheim’ı hafife almaya cesaret edemezdi. Pappenheim bunun sadece işini kaybetmekten korkan yaşlı bir müzisyenin yalakalığı olduğunu biliyordu ama onu hakir görmedi. Yorgundu ve acıkmıştı. Adamın sesi içine boş bir varili döven yağmur damlaları gibi damlıyordu.</p>

  <p class="block_12" id="calibre_pb_6">&nbsp;</p>
</body>
</html>
