<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="block_11" id="toc_id_8"><br class="calibre4" />
  11<br class="calibre4" />
  &nbsp;</h1>

  <p class="block_6">Öğleden sonra elmalı turta servisi yapıldı. Frau Zauberblit hasır şapkasını kafasına geçirdi, Samitzky tenis şortunu giydi ve Dr. Pappenheim mesaisini bitirmiş bir aktör gibi kapıya dikildi. Sanki eski günler geri gelmiş ve her şey tekrar yoluna girmişti.</p>

  <p class="block_6">Bir gün önce, gece yarısı yanuka gelmişti. Kapıcı otel kayıtlarında adı görünmüyor diyerek onu içeri bırakmıyordu. Şakacılığı üzerinde olan Dr. Pappenheim, “Onun bir Yahudi olduğunu görmüyor musun?” dedi.</p>

  <p class="block_6">Konuşmaya kulak misafiri olan Frau Zauberblit de, “Her şey plana göre gidiyor. Harika değil mi?” dedi.</p>

  <p class="block_6">“Onu sizler de seveceksiniz,” dedi Pappenheim alçak bir sesle.</p>

  <p class="block_6">“Organizatör görevlerini yerine getiriyor. Bu arada, hangi dilde söyleyecek?”</p>

  <p class="block_6">“Amma da yaptın! Yidce tabii ki, Yidce!”</p>

  <p class="block_6">Daha sonra, yanuka takdim edildiğinde, insanlar yarı çocuk yarı genç birini gördüler. Yanakları kırmızı kırmızıydı. Yeni takımı üstünde çok bol duruyordu.</p>

  <p class="block_6">Frau Zauberblit yaklaşıp sordu: “Adın ne senin?”</p>

  <p class="block_6">“Adı Nahum Slotzker. Hem yavaş konuşun” diye müdahale etti Pappenheim, “Almanca anlamıyor.”</p>

  <p class="block_6">Aniden göz kenarlarında titreyen yetişkin hatlarını fark ettiler ama yüz hala bir çocuğun yüzüydü. Büyüklerin yanında utanıyordu.</p>

  <p class="block_6">Samitzky, Lehçe konuşarak, “Neredensin? Lodz’dan mı?” diye sordu.</p>

  <p class="block_6">Oğlan gülümsedi, “Kalashin’den,” dedi.</p>

  <p class="block_6">Tuhaf bir akşamdı. Frau Zauberblit aşık bir genç kız kadar neşeliydi. Samitzky emekli bir beden eğitimi öğretmeni gibi koridoru arşınlayıp duruyordu. Şef iskambil falı açıyor ve kendisine taze gelincik tohumu keklerinden getiren garson kızla şakalaşıyordu. Kız yarı Yahudi’ydi ve anne babasını daha çocukken kaybetmişti. Birkaç yıl boyunca Graf<sup class="calibre7"><sup class="noteref" id="back_note_4"><a class="calibre6" href="../Text/index_split_041.html#note_4" title="4">4</a></sup></sup> Shutzeim’ın metresi olmuştu. Sonra Graf olmuştu.</p>

  <p class="block_6">“Benim de sizinle gelmeme izin verilecek mi?” diye sordu kız.</p>

  <p class="block_6">“Amma da yaptın! Sen gelmezsen kuzeyde bize kim servis yapacak?”</p>

  <p class="block_6">“Ama ben saf kan Yahudi değilim.”</p>

  <p class="block_6">“Ya ben, ben öyle miyim?”</p>

  <p class="block_6">“Anneniz de babanız da Yahudi’ydiler, değil mi?”</p>

  <p class="block_6">“Evet, tatlım, Yahudi olanak doğmuşlardı ama sonradan Hıristiyan oldular.”</p>

  <p class="block_6">Ertesi gün ikizlerin hamisi Frau Mübaum geldi. Soylu bir havası olan, uzun boylu, zarif bir kadındı. Dr. Pappenheim’ın neşesine diyecek yoktu. Ne zaman kasabaya biri dönse mutlu olurdu. Sır yavaş yavaş insanları kuşatıyordu ve havada yeni bir sezgiden doğan, belirsiz bir endişe vardı. Usulca yürüyor ve fısıltıyla konuşuyorlardı. Garsonlar çilek ve krema taşıyorlardı. Yaz sarhoş edip akılları baştan alan koyu yeşil gölgesini geniş verandaya sermişti. İkizler hamilerinin yanında yüzleri kızararak oturuyorlar ve ağızlarını açmıyorlardı. Topluluk içinde çocuk gibiydiler. Dr. Pappenheim dolu bir program hazırlamıştı ve herkes tuhaf bir bekleyiş içindeydi. İlk teftişten ikincisine kadar geçen zaman içinde yaşlılar öldü. Kasabayı keskin bir alkol dumanı sardı. Önceki gece, Herr Furst kafede yığılıvermişti. Yıllarca tertemiz kıyafetleri içinde caddeleri adımlamıştı. Ve komşu binada, kumarhanede, rulet çarkının yanında bir başka adam daha. Havada farklı bir özellik vardı, civardaki ormanlardan kaynaklanmayan müthiş bir berraklık.</p>

  <p class="block_6">Ve Sağlık Dairesi’nde teftişler sessizce sürüyordu. Burası şimdi merkezdi ve ağ merkezden her yana doğru yayılıyordu. Sağlık Dairesi’ndekiler her şeyi biliyordu. Büyük bir harita, gazete koleksiyonları ve bir kütüphaneleri vardı. Canınız istediği zaman oraya uğrayabilir ve bir şeyleri araştırabilirdiniz. Şef kaydolmaya gitti ve neşeli döndü. Ona koca bir dolap dolusu sözleşmeler, lisanslar ve belgeler göstermişlerdi. İlginçtir, babası İbranice bir aritmetik kitabı yazmıştı. Her şeyi biliyorlardı ve size geçmişinizi göstermek hoşlarına gidiyordu, böyle dedi şef.</p>

  <p class="block_6">Kasabanın yolu kapatılmıştı. Giriş çıkış yoktu. Ama istisnalar oluyordu. Sütçü sabahları süt getiriyor ve meyve kamyonu sandıklarını otelin önüne indiriyordu. Her iki kafe de açıktı ve orkestra her gece çalıyordu ama yine de sanki başka bir yerden gelen, başka bir zaman kasabayı işgal etmiş, sessizce yerleşiyordu.</p>

  <p class="block_12" id="calibre_pb_13">&nbsp;</p>
</body>
</html>
