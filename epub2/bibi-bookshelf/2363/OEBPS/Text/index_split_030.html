<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_24">28</h1>

  <p class="block_9">&nbsp;</p>

  <p class="block_6">Badenheim’ın son günleri sönük, sarı bir ışıkla aydınlandı. Hiç sigara kalmamıştı, insanlar gizlice çaldıkları hapları kullanıyorlardı. Kimisi neşeliydi, kimisi depresyona gömülmüştü. Pencere kıyılarında dikiliyor ya da daha üst katlara çıkıyorlardı. Son yağmurlar Lüksemburg Bahçeleri’ndeki güz yapraklarına canlılık getirmişti. Harika bir manzaraydı. Ve otel hüngür hüngür ağlayabileceğiniz ya da sessiz kalabileceğiniz, kimsenin de nedenini sormayacağı bir tapınağa benziyordu.</p>

  <p class="block_6">Başgarson Yidce öğreniyordu. Samitzky defterine uzun kelime listeleri yazmış, oturmuş, çalışıyordu. Biraz kamburlaşarak ve boşluğa bakarak yürümeye başlamıştı. Avusturyalı aksanı kendisine bir sülük gibi yapışıyor ama o, bu engeli de aşmaya çalışıyordu. Salo onu avutuyor, Polonya’da daha kolay öğreneceğini söylüyordu. Orada herkes Yidce konuşurdu.</p>

  <p class="block_6">“Bu dili çok ilginç buluyorum,” dedi başgarson.</p>

  <p class="block_6">Martin üzüntüyle başını eğmişti. Eczane yağmacılar tarafından boşaltılmıştı. Yerlere saçılmış kozmetikler şiddetin kanıtıydı. Martin’in yalvarıp yakarması boşunaydı. Herkes ona sanki bir polismiş gibi sırt çeviriyordu.</p>

  <p class="block_6">Haham iyileşti. Solgun yüzünde aklının başında olduğunu gösteren soğuk bir bakış vardı. Pappenheim onun yanına oturup akıcı bir üslupla konuşuyordu: Herkes Polonya’ya gitmekten pekala hoşnuttu. Mutluydular, dört gözle bekliyorlardı.</p>

  <p class="block_6">“Peki orada ne yapacaksınız?”</p>

  <p class="block_6">“Ne demek istiyorsunuz?”</p>

  <p class="block_6">“Herkes dinin emirlerine uymaya niyetli mi?” Haham bu sorunun uygunsuz olduğunu hissetmiş gibi zekice gülümsedi.</p>

  <p class="block_6">“Başgarson sıkı çalışıyor, ben de Buber’in büyük kitabını okuyorum.”</p>

  <p class="block_6">“Buber. Bir zamanlar herkes ondan söz ederdi. Demek kitapları hala okunuyor.”</p>

  <p class="block_6">“Size <i class="calibre5">Ostjude</i> düşmanlığının geçmişte kaldığına dair söz verebilirim.” Dr. Pappenheim’ın sesinde, yolculuk öncesi, hahamın hayır dualarını almak ister gibi yakaran bir eda vardı. Ama haham taviz vermiyordu.</p>

  <p class="block_6">“Peki, hayatınızı nasıl kazanacaksınız?” diye sordu.</p>

  <p class="block_6">“Aramızda büyük sanatçılar var,” dedi Pappenheim, dili yeniden açılmıştı, “dünya çapında sanatçılar. Dr. Shutz bir matematik dehası. Dr. Fussholdt meşhur bir tarihçi.”</p>

  <p class="block_6">Coşku yine ağır bastı. Sally ve Gertie en güzel elbiselerini giydiler. Salo sürekli şaka yapıyordu. Perişan durumdaki Mitzi bile gülmekten kırılıyordu. Sanatçıların yapamadığını Martin’in hapları yapmıştı. Yalnız, Martin’in üzüntüsü sonsuzdu. Bütün ölüm haplarını Latince ve Almanca isimleriyle sayıp duruyordu. Ama sesi ıssızlığın ortasında bir mırıltıydı.</p>

  <p class="block_6">Haplar Karl üzerinde belli ki kötü bir etki yapmıştı. Öfkeliydi. Gözlerinde garip bir alev parlayıp sönüyordu. Lotte yanından ayrılmıyordu ama o kendisini kontrol edemiyordu ve bütün öfkesi Dr. Langmann’a yönelmişti. “Spor yaptırmak istiyormuş. Spor!”</p>

  <p class="block_6">“Haham ne diyor?” diye sordular.</p>

  <p class="block_6">Pappenheim gururla, “Harika bir adam,” dedi.</p>

  <p class="block_6">Müzisyenler şimdi berbat durumdaydılar. Oteli soymuşlar, çantalarını doldurmuşlar, ganimetlerini yığmışlar; şimdi de, geceleyin, yataklarında uzanıyor, çikolata çiğniyorlardı. Ama bu gizli şölenler onlara mutluluk vermiyordu. Kendi gözlerinde birer hırsızdılar ve korkuyorlardı, resmen korkuyorlardı. Samitzky çocukluğunda, Polonya’dayken duyduğu bir şarkıyı hatırladı, şarkının ezgisi bir ateş gibi diline dolandı. Şiddetle yayıldı. Gertie bir top gibi yerlerde yuvarlanıyor ve kimse buna şaşırmış görünmüyordu.</p>

  <p class="block_6">Haplar bitti ve herkes kendi içine, üzüntüsüne gömüldü. Şimdi umutsuzluk bütün duvarlardan bakıyordu. Mutfak karanlıktı, çay sehpaları terk edilmişti ve iki avize eğri duruyordu, çılgın bir partinin sabahıydı sanki. Ne yapılabilirdi? Neye çare bulunabilirdi? Keşke festivali canlandırabilselerdi! Festivali tekrar canlandırma şansı hiç yok muydu? Mandelbaum müzisyenlere terör estiriyor ve odasından çıkmayı reddediyordu. İkizler Polonya’ya vardıklarında Varşova’da sahne alacaklarını söylediler. Yanuka şımarık bir çocuk gibi davranıyordu. Sadece kutu kutu şekerleme karşılığında şarkı söylüyordu. Yanakları solmuştu. Kilo almıştı. Anlaşılan sesini de kaybetmişti. Müzik ve insanlara hayat üflemenin başka bir yolu kalmayınca sanatçılar kendi içlerine çekildiler.</p>

  <p class="block_6">Dr. Pappenheim otel kapılarında durup yabancılara ahkam kesiyordu. Birisi festival hakkında bilgi almak istedi. Pappenheim programdaki karışıklık için özür diledi. Elinden gelen her şeyi yapmıştı ama bu yıl öteki konular ağır basmışsa ne yapabilirdi?</p>

  <p class="block_6">Keşke festivali canlandırabilselerdi! festivali canlandırmanın hiç yolu yok muydu? Şimdi herkes Dr. Pappenheim’ın peşinde, bir şey dayatmak için değil, bir şey rica etmek için dolaşıyordu. Yıllardır tiryakisi oldukları ilaç, şimdi her şeyden çok yanıp tutuştukları bu ilaçtı işte. Dr. Pappenheim büyük sanatçının kapısına gidip yalvardı: “Yalnızca bir tek konser, yalnızca bir tek, acıyın bize...</p>

  <p class="block_12" id="calibre_pb_30">&nbsp;</p>
</body>
</html>
