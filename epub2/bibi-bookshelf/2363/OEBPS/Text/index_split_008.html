<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_5">6</h1>

  <p class="block_9">&nbsp;</p>

  <p class="block_6">Ve soruşturmalar gerçeği gün yüzüne çıkardı. Bundan sonra kimse Sağlık Dairesi’nin yetersiz kaldığını söyleyemezdi. Yabancılaşma, şüphe ve güvensizlik kasabayı işgale başladı. Ama herkes hala kendi işleriyle meşguldü: misafirler zevkleriyle, yerli halk dertleriyle. Dr. Pappenheim, Mandelbaum’u kaybettiğine hayıflanmaktan kendini alamıyordu. Telgraf geldi geleli hayatı yaşamaya değmez olmuştu. Profesör Fussholdt’un genç karısı Badenheim’da bir şeylerin değiştiğini ilan etti. Profesör Fussholdt odasından çıkmıyordu. Şaheseri yayınlanmak üzereydi, düzeltmelerle meşgul oluyordu. Bir kedi eniği gibi şımarttığı genç karısı onun çalışmalarından hiçbir şey anlamıyordu. Varsa yoksa giysiler ve kozmetik. Otelde ona Mitzi diyorlardı.</p>

  <p class="block_6">Mayıs ortasında, ilan panosuna, bütün Yahudi vatandaşların en geç ay sonuna kadar Sağlık Dairesi’ne kayıt yaptırmaları gerektiğini bildiren sade bir duyuru asıldı.</p>

  <p class="block_6">“Yani ben,” dedi Samitzky.</p>

  <p class="block_6">“Ben de,” dedi Pappenheim. “Herhalde Yahudiliğimi bana çok görmeyeceksin.”</p>

  <p class="block_6">“Keşke,” dedi Samitzky, “ama burnun senin bir Avusturyalı olmadığını kanıtlıyor.”</p>

  <p class="block_6">Yıllar boyunca ters giden her şey için Pappenheim’ı suçlamaya alışmış olan şef, “Onun yüzünden gidip bu bürokrasi batağına dalmak zorunda kaldım. Memurları delirmiş, sıkıntısını ben çekiyorum,” dedi.</p>

  <p class="block_6">Herkes Dr. Pappenheim’dan vebadan kaçar gibi kaçmaya başlamıştı ama o onların düşmanlığını sezmiyor, her zamanki gibi, otelle postane arasında mekik dokumaya devam ediyordu.</p>

  <p class="block_6">Son iki haftadır Trude’nin hastalığı kötülemişti. Sürekli ölümden söz ediyordu, artık korkuyla değil, bir çeşit samimiyet duygusu içinde. Her gün aldığı ağır haplar onu uykudan uykuya sürüklüyor ve Martin’e, karısı, hayatının öteki bölümlerinde geziniyormuş gibi geliyordu.</p>

  <p class="block_6">İnsanlar, saklanmasına gerek kalmamış eski bir hastalıktan söz edercesine birbirlerine içlerini boşaltmaya başladı; herkesin tepkisi ise farklı oluyordu: utanma ve gurur. Frau Zauberblit hiçbir şey demiyor ve tek soru sormuyordu, kasıtlı bir umursamazlık içindeydi. Neden sonra Samitzky’e yaklaşıp sordu: “Kayıt yaptırdınız mı?”</p>

  <p class="block_6">“Daha değil,” dedi Samitzky. “Doğru fırsatın doğmasını bekliyorum. Yahudi kökenli bir Avusturya vatandaşına hitap etme şerefine mi eriyorum?”</p>

  <p class="block_6">“Evet, efendim.”</p>

  <p class="block_6">“öyleyse, pek yakında ailecek bir kutlama yaparız.”</p>

  <p class="block_6">“Şüpheniz mi vardı?”</p>

  <p class="block_6">Başgarson mevsim kirazlarının servisini bizzat kendisi yaptı, sarı kirazlar. Leylak dalları verandanın korkuluklarına tırmanmışlardı ve arılar mavi çiçekleri oburca tüketiyorlardı. Frau Zauberblit hasır şapkasının etrafına ipek bir eşarp bağlamıştı. Kirazlar daha o sabah Aldenheim’dan gelmişti; bu yıl erken olgunlaşmışlardı. Frau Zauberblit “Harika değil mi?” dedi. Bu kırsal esintilere bayılıyordu.</p>

  <p class="block_6">Samitzky “Ne düşünüyorsunuz?” diye sordu.</p>

  <p class="block_6">“Dedemin evini düşünüyorum. Kirchenhaus’un hahamıydı, Tanrı’nın yolunda biri. Yaz tatillerimi onun yanında geçirirdim. Akşamları nehir kıyısında yürüyüşe çıkardı. Doğayı severdi.”</p>

  <p class="block_6">Samitzky çok içiyordu. “Endişelenmeyin çocuklar. Yakında Polonya yolundayız. Bir düşünün: Polonya.”</p>

  <p class="block_6">Dr. Shutz ortalıkta deli gibi koşturuyordu. Okullu kız onu çileden çıkarıyordu. Frau Zauberblit, “Dr. Shutz akıllıca bir sohbet için neden akıllı bir gruba katılmıyorsunuz?” dedi. Akademik çevrelerde Shutz bir dahi sayılırdı, biraz <i class="calibre5">enfant terrible</i> idi ama olsun.</p>

  <p class="block_6">Samitzky “Kaydoldunuz mu?” diye sordu.</p>

  <p class="block_6">“Ne?” dedi Shutz, şaşırmıştı.</p>

  <p class="block_6">“Kaydolmak zorundasınız. Duymadınız mı? Sağlık Dairesi’nin kurallarına göre. İyi bir daire, yetkisi son aylarda uzatılan bir hükümet dairesi... Bu daire Dr. Shutz’un kaydolmasını içtenlikle rica ediyor.”</p>

  <p class="block_6">“Bu şaka değil hayatım,” dedi Frau Zauberblit.</p>

  <p class="block_6">“Öyle mi?” dedi Shutz, tamamen şaşkın. O Badenheim’ın şımartılmış sevgilisiydi. Herkes tarafından sevilirdi. Pappenheim onun boşa giden müzik yeteneğine yanar dururdu. Shutz her mevsim sonunda, borçlarını yaşlı, zengin annesine ödeten iflah olmaz bir müsrifti.</p>

  <p class="block_6">Müzisyenlerin gözlerinde uzak bir korku çöreklendi. “Endişelenecek ne var?” dedi, Dr. Pappenheim, havayı dağıtmaya çalışarak. “Bu kadar kasvet yeter.”</p>

  <p class="block_6">Müzisyenlerden biri, “Burada misafiriz, değil mi? Biz de kayıt yaptırmak zorunda mıyız?” diye sordu.</p>

  <p class="block_6">Dr. Pappenheim, “Sanırım,” dedi “Sağlık Dairesi önemli misafirleriyle övünmek istiyor ve bu yüzden onların adlarını Altın Defter’ine yazıyor. Ne kadar nazikler değil mi?”</p>

  <p class="block_6">Müzisyenlerden biri, “Belki de hepsi <i class="calibre5">Ostjuden</i><sup class="text_4"><sup class="noteref" id="back_note_3"><a class="calibre6" href="../Text/index_split_040.html#note_3" title="3">3</a></sup></sup> yüzündendir,” dedi.</p>

  <p class="block_6">Bu noktada, Samitzky ayağa kalkıp bağırdı: “Mesele nedir, benden hoşlanmıyor musunuz? Ben kelimenin tam anlamıyla bir Ostjude’yim. Bana karşı bir kininiz mi var?”</p>

  <p class="block_12" id="calibre_pb_8">&nbsp;</p>
</body>
</html>
