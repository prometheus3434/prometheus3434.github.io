<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="id_bookmark6">18</h1>

  <p class="block_9">&nbsp;</p>

  <p class="block_6">Işık yer değiştirmiyordu. Havada donup kalmış bir dikkat vardı. Yabanıl, turuncu bir gölge sardunyanın yapraklarını gizlice dişliyordu. Sarmaşıklar keskin, sinsi rutubeti emiyordu. Pappenheim müzisyenleri şımartıyor, onlara çikolatalar ve kremalı pastalar alıyordu. Müzisyenler uysal ve minnettardılar. Kavgalar dinmişti. Ve tuhaf, yeni ışık bulutlardan süzülüyor, geniş verandayı aydınlatıyordu. Dr. Shutz’un aşkı artık geçmiş günlerdeki gibi uçarı değildi. Turuncu gölge şimdi onun ve sevgilisinin üzerine düşüyordu. Okullu kız yazlık ceketine sanki ani bir ayrılıktan korkar gibi sarılıyordu.</p>

  <p class="block_6">Postane kilitliydi. Soğuk ışıklar pürüzsüz mermer basamakları okşuyordu. Ana kapılar gotik oymalarıyla harabe bir anıtı hatırlatıyordu. Dün gece, kapalı postanenin yanında durup gülmüştü. “Her şey kapandı.”</p>

  <p class="block_6">Dr. Pappenheim postanenin yanında dikilirken eczanede şiddetli bir kavga devam ediyordu. İki yabancı zorla içeri girmiş, “toxica” dolabını yağmalıyorlardı. Martin onları püskürttü, ellerinden ilaç şişelerini alıp bağırdı: “Müsaade etmem!” Kasabaya iki gün önce gelmiş, bitkin görünümlü adamlardı. Yüzlerinde buz gibi bir çaresizlik okunuyordu.</p>

  <p class="block_6">Mandelbaum ve üçlüsü hırsız gibi geceleyin geldiler. Pappenheim onları zemin kata aldı ve çay ikram etti.</p>

  <p class="block_6">“Ne oldu?”</p>

  <p class="block_6">“Nakil yaptırdık,” dedi Mandelbaum.</p>

  <p class="block_6">“Bunu siz mi istediniz?”</p>

  <p class="block_6">“Tabii ki, biz istedik. Genç bir adam, küçük rütbeli bir subay belgelerimizi çoktan yolladı. Festival’e gitmek zorunda olduğumuzu anlattık. Güldü ve onayını verdi. Biz hazırız, ne diyorsunuz?”</p>

  <p class="block_6">“Harika,” dedi Pappenheim. “Asla gelemeyeceğinizi düşünmüştüm. Şimdi istirahat etmelisiniz.”</p>

  <p class="block_6">Ağ onları Reizenbach tatil kasabasında yakalamıştı. İlkin her şey şaka gibi geliyordu, ama kısa zamanda ortaya çıktı ki, Avusturyalılar da Almanlar kadar çalışkandılar. Yerli halk evlerine gönderildi ve Yahudiler -evet efendim, yalın, net bir şekilde ve lafı dolandırmadan- Yahudiler karantinaya alındılar! Mandelbaum Akademi’ye birçok mektup göndermişti ama cevap yoktu. O genç subay olmasa asla kaçamazdı. Mandelbaum, “Birazcık girişim. Yahudiler oldum olası girişimleriyle ünlüdür, değil mi Dr. Pappenheim?” diyerek şaka yaptı.</p>

  <p class="block_6">Dr. Pappenheim neşe içinde başgarsonu çağırmaya koştu. Başgarson oraya gelip, sanki bizzat İmparator Franz Josef’e hizmet etmek üzere çağrılmış gibi hayretten ağzı açık bir halde dikildi.</p>

  <p class="block_6">Pappenheim yıllardır Mandelbaum’u Badenheim’a çekmeye çalışıyordu. Ama seneler geçmiş, o gelmemişti. Pappenheim onun verdiği sözleri dostluk belirtisi ve gelecek için umut olarak görür, sık sık bunlarla hava atardı - ve geçen yıl, nihayet, duvarı aşmayı başarmış, Akademi’de büyük adamın ofisine kabul edilmişti. Mandelbaum ona bu yaz geleceğine dair söz vermişti. Dr. Pappenheim kulaklarına inanamamıştı. Ve işte büyük sanatçı nihayet buradaydı. Gelmeyi gerçekten istediği şüpheliydi. Ama, ne olursa olsun, o buradaydı, burada olduğu su götürmez bir gerçekti.</p>

  <p class="block_6">“Burada hepimiz Yahudi miyiz?” diye usulca sordu Mandelbaum, sanki büyük Mandelbaum o değildi.</p>

  <p class="block_6">“Hizmetçiler kaçtı ama başgarson doğma büyüme Yahudi, çok şükür, ayrıca bir garson kız.”</p>

  <p class="block_6">“Öyleyse her şey koşer,<sup class="calibre7"><sup class="noteref" id="back_note_6"><a class="calibre6" href="../Text/index_split_043.html#note_6" title="6">6</a></sup></sup>” diye şaka yaptı büyük adam.</p>

  <p class="block_6">Başgarson kendisine, “Burada Badenheim’da maestronun birçok hayranı var,” deme iznini verdi.</p>

  <p class="block_6">Ardından, kapsamlı bir geziye çıktılar. Mandelbaum hayranlığını ifade etti. Badenheim’ın Reizenbach’tan çok daha güzel olduğunu söyledi. Bilseydi daha önce gelirdi. İnsan gerçek güzelliğin ya da gerçek hayranlarının nerede gizli olduğunu asla bilemiyordu. Geziden sonra salonda oturdular ve Mandelbaum aniden kahkaha atarak: “Akademi mektuplarımı cevaplamıyor! Duyuyor musunuz, Akademi, Başkanını görmezden geliyor, Kurucusunu inkar ediyor! Düşündürücü değil mi?”</p>

  <p class="block_6">“Bir gün pişman olacaklar,” dedi Dr. Mandelbaum. Oturup açıkladı: “Buradaki misafirler son derece hoş insanlar. Ve bu yıl, kısıtlamalar nedeniyle, hava çok samimi. Maestro sahne almayı kabul ederse bu hayatımızın olayı olacak.”</p>

  <p class="block_6">“Ben mi? Ben sadece bir Yahudi’yim, bir sayı, bir dosya. Eğer o genç subay olmasa hala Reizenbach’ta çürüyor olacaktım. Bana neden ihtiyacınız var? Ben bir haham, bir kantor<sup class="calibre7"><sup class="noteref" id="back_note_7"><a class="calibre6" href="../Text/index_split_044.html#note_7" title="7">7</a></sup></sup> muyum?”</p>

  <p class="block_6">“Siz bizim maestromuzsunuz, biricik ve tek istediğimiz maestromuz.”</p>

  <p class="block_6">Mandelbaum, üçlüsüne dönerek dedi ki: “Sizin için bir Yahudi saz şairleri grubu gibi çalacağız. Akademi, Başkanını cevaplamayı reddediyor, taahhütlü mektuplarını görmezden geliyor, acele mektuplarını görmezden geliyor. Biz sizin Yahudi saz şairleriniz olacağız.”</p>

  <p class="block_6">Ağır, hantal müzisyenler bir kenarda duruyor, ağızlarını açmıyorlardı. Büyük sanatçı onları dehşete düşürmüştü. Evcil kuşlar gibi, bir arada oturuyor, onun her hareketini izliyorlardı. Şef de onu büyülenmiş gibi izliyordu. Viyana’daki bütün ünlü sanatçıları tanıyan ve Mandelbaum’ın gelişini duymuş olan Prenses Milbaum tahtından inerek, “Profesör Mandelbaum!” dedi, “Demek Profesör Mandelbaum da aramızda!”</p>

  <p class="block_6">Mandelbaum ayağa kalkıp onun elini öptü. “Sonunda ayıbım toplum içinde ifşa olundu,” dedi.</p>

  <p class="block_6">“Peki Kraliyet Akademisi ne diyor?”</p>

  <p class="block_6">“Mektuplarımı görmezden geliyorlar.”</p>

  <p class="block_6">“Ben olsam onlarla bütün bağlarımı koparırdım, birdenbire ve temelli. Bu onlara ders olurdu, bu onlara biraz terbiye öğretirdi.”</p>

  <p class="block_6">Dr. Pappenheim kendinden daha büyük güçler araya girmiş gibi rahatsız oldu.</p>

  <p class="block_6">Mandelbaum Prenses’e Reizenbach’ı anlattı. O da grotesk hikâyeyi dinledikten sonra, “Bunu ödeyecekler,” dedi. Gurur dolu gözlerinde bir şimşek parladı.</p>

  <p class="block_6">“Peki ya burası?” diye sordu Mandelbaum.</p>

  <p class="block_6">Prenses, “Her şeyin cılkı çıkmış,” diye açıkladı.</p>

  <p class="block_6">O gece Mandelbaum kendini odasına kilitledi; temiz, parlak notalar sessizliği böldü. Şimdi herkesi yeni bir korku almıştı: Mandelbaum.</p>

  <p class="block_12" id="calibre_pb_20">&nbsp;</p>
</body>
</html>
