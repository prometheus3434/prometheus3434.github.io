<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_16">20</h1>

  <p class="block_9">&nbsp;</p>

  <p class="block_6">Sonraki günler sakin geçti. Pastane kapatıldı ve sarmaşıklar yeşil panjurlar üzerinde rahatça büyüdüler. Barda içki servisi durdu. Akvaryumdaki balıklar çoğalıp şişmanladı. Havada asılı keskin tütün kokusu olmasa bar mütevazı bir tartışma kulübüne benzerdi.</p>

  <p class="block_6">Dr. Pappenheim kâğıtlarını bir düzene sokmaya karar verdi ve hepsini art arda yırttı: dosyalar, eski mektuplar, sözleşmeler, tanıtımlar ve odaya dolup taşan onca evrak. Her şeyi temizleyip bitirdikten sonra Sally ve Gertie’yle yürüyüşe çıktı. Sally’nin üstünde yaşlı Grafın kendisine Venedik’ten getirdiği bir dantel elbise, Gertie’nin üstündeyse kısa bir şey vardı.</p>

  <p class="block_6">“Çıkalım,” dedi Dr. Pappenheim, “Bugünlük bu kadar çalışma yeter.”</p>

  <p class="block_6">Pastanenin girişinde mavi takımıyla, yaşlı pasta ustası dikiliyordu. Pastane sahibiyle geçirdiği yılların ardından kendine ait bir iradesi kalmamıştı. Yüzünde aptal bir çaresizlik okunuyordu.</p>

  <p class="block_6">“Hazırlanıyoruz, değil mi?” diye sordu Dr. Pappenheim.</p>

  <p class="block_6">Bu soru üzerine, yaşlı adam yanlarına geldi, “Ben hazırım.”</p>

  <p class="block_6">“Acele etme, daha zaman var.”</p>

  <p class="block_6">Pasta ustası çok saygılı bir şekilde, “Doktora naklin neyle olacağını sormak istiyordum,” dedi.</p>

  <p class="block_6">“Trenle. Tren yolculukları hoştur, öyle değil mi?”</p>

  <p class="block_6">Fırında geçen yıllar yaşlı adamın köylü bedenini eğmemişti. Kızlarını çoktan evden uçurmuş ve artık dinlenmekten ve anılardan başka şeyi kalmamış bir köylü gibi görünüyordu.</p>

  <p class="block_6">“Şahsi bir soru sormama izin verir misiniz?” dedi pasta ustası. “Burada otuz yıldır aralıksız çalışıyorum. Emekli maaşım orada da devam edecek mi?”</p>

  <p class="block_6">“Her şey oraya aktarılacak,” dedi Dr. Pappenheim. “Kimse mağdur edilmeyecek.”</p>

  <p class="block_6">Usta, “Ben de öyle düşünmüştüm,” dedi.</p>

  <p class="block_6">Yürümeye devam ettiler. Kestane ağaçları yaprak döküyordu. Esneyen bir boşluk meydandan bu yana sessizce bakıyordu. Badenheim’da geçen bunca yıl. Kendine tek bir an bile ayırmadan. Sanatçıların kaprislerine köle. Pappenheim şimdi, ilk kez, zamanın kendine ait olduğunu hissediyordu. “Araştırmalara geri dönmek isterdim,” dedi birdenbire, hiçbir yere bağlamadan.</p>

  <p class="block_6">“Peki biz ne yapacağız?” dedi Sally. “Ne önerirsiniz Dr. Pappenheim? Sanırım, gece derslerine katılabiliriz. Sizin fikriniz ne? Bütün büyük şehirlerde gece seminerleri var. Viyana’da gece seminerleri hakkında reklamlar olduğunu hatırlıyorum.”</p>

  <p class="block_6">“Elbette,” dedi Dr. Pappenheim.</p>

  <p class="block_6">Prenses Salpina’nın bahçesinde güller, çürüyen pancarlardan besleniyor gibi, gürültüyle büyüyordu. Ev boş duruyordu. Kapıda, ahşap kapıda, havlayan bir köpek yoktu. Son yıllarda Prenses, Badenheim’ın hızlı hayatına katılmamış, Viyana’da yaşamayı tercih etmişti. Ve biçimli, küçük ev şatafatını kaybetmişti ama sırrını değil. Önceleri Prenses de ikizlere ilgi duymuştu, ama bir akşam, ortada görünen hiçbir sebep yokken, Badenheim’dan ayrılıvermiş, daha sonra da ikizler hakkındaki bütün şikayetlerini sıraladığı, öfke kusan, uzun bir mektup yazmıştı. Dr. Pappenheim cevap yazarak kızların namusunu savunmuştu.</p>

  <p class="block_6">“Bize neden kızıyor?” diye sordu Sally.</p>

  <p class="block_6">“Bilmiyorum. Keşke bilseydim,” dedi Pappenheim, omuzlarını silkerek.</p>

  <p class="block_6">“Buradan hep birlikte gidebilirdik. Buradan hep birlikte gidebilsek hoş olmaz mıydı?”</p>

  <p class="block_6">“Prenses Salpina Slav sanatına çok düşkündür. Berlin’de okumuş,” dedi Gertie ve bu yorumu yaptığı için utanarak derhal sustu.</p>

  <p class="block_6">“Slav sanatı konusundaki bilgisi gerçekten çok derindir,” dedi Dr. Pappenheim.</p>

  <p class="block_6">“Ona yazamaz mıyız?”</p>

  <p class="block_6">“Ben kendisine uzun bir mektup yazdım ama o cevap vermedi.”</p>

  <p class="block_6">Uzun süre yürüdüler. Pappenheim’ın neşesi yerindeydi ve onlara Dresden’de geçen öğrencilik günlerini anlattı. Dresden sevimli bir kasabaydı ama Viyana daha da güzeldi. Viyana’da doğan biri için başka bir yerde yaşamak zordu. Otele döndüklerinde yanukayı ağlar buldular. “Eve gitmek istiyorum.”</p>

  <p class="block_6">“Sally ona pembe bir kutu dolusu şekerleme aldı ama çocuğun susacağı yoktu. Tatlıların işe yaramadığını gören Gertie ayağa kalkıp bağırdı: “Sana gerçek rayları olan bir elektrikli tren alacağım.”</p>

  <p class="block_6">Çocuk sakinleşti. Gertie onun yanına oturdu ve Varşova’nın oyuncak dükkânlarıyla dolu, kocaman bir şehir olduğunu söyledi. Varşova’ya varır varmaz ona elektrikli bir tren alacaktı. Oğlan bir sürü soru sordu, Gertie de uzun uzun cevapladı. Varşova Polonya’nın başkentiydi ve bir insanın isteyebileceği her şey orada bulunurdu.</p>

  <p class="block_12" id="calibre_pb_22">&nbsp;</p>
</body>
</html>
