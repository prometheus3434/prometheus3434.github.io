<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_15">19</h1>

  <p class="block_9">&nbsp;</p>

  <p class="block_6">Kurşun güneş soğuk ufukta bütün ağırlığıyla hattı.</p>

  <p class="block_6">“Viyana buradan ne kadar uzakta?” diye sordu birisi, amaçsızca.</p>

  <p class="block_6">“Sanırım iki yüz kilometre ya da daha az.” Kelimeler boşlukta yorgun, neşesiz kuşlar gibi süzüldü. Aşağıda, mutfakta, çok sevilen elmalı turtayı yapıyorlardı. Nefis koku verandayı doldurdu.</p>

  <p class="block_6">Müzisyenlerden, gençliğinde biraz yer gezmiş olan biri, “Neden gidip vize başvurusunda bulunmuyoruz?” diye sordu.</p>

  <p class="block_6">“Peki, vizen olsa nereye gitmek isterdin?” Adam kendisine utanç verici bir soru sorulmuş gibi suskun kaldı.</p>

  <p class="block_6">Şef kartlarını elinden bıraktı ve “Kendi adıma, neresi olursa gitmeye hazırım,” dedi.</p>

  <p class="block_6">Martin kışlık giysileri dolaptan çıkardı ve naftalin toplarının kokusu bütün eve yayıldı. Polonya rüyası Trude’yi sakinleştirmişti. Martin onun yanı başında oturuyor, her şeyin yoluna gireceğine söz veriyordu. “Polonya’dan geldik, şimdi de Polonya’ya dönmek zorundayız. Orada doğan herkes oraya dönmek zorunda,” diye şarkı söyler gibi tekrarlıyordu.</p>

  <p class="block_6">Bir grup öfkeli kalabalık, telefonun başında durmuş, kendilerini aniden ve uyarmaksızın sevdiklerinden koparan bürokrasiye sövüp sayıyorlardı. “Düzen!” diyorlardı buruk bir sesle. “Düzen!” Hatta, birkaçı, hattın kesilmesiyle yaşadıkları rahatsızlığı şikayet eden uzun, detaylı mektuplar yazmak için kalemi kâğıdı eline aldı. Seyahat acentelerinden, onları orada alıkoyan yetkililerden tazminat istiyorlardı. Bütün bu şikayetler boşunaydı elbet. Hatların tamamı kesilmiş, postane kapatılmıştı. Hizmetçiler sanki evleri yangın sarmış gibi kaçmışlardı, Kasaba hayatını kendi içinde yaşamaya başlamıştı.</p>

  <p class="block_6">Müzisyenlerden biri, “Orada Polonya’da bize ne yapacaklar?” diye sordu.</p>

  <p class="block_6">Yanında, oturduğu yerde uyuklayan arkadaşı, “Ne demek istiyorsun? Sen müzisyen olacaksın, her zamanki gibi,” dedi.</p>

  <p class="block_6">“Öyleyse, bizi neden oraya gönderiyorlar ki?”</p>

  <p class="block_6">Arkadaşı etkileyici bir formül aradı. “Tarihsel gereklilik,” dedi.</p>

  <p class="block_6">“Canım çıksın ki anlamıyorum. Ortalama sağduyu bunu kavrayamaz.”</p>

  <p class="block_6">“Öyleyse, ortalama sağduyunu öldür, belki ondan sonra anlamaya başlarsın.”</p>

  <p class="block_6">Evler yavaş yavaş sessizlikle doldu. Her yana yayılmış sarmaşıklar azdı. Akasyalar patır patır çiçek açtı. Güz ve bahar garip bir şeklide birbirine karıştı. Geceleri soluyacak hava yoktu. Samitzky içkiyi sünger gibi emiyordu. Bir köylü gibi içiyor ve Lehçeyle Yidce karışımı bir dilde konuşuyordu. Bildiği dillerden geriye, yalnızca, gençliğinde konuştuğu bu dil kalmış gibiydi.</p>

  <p class="block_6">Frau Zauberblit kibarca, “Neden bu kadar çok içiyorsun, hayatım?” diye sordu.</p>

  <p class="block_6">“İnsan eve giderken mutlu olmalı.”</p>

  <p class="block_6">“Burası soğuk, gerçekten soğuk.”</p>

  <p class="block_6">“Evet, ama sağlıklı bir soğuk, duru bir soğuk, gelecek için umut veren bir soğuk.”</p>

  <p class="block_6">Kayıt işlemleri bitmişti. Memurlar şimdi Sağlık Dairesi’nde oturuyor, çay içiyorlardı. Onlara denileni yerine getirmişlerdi. Artık talimatları bekliyorlardı.</p>

  <p class="block_6">Ama caddeler hala sürpriz doluydu. Birkaç gün öncesinde, bir Badenheim sakini ve Birinci Dünya Savaşı’nda binbaşı olan bir adam, postanenin önünde durmuş, kesin orduda kullandığı bir ses tonuyla, neden kapalı olduğunu sormuştu. Ve kapalı postaneyi her gün ziyaret etme alışkanlığında olan Dr. Pappenheim, belki de tedbirsizlikle, kasabanın karantina altında olduğunu söyleyivermişti.</p>

  <p class="block_6">“Anlamadım,” dedi binbaşı, “bir salgın mı var?”</p>

  <p class="block_6">“Bir Yahudi salgını.”</p>

  <p class="block_6">“Şaka mı şimdi bu?”</p>

  <p class="block_6">“Şakası filan yok. Kasabadan çıkmayı deneyin de görün.”</p>

  <p class="block_6">Adam başını çevirdi ve kısık, keskin bakışları, harita ve geniş arazileri incelemeye alışkın bir adamın bakışları, Dr. Pappenheim’ın kısa boylu görüntüsüne sanki onu azarlayacakmış ya da huzurundan kovacakmış gibi odaklandı.</p>

  <p class="block_6">Dr. Pappenheim kışkırtıcı ses tonunu koruyarak, “Binbaşı henüz Sağlık Dairesi’ne kayıt yaptırmadı mı?” diye sordu.</p>

  <p class="block_6">İki gün boyunca Binbaşı Sağlık Dairesi’yle savaştı. Yahudilere ve bürokrasiye sövüp saydı ve kasabanın terk edilmiş sokaklarına korku saldı. Sonunda başına bir kurşun sıktı. Penceredeki yerinden kımıldamayan Dr. Langmann kendi kendine, “Kabul etmelisiniz ki, Yahudiler çirkin bir ırk. Onların kimseye bir yararı olacağını sanmıyorum,” dedi.</p>

  <p class="block_6">Şef kartlarını elinden bırakarak, “Evle ilgili herhangi bir şey hatırlıyor musun?” dedi.</p>

  <p class="block_6">“Hangi ev?” dedi hayata şaşkınlıkla bakan, saf bir adam olan müzisyen Blumenthal. Başlarda, orkestranın ilk günlerinde, şef ona kaba davranmış ve onunla alay etmişti. Ama hiçbir şey işe yaramamış, o yine her zamanki gibi hülyalı kalmıştı.</p>

  <p class="block_6">“Senin Yahudi evin.”</p>

  <p class="block_6">“Hiçbir şey.”</p>

  <p class="block_6">“Benim annem babam Hıristiyan oldular,” dedi şef, “lanet olsun.”</p>

  <p class="block_6">“Öyleyse, neden her şeyi burada bırakıp Viyana’ya dönmüyorsun?”</p>

  <p class="block_6">“Sevgili dostum, benim adım Sağlık Dairesi’nin kayıtlarında onur listesinde yer alıyor.”</p>

  <p class="block_6">“Bizden ne istiyorlar?”</p>

  <p class="block_6">Eline okunamayacak kadar karmaşık bir sayı verilmiş gibi, “Anlaması zor,” dedi şef.</p>

  <p class="block_6">“Eğer Polonya’ya gönderileceğimiz söylentisi doğruysa, her şeye yeniden başlamak zorunda kalacağız. Hiçbir şey bilmiyorum.”</p>

  <p class="block_6">“Bu iş için biraz yaşlı değil miyiz?”</p>

  <p class="block_6">“Başka çaresi yok. Lehçeyi öğrenmek zorundayız.”</p>

  <p class="block_6">“Gerçekten böyle mi düşünüyorsun?”</p>

  <p class="block_12" id="calibre_pb_21">&nbsp;</p>
</body>
</html>
