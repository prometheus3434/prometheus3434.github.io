<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="toc_id_26">31<br class="calibre4" />
  &nbsp;</h1>

  <p class="block_6">Sürprizler bitmek bilmiyordu. Bir gece sanatoryumdan iki gardiyan Frau Zauberblit’i kuruma geri götürmek için çıkageldi. Onu uzun süredir arıyorlardı ve nihayet buldukları için sevinçliydiler. Frau Zauberblit şaşırmamıştı: Firari bir mahkûm gibi, her şeye hazırlıklıydı, bu acı ihtimale de.</p>

  <p class="block_6">İki yaşlı gardiyan üstlerinde sanatoryum üniformalarıyla sağlıklı ve zinde görünüyorlardı. Bir tanesi içinde bir arama emriyle idari tutuklama emri bulunan deri bir çanta taşıyordu.</p>

  <p class="block_6">Frau Zauberblit, “Bu Tanrı’nın uğramadığı delikte beni nasıl buldunuz?” diyerek güldü.</p>

  <p class="block_6">“Uzun zamandır arıyoruz,” dediler kızmadan.</p>

  <p class="block_6">Son günlerde Frau Zauberblit’in öksürüğü kötülemişti, tükürüğünde daha çok kan vardı ve sırtındaki ağrılar iyice artmıştı. İlaçları bitmek üzereydi ve ölüm ona sanatoryumda göründüğü aynı kılıkta gelmişti.</p>

  <p class="block_6">Eski dostlarıyla konuşur gibi, “Neden oturmuyorsunuz? Birbirimizi görmeyeli o kadar uzun zaman oldu ki,” dedi Frau Zauberblit.</p>

  <p class="block_6">“Sanatoryum da taşınıyor.”</p>

  <p class="block_6">“Yahudi hastalar.”</p>

  <p class="block_6">İlk hastaneye yatırıldığı günlerde gardiyanlar genceciktiler. Kadın hastalar onlarla flört ederlerdi. Onların köylü tarafını severlerdi. Yıllar geçmiş ve işte onlar da yaşlanmışlardı ama hala sağlıklı ve zindeydiler. Yüzleri sosis ve biradan kırmızıydı.</p>

  <p class="block_6">“Ben burada kaydoldum bile, saygıdeğer Sağlık Dairesi’ne yani?”</p>

  <p class="block_6">Nazik, babacan bir sesle. “Neden öteki herkesle birlikte gelmiyorsun?” dediler.</p>

  <p class="block_6">Dr. Pappenheim yardıma koştu ama Tanrı yolunda iki adama benzeyen yaşlı gardiyanlar, sakince, bütün Yahudi hastaların toplandığını, sadece Frau Zauberblit’in beklendiğini açıkladılar. Göç kafilesi onu almadan gidemezdi.”</p>

  <p class="block_6">Frau Zauberblit, “Sadece ben mi kaldım?” diye bağırdı. “Gidelim öyleyse. Polonya’da havanın daha temiz olduğunu söylüyorlar. Temiz havaya ihtiyacım var.”</p>

  <p class="block_6">“Bizim doktorlar da öyle diyorlar.”</p>

  <p class="block_6">“Madem öyle, gidelim,” dedi Frau Zauberblit. “Sanatoryuma dönelim. Herkes geldiği yere dönmeli. Öyle bir söz var, yanılmıyorsam.”</p>

  <p class="block_6">“Bavulunuz yok mu?” diye sordu gardiyanlardan biri. “Akşam serinliği var.”</p>

  <p class="block_6">Dr. Pappenheim, “Ne bu acele?” diyerek ayrılığı geciktirmeye çalıştı. “Hepimiz aynı yere gidiyoruz.”</p>

  <p class="block_6">Gardiyanlardan biri nazikçe, “Sanatoryum hastaları tıbbi gözetim altında seyahat ediyorlar,” dedi.</p>

  <p class="block_6">“Öyleyse bizi bırakıyor musunuz?” Dr. Pappenheim’ın sesinde yalvaran bir ton vardı.</p>

  <p class="block_6">“Kısa bir süre için.”</p>

  <p class="block_6">Frau Zauberblit yazlık elbisesini giydi, “Ben hazırım,” dedi.</p>

  <p class="block_6">Adamlardan biri kaygılı, eski bir dost gibi yine, “O elbise biraz ince değil mi?” diye sordu.</p>

  <p class="block_6">“Ağır elbiselere katlanamıyorum. Bu yıl çok firar eden oldu mu?”</p>

  <p class="block_6">“Sadece beş kişi. Hepsini geri getirdik. Onlar da Polonya’ya gitmek zorundalar.”</p>

  <p class="block_6">Samitzky Lüksemburg Bahçeleri’nde uyuyordu. Gece boyu içki içip pasta ustasıyla atışmış, Karl’a küfretmiş, akvaryumu kırma tehditleri savurmuştu. Sabaha tükenmiş olarak parktaki bir bankın üstüne yığıldı. Onu uyandırmak için boşuna uğraştılar. Uykusu çok derindi.</p>

  <p class="block_6">“Gidelim öyleyse,” dedi Frau Zauberblit. “Burada boş boş beklemenin ne anlamı var?”</p>

  <p class="block_6">Yüzünde hastalıklı bir güzellik çiçeklendi. Onu kapıya kadar geçirdiler. Frau Zauberblit yanukayı yanağından öpüp, “Senden büyük şeyler bekliyorum,” dedi. Kapıda bekleyen bir fayton yoktu. İstasyona doğru yürüdüler. Güz ışığı, kurşuni ışık, tarlalara hükmediyordu. Kasabanın merasında yağmurun etkisi belli oluyordu. Orada burada bir at ya da bir inek otluyordu. Ve nehir gümüşten bir kurdele gibiydi. Frau Zauberblit gardiyanlara, “Güzel değil mi?” diye sordu.</p>

  <p class="block_6">Samitzky uyanıp haberi aldığında hiçbir şey demedi. Akşama arka kapının camını yere indirdi. Parçalar her tarafa saçıldı. Otel sahibi olay yerine gelmek için acele etmedi. Herkes taşıyamayacağı kadar ağır olduğunun ve bir teselli bulunmadığının farkındaydı.</p>

  <p class="block_6">Pasta ustası pastane sahibinin boyunduruğundan kurtulmuştu. Geceleri, Lüksemburg Bahçeleri’nin arka kısmında ölenleri gömüyordu. Hareketlerinde sakin bir kayıtsızlık vardı, sanki hayatı boyunca mezar kazmıştı. Kasabaya her gün daha çok sayıda insan getiriliyordu. Yeni gelenler öyle zayıf ve içe kapanıktılar ki, gökyüzüyle teması kesilmiş kuşlara benziyorlardı. Sessizce, bağırıp çağırmadan ölüyorlardı. Eski pasta ustası onları mezara hazırlıyor, gece olunca da gömüyordu.</p>

  <p class="block_12" id="calibre_pb_33">&nbsp;</p>
</body>
</html>
