<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">&nbsp;</p>

  <h1 class="block_11" id="id_bookmark1">3</h1>

  <p class="block_9">&nbsp;</p>

  <p class="block_6">Ertesi gün Sağlık Dairesi’nin teftiş süresinin uzatıldığı ve daireye bağımsız soruşturma yürütme yetkisi verildiği halka duyuruldu. Bu maksatla belediyenin ilan panosuna mütevazı bir duyuru asıldı. Duyurunun asılmasıyla birlikte müfettişler etrafa dağılıp, teklifsizce, haritalarında işaretli yerleri soruşturmaya koyuldular. Soruşturmalar bölge merkezinden gönderilen anketler doğrultusunda, titizlikle yürütülüyordu. Müzisyenlerden, Polonyalı adını tuhaf bir gururla taşıyan biri, müfettişlerin kendisine bir tiyatrodaki kuklaları hatırlattığını söyledi. Adı Leon Samitzky idi. Elli yıl önce, daha çocukken, ailesi Polonya’dan göç etmişti. Çocukluk günlerinden sahneleri ince bir hüzünle hatırlardı. Ara sıra, coştuğunda, oturur Polonya’dan söz ederdi. Ve onun hikâyelerinden hoşlanan Dr. Pappenheim da müzisyenlerden biriymiş gibi oturup dinlerdi.</p>

  <p class="block_6">Bulutlar eridi ve bahar güneşi sıcacık ışınlarını boşalttı. Yaşlanan müzisyenlerin yüzlerinde gizli bir endişe kıpır kıpır dolaşıyordu. Birlikte, konuşmadan oturuyorlardı.</p>

  <p class="block_6">Samitzky aniden sessizliği bozarak, “Polonya’yı özledim,” dedi.</p>

  <p class="block_6">Pappenheim, “Neden?” diye sordu.</p>

  <p class="block_6">“Bilmiyorum,” dedi Samitzky. “Polonya’dan çıktığımda yedi yaşındaydım, şimdiyse daha geçen yılmış gibi geliyor.”</p>

  <p class="block_6">Birisi, “Orada insanlar çok yoksul,” diye fısıldadı.</p>

  <p class="block_6">“Yoksul olabilirler ama ölümden korkmazlar.”</p>

  <p class="block_6">O akşam Badenheim’da hiçbir şey olmadı. Dr. Pappenheim melankoliye gömülmüştü. Gözlerini Samitzky’den ayıramıyordu. Kendisi de büyükannesinin Karpatlardan kalkıp gelerek yaptığı nadir ziyaretleri hatırlıyordu. Uzun boylu, yapılı bir kadındı ve Viyana’ya geldiği zamanlar, beraberinde, ormanların ve akdarı tarlalarının kokusunu getirirdi. Babası ondan nefret ederdi.</p>

  <p class="block_6">Söylentiler gırla gidiyordu. Kimisi, müfettişlerin halkın sağlığını tehlikeye atan bir şeyi tespit etmeye çalıştıklarını söylüyor, kimisi onların kılık değiştirmiş gelir vergisi memurları olduğunu düşünüyordu. Müzisyenler tahminlerini paylaştılar. Kasabanın kendisi sakin kalıp yetkililerle işbirliği yaparak Sağlık Dairesi’nin istediği her şeyi verdi. Kibirli pastane sahibi bile anketi mırın kırın etmeden doldurdu. Bu arada, solgun yüzlü tatilciler pastaneyi istila ettiler. Pastane sahibi siparişlere yetişemez oldu. Bu yıl açlıkları sınır tanımıyordu. Ellerine ne geçirirlerse dişliyorlardı. Pastane sahibi ustasını dürtükledi. Fırın gün boyu gürledi durdu. Pastalar daha sıcakken kapışılıyordu. “Bir tane daha al... Neden bir tane daha almıyorsun? Beni buradan yaban atları bile sürüyüp çıkartamaz...” Sarhoş kelimeler saatlerce havada uçuştu. İnsanlar orada gece yarısından sonraya kadar kaldılar.</p>

  <p class="block_6">Pastane sahibi onları yatıştırmaya çalıştı ama gücü yetmedi. İştah ve enerji kendisine karşı el ele vermişlerdi. Bir önceki yıl uzun boylu, zarif, güzel bir kadın Badenheim’a gelmişti. Birkaç gün sonra ormana girdi ve kayboldu. Geri döndüğünde bir mayo giyip balkona çıkarak şöyle seslendi: “Özgürüm! Sonsuza dek özgürüm!” O artık insanlara değil, ormanın kokularına aitti ve gözlerinde deliliğin soğuk ışığı parıldıyordu.</p>

  <p class="block_6">Badenheim’da bahar böyleydi. Havada gizli bir zehir vardı. Saygın işadamları karılarını buraya getirmezlerdi, ama insan havayı bir kez soluyup da zehirlenince artık uzak duramazdı. Her bahar, tavlaya dönen atlar gibi, geri gelirlerdi. Burada okul kaçkını bir kız çocuğunu, kayıtsız tavırlı, kafası kitaplardan yorulmuş, yorgun yüzlü bir adamı, alınlarına müphem sırların deri gibi yapıştığı uzun boylu kadınları bulabilirdiniz.</p>

  <p class="block_6">Bir kadın sesi, “Buradan mektup göndermek mümkün mü?” diye sordu.</p>

  <p class="block_6">“Elbette,” dedi Pappenheim.</p>

  <p class="block_6">“İlginç,” dedi kadın. “Buranın tamamen sapa bir yer olduğunu sanıyordum.”</p>

  <p class="block_6">Müzisyenler birer bira içmek için bara indiler. Tatil yörelerinde, Dr. Pappenheim’ın hizmetinde geçen yıllar kanlarını kurutmuştu. İçki olmasa, hayatları yaşamaya değmezdi. Başlarda şef onları bu küçük zevkten mahrum ediyordu, ama son yıllarda, onları bara inip bir şey içmeleri konusunda bizzat teşvik eder olmuştu. Bira neşelerini artırıyordu. Şefin provalardan umudu kalmamıştı. Nerdeyse, Pappenheim bile prova istemiyordu artık.</p>

  <p class="block_6">Önceki yıl, orkestra aniden Yahudi melodilerine geçerek her zamanki dinleyicileri rahatsız etmişti. Ne çaldıklarını belli ki kendileri de bilmiyorlardı. Ezgileri ya çok eskilerden hatırlıyorlardı ya da bir yerlerde duymuş olmalıydılar. Bira onları tüketiyordu. Şişmanlamışlardı, aralıksız içiyorlardı ve mevsim sonunda daima borç içindeydiler.</p>

  <p class="block_6">“Yola gelmeyecekler,” dedi Pappenheim.</p>

  <p class="block_6">Sadece yarı Yahudi garson kız onlara nazik davranıyor, “çocuklar” diye hitap ediyordu. Başgarson dinlenirken ya da izinliyken onları mezelere boğuyordu.</p>

  <p class="block_12" id="calibre_pb_5">&nbsp;</p>
</body>
</html>
