<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-5</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_orta" id="_idParaDest-7">Havva Anlatıyor<span class="CharOverride-13">  </span></p>
			<p class="anabaslikorta1">I  </p>
			<p class="paragbas">Öfkeli melekler alevden kılıçlarıyla bizi Cennet Bahçesi’nden dışarı kovaladılar. Ne yapmıştık peki? Kime zararımız dokunmuştu? Bilgisizdik, hangi çocuk olsa bizim gibi davranırdı. Yasak buyruğuna uymamanın yanlış bir şey olduğunu bilemedik, böyle sözcükler yabancıydı bize, anlamıyorduk. Doğruyu yanlıştan ayırt edemiyorduk ki, ne bilelim? Ahlak duygusuna sahip olmadığımız için böyle bir ayırt etme yetkisi olanaksız bir şeydi bizim için. Ahlak duygusu baştan verilmiş olsaydı bize, çok daha adaletli, daha dürüstçe bir şey olurdu. O zaman suçlanabilirdik buyruğa uymadığımız için. Ama bizim gibi zavallı bilgisiz çocuklara anlayamadığımız sözler söylemek, sonra da söylenenlere uymadığımız için cezaya çarptırmak haklı gösterilebilir mi? Bizim o zamanki bilgimiz şu benim dört yaşındaki çocuğumun bilgisini geçmezdi, daha bile azdı belki. Şimdi ben bu çocuğa, ‘Gördüğün şu ekmeğe dokunursan görülmedik yıkımlara sürüklerim seni, bedeninin öğelerini darmadağın edinceye dek ezerim,’ desem, o da bu sözleri anlamadığı için ekmeği alarak bana gülümsese, bu suçsuz davranışı öne sürerek, güvendiği ana eliyle ezmem mi gerekir onu? Ana yüreğini bilenler söylesin, bir ananın bunu yapıp yapamayacağını. Âdem, üzüntüden kafamın da altüst olduğunu, kötü bir yaratığa dönüştüğümü ileri sürüyor. Ne isem oyum ben, kendi kendimi yaratmadım ya!  </p>
			<p class="paragraf">Bizi dışarı attılar. Bu çorak bozkıra attılar bizi, ardımızdan kapıları kapattılar. Oysa kimsenin zararını istememiştik. Üç ay oluyor. Bilgisizdik o zaman, şimdi ise bilgi yönünden zenginiz çok. Ne zenginiz ya! Açlığı, susuzluğu, soğuğu öğrendik; hastalığı, acıyı, üzüntüyü öğrendik; nefreti başkaldırmayı, aldatmayı öğrendik; iç ezikliğini, suç ile suçsuzluğu aynı sayan vicdanı öğrendik; beden ile ruhun yorgunluğunu, dinçleştirmeyen uykuyu, dinlendirmeyen dinlenceyi, cenneti bize geri getiren, uyandığımız an gene alıp götüren düşleri öğrendik; yoksulluğu öğrendik; işkenceyi, gönül kırgınlığını öğrendik; Tanrı’nın kendi görünüşünde yarattığı insan gövdesinin gün ışığında çıplak olduğu zaman ayıplanışını öğrendik; korkuyu öğrendik; kibri, taşkınlığı, çekememezliği, ikiyüzlülüğü öğrendik; saygısızlığı öğrendik; sövmeyi öğrendik; doğruyu yanlıştan ayırt etmesini, birinden kaçınmayı ötekine yönelmeyi öğrendik; ahlak duygusunun sonuçlarını bütün zenginliğiyle öğrendik, şimdi hepsine sahip durumdayız. Cennette bir saat kalmak için hepsini verirdik bunların, hayvanları da bozardık bu bilgilerle!  </p>
			<p class="paragraf">Evet, bütün o zenginliğe sahibiz şimdi. Ölümden başka hepsine. Ölüm... Ölüm. Ne ola ki bu ölüm?  </p>
			<p class="paragraf">Âdem geliyor.  </p>
			<p class="paragraf">“Ne haber?”  </p>
			<p class="paragraf">“Daha uyuyor.”  </p>
			<p class="paragraf">İkinci çocuğumuz bu uyuyan, bizim Habil.  </p>
			<p class="paragraf">“Yeter artık uyuduğu, bahçesi bakım istiyor. Uyandır.”  </p>
			<p class="paragraf">“Denedim ama uyanmıyor bir türlü.”  </p>
			<p class="paragraf">“Çok yorgun öyleyse. Bırak uyusun.”  </p>
			<p class="paragraf">“Belki yarası yüzünden böyle çok uyuyor.”  </p>
			<p class="paragraf">Bunun üzerine ben: “Belki de. Bırakalım dinlensin. Uyku sağaltır yarasını elbet,” diyorum.  </p>
			<p class="anabaslikorta1 ParaOverride-11"><span class="CharOverride-11">II</span><span class="CharOverride-12">  </span></p>
			<p class="paragbas">Bir gün bir gece geçti, uyuyor daha. Tarlasındaki sunağın yanında bulduk o sabah onu, yüzü ile gövdesi kanlar içindeydi. Büyük kardeşinin kendisini vurarak devirdiğini söyledi. Başka bir şey konuşmadı, uykuya daldı. Yatağına uzattık, kanlarını yıkadık temizledik, yarasının hafif olduğunu, acı çekmediğini düşünerek seviniyorduk. Acı çekseydi uyumazdı çünkü.  </p>
			<p class="paragraf">Sabah erkenden bulmuştuk onu orda. Bütün gün öyle tatlı, öyle sessiz uyudu ki. Hep sırt üstü yatıyor, hiç kımıldamıyor, hiç dönmüyordu. Ne yorgun olduğu anlaşılıyordu bundan zavallının. Çok iyi bir çocuk, çok çalışıyor, sabah erkenden kalkıyor, karanlığa dek çabalıyor. Şimdi yorgun düştü işte. Bundan sonra daha az yıpratmalı kendini, uyandığı zaman söyleyeceğim. Benim her sözümü yerine getirir.  </p>
			<p class="paragraf">Bütün gün uyudu. Biliyorum, çünkü hep yanıbaşındaydım, yemekler yaptım ona, olur da birden uyanır diye sıcak beklettim hepsini. Sık sık güzel yüzünü seyrettim, bu mutlu uykudan dolayı sevinç duydum. Gene de sürdü uykusu, gözleri apaçık uyuyordu. Garip bir şey, çünkü ilkin uyumuyor sandım, sonra konuştum, baktım ki hiç karşılık vermiyor. Kabil huysuzdur, dediklerimi, işitmezden gelir, ama Habil başkadır.  </p>
			<p class="paragraf">Bütün gece yanıbaşında oturdum, birden uyanıverir belki, yemek ister diye. Yüzü bembeyazdı, sonra değişti, çok eskiden cennetteki bebeklik günlerini andıran bir görünüş aldı, öylesine tatlı, iyi, sevimliydi. Yüzündeki o görünüş yılların karanlığından gerilere götürdü beni, düşlerle gözyaşları içinde yitirdim kendimi, saatlerce kaldım öyle. Sonra kendime geldim, kımıldadığını sanarak yanağından öptüm uyansın diye, ama uyanmadı, boşa çıktı umudum. Yanağı soğuktu. Torbalarla yün, kuştüyleri getirdim örttüm üstüne, gene buz gibiydi, gittim daha getirdim. Âdem geldi, o da gördü soğuk olduğunu. Hiç anlamıyorum.  </p>
			<p class="anabaslikorta1 ParaOverride-11"><span class="CharOverride-11">III</span><span class="CharOverride-12">  </span></p>
			<p class="paragbas">Uyandıramıyoruz! Sarıldım ona, göz yaşlarımın tülü arasından gözlerinin içine baktım, yalvardım, ağzını açıp tek bir söz söylesin diye, hiç ses çıkarmadı. Ah, o uzun uyku mu bu, yoksa ölüm mü?  </p>
		</div>
</body>
</html>