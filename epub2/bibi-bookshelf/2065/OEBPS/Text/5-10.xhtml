<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-10</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_orta ParaOverride-12" id="_idParaDest-12">Sağ mı Ölü mü<span class="CharOverride-14">  </span></p>
			<p class="paragbas">1892 Martı’nı Riviera’da Mentone kasabasında geçiriyordum. Bu sessiz bucakta insan birkaç mil ötedeki Monte Carlo’da, Nice’te başkalarıyla paylaşmak zorunda olduğu bütün kıvançları tek başına yaşayabilir. Başka deyimle, dört bir yana saçılan gün ışığının, sağlık dolu havanın, pırıl pırıl mavi denizin, insan sürülerinden, yaygaradan, cakadan, gösterişten uzak olarak tadını çıkarabilir. Mentone, sessiz, yalın, dinlendirici, gösterişsiz bir yerdir. Zengin, süslü kimseler oraya gelmezler. Gelmezler, bu bir kuraldır sanki. Ancak ara sıra, zengin bir kimsenin geldiği olur. Böyle biriyle bugünlerde tanıştım. Kim olduğunu belli bir ölçüde gizleyerek, Smith adıyla söz edeceğim kendisinden. Bir gün Hotel Anglais’de saat beş çayını içtiğimiz sırada birden bağırdı:  </p>
			<p class="paragraf">“Çabuk! Kapıdan çıkan şu adama bir bakın. Her yönüyle iyice aklınızda tutun.”  </p>
			<p class="paragraf">“Neden?”  </p>
			<p class="paragraf">“Kim olduğunu biliyor musunuz?”  </p>
			<p class="paragraf">“Evet. Siz gelmeden önce burada birkaç gün geçirdi. Yaşlı, işten çekilmiş, çok zengin, Lyon’lu bir ipek yapımcısı olduğunu söylüyorlar. Dünyada yapayalnız olduğunu sanıyorum, çünkü her zaman üzgün, dalgın bir görünüşü var, hiç kimseyle konuşmuyor. Adı Théophile Magnan’dır.”  </p>
			<p class="paragraf">Şimdi Smith’in bu Monsieur Magnan’a gösterdiği büyük ilginin nedenini bana açıklamasını bekliyordum. Ama bu açıklamayı yapacağı yerde kara bir düşünceye daldı, birkaç dakika için beni de çevresindeki dünyayı da unutmuş göründü. Ara sıra parmaklarını ipek gibi parlak ak saçları arasından geçirerek sanki düşünmesini kolaylaştırmak istiyor, bu arada çayının soğuyup gitmesine hiç aldırış etmiyordu. En sonunda:  </p>
			<p class="paragraf">“Geçti artık, bir türlü toparlayamıyorum.”  </p>
			<p class="paragraf">“Neyi toparlayamıyorsunuz?”  </p>
			<p class="paragraf">“Hans Andersen’in küçük öykülerinden biri vardır. Ama benden uzaklaşmış durumda şimdi, tam toparlayamıyorum. Aşağı yukarı şöyle. Bir çocuğun kafeste bir kuşu var, çok seviyor bu kuşu, ama bakımını hiç düşünmüyor. Bu kuş, sahibince işitilmeyen, hiç umursanmayan şarkılarını döktürüp duruyor. Ama zamanla açlıktan, susuzluktan eziliyor, küçük yaratığın şarkısı bir yakınmaya dönüşüyor, silikleşiyor, sonunda büsbütün kesiliveriyor. Ölüyor kuş. Çocuk kafesin yanına geliyor, birden yüreği burkuluveriyor o zaman. Acı gözyaşları dökerek arkadaşlarını çağırıyor, kuşu büyük bir törenle yas içinde gömüyorlar, ama zavallı yavrucaklar, ozanları rahata kavuşturacak yerde ölüme kadar aç bırakarak, sonra onların gömülme törenlerine, adlarına dikilen anıtlara avuç dolusu para harcayanların yalnız çocuklar olmadığını bilemiyorlar. Şimdi...”  </p>
			<p class="paragraf">Ama konuşmamız burada kesintiye uğradı. O gece saat ona doğru Smith’e rastladığımda birlikte İskoç viskisi ile tütün içmemiz için odasına gelmemi istedi. Rahat koltukları, güzel ışıkları, içinde kuru zeytin odunlarının yandığı ocağı ile cana yakın bir yerdi odası. Bütün bunları, dışarıda kıyıya vuran dalgaların uğultusu tamamlıyordu. İkinci viskisini diktikten, tatlı bir tembellik içinde dereden tepeden söz ettikten sonra Smith:  </p>
			<p class="paragraf">“Şimdi, ben ilginç öykümü anlatmak, siz de dinlemek için, gereğince hazır sayılırız. Yıllardır gizli kalmış bir şeydir bu, benimle başka üç kişi arasında. Ama şimdi bu gizlilik mührünü koparıyorum işte. Rahat oturuyor musunuz?”  </p>
			<p class="paragraf">“Evet, çok. Sizi dinliyorum.”  </p>
			<p class="paragraf">Sonra şunları anlattı bana:  </p>
			<p class="paragraf">“Çok uzun bir süre önce, genç bir sanatçıydım ben, çok genç bir sanatçıydım gerçekte. Fransa’nın köylerinde oradan oraya dolaşıp duruyor, her gittiğim yerde resim taslakları çiziyordum. Derken tıpkı benim gibi dolaşarak aynı şeyleri yapan iki sevimli Fransız genciyle tanıştım, onlar da bana katıldı. Yoksulluğumuz ölçüsünde mutlu, mutluluğumuz ölçüsünde yoksulduk, nasıl isterseniz öyle deyin. Claude Frere ile Carl Boulanger –sözünü ettiğim delikanlıların adları– alabildiğine sevimli arkadaşlardı, yoksulluğa gülen en ışıklı ruhu onlar taşıyordu belki, hava nasıl olursa olsun, keyiflerini bozmaz, güzel bir zaman geçirmenin yolunu bulurlardı.  </p>
			<p class="paragraf">“Sonunda elimizdekini avucumuzdakini tüketmiş olarak, güçlükle bir Breton köyüne sığındık, orada en az bizim kadar yoksul bir ressam bizi evine aldı da, açlık içinde ölmekten düpedüz kurtardı. Adı François Millet’ydi...”  </p>
			<p class="paragraf">“Ne? Şu ünlü François Millet mi?”  </p>
			<p class="paragraf">“Ünlü ha? O zamanlar bizden daha ünlü değildi. Kendi köyünde bile bir ünü yoktu, öyle yoksuldu ki bizim karnımızı doyurmak için şalgamdan başka bir şey bulamıyordu, şalgamı bile bulamadığımız günler oluyordu. Dördümüz, birbirine candan bağlı, ayrılmaz arkadaşlar olduk. Hep birlikte, var gücümüzle boyuna çalışıyorduk. Yaptığımız tablolar yığınları buluyordu, ama pek azını elden çıkarabiliyorduk. Çok tatlı günlerimiz oldu birlikte, ama zaman zaman ne büyük sıkıntılar içinde kıvrandığımızı da bir Tanrı bilir!  </p>
			<p class="paragraf">“İki yıldan biraz fazla bir süre, günler böyle geçti gitti. Sonunda bir gün Claude:  </p>
			<p class="paragraf">“‘Çocuklar, sonumuz geldi artık. Anlıyor musunuz ne demek istediğimi, hiç kurtuluşumuz yok artık. Hiç kimse bizi istemiyor, herkes bize karşı birleşmiş durumda. Köyü bir uçtan bir uca dolaştım, durum size anlattığım gibi. İrili ufaklı bütün borçlarımızı ödemedikçe bize tek santimlik bir kredi bile açmayacaklar artık.’  </p>
			<p class="paragraf">“Hepimizin kanı donar gibi oldu. Bütün yüzler korkudan bembeyaz kesilmişti. Umutsuz bir durumda olduğumuzu anlamıştık. Uzun bir sessizlik oldu. Sonunda Millet iç geçirerek:  </p>
			<p class="paragraf">“‘Hiçbir çıkar yol gelmiyor aklıma, hiç. Siz bir şeyler düşünün çocuklar,’ dedi.  </p>
			<p class="paragraf">“Ağlamaklı bir suskunluğu saymazsak, hiçbir karşılık veren olmadı bu söze. Carl ayağa kalktı, bir o başa bir bu başa sinirli sinirli yürüdü, sonra:  </p>
			<p class="paragraf">“‘Ayıp doğrusu!’ dedi, ‘Doldurduğumuz şu tuvallere bakın: Avrupa’da herhangi bir iyi ressamın –ad vermek gereksiz– yaptıklarıyla boy ölçüşebilecek bir yığın resim. Buralardan geçen birçok yabancılar da aynı şeyi, ya da aşağı yukarı buna yakın şeyler söylediler.’  </p>
			<p class="paragraf">“‘Ama satın da almadılar,’ dedi Millet.  </p>
			<p class="paragraf">“‘Zararı yok, dediler ya ona bak sen. Üstelik gerçek bu. Şu senin “Angelus”a bak bir. Söyler misiniz bana...’  </p>
			<p class="paragraf">“‘Hah, Carl... Benim “Angelus”a topu topu beş frank verdiler, ne diyorsun sen?’  </p>
			<p class="paragraf">“‘Ne zaman?’  </p>
			<p class="paragraf">“‘Kim verdi?’  </p>
			<p class="paragraf">“‘Nerde o veren?’  </p>
			<p class="paragraf">“‘Neden satmadın peki?’  </p>
			<p class="paragraf">“‘Durun canım, hep bir ağızdan konuşmayın öyle. Daha fazla vereceğini umdum. Vereceğine güveniyordum. Öyle bir izlenim bırakmıştı üzerimde, onun için sekiz frank istedimdi.’  </p>
			<p class="paragraf">“‘Peki sonra?’  </p>
			<p class="paragraf">“‘Gene geleceğini söyledi gitti.’  </p>
			<p class="paragraf">“‘Cehennemin dibine gitsin! Ama François...’  </p>
			<p class="paragraf">“‘Evet, biliyorum, biliyorum! Bir yanlışlıktı yaptım işte, aptallık ettim. Ama çocuklar, iyiliğimiz için yaptım bunu, hepiniz bilirsiniz ki...’  </p>
			<p class="paragraf">“‘Evet evet, orasını biliyoruz, gönlün rahat olsun, ama bir daha böyle bir budalalık yapma.’  </p>
			<p class="paragraf">“‘Ben mi? Şu anda biri gelse o tabloya bir lahana verse, hiç duraksamam.’  </p>
			<p class="paragraf">“‘Bir lahana! Ah, böyle şeyler söyleme, ağzımı sulandırıyorsun. Biraz daha aşağıdan al.’  </p>
			<p class="paragraf">“‘Çocuklar,’ dedi Carl, ‘bu resimler değerden yoksun mudur? Söyleyin bana.’  </p>
			<p class="paragraf">“‘Hayır!’  </p>
			<p class="paragraf">“‘Değerleri çok yüksek, çok büyük değil midir? Söyleyin.’  </p>
			<p class="paragraf">“‘Evet.’  </p>
			<p class="paragraf">“‘Öyle büyük öyle yüksek ki bunların değeri, altlarında göz kamaştırıcı bir imza olsa, çok yüksek fiyatla satılabilirler. Öyle değil mi?’  </p>
			<p class="paragraf">“‘Elbette öyle. Bundan kimsenin kuşkusu yok.’  </p>
			<p class="paragraf">“‘Şaka bir yana, öyle değil mi?’  </p>
			<p class="paragraf">“‘Elbette öyle, şaka eden yok aramızda. Ama ne çıkar bundan? Ne olmuş? Bizimle ilgisi ne bunun?‘  </p>
			<p class="paragraf">“‘İlgisi şöyle arkadaşlar... Göz kamaştırıcı bir imza koyacağız tablolara!’  </p>
			<p class="paragraf">“O canlı konuşma birden kesiliverdi. Bütün yüzler, sorarcasına Carl’a çevrildi. Bu ne biçim bir bilmeceydi? Nereden bulacaklardı o göz kamaştırıcı imzayı? Kim ödünç verirdi imzasını?  </p>
			<p class="paragraf">“Carl oturarak, açıkladı:  </p>
			<p class="paragraf">“‘Şimdi çok ciddi bir şey önereceğim sizlere. Bizi Düşkünler Yurduna düşmekten kurtaracak tek çıkar yol budur, güvenilir bir yol olduğuna da inanıyorum. Bu düşünceyi, insanlık tarihinin yıllardır yerleşmiş birçok gerçek örneğine dayanarak ortaya atıyorum. Bu tasarımın hepimizi zengin edeceğinden kuşkum yok.’  </p>
			<p class="paragraf">“‘Zengin mi? Aklını kaçırdın sen anlaşılan.’  </p>
			<p class="paragraf">“‘Hayır, kaçırmadım.’  </p>
			<p class="paragraf">“‘Evet, kaçırdın, aklını kaçırdın. zengin sözüyle ne demek istiyorsun önce?’  </p>
			<p class="paragraf">“‘Her birimize yüz bin frank.’  </p>
			<p class="paragraf">“‘Kaçırmış aklını. Ben biliyordum.’  </p>
			<p class="paragraf">“‘Evet, evet. Carl, çektiğimiz yoksulluk sana fazla ağır geldi anlaşılan...’  </p>
			<p class="paragraf">“‘Carl bir ilaç al hemen yatağına gir sen...  </p>
			<p class="paragraf">“‘Sarın sarmalayın önce. Başını sarın, sonra da...’  </p>
			<p class="paragraf">“‘Hayır, topuklarını sarın. Başı elden gitti nasıl olsa. Haftalardır seziyordum bunu.’  </p>
			<p class="paragraf">“‘Kesin sesinizi,’ dedi Millet apaçık bir sertlikle, ‘bırakın sözünü bitirsin çocuk. Haydi Carl, açıkla bakalım tasarını. Nedir düşüncen?’  </p>
			<p class="paragraf">“‘Peki, anlatayım. Söze başlarken insanlık tarihindeki şu gerçeğe dikkatinizi çekmek isterim: büyük sanatçılardan birçoğunun değeri, ancak o sanatçılar aç kalıp öldükten sonra kabul edilmiştir. Bu öyle çok rastlanan bir durumdur ki, bir yasa kesinliği taşıdığını bile ileri sürebilirim. Bu yasa şudur: Tanınmamış, bir köşede unutulmuş her büyük sanatçı, ölümünden sonra yüzde yüz tanınmaya başlar, tabloları en yüksek fiyatlarla satılır. Benim tasarım şu: Kur’a çekeceğiz, aramızdan biri ölecek.’  </p>
			<p class="paragraf">“Bu söz öyle bir soğukkanlılıkla, öyle umulmadık bir anda çıktı ki ağzından, hemen hemen hiçbirimiz, irkilmeye bile zaman bulamadık. Sonra hep bir ağızdan öğütler başladı gene, Carl’ın akıl dengesini düzene sokacak ilaç öğütleri. Ama o, sabırla bu taşkınlığın yatışmasını bekledi, sonra gene tasarısını açıklamaya döndü:  </p>
			<p class="paragraf">“‘Evet, içimizden birinin, hem kendini hem de ötekileri kurtarmak için ölmesi gerekiyor. Kur’a çekeceğiz. Kur’ada adı çıkan kişi, göz kamaştırıcı bir imzayla üne erecek, ötekiler de zengin olacak. Ne söylediğimi biliyorum, dedim size. Düşüncem şu. Aramızdan ölecek olan, önümüzdeki üç ay boyunca sürekli olarak, bütün gücüyle resim yapacak, elde bulunan resimlerinin sayısını alabildiğine çoğaltacak. Yapacağı şeyler hep tablo olmak zorunda değil tabii, çalakalem desenler, taslaklar, bitmemiş çalışmalar, yarım resimler. Her birinin üzerine on, on iki fırça dokunuşu bırakacak, anlamsız şeyler olacak bunlar, ama hepsinde imzası görünecek. Her birinde kendine özgü yeni bir tutum, yeni bir özellik bulunmak üzere günde elli kadar yapacak bunlardan. Biliyorsunuz bütün bunlar, büyük bir adam öldükten sonra en iyi satılabilecek, dünya müzelerinin akla gelmedik fiyatlarla alacakları şeylerdir. Biz bunlardan en az bir ton hazırlayacağız şimdi, evet bir ton! Ölecek arkadaşımız bu işle uğraşırken bizler de Paris’te resim alıcılarına onu tanıtmaya, onları büyük olaya hazırlamaya çalışacağız. İşler tam kıvamına geldiği an birden ölüm haberini yayacağız, ünlü gömme törenini yapacağız. Anlatabildim mi?’  </p>
			<p class="paragraf">“‘Hayır. Hiç değilse tam...’  </p>
			<p class="paragraf">“‘Tam anlayamadınız mı? Görmüyor musunuz? Arkadaşımız gerçekte ölmeyecek, adını değiştirip görünmeze karışacak. Bir kuklayı gömeceğiz onun yerine, ağlayıp sızlayacağız, bütün dünya da bize katılacak. Bir de...’  </p>
			<p class="paragraf">“Ama sözünü bitiremedi. Herkes büyük bir coşkunlukla alkışlamaya başladı. Sıçrıyor, oynuyor, sevinçten coşkunluktan birbirimizin boynuna sarılıyorduk. Açlığımızı bile duymadan saatlerce bu büyük tasarıdan konuştuk. Sonunda bütün ayrıntıları gönlümüzce kararlaştırdıktan sonra kur’a çektik, Millet seçildi. Millet ölecekti, başka deyimle. Sonra üzerimizde insanın ancak gelecekteki büyük bir zenginlik söz konusu olduğu zaman ayrılabileceği türden ne varsa –anı yüzükleri, buna benzer şeyler– hepsini topladık, tutumlu bir akşam yemeği yedikten sonra her birimize birkaç frank yol parası, Millet’ye birkaç gün yaşamasına yetecek birkaç baş şalgam kaldı.  </p>
			<p class="paragraf">“Ertesi sabah erkenden, kahvaltıdan hemen sonra üçümüz yola düzüldük, yaya tabii. Her birimiz satış için yanımıza Millet’nin küçük resimlerinden on, on iki tane almıştık. Carl Paris’e yollandı, orada, yaklaşan büyük güne hazırlık olarak Millet’nin ününü yayacaktı. Claude ile ben Fransa’da rastgele dolaşmak üzere birbirimizden ayrıldık.  </p>
			<p class="paragraf">“Şimdi, ne büyük bir kolaylık, ne büyük rahatlık içinde çalıştığımızı söylersem şaşacaksınız. İşe başlamadan önce iki gün yol tepmem gerekti. Sonra büyük bir kasabanın dolaylarında bir villanın resmini yapmaya başladım, çünkü sahibinin balkonda oturduğunu görmüştüm. Resme bakmak için aşağı indi, biliyordum gelip bakacağını. Onun ilgisini yitirmemek için çabuk çabuk çalışıyordum. Arada bir küçük bir beğenme gösterisinde bulunuyordu, sonra gitgide coştu, benim büyük bir usta olduğumu söyledi çıktı işin içinden!  </p>
			<p class="paragraf">“Fırçamı elimden bıraktım, çantama uzandım, Millet’nin bir resmini çıkardım, köşesindeki imzayı parmağımla gösterdim. Gururla:  </p>
			<p class="paragraf">“‘Herhalde tanırsınız bu imzayı? Bana o öğretti resmi! Bu işi iyi bildiğimi sanıyorum!’ dedim.  </p>
			<p class="paragraf">“Adam bir suç işlemiş gibi utandı, sustu. Ben, üzgün bir sesle:  </p>
			<p class="paragraf">“‘Umarım ki, François Millet’nin imzasını tanımadığınızı söylemezsiniz bana şimdi,’ dedim.  </p>
			<p class="paragraf">“Tabii tanımıyordu o imzayı. Ama böyle güç bir durumdan kurtarılmasını karşılıksız bırakmayacak ölçüde değerbilir bir insandı. Hemen:  </p>
			<p class="paragraf">”’Yok canım! Evet, Millet’nin imzası bu, ta kendisi! Nasıl oldu da bilemedim ilk bakışta? Tabii çok iyi tanıdım şimdi.’  </p>
			<p class="paragraf">“Sonra satın almak istedi Millet’nin resmini. Ama ben, zengin değilsem de, bu resmi satacak kadar yoksul olmadığımı söyledim. Bununla birlikte, en sonunda sekiz yüz franka verebileceğimi söyledim resmi.”  </p>
			<p class="paragraf">“Sekiz yüz!”  </p>
			<p class="paragraf">“Evet. Millet, bir kalem pirzolaya verirdi bu resmi belki. Evet, ben tam sekiz yüz frank aldım o küçücük resimden. Keşke seksen bine geri alabilsem şimdi. Ama geçti o günler. O adamın evinin çok güzel bir resmini yaparak kendisine on franka satmak istedim, ama hiç oralı olmadı, böyle büyük bir ustanın çömezi olduğum için, yüz franka aldı resmimi. Sekiz yüz frankı hemen o kasabadan Millet’ye gönderdim, ertesi gün gene yola çıktım.  </p>
			<p class="paragraf">“Ama artık yürümüyordum, arabayla geziyordum. O zamandan beri hiç yürümedim. Günde bir resim satıyordum, iki satmaya hiçbir zaman yeltenmiyordum.  </p>
			<p class="paragraf">“‘François Millet’nin bir resmini satmakla büyük bir budalalık ettiğimi biliyorum, çünkü kendisi çok çok üç ay daha yaşar, ölümünden sonra da resimlerini ne dostlukla alabilir insan artık, ne de parayla.’  </p>
			<p class="paragraf">“Bu küçük gerçeği elimden geldiğince yaymaya dikkat ediyor, dünyayı büyük olaya hazırlıyordum.  </p>
			<p class="paragraf">“Bu resim satma işinden kendime büyük bir övünç çıkarıyordum, çünkü bu bütünüyle benim düşüncemdi. Son hazırlıkları yaptığımız o akşam ortaya atmıştım bu düşünceyi, üçümüz de başka bir tasarıya geçmeden önce bu işi bir denemeyi kararlaştırmıştık. Hepimiz de başarıyla uyguladık bu tasarıyı. Ben yalnız iki gün yürüdüm, Claude da iki gün yürüdü, ikimiz de Millet’nin köyüne çok yakın çevrelerde üne ermesinden korkuyorduk biraz, ama Carl yalnız yarım gün yürüdü, o akıllı serseri bir dük gibi yolculuk etti sonraları.  </p>
			<p class="paragraf">“İkide bir, bir kasaba yayımcısına gidiyor, gazetelerde yeni bir haber başlığı başlatıyorduk. Yeni bir ressamın keşfedildiğini değil, François Millet’yi herkesin tanıdığını belirten bir haber başlığı. Onu şu ya da bu yönüyle öven bir haber değil, büyük ustanın kimi umutlu, kimi umutsuz anlarla dolu, ama hep daha kötü bir duruma düşmenin korkusunu sürdüren şimdiki durumunu anlatan bir haber. Gazetelerde bu haberlerin altını hep çiziyor, sonra da bizden resim satın alan kişilere yolluyorduk.  </p>
			<p class="paragraf">“Carl hemen Paris’e vardı, büyük bir ustalıkla hazırladı her şeyi. Muhabirlerle arkadaşlık kurmuş, Millet’nin durumunu bütün Avrupa’ya, İngiltere’ye, Amerika’ya, dört bir yana yaymıştı.  </p>
			<p class="paragraf">“Aradan altı hafta geçtiği zaman, üçümüz Paris’te buluştuk, bu işe bir son vermeyi kararlaştırdık, Millet’den artık başka resim göndermemesini istedik. İş öyle almış yürümüş, her şey öyle bir kıvama gelmişti ki, bir an bile beklemeden hemen girişmezsek büyük bir yanlış işlemiş olacaktık. Böylece Millet’ye hemen yatağa düşmesini, hızla sararıp solmaya başlamasını, hazırlanabilirse on gün içinde ölmesini isteyeceğimizi bildirdik.  </p>
			<p class="paragraf">“Sonra aramızda bir hesap yaparak, seksen beş küçük resim ile tablo satışından altmış dokuz bin frank toplamış olduğumuzu gördük. En az, ama en büyük satışı da Carl yapmıştı. “Angelus”u iki bin iki yüz franka satmıştı. Nasıl kutladık onu bilseniz! O anda, bu tablonun pek yakında beş yüz elli bine bir yabancının eline geçeceğini, Fransız hükümetinin de geri almak için büyük bir çabaya gireceğini bilemezdik daha.  </p>
			<p class="paragraf">“O gece son olarak şampanyalı bir akşam yemeği yedik, ertesi gün Claude ile ben, son günlerinde Millet’nin başucunda bulunmak, kalabalıkları evden uzaklaştırmak, Paris’te kalan Carl’a da, merak içinde bekleyen dünyanın birkaç kıtasında değişik gazetelerde yayımlanmak üzere günlük haber bültenleri göndermek için, apar topar yola çıktık. Beklenen üzüntülü gün en sonunda geldi çattı, yas töreninin hazırlıklarına yardım etmek üzere Carl da hemen geldi yetişti.  </p>
			<p class="paragraf">“O büyük gömme törenini, arkadaşımızın ölümünün bütün dünyada nasıl yankılandığını, iki dünyanın en tanınmış kişilerinin törene katılmak, acımızı paylaşmak üzere nasıl koşup geldiklerini hatırlarsınız. Biz, dört ayrılmaz arkadaş, tabutu omuzlarımızda taşıyor, başka hiç kimsenin yardımını istemiyorduk. Böyle yapmakta haklıydık, çünkü tabutun içinde balmumu bir figürden başka bir şey yoktu. Tabutu taşıyacak yabancılar, ölünün hafifliğinden dolayı kuşkulanabilirlerdi. Evet, artık bir daha hiç dönmeyecek olan o eski çetin günlerin çilesini birlikte çekmiş biz dört arkadaş, tabutu da birlikte...”  </p>
			<p class="paragraf">“Hangi dört arkadaş?”  </p>
			<p class="paragraf">“Biz dördümüz, çünkü kendi tabutunu taşımakta Millet de bize yardım ediyordu. Bir akraba olarak kılık değiştirmişti, uzak bir akraba.”  </p>
			<p class="paragraf"><span class="CharOverride-12">“Şaşılacak şey doğrusu!”  </span></p>
			<p class="paragraf"><span class="CharOverride-12">“Ama gerçek, tıpkı anlat</span><span class="CharOverride-12">tığım gibi. Anımsarsınız, resimlerin fiya</span><span class="CharOverride-12">tı nasıl fırladı birden. Para? Öyle çoktu ki, ne yapaca</span><span class="CharOverride-12">ğımızı şaşırdık artık. Bugün Paris’te Millet’nin resim</span><span class="CharOverride-12">lerinden yetmişine sahip bir adam var. Bize iki milyon frank ödedi o re</span><span class="CharOverride-12">simler için. Bizim uzakta olduğumuz altı hafta içinde Mil</span><span class="CharOverride-12">let’nin çiziktirdiği taslaklarla desenlere ge</span><span class="CharOverride-12">lince, bugün ne yüksek bir fiyata gittiklerini söy</span><span class="CharOverride-12">lesem şaşarsınız, satmayı lütfen kabul edersek ta</span><span class="CharOverride-12">bii!”  </span></p>
			<p class="paragraf"><span class="CharOverride-12">“Olağanüstü bir öykü bu, akıl almaz bir öykü!”  </span></p>
			<p class="paragraf"><span class="CharOverride-12">“Evet, aşağı yuka</span><span class="CharOverride-12">rı öyle.”  </span></p>
			<p class="paragraf"><span class="CharOverride-12">“Peki Millet ne oldu?”  </span></p>
			<p class="paragraf"><span class="CharOverride-12">“Gizli bir şey söylesem, ağzını</span><span class="CharOverride-12">zı sıkı tutabilir misiniz?”  </span></p>
			<p class="paragraf"><span class="CharOverride-12">“Evet.”  </span></p>
			<p class="paragraf"><span class="CharOverride-12">“Bugün yemek salo</span><span class="CharOverride-12">nunda size gösterdiğim adamı hatırlıyor mu</span><span class="CharOverride-12">sunuz? İşte François Millet’nin ta kendisiydi o adam.”  </span></p>
			<p class="paragraf"><span class="CharOverride-12">“Neee!”  </span></p>
			<p class="paragraf"><span class="CharOverride-12">“Evet öy</span><span class="CharOverride-12">le! Hiç değilse bir kerecik, bir dâhiyi açlıktan öldürüp onun hak</span><span class="CharOverride-12">kı olan paralarla başkalarının cepleri</span><span class="CharOverride-12">ni doldurmayı başaramadılar. Bu ötücü ku</span><span class="CharOverride-12">şun yüreğindeki ezgileri duymazdan ge</span><span class="CharOverride-12">lip göz kamaştırıcı bir gömme töreni ile işin içinden sıyrı</span><span class="CharOverride-12">lamadılar. Çünkü önlemimizi almış</span><span class="CharOverride-12">tık.”  </span></p>
		</div>
</body>
</html>