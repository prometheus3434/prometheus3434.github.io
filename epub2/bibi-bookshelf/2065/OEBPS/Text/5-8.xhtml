<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-8</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_orta ParaOverride-12" id="_idParaDest-10">Calaveras İlinin En Hızlı Sıçrayan Kurbağası<span class="CharOverride-14">  </span></p>
			<p class="paragbas">Bana doğu illerinden yazan bir arkadaşımın isteği üzerine tatlı-geveze yaşlı Simon Wheeler’e uğrayarak, ona arkadaşımın arkadaşı Leonidas W. Smiley’i sordum, sonucu şimdi anlatacağım size. Bu Leonidas W. Smiley adının bir uydurma olduğundan gizli gizli kuşkulanmaya başladım. Bana kalırsa arkadaşımın böyle bir tanıdığı falan yoktu, tek düşündüğü benim yaşlı Wheeler’e gidip bu adı sormamın, ona şu dillere düşmüş Jim Smiley’i hatırlatacağıydı. Böylece Wheeler bir açılınca, beni usandırıncaya dek Jim Smiley’le ilgili bana hiç yararı olmayan uzun anılarını anlattıkça anlatacaktı. Arkadaşım bunu tasarlamışsa, niyeti gerçekleşmiş sayılır, hem de nasıl.  </p>
			<p class="paragraf">Simon Wheeler’i bakımsızlıktan yıkılmaya yüz tutmuş madenciler meyhanesinde kocaman sobanın başında tatlı tatlı uyuklar buldum. Şişman, dazlak kafalı bir adam oluşu dikkatimi çekti, durgun yüzünde cana yakın bir incelik, bir yalınlık ağır basıyordu. Ayağa kalktı, bana iyi günler diledi. Ona bir arkadaşımın beni değerli çocukluk arkadaşı Leonidas W. Smiley’i aramakla görevlendirdiğini, genç bir din adamı olan Leonidas Smiley’in bir ara burada madenciler hanında kalmış olduğunu işittiğini anlattım. Sonra da Bay Wheeler’e bana bu Muhterem Leonidas W. Smiley’le ilgili bilgi verebilirse kendisine duyacağım borçluluğun sonsuz olacağını söyledim.  </p>
			<p class="paragraf">Simon Wheeler beni bir köşeye sıkıştırdı, sandalyesini de tam önüme çekerek iyice ablukaya soktu, sonra bu paragrafı izleyecek can sıkıcı öyküyü bir makaranın koyuverilmesi gibi anlatmaya başladı. Hiç gülümsemiyordu, hiç kaşlarını çatmıyordu, sesi hep o ilk cümlesindeki tatlı perdede kalıyor, hiç değişmiyordu, sürükleyiciliğinden bir an olsun kuşkuya düşmüyordu. Bitmek bilmeyen öyküsünün başından sonuna, etkili bir ağırbaşlılığı sürdürüyor, açıkça anladığıma göre, anlattıklarının gülünçlüğünü, garipliğini aklının kıyısından bile geçirmeden, konuya büyük bir önem yüklüyor, öyküsünün iki kahramanını kurnazlıkta erişilmez birer dâhi sayarak ikisine de büyük hayranlık duyuyordu. Benim için bir kimsenin böylesine garip bir öyküyü baştan sona bir an bile gülümsemeden, kılını bile kıpırdatmadan anlatması son derece saçma bir şeydi. Daha önce de belirttiğim gibi ben ondan Muhterem Leonidas W. Smiley adında birini tanıyıp tanımadığını sormuştum. O ise aşağıda göreceğiniz karşılığı verdi. Keyfine dokunmadım, bir kez olsun sözünü kesmedim.  </p>
			<p class="paragraf">Bir zamanlar burada Jim Smiley adında biri vardı, 49 kışı mıydı 50 baharı mıydı tam söyleyemem şimdi, ama ikisinden biriydi; çünkü Jim Smiley bu hana geldiğinde şu büyük su yolu açılmamıştı daha. En garip adamlardan biriydi bu Jim Smiley. Karşısında birini buldu mu akla gelebilecek olur olmaz her şey üzerine bahse girişirdi, dediğinin tersini söyleyen çıkmazsa, sözünü değiştirir, bir de öyle denerdi. Bahse tutuşabileceği bir kimse çıksın da ne olursa olsun, haklı yanda bulunmak önemli değildi onun için, bahse tutuşmaktı önemli olan. Ama gene de talihliydi, görülmemiş bir talihi vardı, çoğunlukla bahsi o kazanırdı. Her an hazır bekler, hiç fırsatı kaçırmazdı, herifin üzerinde bahse girişmeyeceği hiçbir şey yoktu, dediğim gibi, hangi yanı tuttuğu da önemli değildi. Bir at yarışı olsa, yarışın sonunda ya cepleri parayla dolup taşar, ya da meteliksiz kalırdı; bir köpek kavgası olsa bahse tutuşurdu; horoz dövüşü olsa bahse tutuşurdu; parmaklığın demirine iki kuş konsa hangisinin önce uçacağına bahse tutuşurdu; kilisenin bir açık hava toplantısı olsa hiç kaçırmaz, en iyi öğütleri verdiğine inandığı Papaz Walker üzerine bahse tutuşurdu, gerçekten de öyleydi Papaz Walker, iyi bir adamdı. Bir bokböceğinin yola çıktığını görse, gideceği yere ne kadar zamanda varabileceğine bahse tutuşur, bahsi kabul ederseniz, o bokböceğini gerekirse Meksiko’ya kadar gözünü kırpmadan izler, sonunda nereye gittiğini, ne kadar zamanda gittiğini öğrenirdi. Buradaki çocuklardan çoğu görmüştür Smiley’i, size anlatabilirler. Her şey, ama her şey üzerine bahse tutuşurdu, olur olmaz demezdi, sakar herifin biriydi. Bir ara Papaz Walker’in karısı hastalanmıştı, kadıncağız uzun süre yattı, kurtulacağından umut yoktu pek. Bir sabah Smliey ona karısının durumunu sordu, o da daha iyi olduğunu söyleyerek Tanrı’ya şükürler etti, böyle giderse Tanrı’nın yardımıyla belki de iyileşebileceğinden söz etti. Bunun üzerine Smiley, hiç duraksamadan, “Hah, bir beşliğine bahse girerim ki iyileşmeyecek artık,” deyiverdi.  </p>
			<p class="paragraf"><span class="CharOverride-12">Bu Smiley’in bir kısra</span><span class="CharOverride-12">ğı vardı, çocuklar, ‘on beş dakika beygiri’ derlerdi ona, ama şa</span><span class="CharOverride-12">ka olsun diye söylerlerdi bunu, çünkü yarışla</span><span class="CharOverride-12">rı on beş dakikadan biraz daha önce bitirebi</span><span class="CharOverride-12">lecek kadar hızlıydı. Smiley, astımdan, bitkinlik</span><span class="CharOverride-12">ten, uyuzdan, hastalıktan hiçbir zaman kurtulama</span><span class="CharOverride-12">yan bu atla ne paralar kazanırdı. Onu yarışa iki-üç yüz metre ön</span><span class="CharOverride-12">den başlatırdı hep, ama öbür atlar yetişir yanından geçer</span><span class="CharOverride-12">lerdi. Bununla birlikte, yarışın bitece</span><span class="CharOverride-12">ği sırada bir heyecanlanır, umutsuzluk içinde hop</span><span class="CharOverride-12">lar zıplar eşinir, birbirine dolaşan bacakla</span><span class="CharOverride-12">rını o yana bu yana, havaya, kimi zaman da koşu alanı</span><span class="CharOverride-12">nı çevreleyen parmaklıklardan dışarı</span><span class="CharOverride-12">ya savurur, tepinmesiyle ortalığı da</span><span class="CharOverride-12">ha da çok toza boğar, öksürüğü, aksırığı, tıksı</span><span class="CharOverride-12">rığı ile bir şamatadır koparır, sonunda her zaman ya</span><span class="CharOverride-12">rışı kıl payı ile de olsa en önde bitirirdi.  </span></p>
			<p class="paragraf"><span class="CharOverride-12">Bir de küçük buldok kö</span><span class="CharOverride-12">peği vardı Smiley’in. İlk bakışta bu yavru köpeğin beş para bi</span><span class="CharOverride-12">le etmeyeceğini, ortalıkta dolaş</span><span class="CharOverride-12">maktan, hırlamaktan, hırsızlık için bir fırsat kollamak</span><span class="CharOverride-12">tan başka işe yaramayacağını sanırdı</span><span class="CharOverride-12">nız. Ama işin içine para girdi mi, bambaşka bir köpek olurdu. Altçenesi bir ge</span><span class="CharOverride-12">minin burnu gibi sivrilerek ileri çıkar, görün</span><span class="CharOverride-12">meye başlayan azıları kızgın birer fırın vahşi</span><span class="CharOverride-12">liğiyle parlardı. Başka bir köpeğin saldırma</span><span class="CharOverride-12">sına, havlamasına, ısırmasına, kendi</span><span class="CharOverride-12">ni kaldırıp kaldırıp yere vurmasına bu Andrew Jack</span><span class="CharOverride-12">son –böyleydi köpeğin adı– hiç aldırmaz, bana mısın demez</span><span class="CharOverride-12">di, başka türlü bir davranış da beklemezdi gerçekte. Bu du</span><span class="CharOverride-12">rumda karşıdaki bahisçi ortaya koydu</span><span class="CharOverride-12">ğu parayı arttırdıkça arttırır, sonunda bü</span><span class="CharOverride-12">tün parasını bu işe koyduğu an, bizimki ansızın öte</span><span class="CharOverride-12">ki köpeğin arka bacağını tam uyluğundan bir da</span><span class="CharOverride-12">ha bırakmamacasına kapıverir</span><span class="CharOverride-12">di, yer yerinden oynasa bile bırakmaz, böylece enin</span><span class="CharOverride-12">de sonunda her yavuz köpeğe pes ettirirdi. Smiley tu</span><span class="CharOverride-12">tuştuğu bütün bahisleri kazanırdı bu kö</span><span class="CharOverride-12">pekle, ama bir gün arka ayaklarını keresteci hıza</span><span class="CharOverride-12">rına kaptırmış bir köpek ortaya çıkınca işler ter</span><span class="CharOverride-12">sine döndü. Bahis kızıştı, para yükseldikçe yük</span><span class="CharOverride-12">seldi, derken bizimki tam numarasını yapa</span><span class="CharOverride-12">cağı an, nasıl tongaya getirildiğini, öbür kö</span><span class="CharOverride-12">pek karşısında kurtuluşu olmadığı</span><span class="CharOverride-12">nı anlayıverdi. Şaşırmıştı, büyük bir umutsuz</span><span class="CharOverride-12">luk bürüdü yüzünü, kavgayı kazanmak için hiçbir ça</span><span class="CharOverride-12">ba göstermedi artık, öylesine yıkılı</span><span class="CharOverride-12">vermişti. Smiley’e gücenmiş gözlerle baktı, arka ayak</span><span class="CharOverride-12">ları bulunmayan bir köpeği karşısına çı</span><span class="CharOverride-12">karmakla kendisini kavgada tek dayana</span><span class="CharOverride-12">ğından yoksun bıraktığı için onu suçlandırır gibiy</span><span class="CharOverride-12">di. Sonra topallayarak birkaç adım gitti, uzandı yere, ora</span><span class="CharOverride-12">cıkta can verdi. İyi bir köpekti bu Andrew Jackson, sağ kalsaydı büyük bir ün bı</span><span class="CharOverride-12">rakırdı ardında, çünkü yetenekliydi, bir deha</span><span class="CharOverride-12">sı vardı, konuşamazdı ama ben bilirim bu gerçeği, çün</span><span class="CharOverride-12">kü yeteneksiz bir köpeğin o koşullar altında böy</span><span class="CharOverride-12">le bir kavga çıkarması akıl alır bir iş değildir. O son kavgasını, o kav</span><span class="CharOverride-12">ganın bitimini ne zaman düşünsem üzüntüden içim sız</span><span class="CharOverride-12">lar.  </span></p>
			<p class="paragraf"><span class="CharOverride-12">Bu Smiley’in fareleri, horozları, erkek kedi</span><span class="CharOverride-12">leri, akla gelmedik başka hayvanları vardı, han</span><span class="CharOverride-12">gi hayvanla gelirseniz gelin bir eşini de o çıkarır, gi</span><span class="CharOverride-12">rişeceğiniz her bahsi kabul ederdi. Bir gün bir kurbağa ya</span><span class="CharOverride-12">kaladı, aldı evine götürdü, bu kurbağayı eğitmek is</span><span class="CharOverride-12">tediğini söylüyordu. Tam üç ay her şeyi bir yana bırak</span><span class="CharOverride-12">tı, evinin arka avlusunda o kurbağaya sıçra</span><span class="CharOverride-12">ma talimleri yaptırdı. Sonunda sıçrama</span><span class="CharOverride-12">yı iyice öğretti kurbağaya. Gerisine ha</span><span class="CharOverride-12">fiften bir dokunduğu an, bu kurbağa bir topak hamur gibi ha</span><span class="CharOverride-12">vada yuvarlanmaya başlar, havada bir, hızlı fır</span><span class="CharOverride-12">lamışsa iki takla atar, hiçbir yeri incinmeden kedi gi</span><span class="CharOverride-12">bi dört ayağı üstüne düşüverirdi. Kurbağa</span><span class="CharOverride-12">yı sinek avlama konusunda da öyle yetiştir</span><span class="CharOverride-12">miş, öyle ustalaştırmıştı ki, gözünün seçe</span><span class="CharOverride-12">bileceği uzaklıktaki hiçbir sinek bu kurba</span><span class="CharOverride-12">ğanın elinden kurtulamazdı. Smiley insanın bir kur</span><span class="CharOverride-12">bağaya eğitim yoluyla her şeyi öğretebi</span><span class="CharOverride-12">leceğini söylerdi, doğruydu bu söyledi</span><span class="CharOverride-12">ği bence. Dan’l Webster’i şu döşemeye koyup da –kurbağanın adıy</span><span class="CharOverride-12">dı Dan’l Webster– “Sinek, Dan’l, sinek!” dedi miydi, daha gözünüzü kırp</span><span class="CharOverride-12">maya kalmadan, kurbağa dimdik havaya fırlar, tezgâhın üze</span><span class="CharOverride-12">rindeki sineğin hesabını görür, sonra dö</span><span class="CharOverride-12">şemenin üzerine bir hamur topağı gibi lök diye iner, bir kur</span><span class="CharOverride-12">bağadan beklenenin ötesinde hiçbir şey yapma</span><span class="CharOverride-12">mışçasına, arka ayağıyla kafasının ya</span><span class="CharOverride-12">nını kaşırdı. Böylesine alçakgönül</span><span class="CharOverride-12">lü, böylesine yapmacıksız bir kurbağa daha gö</span><span class="CharOverride-12">rülmemiştir. Başaramayacağı şey yok</span><span class="CharOverride-12">tu onun. Düz bir yerde yapılacak hilesiz her yarışta, bir sıçra</span><span class="CharOverride-12">yışta kendi türünden bütün yarışçıların öte</span><span class="CharOverride-12">sine düşerdi. Düz bir yüzeyde sıçramak en büyük usta</span><span class="CharOverride-12">lığıydı, anlıyor musunuz? Böyle yarışlar</span><span class="CharOverride-12">da Smiley cebindeki son meteliğe varınca</span><span class="CharOverride-12">ya dek bütün parasını ortaya kordu. Smiley çok büyük bir gu</span><span class="CharOverride-12">rur duyardı kurbağasından, haklıydı da, çünkü çok gez</span><span class="CharOverride-12">miş, çok görmüş kişilerin hepsi de, bu kurbağanın gördük</span><span class="CharOverride-12">leri bütün kurbağalardan daha üstün oldu</span><span class="CharOverride-12">ğunu açıkça söylerlerdi.  </span></p>
			<p class="paragraf"><span class="CharOverride-12">Smiley kurbağa</span><span class="CharOverride-12">sını küçük bir kafese koyar, ara sıra çarşıya geti</span><span class="CharOverride-12">rerek onun üzerine bir bahse tutuşurdu. Bir gün, burala</span><span class="CharOverride-12">rın yabancısı bir adama rastlamış, yabancı sormuş:  </span></p>
			<p class="paragraf"><span class="CharOverride-12">“O ka</span><span class="CharOverride-12">feste ne var öyle?”  </span></p>
			<p class="paragraf"><span class="CharOverride-12">Smiley de umursamaz bir sesle, “Bir papağan belki, kanarya da olabilir, değil mi, ama hiçbiri değil, bir kurbağa ancak,” demiş.  </span></p>
			<p class="paragraf"><span class="CharOverride-12">Adam kafesi almış, evire çevire iyice incelemiş sonra, “Hımm, gerçekten de. Peki ne işe yarar bu kurbağa?” diye sormuş.  </span></p>
			<p class="paragraf"><span class="CharOverride-12">Smiley de büyük bir rahatlık içinde, “Tek bir işe yarar. Sıçra</span><span class="CharOverride-12">ma yarışında Calaveras ilinin bütün kurba</span><span class="CharOverride-12">ğalarını geride bırakır,” demiş.  </span></p>
			<p class="paragraf"><span class="CharOverride-12">Adam bir daha al</span><span class="CharOverride-12">mış kafesi, uzun uzun bir daha inceledikten sonra Smiley’e ge</span><span class="CharOverride-12">ri uzatarak, düşünceli düşünceli, “Bu kurba</span><span class="CharOverride-12">ğanın ötekilerden ayrı bir yanı yok ki, bu da onlar gibi işte,” de</span><span class="CharOverride-12">miş.  </span></p>
			<p class="paragraf"><span class="CharOverride-12">“Belki öyledir,” demiş Smiley. “Belki sen daha iyi anlıyor</span><span class="CharOverride-12">sun kurbağalardan, belki de anlamıyorsun. Bel</span><span class="CharOverride-12">ki birçok deneylerin vardır bu konuda, belki de toy bir merak</span><span class="CharOverride-12">lısın. Her neyse, bu kurbağanın Calaveras ilinde</span><span class="CharOverride-12">ki bütün kurbağalardan daha uzun sıçrayabi</span><span class="CharOverride-12">leceğine kırk dolar bahse girmeye hazırım, ne der</span><span class="CharOverride-12">siniz?”  </span></p>
			<p class="paragraf"><span class="CharOverride-12">Adam bir süre düşünmüş, sonra üzgün bir sesle, “Ben burala</span><span class="CharOverride-12">rın yabancısıyım, kurbağam da yok. Kurbağam olsa he</span><span class="CharOverride-12">men girişirdim seninle bahse,” demiş.  </span></p>
			<p class="paragraf"><span class="CharOverride-12">Bunun üzeri</span><span class="CharOverride-12">ne Smiley, “Peki peki, zararı yok, şu kafesi bir dakika</span><span class="CharOverride-12">cık tutarsan hemen gider bir kurbağa bulurum sana,” de</span><span class="CharOverride-12">miş. Adam kafesi almış, Smiley’in kırk dolarının üzerine kırk da o koy</span><span class="CharOverride-12">muş, sonra oturmuş oraya, başlamış beklemeye.  </span></p>
			<p class="paragraf"><span class="CharOverride-12">Kendi ken</span><span class="CharOverride-12">dine düşünerek uzun süre beklemiş orada, sonra kur</span><span class="CharOverride-12">bağayı almış eline, ağzını aralamış, bir çay kaşı</span><span class="CharOverride-12">ğıyla ağzından içeri bıldırcın saçması doldur</span><span class="CharOverride-12">muş –hemen hemen çenesine kadar dolmuş kurbağa– son</span><span class="CharOverride-12">ra yere bırakmış. Smiley bataklığa gitmiş, çamur</span><span class="CharOverride-12">ların içinde uzun süre aradıktan sonra bir kurbağa yaka</span><span class="CharOverride-12">lamış, getirmiş adama vermiş.  </span></p>
			<p class="paragraf"><span class="CharOverride-12">“Şimdi,” demiş adama, “Yarı</span><span class="CharOverride-12">şa hazırsan kurbağanı Dan’l’ın yanına bırak, ön pençe</span><span class="CharOverride-12">leri Dan’l’ınkilerle aynı çizgide olsun, yarı</span><span class="CharOverride-12">şı ben başlatacağım.” Sonra, “Bir! iki! üç! Sıçra!” demiş, ikisi de kurba</span><span class="CharOverride-12">ğalarının gerisine dokunmuşlar, ama ye</span><span class="CharOverride-12">ni kurbağa hoplarken Dan’l bir ıkınmış, bir Fransız gibi omuzları</span><span class="CharOverride-12">nı kaldırmış, ama hiçbiri para etmemiş bunların, ol</span><span class="CharOverride-12">duğu yerde kalakalmış. Ağır bir örs gibi oturmuş kalmış orada, ça</span><span class="CharOverride-12">kılmış o noktaya sanki. Smiley bir hayli şaşırmış, öfke</span><span class="CharOverride-12">lenmiş de, ama işin iç yüzünden haberi olmamış tabii.  </span></p>
			<p class="paragraf"><span class="CharOverride-12">Ya</span><span class="CharOverride-12">bancı adam parayı alıp uzaklaşmış oradan, kapıdan çıkar</span><span class="CharOverride-12">ken de omzunun üzerinden başparmağıyla Dan’l’ı göste</span><span class="CharOverride-12">rerek: “Bu kurbağanın ötekilerden ayrı bir yanı yok ki,” de</span><span class="CharOverride-12">miş gene.  </span></p>
			<p class="paragraf"><span class="CharOverride-12">Smiley gözlerini Dan’l’a dikmiş kafasını ka</span><span class="CharOverride-12">şıyaraktan uzun bir süre kalmış orada, sonra, “Ne geldi bu kurba</span><span class="CharOverride-12">ğanın başına bilmem ki, bir iş olmalı bu işin içinde, neden böyle tor</span><span class="CharOverride-12">ba gibi şişmiş görünüyor bu,” demiş, ensesinin kö</span><span class="CharOverride-12">künden tutmuş kaldırmış Dan’l’ı, kaldırmasıyla da “Üç kilo çek</span><span class="CharOverride-12">mezse tükürün yüzüme!” demiş şaşırarak, kur</span><span class="CharOverride-12">bağayı baş aşağı çevirmiş, ağzından yere iki avuç dolu</span><span class="CharOverride-12">su av saçması dökülmüş. O zaman anlamış durumu iş</span><span class="CharOverride-12">te, beyninden vurulmuşa dönmüş, kurbağayı ye</span><span class="CharOverride-12">re koyduğu gibi, adamın ardından seğirtmiş, ama yaka</span><span class="CharOverride-12">layamamış. Sonra...  </span></p>
			<p class="paragraf"><span class="CharOverride-12">(Burada Simon Wheeler ön avlu</span><span class="CharOverride-12">dan birilerinin kendisini çağırdık</span><span class="CharOverride-12">larını işitti, bakmaya gitti). Giderken bana dö</span><span class="CharOverride-12">nerek, “Olduğun yerde oturuver yabancı, raha</span><span class="CharOverride-12">tına bak, bir saniyeye kalmaz dönerim,” dedi.  </span></p>
			<p class="paragraf"><span class="CharOverride-12">Ama izni</span><span class="CharOverride-12">nizle, bu işbilir Jim Smiley serserisinin serü</span><span class="CharOverride-12">venlerini dinlemekle Muhterem Leoni</span><span class="CharOverride-12">das W. Smiley üzerine pek bir bilgi edinemeyeceği</span><span class="CharOverride-12">mi düşünerek, hemen kalktım.  </span></p>
			<p class="paragraf"><span class="CharOverride-12">Kapıda çenesi dü</span><span class="CharOverride-12">şük Wheeler’e bir daha yakalandım, durdurdu beni, gene baş</span><span class="CharOverride-12">ladı:  </span></p>
			<p class="paragraf"><span class="CharOverride-12">“Bu Smiley’in tek gözlü bir sarı ineği vardı, kuyruksuz. Bir muzdan da</span><span class="CharOverride-12">ha uzun değildi küt kuyruğu, derken–”  </span></p>
			<p class="paragraf"><span class="CharOverride-12">“Aaa! Smiley de cehenne</span><span class="CharOverride-12">min dibine, uğursuz ineği de!” diye mırıldandım uysal</span><span class="CharOverride-12">ca, yaşlı adama iyi günler dileyerek ayrıldım.  </span></p>
		</div>
</body>
</html>