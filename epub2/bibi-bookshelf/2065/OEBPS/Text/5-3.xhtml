<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-3</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_orta" id="_idParaDest-5">Havva’nın Güncesi<span class="CharOverride-13">  </span></p>
			<p class="anabaslikorta1">İKİNCİ BÖLÜM  </p>
			<p class="paragbas"><span class="CharOverride-11">Cuma</span>  </p>
			<p class="paragbas">Salı, çarşamba, perşembe, bugün: onu görmeden geçen günler. İnsan yalnız olunca, uzun bir süre bu. Ama gene de yalnızlık, istenmeyen kişi olmaktan yeğdir.  </p>
			<p class="paragraf">Ben arkadaşsız edemem. Yaradılışım böyle anlaşılan. Bu nedenle hayvanlarla arkadaşlık kurdum. Çok sevimli şeyler, en bulunmaz nitelikler onlarda, inceliklerine ise diyecek yok. Hiçbir zaman somurtmuyorlar, insanı istenmeyen biri durumuna sokmuyorlar. Gülümsüyorlar hep, kuyruğu olanlar kuyruk sallıyor. Her an için oynamaya, bir gezintiye çıkmaya, ya da buna benzer herhangi bir isteğinize uymaya hazır durumdalar. Eksiksiz birer ‘centilmen’ hepsi. Bütün bu son günlerde çok güzel anlar geçirdik birlikte, yalnızlığımı bir an bile duymadım.  </p>
			<p class="paragraf">Yalnızlık mı! Hayır, söz etmemeliyim böyle bir şeyden. Her an kaynaşıyorlar çevremde, kimi zaman çayırlar dolusu, sayılarını bile bilemiyorum. İnsan onların ortasında, hepsini daha iyi görebilmek için bir kayaya tırmandığı zaman, gün ışığının üzerinde oynaştığı öbek öbek, alacalı, çizgi çizgi, tüylü tüysüz gövdelerin dalgalanışını bir göl sanır, ama bunun böyle olmadığını da bilir. Toplu yaşayan kuşlar bir rüzgârla geçer kimileyin, kimileyin de bir kasırga yükselir uğultulu kanatlarından. O kanatlı sürü üzerine güneş vurduğunda, düşünebileceğiniz bütün renkler ışıl ışıl yalazlanır, gözlerinizi alır bu renkli parıltı.  </p>
			<p class="paragraf">Büyük geziler yaptık, yeryüzünün önemli bir kesimini gördüm. Hemen hemen her yerini gördüm sayılır, ilk gezginim ben, tek gezgin üstelik. Yola çıkışımız görülmeye değer bir şey. Bir eşini benzerini daha göremezsiniz. Rahat olsun diye bir kaplana ya da parsa biniyorum. Sırtları yumuşak, tam benim oturabileceğim biçimde yuvarlacık. Kendileri de çok güzel üstelik. Ama uzun yolculuklar için, çevrenin güzelliğini daha iyi görebilmek için file biniyorum. Bineceğim zaman beni hortumuyla kaldırıyor, inerken kendim iniyorum. Konaklayacağımız yere varınca çöküyor, arkasından aşağı kayıveriyorum.  </p>
			<p class="paragraf">Kuşlarla öbür hayvanlar birbirleriyle çok iyi geçiniyorlar, aralarında en küçük bir anlaşmazlık yok. Hepsi konuşmayı biliyor, benimle de konuşuyorlar, ama konuştukları dil yabancı bir dil olduğundan tek söz bile anlamıyorum. Bununla birlikte kendilerine karşılık olarak bir şey söylediğimde çoğu anlıyor beni, özellikle fil ile köpek. Onlardaki bu anlayışı görünce biraz kendimden utanıyorum. Bu onların benden daha akıllı, dolayısıyla da daha üstün olduklarını gösteriyor. Canımı sıkıyor bu iş biraz, çünkü ben önemli deney nesnesi olmak istiyorum, bu amaca yönelmişim bütün gücümle.  </p>
			<p class="paragraf">Öğrendiğim birçok şeyler var şimdi, artık eskisi gibi değilim. Başlangıçta çok bilgisizdim. Önceleri, suyun yokuş yukarı akışına, bütün gözlemlerime karşın, bir türlü rastlayamamış olmak hayli canımı sıkardı, ama şimdi durumu daha iyi anlayabildiğim için pek aldırmıyorum buna. Birçok deneylerden, deneylerden sonra suyun ancak karanlıkta yokuş yukarı aktığını öğrendim artık. Karanlıkta yokuş yukarı aktığını biliyorum, yoksa bizim göl boşalırdı. Demek ki gölün sularını akıtan dere, geceleri tersine akarak, boşalan suları gene göle dolduruyor. En iyisi benim gibi deneyle öğrenmek böyle şeyleri. Bilgi deneyle kazanılıyor. Varsayımlar, yakıştırmalar, sanılar hiçbir şey katmıyor kişinin öğrenimine.  </p>
			<p class="paragraf">Birtakım şeyleri keşfedemiyor insan, ama varsayımlarla bunun üstesinden geleceğini de bir türlü göremiyor ilkin. Böyle şeyleri keşfedebilmek için hiç yılmadan deneyleri sürdürmek gerek. Eğlenceli bir yol bu, böylece dünya daha bir ilginç oluyor. Bulunacak şey olmasa ne tadı kalır bu dünyanın? Bir şey bulmayı deneyip başaramamak da, en azından bulgulayabilmek kadar, belki de daha çok ilgi çekici. Sözgelişi suyun akışıyla ilgili gerçek, ben buluncaya dek büyülü bir defineydi sanki, ama bulduğum an bütün büyüsü birden bozuluverdi. Bir şey yitirmiştim sanki.  </p>
			<p class="paragraf">Deneylerle tahtanın, kuru yaprakların, tüylerin, daha başka birçok nesnenin suda yüzebileceğini öğrendim. Bütün bu bilgilerimden, bir kaya parçasının da yüzebileceği sonucuna varıyorum. Şimdilik bu sonuçla yetinmek zorundayım, çünkü bir kanıtlama yolu bulamadım daha. Ama bir yol bulacağım nasıl olsa, bütün o büyü gidecek, bozulacak. İşte bu durum üzüyor beni. Yavaş yavaş her şeyi keşfedeceğim, derken bir gün hiçbir büyü, hiçbir heyecan kalmayacak dünyada artık! Geçen gece düşündüm de bunu, uykum kaçtı.  </p>
			<p class="paragraf">Başlangıçta ne diye yaratıldığımı bir türlü anlayamıyordum. Ama şimdi anlamaya başladım: bu güzel dünyanın gizli yönlerini bulmak, mutlu olmak, bütün bu şeyleri düşünüp bize verene şükretmek. Daha bulgulayacak birçok şey var sanıyorum, umarım ki vardır. Deneylerimi ağır ağır yürütür aceleye kapılmazsam daha haftalarca öğrenecek yeni şeyler bulabilirim. Bulabileceğimi umuyorum. Bir tüyü havaya attığınız zaman uzaklaşıyor, gözden yitiyor, ama bir toprak keseğini havaya attığınızda iş değişiyor. Atıyorsunuz atıyorsunuz geri düşüyor. Kaç kez denedimse hep böyle oldu bu. Neden, diyorum kendi kendime? Gerçekte düşmüyordur, ama neden düşer gibi gözüküyor? Bir göz yanılması bence. Ya tüyde ya da toprak keseğinde gözümüz yanılıyor. Ama hangisinde bilemiyorum. Kesinlikle bildiğim tek şey, ikisinden birinin gözü aldattığıdır. Hangisinin aldattığına herkes kendince karar versin.  </p>
			<p class="paragraf">Sürekli gözlemlerimle, bu yıldızların fazla dayanmayacağını anladım. Eriyorlar. En güzellerinden birkaçının eriyip aşağı aktığını gözümle gördüm. Birinin erimesi, hepsi eriyebilir demektir. Hepsinin eriyebilmesi ise, bir gecede hepsi yok olabilir demek. Bir gün olacak bu, biliyorum! Onun için her gece oturup, uyanık kalabildiğim sürece onlara doya doya bakmak, o ışıl ışıl alanları belleğime işlemek istiyorum. Böylece, bir gün yok olduklarında o binlerce güzelim serpintiyi kapkaranlık gökte gözümün önünde canlandırabilir, belki kafamda hepsini yeniden ışıklandırır, gözyaşlarımdaki yansımaları ile her birini çift görürüm.  </p>
			<p class="arabaslik_sol">Düşüşten Sonra<span class="CharOverride-13">  </span></p>
			<p class="paragbas">Geçmişi düşündüğümde, o güzelim bahçe bir düş gibi geliyor bana şimdi. Güzeldi, eşi bulunmaz güzellikteydi, büyülüyordu insanı. Şimdi yok artık. Bir daha hiç göremeyeceğim orayı.  </p>
			<p class="paragraf">Bahçeyi yitirdim, ama buna karşılık onu bulmuş olduğuma seviniyorum. Elinden gelebildiğince seviyor beni, ben de onu tutkulu yaradılışımın bütün ateşiyle seviyorum. Böyle sevmek cinsimin, gençliğimin gereği anlaşılan. Kendi kendime onu neden sevdiğimi sorduğumda, bir karşılık bulamıyorum, gerçekte bulmak da istemiyorum pek. Bu durumdan, bu tür sevginin öbür sürüngenlerle hayvanlara duyulan sevgi gibi ölçülü biçili, düşünülmüş taşınılmış bir kararın ürünü olmadığı sonucunu çıkarıyorum. Düşündükçe anlıyorum bunu. Sözgelişi, birtakım kuşları şarkılarından dolayı seviyorum, ama Âdem’i de şarkılarından dolayı sevdiğimi ileri süremem. Hayır, hiç ileri süremem. O şarkı söyledikçe daha iyi anlıyorum bunu. Ama gene de şarkı söylemesini istiyorum, çünkü onun ilgisini uyandıran her şeyi sevmesini öğreneceğim. Öğrenebildiğime de inanıyorum. Eskiden onun şarkılarına hiç katlanamazdım, şimdi oldukça dayanıyorum. Şarkıları sütü bile ekşitiyor, ama olsun! Onun uğruna ekşi süte de alışabilirim.  </p>
			<p class="paragraf">Onun zekâsından dolayı sevdiğimi de ileri süremem. Hayır! Gerçi zekâsının bu kadarcık oluşu kendi suçu değil, Tanrı ne verdiyse odur işte, kendi kendini yaratmış değil ya. Tanrı’nın verdiği zekâ yeter. Onu böyle yaratmakta da bir bildiği vardır Tanrı’nın. Zamanla gelişir bu zekâ belki, ama bunun öyle birden olabileceğine hiç inanmıyorum. Çabucak olmasının da hiç gereği yok ayrıca. Şimdilik iyi kötü yetiyor işte zekâsı.  </p>
			<p class="paragraf">Davranışındaki incelikten, düşüncelilikten dolayı sevdiğimi de ileri süremem. Bu bakımdan da çok yoksul, ama iyidir böyle olması, gitgide de düzeliyor.  </p>
			<p class="paragraf">Hele çalışkanlığından dolayı sevdiğimi hiç ileri süremem. Hiç ama. Bu konuda bile bile geri kalıyor sanıyorum, neden böyle yaptığını da bilmiyorum, gizliyor benden. Tek üzüntüm bu. Yoksa benimle her zaman açıkça konuşuyor, içten davranıyor. Benden gizlediği tek şey bu. Benden bir şey gizlediğini düşünmek canımı sıkıyor, uykularımı kaçırıyor kimi zaman, ama kafamdan kovacağım bu düşünceyi, mutluluğuma gölge düşürmesine göz yummayacağım.  </p>
			<p class="paragraf">Öğreniminden dolayı sevdiğimi de söyleyemem. Hayır, bu da değil. Kendi kendini yetiştirmiş, gerçi birçok şeyi biliyor, ama olağanüstü bilgili sayılmaz.  </p>
			<p class="paragraf">Şövalyeliğinden dolayı sevdiğimi de ileri süremem onu. Hayır. Benim için kötü şeyler düşündü, ama onu suçlandırmıyorum. Cinsel durumuyla ilgili bir şey bu, kendi elinde değil. Ben ise öleceğimi bile bilsem onu kötülemeye yanaşmadım. Bu da bir cinsellik sorunu gerçekte, bana hiçbir yücelik kazandırmaz, cinsel durumumu ben kendim seçmiş değilim çünkü.  </p>
			<p class="paragraf">Öyleyse neden seviyorum onu? Yalnız, erkek oluşundan dolayı sanıyorum.  </p>
			<p class="paragraf">Yaradılışının temelinde iyi bir kişi, o iyiliğinden dolayı seviyorum onu, ama iyi olmasa da severdim. Beni dövse de sövse de gene severim onu. İyi biliyorum. Bir cinsel sorun bu bence.  </p>
			<p class="paragraf">Güçlü, yakışıklı olduğu için seviyorum onu, hayranlık uyandırıyor bende, onunla övünüyorum. Ama bu yönleri olmasa da severdim. Çirkin de olsa severdim, çökmüş de olsa severdim, çalışır çabalardım onun için, köle kesilirdim karşısında, onun için yalvarırdım, ölümüne dek yatağının başucunda beklerdim.  </p>
			<p class="paragraf">Evet, onu yalnız benim olduğu için, erkek olduğu için seviyorum. Başka bir neden yok bence. Önceden de söylediğim gibi, sevginin bu türü düşünülmüş taşınılmış, ölçülü biçili bir şey değil. Birden geliveriyor, kimse bilmiyor nerden geldiğini, kimse de açıklamıyor. Açıklanması da gerekli değil.  </p>
			<p class="paragraf"><span class="CharOverride-12">Ben böyle düşünüyorum. Ama küçü</span><span class="CharOverride-12">cük bir kızım ben daha, bu konuyu inceleyen ilk kız üstelik. Bel</span><span class="CharOverride-12">ki de bilgisizliğimden dolayı bütün bu dedik</span><span class="CharOverride-12">lerim yanlış çıkar bir gün.  </span></p>
			<p class="arabaslik_sol">Kırk Yıl Sonra<span class="CharOverride-13">  </span></p>
			<p class="paragbas">Bu dünyadan birlikte göçmemiz benim en büyük yakarım, en büyük özlemimdir. Bu özlem yeryüzünden hiç silinmeyecek, zamanın tükendiği noktaya dek her seven kadının yüreğinde sürüp gidecektir. Benim adımı taşır bu özlem.  </p>
			<p class="paragraf">İkimizden birinin önce gitmesi gerekirse, dilerim ben olayım ilk giden. Âdem güçlüdür, ben güçsüzüm, ben ona onun bana olduğu kadar gerekli değilim, onsuz yaşamak, yaşamak sayılmaz bence. Nasıl dayanırım böyle bir şeye? Bu yakarışım da ölümsüzdür, soyumdan gelenler sürdükçe bu da sürecektir. ilk kadınım ben, son kadında da var olacağım.  </p>
			<p class="paragraf ParaOverride-9">HAVVA’NIN MEZAR YAZITI  </p>
		</div>
</body>
</html>