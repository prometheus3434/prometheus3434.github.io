<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>5-2</title>
		<link href="../Styles/idGeneratedStyles.css" rel="stylesheet" type="text/css"/>

	</head>
	<body id="x5" xml:lang="tr-TR">
		<div class="Basic-Text-Frame">
			<p class="split">  </p>
			<p class="arabaslik_orta" id="_idParaDest-4">Âdem’in Güncesi<span class="CharOverride-13">  </span></p>
			<p class="anabaslikorta1">İKİNCİ BÖLÜM  </p>
			<p class="paragbas">Belki de onun daha küçük olduğunu, küçücük bir kız olduğunu sürekli göz önünde bulundurmam, yaptığı birçok şeyi bağışlamam gerekiyor. Bütün varlığı ilgi, istek, canlılıkla dolup taşıyor. Bu dünya büyüleyici, şaşırtıcı, gizliliklerle dolu bir yer onun gözünde. Yeni bir çiçek bulacak olsa, sevinçten ağzı dili bağlanıyor, okşuyor çiçeği, seviyor, konuşuyor onunla, sevgi dolu adlar sıralıyor. Renklere de deli oluyor! Kahverengi kayalar, sarı kum, boz yosun, yeşil yapraklar, mavi gök, sedef parıltılı şafak, dağların mor gölgeleri, günbatımının kızıl göğünde yüzen altın adalar, dizi dizi bulutlar arasından geçen solgun ay, uzayın sonsuzluklarında birer değerli taş gibi yanıp sönen yıldızlar –bana kalırsa bunlardan hiçbirinin bir şeye yararı yok–, ama o hepsinin rengine, görkemine kapılıyor. Bu kadarı yetiyor delice hayranlık duymasına.  </p>
			<p class="paragraf">Sesini kesip birkaç dakikacık susabilse, baş dinlendirici bir görünüşü olacak. Bu durumda onu seyretmekten kıvanç bile duyabilirim. Gerçekte hiç kuşkum yok duyabileceğimden, çünkü oldukça sevimli, güzel bir yaratık olduğunu gitgide daha iyi anlıyorum: kıvrak, alımlı, düzgün yapılı, gövdesinin dış çizgileri yuvarlacık, boyu bosu biçimli, canıtez, incelikten payı olan bir yaratık. Bir gün kayanın üzerinde, güneşin ışıklarını içen ak mermer gövdesiyle çırılçıplak dinelmiş, genç başı geriye sarkık, elini gözüne gölgelik etmiş, bir kuşun uçuşunu gözetliyordu. İşte o zaman birden gördüm ne güzel olduğunu.  </p>
			<p class="paragbos">  </p>
			<p class="paragbas"><span class="CharOverride-11">Pazartesi/Öğle</span>  </p>
			<p class="paragbas">Bu gezegende onun ilgisini çekmeyecek tek şey var mıdır, bilmiyorum. Ben birtakım hayvanlara dönüp bakmam bile, ama o öyle değil. Hiç seçmeksizin hepsine ilgi gösteriyor, hepsini eşi bulunmaz şeyler olarak görüyor, hepsine seviniyor.  </p>
			<p class="paragraf">Koca bir brontosaurus dev adımlarıyla bizim oraya geldiğinde, eşi bulunmaz bir şey olarak gördü bizimki bunu. Bana sorarsanız bir yıkımdı bu: aramızdaki görüş ayrılıklarının nasıl ortaya çıktığına iyi bir örnek. Evcilleştirmeye kalktı bu dev hayvanı, ben ise bu durumda evi yurdu bırakıp başka bir yere taşınmaya karar verdim. Brontosaurus’un tatlılıkla yola getirilip evcilleştirilebileceğine, sevimli bir ev hayvanı olabileceğine inanıyordu. Bunun üzerine, yedi metre yüksekliğinde, yirmi sekiz metre uzunluğunda bir azmanın fino köpeğine benzemediğini, bunu yakınlarda bulundurmanın hiç de doğru olmayacağını, hiçbir kötülük düşünmese bile bir gün evimizin üzerine oturduğu gibi her şeyi yerle bir edebileceğini, ne dalgın bir hayvan olduğunu anlamak için gözlerine bakmanın yeteceğini söyledim.  </p>
			<p class="paragraf">Ama bu canavarı bir ev hayvanı olarak alıkoymayı kafasına takmıştı bir kez. Bu hayvandan yararlanarak bir mandıra kurabileceğimizi düşündü, sağma işini de bana verdi. Nasıl göze alırdım bu tehlikeyi. Üstelik hem cinsiyeti elverişli değildi sağılmaya, hem de merdivenimiz yoktu. Sonra çevrenin güzelliğini seyretmek için canavarın sırtına binip dolaşmaya karar verdi. Dev hayvanın devrilmiş bir ağaç gövdesi gibi yerde duran on, on iki metrelik kuyruğuna tırmanmaya kalkıştığında yanıldığını gördü. Kuyruğun dikleştiği yere varınca tutunacak şey bulamadığı için birden aşağıya kaydı. Ben de orda olmasam, bir yeri incinebilirdi.  </p>
			<p class="paragraf">Aklını başına toplamasına yetti mi bu? Hayır. Gerçek olaylardan başka hiçbir şey aklına yatmaz onun. Deneye vurulmamış kuramlarla alışverişi yok. Gerçekte bunun sağlam bir davranış olduğunu söylemeliyim. İmrendiğim bir davranış. Daha uzun bir süre birlikte yaşarsak bu huyunu benimseyeceğim anlaşılan.  </p>
			<p class="paragraf">Sonunda dev hayvanla ilgili bir kuram daha geldi aklına: evcilleştirirsek onu ırmağın ortasında durdurarak bir köprü gibi kullanabileceğimizi ileri sürdü. Ne yazık ki hayvanın bu iş için fazlasıyla evcilleşmiş olduğu ortaya çıktı. Birkaç kez denedi bu köprü işini. Ama her defasında, ırmağın ortasına güzelce yerleştirip üstünden geçmek üzere kıyıya döndüğü zaman hayvan da dev bir fino gibi uysalca ardından geldi. Bütün öbür hayvanlar gibi. Hep öyle yaparlar.  </p>
		</div>
</body>
</html>