<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>14</p>
<p class="calibre1">Anthime’in dönüşünden sonra nekahet dönemini sıkı sıkı denetledik, baktık, pansumanını yaptık, besledik, uyku düzenini yokladık. Biz, yani özellikle Blanche beş yüz günlük cephe günlerinde zayıflamış olmasından hafifçe şikayet etmişti -bu arada, kaybedilmiş bir kolun yarattığı üç buçuk kiloluk bir eksikliği de hesaba katmak aklına gelmedi ama. Sonra kendine gelmiş gibi göründüğünde, hatta arada bir kısa kısa gülmeye başladığında -dudaklarının sol tarafıyla gülüyordu gerçi, sağ tarafı sanki alttaki bu eksilen uzva bağlıymış gibi- evinde kendi kendine yeter hale geldiğinde, Blanche anne babasına ona ne iş vereceğiz diye sordu.</p>
<p class="calibre1">Gerçi ordu ona maaş verecekti ama işsiz kalmasına razı olmuyorduk, meşgul olacak bir şey vermek gerekiyordu ona. Sakatlığının muhasebe işini aynı beceriyle yapmasına engel olacağını düşünen Eugene Born’un akima onu eğlendirecek bir fikir geldi. Eugene yerini ona bırakmadan, olaylardan önce, Charles fabrikanın müdür yardımcısıydı, sonra ani ölümüyle yerine kimin geçeceği sorusu yanıtsız kalmıştı. Bu sorunu çözmeyi sonraya bırakmış olan Eugene bir şirket idaresi türü geliştirmiş, başkanmm kendisi olacağı ve böylelikle de Anthime’in kararları ve özellikle de sorumlulukları tek başına almasını engelleyecek biçimde bir yönetim kurulu oluşturmuştu. Monteil, Blanche ve Madam Prochasson’un zaten yer aldığı bu yönetim kurulunun haftalık toplantılarına Eugene kahraman kardeşinin anısına ve firmaya olan katkılarından dolayı ve huzur hakkını ayarlayarak Anthime’i de ekledi. Anthime’in hayatını, çok da engel olmadan epeyce düzenli bir ritme sokan bu görevde iş azdı, ama hiç yoktan iyiydi: koltuğa kurulup fikrini beyan etmek -zaten kimse dinlemeyeceği için bir fikri olması da gerekmiyordu- oy kullanmak ve okumak zorunda kalmaksızın kâğıtları imzalamak, bütün bunlar sol elle icra etmeyi öğrendiği işlerdi. Böylece sakatlığı konusunda pek kaygı duymuyor gibiydik, o da pek aldırış etmiyordu, çünkü koluyla ilgili hiçbir şey söylemiyordu.</p>
<p class="calibre1">Söz etmemesinin nedeni öncelikle o kolu kısa süre içinde aklından çıkarmış olmasıydı -sadece her sabah kolunu arayacaktı ama bir saniyeden fazla sürmeyecekti bu. Zorunlu olarak sol elini kullanması gerektiğinden pek dert etmeden solaklığa alıştı, kalan eliyle yazmak zorunda kalmış ve bunda başarılı olmuştu, ayrıca resim de yapabiliyordu ve giderek sağ eliyle yapamadıklarını da yapmaya başladı. Bir muzu soymak ya da ayakkabı bağlamak gibi artık yapılmaz hale gelen bazı işlerden çok da üzülmeksi-zin vazgeçti. Muz konusunda, zaten pazarda yeni yeni beliren bu meyveye pek meraklı olmadığı için, bunun yerine kabuklarıyla yenebilecek çok sayıda meyve koydu. Ayakkabı bağlarına gelince, kendi kullanımı için özel olarak bir ayakkabı çizip bunu fabrikada yaptırmak pek zor olmadı -barış geri geldikten sonra insanlar hafif hafif yürümeye başlayacaklar, seri üretime geçilen bu model Pertinax mokasen adı altında ticari bir başarı kazanacaktı.</p>
<p class="calibre1">Ayrıca Anthime düşüneceği, bekleyeceği, kendine ciddi hava vereceği ya da meşgul görüneceği zamanlarda, kollarını bağlamak ya da ellerini arkasında birleştirmek gibi klasik duruşlardan da vazgeçti. Ancak bu hareketleri yapmaya kalkıştığı oluyor, hemen farkına varıyor, iki kolun birleşemeyeceği ancak son anda aklına geliyordu. Ama Anthime kolsuzluğunu kabullenmişti kabullenmesine ama o kadar da teslim olmamıştı, çünkü olmayan sağ kolunu hayali bir kol gibi kullanıyor, göğsünde sol eliyle birleştiriyor ya da arkada ellerini kavuşturuyor, elini bileğinden kavrayıp sıkıca tutuyordu. Bunu ne kadar kabullenmiş olsa da, uyandığında bedenini esnetirken otomatik olarak zihninde sağ kolunu da esnetiyordu. Sonra gözünü açtığında, gün içinde yapacak az şey olduğunu düşünüp muhtemelen otuz bir çektikten sonra yeniden uyurdu -bu ise sol elle kolayca çözülen bir sorundu.</p>
<p class="calibre1">Kısaca çok sık işsiz güçsüz kaldığı oluyordu, gününü olabildiğince doldurmaya baktığından Anthime tek eliyle gazetesini karıştırır, hatta bir kâğıt destesini bile karar ve güzel kâğıt çekerdi. Artık kâğıtlarını çenesinin altında tutabiliyordu tutmasına ama cumhuriyetçi Cercle’de onun gibi cepheden dönmüş diğer sakatlarla sessizce manila oynama tehlikesine atılmak için biraz daha zamana ihtiyacı vardı -hepsi de gördüklerini asla söylememek için ağız birliği etmişti. Gerçi Anthime çolaklardan ya da tek ayaklılardan daha yavaş oynuyordu, ama Braille ile yazılmış kartları olmayan gazlanmış körlerden daha hızlıydı. Sonra ona sürekli yardım önerdiğimiz ve bunu da kâğıtlarına bakmak için fırsat bildiğimizden, sonunda canına tak dedi ve Cercle’deki bu oyunlara bir son verdi.</p>
<p class="calibre1">Anthime o haftalardaki can sıkıntısı ve yalnızlığın hafifleyeceğini düşünüp dururken, bir gün bakışları katedralin önünde kaldırım ile yayalar üzerinde gezinirken karşı kaldırımda taşlar üzerinde sürtünen bir bastona, ardından bir gözlüğe takıldı. Bu bastonlar henüz beyaz değildi, savaştan sonra beyaza boyanacaktı, gözlükler de tam siyah değildi, Anthime’in gözlüklerin arkasındaki Padioleau’nun yüzünü tanımasını engelleyecek kadar koyu değildi. Koluna girmiş annesinin yönlendirdiği, sardunya kokulu bir gazın kör ettiği Padioleau neredeyse Anthime’le aynı zamanlarda eve dönmüştü ve Anthime’in sesini anında tanıdı.</p>
<p class="calibre1">Ama buluşmanın sevinci uzun sürmedi. Kısa sürede Anthime onu görmese bile Padioleau’nin artık kalbinde çok şey kalmadığını anladı. Mesleğini yapamaz olmuş, eti parçalama konusundaki sanatına, bilimine ve ustalığına seçenek olacak başka bir iş düşünememişti ve sıfırdan bir mesleğe başlama olanağının olmaması onu bitiriyor, umudunu kırıyor, o ise bazılarının sakatlıklarını aşıp birçok alanda, kimi kez deha gerektirecek kadar karmaşık mesleklerde bile çalışıp başarılı oldukları fikrinde herhangi bir teselli bulamıyordu -ama körler arasında kasaptan çok piyaniste rastlandığı da doğrudur.</p>
<p class="calibre1">ikisi buluştuktan sonra birlikte yapacak bir şeyler bulmak gerekti. Padioleau için kâğıt oynamak söz konusu olamayacağından ve Anthime de yüksek sesle gazete okumaktan bir süre sonra yıldığından, yine fena halde canımız sıkılmaya başladı. Can sıkıntısını gidermek için sık sık cephede hissettiklerimizden söz ettik, ama sürekli korkuyla süslendiği için daha da beter olduk. Orada nasıl eğlendiğimizi, orada vakit öldürmek için icat ettiğimiz şeyleri anlatarak eğlendik. Hatırlıyor musun? Hatırlıyor musun?</p>
<p class="calibre1">Örneğin Arcenel yer yer cephedeki killi topraktan çıkan damarlı beyaz taş üzerine kabartma işine kendini vermişti. Bossi düşman top mermilerinin kovanlarından elde ettiği alüminyumla, cephane kılıflarındaki bakır ve alüminyumla, yumurta biçimli el bombaları üstündeki döküm demir ve limon biçimli el bombalarından yüzük, ıvır zıvır, süs eşyası yapma işiyle ilgilenmişti. Sivil hayatta ayakkabıcılık deneyimi olan Anthime de atılmış kemerlerden ayakkabı bağcığı yapma işiyle uğraşmıştı. Sonra aynı kemerleri bileklik olarak kullanmak akima geldi, önce bağladığı, ardından fermuar eklediği bu bilekliklerin üstüne köstekli saati on iki ve altı dikey gelecek biçimde sabitlendiğinde, kol saatini de icat etmiş oldu. Daha sonra, döndüğünde, bu icadın patentini alma konusundaki müthiş fikir yeşeriyordu akimda -işte o zaman bunun Louis Cartier tarafından, uçak kullanırken cebinden saatini çıkaramadığından şikâyet eden havacı arkadaşı için on yıl önce tasarlanmış olduğunu öğrenecekti.</p>
<p class="calibre1">Evet, her şeye karşın iyi zamanlarmış onlar. Bit ayıklama işi pek hoş olmasa da yine de bir eğlenceydi, alarmlar arasında vücuttaki bitleri bulup çıkarmak, elbisenin kıvrımları arasından, sonu gelmez ama geçici bir eğlenceydi bu, ama boş bir eğlenceydi, çünkü sayısız bit ve sürekli yenilenen bit yumurtası ancak iyice ısıtılmış bir ütüyle halledilebilirdi, ama siperlerde böyle bir gereç yoktu. Daha komik hatıralar arasında konvansiyonel silahların kullanılması yanında deneysel ve isyancı silahlar vardı, örneğin çiş dolu konserve kutuları dikenli tellerin üstünden atılır, karşıdaki heriflerin dikkatine sunulurdu. Birliğin bandosunun verdiği konserler olduğunda ya da komutanın Amiens’den gidilip satın alınmasını emrettiği akordeon her akşam çalındığında, emir erleri ile irtibat askerleri dans ederlerdi. Ya da eğer gün uygunsa posta dağıtımı sırasında olduğu gibi -çünkü çok mektup yazar çok mektup alırlardı, çok sayıda kartpostal yollanırdı, ama ayrıca içlerinde kısa bir cümleyle Charles’ın ölümünün yazılı olduğu mektup da vardı bunların. Ve Charles’ın dünya savaşının bitişinden iki ay sonra gazetede yayınlanan şu ilandan yararlanabilmesi için artık çok geçti: <span class="calibre2">“Le Miroir</span> gazetesi savaşa dair özelliği olan fotoğraflara bilmem şu kadar para verecektir.”</p>
<p class="calibre1">15</p>
<p class="calibre1">Gerisini biliyoruz. Savaşın sürdüğü dört yıl boyunca ilkbahar saldırıları iki ayda çok sayıda asker kaybına yol açtı. Kitle ordusu doktrini sürekli büyük birlikler oluşturulmasını gerektirdiğinden, askere almalar giderek arttı, birliğe şevkler sürekli olarak yinelendi, bu ise malzemenin ve kıyafetin sürekli yenilenmesini gerektirdi -bunlar arasında çok sayıda ayakkabı da vardı- ve tedarikçi fabrikalara yüksek miktarlarda siparis verildi, bundan yararlananlar arasında Born-Seze fabrikası da vardı.</p>
<p class="calibre1">Bu siparişlerin büyüklüğü ve aciliyeti fabrika müdürlerinin kaygısızlığıyla birleşince, kısa süre sonra kalitesi tartışılır potinlerin üretilmesine yol açtı. Giderek deri kalitesine daha az bakar olduk, çoğunlukla da çabuk tabaklanan koyun derisi kullandık, ucuz ama kalınlığı ve sağlamlığı vasattı, kısaca söylemek gerekirse karton gibi bir şeydi. Kare delikli bağcık üretimini genişlettik, üretmesi daha kolay ama yuvarlak delikli olandan daha zayıftı, uçlarının perçini de bir yana atıldı. Aynı şekilde dikiş ipliğiyle de oynadık, bağcık deliklerinde bakır yerine daha çok oksitlenen ve olabildiğince ucuz bir demir kullandık, perçinler, topuklar, çiviler için de aynı şey oldu. Kısaca malzeme masraflarını aşırı azalttık, sağlamlık ve su geçirmezlik gibi nitelikleri göz ardı ettik.</p>
<p class="calibre1">Kısa süre sonra genelkurmay, su alan ve hemen açılan, cephenin çamuruna iki hafta bile dayanamayan bu ayakkabıları sürekli yenilemekten şikâyet eder hale geldi. Çoğunlukla kenar dikişleri üç günün sonunda atıyordu. Genelkurmay şikâyeti bırakınca bir soruşturma acildi. Orduya malzeme veren tedarikçilerin hesapları denetlenince Borne-Seze’in hesaplarını inceledik, siparişlerin tutarı ile pabuçların maliyet fiyatı arasında uçurum olduğunu hemen anladık. Böyle bir kâr marjı güzel güzel ayyuka çıkınca Eugene haberi yokmuş gibi davrandı, Monteil istifayla tehdit ederek ileri geri konuştu, sonunda çareyi Madam de Proschas-son ve malzemeden sorumlu kocasını kovmakta buldular -onlar da tazminat karşılığında şapkalarını alıp gitmeye razı oldular. Başka sumen altılar sayesinde her şey örtbas edildi -yine Monteil’in tanıdıklarına başvurulmuştu- ama işin Paris’e kadar uzamasına engel olunamamıştı, yine de bir ticaret mahkemesinde ifade vermek gerekiyordu, bu sırf formaliteden ibaretti, ama gitmek gerekti. Başkentte şirketi temsil etmek üzere Eugene yaşını bahane edip, Monteil de ardı kesilmeyen müşterilerini ileri sürünce Blanche’ı seçtik, o da Anthime’in eşlik etmesini istedi ve herkes evet dedi.</p>
<p class="calibre1">işte bu Anthime sivil hayata döndükten sonra kolsuz-luğa alışmıştı, ama belli belirsiz sanki hep kolu varmış gibi yaşıyor, sağ yanma baktığında kolu sanki hep ordaymış gibi duruyor ve yokluğunu ancak bakışlarını uzun süre diktiğinde anlayabiliyordu. Önceleri bu etkilerin zamanla azalacağını düşünmesine karşın kısa sürede bunun tam aksinin gerçekleştiği ortaya çıktı.</p>
<p class="calibre1">Birkaç ayın sonunda sol taraftaki kolu kadar gerçek ama hayali, yeni bir kolun çıktığını hissetti. Bu kolun varlığı, hatta kendi başına buyruk oluşu, kasılmalar, kramplar ya da karıncalanmalar gibi birçok acı verici ve ısrarlı duyumlarla kendini daha çok belli etti, Anthime kolunu kaşımamak için kendine son anda engel oluyordu, eskiden beri acısını çektiği avucundaki ağrı da cabası. Gerçeklik etkisi yoğun ve ayrıntılıydı, küçük parmağını ağırlaştıran şövalye yüzüğüne ve duruma göre ağırlaşabilen acılarına varıncaya kadar, efkâr bastığında ya da hava değişiklikleri sırasında, özellikle de, tıpkı romatizmalılarda olduğu gibi, nemli havada ve soğuk olduğunda.</p>
<p class="calibre1">Anthime varlığı kimi kez diğerinden daha baskın olan bu olmayan kola, bu ısrarcı, dikkatli, art niyetliymiş gibi yılışık kola istediği hareketleri yaptırabileceğini sanıyordu, kimsenin görmediği iğreti ya da kesin hareketlerdi bunlar. Böylece bir mobilyaya dirseklerini dayadığına emindi, elini sıkabildiğim, parmaklarını birbirlerinden ayrı olarak kontrol edebildiğini, hatta telefon ahizesini kaldırabildiği-ni, güle güle hareketi bile yapabildiğini -biri giderken sağ elini sallar ya da salladığını sanırdı, bu yüzden giden kişiler onu soğuk nevale diye damgalarlardı.</p>
<p class="calibre1">Ayrıca iki zıt fikre sahip olduğundan Anthime aynı zamanda bu türlü anormalliklerin tam olarak bilincindeydi, bunun görünmesinden korkuyordu ve acıdıkları için kimseye de söylemiyordu -o ise çevresinde bu buhranları göremeyecek tek kişi olan Padioleau’ya açılmaya cesaret edemiyordu. Bu bunalımlar varlığını karmaşıklaştıracak kadar artmaya başladı, Anthime’in birinin yardımına başvurmadan tek başına karşı koyamayacağı bir hal aldı. Nihayet bunu Blanche’a açmaya karar verince Blanche her şeyin farkında olduğunu söyledi ve Monteil’e görünmesi için onu cesaretlendirdi.</p>
<p class="calibre1">Böylece Anthime kendini pratisyen hekimin karşısında buldu ve sol eliyle tıpkı sessiz bir tanığı, orada olduğu için biraz da utanan bir tanığı gösterir gibi sağ kolunu göstererek durumu açıkladı -bu arada Monteil işi kavramış görünerek bir yandan onu dinliyor bir yandan da ardında hiçbir zaman olağanüstü hiçbir şeyin olup bitmediği pencereden dışarıya bakıyordu. Anthime durumunu açıklamayı bitirince Monteil bir sure bekledi ve sonra bütün gücüyle küçük bir söylev çekmeye girişti. Bunlar sık olan şeyler, dedi ve çok sayıda hikâye de buna tanıklık ediyor. Bu eskiden beri bilinen hayalet organ vakası. Kaybedilen bir beden parçasına dair bilinç ve duyum yok olmayabilir, ama bunlar bir iki aya kadar geçer. Ayrıca, kaybedilişinden çok daha sonra da bu bedenin düzeninden yeniden ortaya çıktığı da olur.</p>
<p class="calibre1">Daha sonra doktor bu söylevi istatistik bilgilerle genişletti (içimizden onda sekizi en çok sağ kolunu kullanır), bu söylev tarihsel anekdotlardan (Santa Cruz de Tenerife’te sağ bacağını kaybeden amiral Nelson Anthime ile aynı acıları çekmiş ve bu acılarda ruhun var olduğuna dair delilleri görmüştüJ kaba saba şakalardan (alyans sol elin yüzük parmağına takılır, çıkarmak için de sağ ele ihtiyaç vardır: sadakatsiz çolağın bütün derdi budur), kan dondurucu karşılaştırmalardan (penisleri kesilenlerden bazıları ereksiyon olduklarından ve hayali olarak boşaldıklarından söz etmişlerdir), klinik bulgulardan (bu acıların kökeni olgunun kendisi kadar gizemlidir) pek de ikna edici olmayan tesellilerden (kendiliğinden geçer, genellikle zamanla azalır) endişelendirici sözlerden (belki de yirmi beş yılınızı alır bu, görülmüş şey bu) oluşan bir söylevdi.</p>
<p class="calibre1">Peki, Paris işi ne oldu, diye sonlandırdı Monteil, Blanche’la ne zaman gidiyorsunuz? Ve sonraki hafta Anthime trende gazeteleri iyice okuduktan sonra, Montpar-nasse garına vardılar. Cepheden döndükten sonra gündemle ilgilenmek istememişti, en azından basma en küçük ilgi duymamıştı -kimi kez sakince gazete karıştırsa da-ama orada, kompartımanda Blanche’dan gazeteleri almış ve zamanın olayları içine dalmıştı, ilk başta da savaş. Dördüncü yılını tamamlıyorduk, çok kayıp verilen Chemin des Dames olayı, ardından insanlara fikir veren Rusya’nın durumu ve ilk isyanlar. Anthime bütün bunları çok dikkatle okudu.</p>
<p class="calibre1">Blanche Paris’in diğer ucunda, kuzenlerin işlettiği bir otelde iki oda kiralamıştı ve Montparnasse’ta bir taksiye bindiler. Bu araba <span class="calibre2">Gare de l’Est’m</span> önünden geçerken savaştan gelen ya da cepheye dönen izinli askerlerle karşılaştılar. Bu adamlar heyecanlı görünüyorlardı, belki sarhoştular ama sinirli halleri vardı, kızmış gibiydiler, marşlardan parçalar söylüyorlar, bunlar pek iyi duyulmuyordu. Anthime şoföre arabayı bir süre durdurmasını söyledi, büyük hole gitmek için arabadan indi, büyük hole gitti sonra bir süre bu grupları izledi. Aralarında bazıları eski mısraları iyi kötü söylüyordu, bunların içinde <span class="calibre2">Enternasyonal</span> marsı da vardı -tıpkı çok sayıda marş ve asker şarkısında, diğer hamasi ya da siyasi marşta olduğu gibi dört notalı bir çıkışla başlıyordu bu. Anthime’in yüzünde hiçbir ifade yoktu, bütün bedeni hareketsizdi, bu sırada dayanışma göstermek için sağ kolunu havaya kaldırdı, ama hiç kimse yaptığı bu hareketi görmedi.</p>
<p class="calibre1">Otele geldiklerinde kuzenler karşılıklı iki ayrı oda gösterdiler. Valizleri koyduk, saçları tarayıp elleri yıkadık, ardından yemeğe çıkmadan önce bir tur atmaya çıktık. Sonra her birimiz odamıza çekildik, görünüşe göre kendi odamızda uyuyacaktık, ancak gece yarısı Anthime uyandı. Kalktı, koridora çıkıp karşı odanın kapısını itti, karanlıkta Blanche’m yatağına yöneldi, o da uyumuyordu. Yanma yattı ve onu kucakladı, sonra onun içine girip onu dölledi. Ve sonraki sonbahar tam da Mons savaşı sırasında ki son olacaktı bu, bir erkek çocuk dünyaya geldi, adını Charles koyduk.</p>
</body>
</html>
