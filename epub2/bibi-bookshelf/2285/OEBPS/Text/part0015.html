<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ateizmi Anlamak</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p1"><span> </span></p>

  <p class="p"><span><span><b class="calibre1">Ek: Türkiye’de Ateist İçerikli Yayınlara Sansür Uygulamaları</b></span></span></p>

  <p class="p1"><span> </span></p>

  <p class="p"><span><span>İnternet pek çok alanda devrim yarattı. Bunlardan biri internetteki mesaj panolarında, forumlarda birbirini görmeyen ve tanımayan insanların dinsel inanç gibi normal olarak günlük hayatta kolayca tartışmaya açılamayacak hassas konuları rahatça tartışabilmesi ve zıt fikirden insanların sanal dünyada kolayca buluşabilmesidir.</span></span></p>

  <p class="p1"><span> </span></p>

  <p class="p"><span><span>Bu durum, internette dinsel inanç, başka dinler, Tanrı, ateizm, agnostisizm vs gibi pek çok konunun tartışıldığı çeşitli sanal ortamların oluşmasına ve popülerleşmesine sebep olmuştur.<span> </span></span></span></p>

  <p class="p1"><span> </span></p>

  <p class="p"><span><span>Tanrı, din, ateizm, Tanrı'nın varlığı gibi anahtar kelimelerle internette arama yaptığınızda bu durumu kendiniz de göreceksiniz.<span> </span></span></span></p>

  <p class="p1"><span> </span></p>

  <p class="p"><span><span>Türkçe olarak arama yaptığınızda karşınıza çıkacak sitelerin bir bölümü İslam dininin propagandasını yapan siteler olacaktır haliyle, fakat Hıristiyanların, başka bazı dinlerin, hatta dinsiz, ateist ve agnostiklerin dahi çeşitli siteleri olduğunu göreceksiniz internette.</span></span></p>

  <p class="p1"><span> </span></p>

  <p class="p"><span><span>Örneğin, inanç konularının tartışılması ile tanınan Ateizm ve Din sitesi (ateizm.org veya ateizm2.org), bu sitenin forumu Ateistforum (www.Ateistforum.org) ve Turan Dursun Sitesi (www.turandursun.com) bu tür ortamlardan en çok tanınan birkaç tanesidir. Bu sitelerin arşivleri dinsel tartışmalar için birer hazine niteliğindedir.<span> </span></span></span></p>

  <p class="p1"><span> </span></p>

  <p class="p"><span><span>Bu derece fikir özgürlüğünü beğenmeyen ve dinsel söylemlerin hiçbir sınır tanımadan tartışılmasını kabullenemeyen bazı kesimlerin ise bu tür sanal ortamları engelleme çabaları yıllardır mevcuttur.</span></span></p>

  <p class="p1"><span> </span></p>

  <p class="p"><span><span>Özellikle son beş yıl içinde, konusu inanç, din ve ateizm olan bu tür pek çok siteye erişim mahkeme kararı ile engellenmiştir. Bu sitelerin pek çoğu amatörce kurulup işletildikleri için, aynı siteyi başka bir adresten tekrar açmak, mahkeme yoluyla erişim engelini kaldırtmaktan daha kolaydır ve bu yüzden bu tür pek çok site sıkça adres değiştirmek zorunda kalmıştır. Bu sitelerin pek çoğunda, site yapımcısı avukat tutup hakkını arasa davayı kazanmakta, hatta bazı örneklerde durum oraya bile gelmeden, açılmaya çalışılan dava kabul edilmemekte ve düşmektedir. Çünkü kapatma kararları pek çok durumda hukuki açıdan şaibelidir. Pek çoğu sadece ihtiyati tedbir kararıdır ve sitelerin herhangi bir kanuna aykırı olduğunun kesinleşmiş olmasından değil, böyle olup olmadığının tespit edilmesine kadar erişime kapatılmaları uygulamasından kaynaklanmaktadır.</span></span></p>

  <p class="p1"><span> </span></p>

  <p class="p"><span><span>Bu site kapatmaların sadece en çok ses getiren birkaçı toplumda bilinmektedir, örneğin Richard Dawkins'in sitesinin engellenmesi, Ateizm.org'un engellenmesi gibi. Halbuki bu süreçte pek çok küçük blog sayfası ve amatör web sayfaları da engellenmiştir.</span></span></p>

  <p class="p1"><span> </span></p>

  <p class="p"><span><span>İnternet filtresi uygulamasından önce, aslında bu site kapatmalar komik birer uygulama halinde kalmıştır. Çünkü bilgisayarların DNS ayarını değiştirmekten tutun, çeşitli programlar veya aracı web sayfaları kullanmak sureti ile tüm kapalı sitelerin yasaklı adreslerine erişmek mümkündür.<span> </span></span></span></p>

  <p class="p1"><span> </span></p>

  <p class="p"><span><span>Zaten bu yüzden bir süre önce çok tartışma yaratmış, ardından da sesiz sedasız uygulamaya konmuş o internet filtre uygulaması gündeme getirilmiştir ve bu tür yollarla aşılamayacak sansürlerin yerleştirilmesi için gerekli altyapı oluşturulmuştur.</span></span></p>

  <p class="p1"><span> </span></p>

  <p class="p"><span><span>Pornografik sitelere karşı getirildiği şeklinde reklamı yapılan bu uygulama, sessiz bir şekilde, din muhalifi içeriğe sahip web sayfalarının da engellenmesinin önünü açmakta ve daha etkin sansür uygulamalarına imkan vermektedir.<span> </span></span></span></p>

  <p class="p1"><span> </span></p>

  <p class="p"><span><span>Hatta din muhalifi sitelerin engellenmesi bir yana, modern bilimin yapıtaşlarından olan evrim teorisi ile ilgili ve tamamen bilimsel içeriğe sahip bazı siteler bile standart filtreye takılmaktadır.</span></span></p>

  <p class="p1"><span> </span></p>

  <p class="p"><span><span>Fakat, belli bir domain adından veya IP adresinden yayın yapan bir sitenin, başka bir yerden aynı içerikle açılması, bu sitelerin hukuki yollardan kapatılmasına nazaran çok daha hızlı ve basit bir uygulamadır. Dolayısıyla sansür ile hiçbir yere varılamaz ve zaten internet çağında sansür bir hayaldir. Bir ünlü bilim adamının dediği gibi, ‘Yanlış bir fikrin ilacı daha iyi bir fikirdir, fikirlerin bastırılması değil’.</span></span></p>

  <p class="p1"><span> </span></p>

  <p class="p"><span><span>Türkiye'de ateist fikirlere olan tahammül düşük. Halbuki Türkiye'deki çoğu ateist site, yabancı bazı ateist sitelere kıyasla çok daha uysal ve sakin içeriğe sahiptir.</span></span></p>

  <p class="p1"><span> </span></p>

  <p class="p"><span><span>Din karşıtı içerik, veya İslam’a hakaret (her ne demekse) eğer Türkiye'de bir suçsa, o zaman merkezi ABD'de bulunan Türkçe sitelerden önce, içeriğinde İslam’a çok daha şiddetli saldırılar bulunan pek çok yabancı sitenin peşine düşmeliler. Eğer internet yoluyla ulaşılan yabancı sitelerdeki ateist içerik, gerçekten Türk kanunlarına aykırı ise, bu tür sitelerin sayısı o kadar çoktur ki, o zaman tüm interneti Türkiye'ye kapatmaktan başka çareleri yoktur. Zaten bu gidişle olay oraya gidecektir, çünkü Youtube'a, wordpress'e, Richard Dawkins'in sitesine tahammül edemeyen AKP yönetiminin internet sansürünü İran'ın uyguladığı düzeyin bile üstüne çıkarmaktan başka bir çıkar yolu yoktur, eğer bu yoldan devam etmeye kararlılarsa.</span></span></p>

  <p class="p1"><span> </span></p>

  <p class="p"><span><span>Tabii işin bir de uygar ve mantıklı yolu vardır ki, o da bu içerikleri artık tolerans edebilecek bir olgunluğa ulaşmak ve bu tür konularda açılan davaları, daha açılış sırasında reddetmek. Çünkü davalar, gerçekten yasalar gereği olduğu bile şaibeli olan gerekçelerle açılmaktadır ve maksadın aslında insanları ve ateist kesimi rahatsız etmek olduğu açıktır. Eğer bu davaların açılabilmesine imkan veren yasalar gerçekten varsa Türkiye'de, AB üyeliği hayalleri kuran Türkiye'nin zaten bu yasaları da değiştirmesi gerekmektedir.</span></span></p>

  <p class="p1"><span> </span></p>

  <p class="p"><span><span>Dinci zihniyet, antidemokratik ve çağdışı bir anlayışı savunmak zorunda hissediyor kendisini. İşte AKP'nin temsil ettiği İslamcı bakış açısı ancak bu kadar demokrattır.</span></span></p>

  <p class="p1"><span> </span></p>

  <p class="p"><span><span>Son dönemde, Diyanet İşleri Başkanlığı’na da dine aykırı içeriğe sahip yayınlarla ilgili özel yetkiler verilmiş ve din muhalifi içeriğe sahip her türlü yayının sansürü daha da kolaylaştırılmıştır.</span></span></p>

  <p class="p1"><span> </span></p>

  <p class="p"><span><span>Ülkedeki İslamlaşma kimsenin gözünden kaçmıyor. Son dönemde Milli Eğitim Bakanlığı Talim ve Terbiye Müdürlüğünün 26/09/2011 tarihli ve 141 sayılı kararıyla ilköğretime zorunlu Arapça dersi konmuş, Milli Eğitim Bakanlığının 17 Aralık 2010 tarihli ve B.08.0.TTK.0.01.02.01 sayılı kararıyla ise mevcut din derslerinin dışında, bir de seçmeli din dersleri açılması kararlaştırılmış, yani okullarda görülecek din derslerinin miktarı da arttırılmıştır. Seçmeli denen bu dersler, ülkenin pek çok yerinde zorunlu derslere dönüşmektedir, uygulama biçimi itibariyle.</span></span></p>

  <p class="p1"><span> </span></p>

  <p class="p"><span><span>Siyasal İslam son dönemde gemi iyice azıya almış durumda, ve artık farklı düşüncelere söz hakkı da vermiyorlar.</span></span></p>

  <p class="p1"><span> </span></p>

  <p class="p"><span><span>Din muhalifi yayınlar ve fikirlerin bu derece engellenmesi ve baskıya uğraması, Türkiye tarihinde demokrasinin olmadığının söylendiği dönemlerde bile yaşanmıyordu.</span></span></p>

  <p class="p1"><span> </span></p>

  <p class="p"><span><span>Son yıllarda yaşanan web sayfası engellemeleri, çeşitli yazarların dava edilmesi, internette fikir beyan eden insanların bile evlerinden alınıp savcılığa ifade vermeye götürülerek rahatsız edilmesi, içinde ‘Allah yok, din yalan’ diye ifade geçen bir karikatür çizdi diye karikatüristlerin dava edilmesi, bu problemin ne kadar ciddi noktalara geldiğinin bir göstergesidir.</span></span></p>

  <p class="p1"><span> </span></p>

  <p class="p"><span><span>Sadece son dönemde yaşanan birkaç olay, ‘Allah'ın Kızları’ adlı romanı sebebiyle Nedim Gürsel'in, ‘Tanrının Doğum Günü’, Bin Yıllık Kuran Tefsiri: Levhi Mahfuz’ ve ‘Peygamber Çocuklar’ kitapları sebebiyle yazar Burak Özdemir'in, ‘Ajanda 2010 İllallah’ın editörlerini ve Metis yayınevinin, odatv yöneticilerinin, reformist<span> </span> İslamcı yazar Edip Yüksel'in, Ekşi Sözlük yazarlarının, Richard Dawkins'in kitabının ve yayıncısının, hatta kendisinin de, Ateizm.org'un ve karikatürist Bahadır Baruter'in dava edilmeleridir.</span></span></p>

  <p class="p1"><span> </span></p>

  <p class="p"><span><span>Hepsi de sadece yaygın dinsel inançalarla uyuşmayan fikir beyan ettikleri için. Genellikle de ceza kanunu 216. maddesine dayalı olarak, ‘toplumun bir kesiminin dini değerlerini aşağılamak ve hakaret etmek’ suçundan.</span></span></p>

  <p class="p1"><span> </span></p>

  <p class="p"><span><span>Gerçi bu davaların pek çoğu düşmektedir. Kabul edilenlerde de davalı beraat etmektedir. Ama bu durum, bu davaları açanları yıldırmamaktadır. Bu tür davaları, kendi dinsel inançlarıyla uyuşmayan fikir beyan edenleri sindirmek ve korkutmak amacıyla kullanmaktadırlar.</span></span></p>

  <p class="p1"><span> </span></p>

  <p class="p"><span><span>Bu düşünce özgürlüğü ihlalleri, Avrupa'da, dava edilen karikatürün temsilcimiz olan siyaset adamlarının eline tutuşturulup bu uygulamaların hatırlatılmasına sebep olacak kadar yurt dışında da dikkat çekmiştir ve ülkemizin imajını etkilemektedir. Benzer şekilde, Ekşi Sözlük yazarlarının dava edilmesi de, ABD'de halk radyosunda uzun bir rapor olmayı hak edecek kadar dikkat çekmiştir.</span></span></p>

  <p class="p1"><span> </span></p>

  <p class="p"><span><span>Bu ilkel sansür uygulamalarını kınıyor ve ülkemizde fikirleri ifade özgürlüğünün sadece lafta değil, gerçekte de var olduğu günlerin en kısa zamanda gelmesini diliyoruz.</span></span></p>
</body>
</html>
