<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ateizmi Anlamak</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="p1"><span> </span></p>

  <p class="p"><span><span><b class="calibre1">Yazarın Önsözü</b></span></span></p>

  <p class="p1"><span> </span></p>

  <p class="p"><span><span>1999 yılında, rastlantı eseri internette Türkçe bir ateist foruma rastladım. ‘Türk Ateist’ adındaki bu site ve forum, din, inanç ve ateizm konularının internette Türkçe olarak tartışıldığı ilk örneklerden biriydi. Bu sitedeki bazı tartışmaları okumaya, sonra da bazı yorumlara cevap vermek maksadıyla ben de yazmaya başladım. Zaman içinde orada yazdığım bazı yazılarımı bir araya toplayıp, basit bir html web sitesi oluşturdum.</span></span></p>

  <p class="p1"><span> </span></p>

  <p class="p"><span><span>‘Türk Ateist’ sitesinin ömrü uzun sürmedi. O site kapanınca, ateist bir site ve tartışma ortamı boşluğu oluştu ve ‘Türk Ateist’de yazan ve oradan tanışan birkaç arkadaş, benim html siteme bir forum ekleyip, yeni bir site oluşturduk. Sitenin adı ‘Ateizm ve Din’, forumun adı ise ‘Ateistforum’du.</span></span></p>

  <p class="p1"><span> </span></p>

  <p class="p"><span><span>Daha sonra ‘Türk Ateist’ tekrar açılıp, bilgisayar korsanları tarafından ‘hack’ edilince yine kapandı ve sitenin sahibinin teklifiyle ‘Türk Ateist’ sitesinin içeriğini, kendi sitemiz olan ‘Ateizm ve Din’ ile birleştirdik ve ‘Ateizm ve Din’ adı altında yayınımıza devam ettik.</span></span></p>

  <p class="p1"><span> </span></p>

  <p class="p"><span><span>Siteye olan ilgi kısa sürede büyüyünce, 2002 yılında paralı bir internet sunucusuna geçtik ve ‘ateizm.org’ domain adı altında yayınımıza devam ettik. Sitemizin forumu olan Ateistforum'a ise ‘forum.ateizm.org’ adresinden ulaşılmaktaydı.</span></span></p>

  <p class="p1"><span> </span></p>

  <p class="p"><span><span>Daha sonra kadromuz genişledi, sitenin içeriği zenginleşti, özellikle de forumumuz olan Ateistforum'a ilgi çok arttı. O zamandan beri de bilgisayar korsanlarının dijital saldırılarından tutun, ateizm gibi bir konunun tartışılmasına bile tahammül edemeyenlerin girişimleriyle gerçekleştirilen sansürlere kadar pek çok badireler atlatan Ateizm.org sitesi (Ateizm ve Din) ve Ateistforum, bu kitabın yazıldığı tarih olan 2012 yılı itibariyle halen yayınına devam etmektedir. Ateizm.org portalına www.ateizm.org, www.ateizm2.org, www.a-teizm.org, portal.ateizm.org, portal.ateizm2.org adreslerinden, Ateistforum'a ise forum.ateizm.org, forum.ateizm2.org ve www.Ateistforum.org adreslerinden erişilebilmektedir.</span></span></p>

  <p class="p1"><span> </span></p>

  <p class="p"><span><span>Bu site şu anda internette Türkçe olarak din ve ateizm tartışmalarının yapıldığı belli başlı ortamlardan biridir. Bu tür popüler bir başka site ise Turan Dursun sitesi (www.turandursun.com) ve forumlarıdır. Tabii bu ikisi haricinde artık başka site ve forumlar da bulunmaktadır.</span></span></p>

  <p class="p1"><span> </span></p>

  <p class="p"><span><span>Bu sürecin başından beri içinde bulunmuş ve bu tür siteleri takip etmiş biri olarak, internette yapılan ateizm tartışmaları üzerine 13 yıla yakın bir tecrübem bulunmaktadır. Bu süre içinde pek çok değişik insan ile karşılaştık ve internette tartıştık. Hem ateizmi, hem karşıt fikirleri zaman içinde daha da iyi öğrendik ve bu bilgilerimizi pekiştirdik.</span></span></p>

  <p class="p1"><span> </span></p>

  <p class="p"><span><span>Uzun süredir aktif olarak tartışmalara katılmasam da, internetteki bu ortamları hala takip etmekteyim. Zaman içinde, çoğunlukla Ateistforum'da yazmış olduğum pek çok yazımın biriktiğini ve bunların derlenip bir kitap haline getirilebileceğini farkettim. Bir kısmı Ateizm.org'da ve kendime ait blog sayfam olan Bilim ve Din sitesinde (www.bilimvedin.net) makale olarak yayınlanmış bu yazılarımın bir kısmını ise bu kitap için özel olarak hazırladım.</span></span></p>

  <p class="p1"><span> </span></p>

  <p class="p"><span><span>İnternette edindiğim bu birikimin ve bu kitabı oluşturan içeriğin Türk kamuoyu ile paylaşılması gerektiğine inanıyorum.</span></span></p>

  <p class="p1"><span> </span></p>

  <p class="p"><span><span>Kitabın içeriğinin önemli bölümü bağımsız yazılmış bazı makalelerin bir araya getirilmesinden oluştuğundan, yer yer metin tekrarlarına ya da ifade tekrarlarına rastlanabilir. Bunların çıkarılması durumunda söz konusu makalenin anlam bütünlüğü ve akışı bozulacağından, kitapta bu tekrarlara izin verdim. Bunun bazı konuların vurgulanmasına da yarayacağını umuyorum.</span></span></p>

  <p class="p1"><span> </span></p>

  <p class="p"><span><span>Hem ateizmin tanıtılması ve ne olduğu konusundaki önyargıların önüne geçilmesi, hem de Türkiye'de farklı fikirlere gösterilecek toleransın artması ve laikliğin güçlenmesi için, bu kitap ve benzeri içeriğe sahip başka yayınların çok önemli olduğunu düşünüyorum.</span></span></p>

  <p class="p1"><span> </span></p>

  <p class="p"><span><span>Özellikle laikliğin Türkiye için önemi tartışılmaz. Fakat laik aydınların ve laiklik propagandası yapan kesimin genel eğilimi dini inancı ve İslam dinini eleştirmemek, tam tersi İslam'ın en iyi, en yüce, en doğru din olduğunu söylemek, fakat buna rağmen insanlardan laikliği benimsemelerini talep etmektir.</span></span></p>

  <p class="p1"><span> </span></p>

  <p class="p"><span><span>Fakat aklı başında bir inançlı birey için bu söylemde bir terslik, bir anlamsızlık var. Bu dinin söyledikleri doğruysa, bu dinin emrettiği hükümleri, prensipleri neden devlet yönetiminden, hukuktan, eğitimden vs çıkarsınlar? Neden sadece manevi dünyalarına hapsetsinler?</span></span></p>

  <p class="p1"><span> </span></p>

  <p class="p"><span><span>Öbür tarafın söyledikleri, yani dinci propaganda yapanların argümanları daha mantıklı oluyor o zaman. Onlar diyorlar ki ‘Bu din Allah katından geldi, insanlar hata yapar ama Allah yapmaz’.</span></span></p>

  <p class="p1"><span> </span></p>

  <p class="p"><span><span>O halde buradan çıkan doğal ve mantıklı sonuç, dini prensiplerin terk edilmemesi gerektiği, devlet yönetimi, hukuk, eğitim dahil hayatımızın her yönünü bu prensiplere dayalı olarak düzenlememiz gerektiğidir.</span></span></p>

  <p class="p1"><span> </span></p>

  <p class="p"><span><span>Yani laikliğin bu şekilde savunulması şeriatçıların işine geliyor. Eğer bu ülke için şeriatın bir tehlike olduğunu düşünüyorsak, tabii bunu düşünmeyen aydınlar da var elbette, ama en azından dinin etkinliğinin azaltılıp laikliğin tam anlamıyla benimsenmesini istiyorsak, bu söylemdeki eksiklikleri dürüst anlatımlarla tamamlamalıyız.</span></span></p>

  <p class="p1"><span> </span></p>

  <p class="p"><span><span>Burada dürüst anlatımdan kasıt, insanları dinsiz yapmaya çalışmak değil elbette. Ama insanlar dinsel inancın manevi bir konu olduğunu, inanca akıl, mantık ve bilim yoluyla ulaşılamayacağını, hatta bu yollarla olsa olsa inançtan çıkmaya yaklaşılacağını, inancın asıl kökeninin 'kalp gözü' ya da 'gönül gözü' denen türde faktörler olduğunu, ya da olması gerektiğini, bu yüzden de bu dünya düzeninin dine bağlanamayacağını, bağlanmaması gerektiğini anlamalıdır. En azından, inanç konularının dini propaganda yapan kesimin kendilerine sunmaya çalıştığı gibi kesin, sonuca bağlanmış, içinde şüpheye yer olmayan konular olmadığını, tam tersi entelektüel kesim içinde din dışı akımların oldukça yaygın olduğunu, dünyanın büyük bilim adamlarının ve düşünürlerinin ezici biçimde dinsiz olduğunu, ya da bunları görmek istemediler diyelim ama hiç olmazsa dini inanç konusunun en azından tartışmalı olduğunu görmeleri sağlanmalıdır.</span></span></p>

  <p class="p1"><span> </span></p>

  <p class="p"><span><span>İşin gerçeği şu ki, yeterince meselenin içine girmiş, toplumsal şartlanmalardan kurtulmuş ve yeterli bilgi birikimine ulaşmış kişiler için olayın bizce tartışmalı bir tarafı yok. Bu koşullara uyan kişiler için kanımca dinsel söylemin geçersizliğini görmek nispeten kolaydır.</span></span></p>

  <p class="p1"><span> </span></p>

  <p class="p"><span><span>Fakat elbette bu bakış açısı insanlara empoze edilemez, edilmemelidir. Zaten bu mümkün de değildir.</span></span></p>

  <p class="p1"><span> </span></p>

  <p class="p"><span><span>İnancın asıl kökeni akıl, mantık ve bilim olmadığından, bunlar kullanılarak insanlar inançlarından vaz geçirilemez. İnanç daha çok sosyal, psikolojik ve duygusal bir konudur. Dolayısıyla da dini inançtan kurtuluş bu faktörlerle ilgilidir. Kişinin bilgi birikimi, zekası, eğitim düzeyi vs gibi faktörlerle doğrudan ilgili değildir.</span></span></p>

  <p class="p1"><span> </span></p>

  <p class="p"><span><span>Gerçi burada da bir düzeltme yapmak gerekiyor, çünkü istatistikler gösteriyor ki eğitim düzeyi arttıkça dini inançlarda da azalma gözlenmektedir. Fakat istatistiksel anlamda doğru olan bu gerçek tek tek kişilere uygulanamayacağından ve her eğitim düzeyinden, toplumun her kesiminden kişiler arasından dindarlar ve inançlılar çıkabildiğinden, inancın asıl belirleyici faktörünün eğitim, zeka, bilgi vs olmadığı açıktır.</span></span></p>

  <p class="p1"><span> </span></p>

  <p class="p"><span><span>Kısacası, laiklik propagandasında eksik bırakılan kısım tamamlanmalı, dinlerin ilahi değil insan yapısı olmasının ciddi bir olasılık olduğu, pek çok bilgili ve aklı başında kişinin böyle düşündüğü, dolayısıyla da toplum düzeninin tartışmalı inançlara dayandırılamayacağı insanlara anlatılmalıdır.<span> </span></span></span></p>

  <p class="p1"><span> </span></p>

  <p class="p"><span><span>Bu süreç içinde ise, insanların dini inancı olmayanların neye dayanarak bu sonuca ulaştıklarını görmesi, anlaması gerekmektedir. Bu bilgiler insanlara dürüst ve açık şekilde anlatılmalıdır.</span></span></p>

  <p class="p1"><span> </span></p>

  <p class="p"><span><span>İnsanların manevi duygularını rencide etmek endişesi, aydın kesimi bu konuda aşırı korkak davranmaya itmiştir. Halbuki, ben günlük hayatımda ve internette yaptığım din tartışmalarında, üslubunuzu ve saygınızı koruduğunuz sürece insanların bu konuda çok olgun davranabildiğini, hatta pek çok noktada size hak verir duruma kolayca gelebildiğini görmüş bulunmaktayım.</span></span></p>

  <p class="p1"><span> </span></p>

  <p class="p"><span><span>İnsanlara sürü muamelesi yapmaktan ve kendilerine bu konularda güvensizlikten artık vazgeçmeliyiz. 21. yüzyılın ve internet çağının insanı, kendisine dürüstçe verilen bilgileri gerekli şekilde değerlendirme olgunluğuna sahiptir.</span></span></p>

  <p class="p1"><span> </span></p>

  <p class="p"><span><span>Sonuçta hep söylendiği gibi, laiklik dinsizlik demek değildir ve insanlardan da laikliği savunmaları için ille de dinsiz olmalarını bekliyor değiliz. Neden günümüzde insan hayatının dine dayalı olarak düzenlenemeyeceğini ya da düzenlenmemesi gerektiğini anlamaları yeterlidir.</span></span></p>

  <p class="p1"><span> </span></p>

  <p class="p"><span><span>Bu da en güzel dinsiz fikirlerin kendilerine anlatılması ile sağlanabilir. Sonuçta laiklik dinsizlik demek olmasa da, dinsiz fikirler olmadan laiklik diye bir şeyin olmayacağı da açıktır. Aksi takdirde, yani dinsiz fikirlerin ciddi bir alternatif olan bir yönü olmasaydı, hatta bu fikirler toplum üzerinde yeterince etkide bulunmamış olsaydı, hiçbir toplumda laikliğin benimsenmesi mümkün olmazdı.</span></span></p>

  <p class="p1"><span> </span></p>

  <p class="p"><span><span>İnsanlar dinsiz oldukları için değil belki ama dinsizliğin ve kendi dinleri haricindeki başka dinlerin ciddi birer alternatif olduğunu (yani en azından bunu) gördükleri için laikliği destekler duruma geleceklerdir. Çünkü ortada yeterli bir kesinlik bulunmadığını, bu yüzden de kendi dinlerini insanlara empoze etme hakları olmadığını düşüneceklerdir.</span></span></p>

  <p class="p1"><span> </span></p>

  <p class="p"><span><span>Bu yöntem izlenmezse, yani hem dinsel söylemin doğru olduğunu iddia edip, hem de insanlardan laik olmalarını beklersek, boşa kürek çekeriz. Pek çok aklı başında, bilgili, kültürlü, eğitimli kişinin, hatta diyebiliriz ki bu kategoriye uyanların belki çoğunun dinsiz olduğu veya en azından dini inanca tabi pek çok konuda ciddi şüpheler taşıdığı insanların görmesi gereken bir gerçektir.</span></span></p>

  <p class="p1"><span> </span></p>

  <p class="p"><span><span>Bu kitapta verilmeye çalışılacak temel mesaj, dinsel inancın kökeninin akıl, mantık ve bilim olmadığı, hatta bu yollarla daha çok inançsızlığa ulaşılacağı, bu yüzden eğer inançta ısrar edilecekse inancın ‘kalp gözü’ ya da ‘gönül gözü’ denen türde faktörlere bağlanması gerektiği ve dinin toplumsal hayattan, özellikle de politika ve eğitimden uzak tutulması gerektiği, dinsel konuların özel hayatın bir parçası yapılıp, topluma dayatılmaması gerektiğidir.</span></span></p>

  <p class="p"><span><span><br /></span></span></p>

  <p class="p" style="text-align: right;"><span><span>Aydın Türk</span></span></p>

  <p class="p" style="text-align: right;"><span><span>14 Mayıs 2012</span></span></p>

  <p class="p1"><span> </span></p>
</body>
</html>
