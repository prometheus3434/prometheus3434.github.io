<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:07:31+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_78"><b class="calibre4">313</b></h2>
<p class="calibre1">yerine asılmış olan dev kılıcına doğru yürürken, çevresindeki tüm  yüzler bulanık birer leke gibi görünüyordu. </p>
<p class="calibre1">Salon bayrak ve sancaklarla süslenmişti ve her yan bahar çiçekle-riyle kaplıydı, îpek, saten ve rengârenk sırmalar içindeki davetliler, damat kralın girişini seyretmek için eğilip bükülürlerken, adeta bir çiçek bahçesine benziyorlardı. </p>
<p class="calibre1">Garion'u tahtın önünde, yumuşak yüzünde bir gülümsemeyle beyaz cübbeli, ihtiyar Ulgo Gorimi bekliyordu. O basamakları çıkarken, "Selam Belgarion," diye mırıldandı Gorim. </p>
<p class="calibre1">"Kutsal Gorim," diye cevap verdi Garion asabi bir selam vererek. </p>
<p class="calibre1">"Sakin ol evladım," dedi Gorim Garion'un titreyen ellerini görünce. </p>
<p class="calibre1">"Elimden geleni yapıyorum Kutsal Kişi." </p>
<p class="calibre1">Borular  yeniden  öttü  ve  salonun   arkasındaki kapı açıldı. İncilerle  süslü beyaz gelinliği içinde imparatorluk   Prensesi   Ce'Nedra,   yanında  kuzini   Xera   ile   kapıda   duruyodu.   Harikaydı.   Alev   gibi saçları bir omuzundan aşağı dökülüyordu ve başında o çok sevdiği çok renkli altın tacı vardı. Yüzünde mazbut bir ifade vardı ve yanakları hafifçe kızarmıştı. Yere bakıyordu, ama bir an için Garion'a bir göz atınca, delikanlı uzun kirpiklerin gerisindeki hınzırca pırıltıyı fark etti birden. Bütün bu mazbut görünümün pozdan ibaret olduğunu hemen anladı Garion. Kapıda herkesin ne kadar güzel olduğunu görmesine izin verecek kadar durduktan sonra, arplar eşliğinde yürüyerek, titreyen damadın yanına geldi. Barak'ın kızları önünden yürüyüp yoluna çiçekler serpiyorlardı ki, Garion bunu biraz abartılı buldu. </p>
<p class="calibre1">Tahta vardığında Ce'Nedra içinden geldiği gibi davranarak ihtiyar Gorim'i yanağından öptü, sonra Garion'un yanındaki yerini aldı. Çiçeğe benzer bir kokusu vardı, ki bu koku Garion'un dizlerinin titremesine sebep oluyordu. </p>
<p class="calibre1">Gorim   davetlilere   bakarak   söze   başladı.   "Bugün,"   dedi,   "burada  hayatlarımızı   büyük   tehditler karşısında  bugüne  kadar güvenle   yönlendiren   Kehanetin  son  adımına   şahit olmak  için  toplandık. </p>
<p class="calibre1">Söylendiği   gibi,   Riva   Kralı   döndü.   Kadim   düşmanımızla   karşılaştı   ve   galip   geldi.   Mükafatı   ise yanında duruyor." </p>
<p class="calibre1">Mükafat  mı? Garion daha önce hiç bu açıdan düşünmemişti durumu. Gorim sözlerine devam ederken biraz kafa yorduysa da bir faydası olmadı bunun. Derken kaburgalarına batan bir dirsek hissetti. </p>
<p class="calibre1">"Dinle," diye fısıldadı Ce'Nedra. </p>
<p class="calibre1">Kısa bir süre sonra sorular ve cevaplar kısmına gelindi. Garion'un sesi biraz çatladı, ama normaldi bu. Ce'Nedra'nın sesi ise berrak ve  kararlıydı. Gerginmiş numarası bile yapamaz mıydı bu kız? Birazcık olsun? </p>
<p class="calibre1">Birbirlerine verdikleri yüzükleri kadife bir yastık üstünde Emanet  getirdi. Oğlan görevini gayet ciddiye alıyordu, ama onun yüzünde bile hafifçe eğlenen bir ifade vardı. Garion'un tepesi atmak üzereydi. Herkes mi dalga geçiyordu onunla? </p>
<p class="calibre1">Gorim'in ikisini kutsamasıyla sona erdi tören. Ama Garion bunu duyamamıştı, çünkü Aldur Taşı kendi kutlamalarını da işin içine katarak kulaklarını bir şarkıyla doldurmaktaydı. </p>
<p class="calibre1">Ce'Nedra ona dönüp, "Eee?" diye fısıldadı. </p>
<p class="calibre1">"Eee ne?" diye fısıldadı Garion da. </p>
<p class="calibre1">"Beni öpmeyecek misin?" </p>
<p class="calibre1">"Burada mı? Herkesin önünde mi?" </p>
<p class="calibre1">"Âdettir." </p>
<p class="calibre1">"Saçma bir âdet." </p>
<p class="calibre1">"itiraz etme Garion," dedi Ce'Nedra sıcak, yüreklendirici küçük  bir tebessümle. "Sonra tartışırız bunu." </p>
<p class="calibre1">Garion haysiyetli bir öpücük olması için çalıştı bunun, mazbut, resmi, ortamın genel havasına uygun. Ama Ce'Nedra'nın buna izin  vermeye hiç niyeti yoktu. Garion'u biraz paniğe kaptıran bir hevesle   işe   koyuldu.   Boynuna   sımsıkı   sarılıp   dudaklarına   yapıştı.   Garion   biraz   mantık   dışı   bir korkuyla bunun ne kadar devam edeceğini düşünmeye başlamıştı. Dizlerinin bağı çözülüyordu bile. </p>
<p class="calibre1">Salondan yükselen tezahürat kurtardı onu. Kamuoyu önünde  öpüşmenin en zor yanı, ne kadar sürdürmeniz gerektiğini bilememektir. Çok kısa olursa, insanlar önemsemediğinizi sanırlar; çok uzun olursa da gülüşmeye başlarlar. Riva Kralı Belgarion yüzünde salakça bir sırıtışla düğün davetlilerine döndü. </p>
<p class="calibre1">Törenin hemen ardından balo ve akşam yemeği vardı. Davetliler keyifle muhabbet ederek uzun bir koridordan,   mumlarla   aydınlatılıp   parlak   renklerle   süslenmiş   bir   balo   salonuna   geçtiler.   Orkestra Rivalı  müzisyenlerden   oluşuyordu,   ama   şef,   bağımsız   fikirli   Rivalıların   doğaçlama   yapmasını engellemek için çabalayan titiz bir Arendiyalıydı. </p>
<p class="calibre1">Bu,   Garion'un   en   çok   korktuğu   kısımdı   işte.   îlk   dansı   kralla   kraliçenin   yalnız   yapmaları gerekiyordu. Ce'Nedra'yı dans pistinin ortasına götürüp, kamuoyu önünde dans becerisini sergilemesi gerekiyordu. Yanında mutluluktan ucan karısıyla pistin ortasına vardığında 314</p>
<p class="calibre1">EFSUNCUNUN SON OYUNU</p>
<p class="calibre1">315</p>
<p class="calibre1">RÜZGÂRLAR ADASI</p>
<p class="calibre1">dehşetle fark etti ki, Lelldorin'in öğrettiği her şeyi unutmuştu. </p>
<p class="calibre1">Bu mevsim güney saraylarında popüler olan bu dans türü, çok zarif ve karmaşıktı. Danseden çiftin aynı yöne bakması, erkeğin biraz geride ve yanda durması gerekiyordu. Kollarını uzatıp elele tutuşacaklardı. Garion işin bu kısmını kazasız belasız halletti. Müziğe uygun minik, çabuk adımlardı onu korkutan. </p>
<p class="calibre1">Ama her şeye rağmen hiç de fena olmadı sonunda. Tabii Ce'Ned-ra'nın saçının kokusu hâlâ onu rahat   bırakmıyordu   ve   dans   sırasında  elleri   titriyordu,   ilk   parçanın   sonunda   davetliler   heyecanla alkışladılar ve orkestra ikinci parçaya geçince de dansa katıldılar. Dans pisti dönen renklerle doldu. </p>
<p class="calibre1">"Çok fena olmadı galiba," diye mırıldandı Garion. </p>
<p class="calibre1">"Çok iyiydik," dedi Ce'Nedra. </p>
<p class="calibre1">Dansa devam ettiler. </p>
<p class="calibre1">"Garion," dedi Ce'Nedra bir süre sonra. </p>
<p class="calibre1">"Efendim?" </p>
<p class="calibre1">"Beni sahiden seviyor musun?" </p>
<p class="calibre1">"Tabii seviyorum. Ne saçma bir soru." </p>
<p class="calibre1">"Saçma mı?" </p>
<p class="calibre1">"Yanlış kelime kullandım," dedi delikanlı telaşla. "Kusura bakma." </p>
<p class="calibre1">"Garion," dedi Ce'Nedra yeniden, birkaç adım sonra. </p>
<p class="calibre1">"Evet?" </p>
<p class="calibre1">"Ben de seni seviyorum biliyorsun." </p>
<p class="calibre1">"Tabii biliyorum." </p>
<p class="calibre1">"Tabii mi? Beni çantada keklik olarak görüyorsun galiba." </p>
<p class="calibre1">"Niye kavga ediyoruz?" diye sordu Garion yalvarırcasına. </p>
<p class="calibre1">"Kavga etmiyoruz Garion," dedi kız havalı bir tavırla. "Tartışıyoruz." </p>
<p class="calibre1">"Ha," dedi Garion. "Tamam öyleyse." </p>
<p class="calibre1">Beklendiği   üzre   kral   ve   kraliçe   herkesle   dansetti.   Ce'Nedra   bir  kraldan   diğerine   dolaşıyordu, Garion ise soylu hanımlar ve kraliçelerle zorunlu birkaç adım atıyordu. Sarışın Drasniya Kraliçesi Porenn  ona  faydalı  tavsiyelerde   bulundu;  kendinden  emin   tavırlı  Çerek   Kraliçesi  îslena   da   öyle. </p>
<p class="calibre1">Tombul Kraliçe Layla anaç bir havadaydı, hatta  biraz da çakırkeyifti. Kraliçe Silar ciddi bir tavırla tebrik etti onu, Arendiya Kraliçesi Mayaserana ise biraz daha esnek olursa daha iyi dansedebileceğini söyledi. Yeşil sırma işlemeli bir elbise giymiş olan</p>
<p class="calibre1">Barak'ın karısı Merel, en iyi tavsiyeyi veren kişi oldu. "Tabii ki kavga edeceksiniz," dedi dansederken, </p>
<p class="calibre1">"ama asla birbirinize kızgın uyumayın. Benim hatam bu olmuştu." </p>
<p class="calibre1">Garion en nihayet kuzini Adara ile dansetti. </p>
<p class="calibre1">"Mutlu musun?" diye sordu Garion. </p>
<p class="calibre1">"Hayal edebileceğinden de fazla," dedi Adara yumuşak bir gülüm-•semeyle. </p>
<p class="calibre1">"Her şey yolunda öyleyse, değil mi?" </p>
<p class="calibre1">"Evet Garion. Her şey yazıldığı gibi oldu. Her şey yerli yerinde gibi görünüyor." </p>
<p class="calibre1">"Belki   de   gerçekten   yazgıdır,"  dedi   Garion.   "Bazen   hayatlarımızı  kendimizin   kontrol  edemediğini düşünüyorum. Ben edemiyorum doğrusu." </p>
<p class="calibre1">"Düğün   günü   bir   damat   için   fazla   derin   düşünceler   bunlar,"   dedi  Adara   gülümseyerek.   Sonra ciddileşerek, "Sakın Ce'Nedra'nın kafanı  karıştırmasına izin verme," diye ekledi. "Her zaman da teslim olma." </p>
<p class="calibre1">"Ne konuştuğumuzu duydun, değil mi?" </p>
<p class="calibre1">Başını salladı Adara. "Çok da ciddiye alma Garion. Seni deniyor sadece." </p>
<p class="calibre1">"Hâlâ bir şey kanıtlamam gerektiğini mi söylüyorsun?" </p>
<p class="calibre1">"Ce'Nedra   için   muhtemelen   her   gün  bir  şey   kanıtlayacaksın.   Küçük   prensesini   tanıyorum  Garion. </p>
<p class="calibre1">Bütün   istediği   onu   sevdiğini   kanıtlaman.   Bunu   söylemekten   korkma.   Onu   sevdiğini   sık   sık   söyleme zahmetine girersen ne kadar yumuşak başlı olacağını göreceksin." </p>
<p class="calibre1">"Ama bunu biliyor zaten!" </p>
<p class="calibre1">"Gene de söylemelisin?" </p>
<p class="calibre1">"Ne kadar sık söylemeliyim sence?" </p>
<p class="calibre1">"Her saat başı filan." </p>
<p class="calibre1">Garion onun şaka yaptığından emindi. </p>
<p class="calibre1">"Sendarların   kapalı   insanlar   olduğunu   fark   ettim,"   dedi   Adara.  "Bu   Ce'Nedra'ya   sökmez. </p>
<p class="calibre1">Yetiştiriliş tarzını bir yana bırakıp açık açık söylemelisin. Emin ol, değecektir." </p>
<p class="calibre1">"Denerim," diye söz verdi Garion. </p>
<p class="calibre1">Adara hafifçe gülüp onu yanağından öperek, "Zavallı Garion," dedi. </p>
<p class="calibre1"/>
<p class="calibre1">"Niye zavallıymışım?" </p>
<p class="calibre1">"Daha öğrenecek ne çok şeyin var." </p>
<p class="calibre1">Dans devam etti. </p>
</body>
</html>
