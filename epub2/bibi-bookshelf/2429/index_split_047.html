<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:07:31+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_46"><b class="calibre4">182</b></h2>
<p class="calibre1">Ariana asık bir suratla Lelldorin'i yakalayarak, bir yandan yarasına bakarken bir yandan da azarlamaya başladı. Aslında sözleri basit bir haşlamanın çok ötesindeydi. O kadar ince ayrıntılara girerek, o kadar uzun konuştu ve o kadar derin ve geniş kapsamlı hale getirdi ki meseleyi, genç adam neredeyse ağlayacaktı. Aslında epeyce önemsiz olan yarası, Ariana'ya olan ilgisizliğinin bir simgesi haline geliverdi. Ariana'nın yüzünde bir şehit ifadesi belirdi, Lelldorin ise acı çekmeye başladı. Ce'Nedra Ariana'nın genç adamın bütün mazeretlerini nasıl çarpıtarak daha da büyük bir kötülükmüş gibi göstermeyi başardığını izleyip, bu mükemmel tekniği karmaşık küçük kafasında bir yere yerleştirdi. Tabii Garion Lelldorin'den biraz daha zekiydi, ama biraz çalışmayla ona da uygulanabilirdi bu teknik. </p>
<p class="calibre1">Taiba'nın   Relg   ile   karşılaşmasında   ise   söze   hiç   yer   yoktu.   Rak  Cthol'un   altındaki   köle ağıllarından kurtulup daha derin bir köleliğe  düşmüş olan güzel Marag kadını, yobaz Ulgonun yanına koştu adam döner dönmez. Hafif bir çığlık atarak adamı kucakladı. Relg geri çekildi, ama her  zaman otomatik  olarak söylediği "Dokunma bana,"  cümlesi ağzından çıkamadı bir türlü. </p>
<p class="calibre1">Sonra Taiba adamın saplantısını  hatırlayıp çaresizce kollarını iki yanına bıraktı, ama menekşe rengi gözleri adamın soluk yüzündeki kocaman gözlerini içiyordu sanki. Derken yavaşça, sanki elini ateşe sokuyormuş gibi, Relg uzanıp kadının elini tuttu. Taiba'nın yüzünden bir hayret esintisi geçti, hemen ardından kızardı. Bir an için birbirlerinin gözlerine baktılar, sonra el ele yürüyerek uzaklaştılar. Taiba mazbut bir biçimde yere indirmişti gözlerini, ama dolgun dudaklarında minik bir zafer gülümsemesinin izi vardı. </p>
<p class="calibre1">Murgo birliğine karşı kazanılan zafer ordunun moralini müthiş yükseltmişti. Sıcak ve toz artık ilk günlerde olduğu gibi güçlerini hemen tüketmiyordu, farklı uluslardan gelen birlikler arasında da yoldaşlık duygusu giderek artmaktaydı doğuya doğru ilerlerlerken. </p>
<p class="calibre1">Mardu Nehri'nin başlangıcına varmaları dört gün daha aldı, gemilerin emniyetli bir  şekilde suya indirilebileceği bir kıyı bulmak için ise bir gün daha kaybettiler. Hettar ile Algar devriyeleri önden gidip, nehir Thull ovasında sakin sakin akmaya başlamadan önce, on fersah kadar ileride yalnızca bir tek akıntılı bölge olduğunu bildirdi onlara. </p>
<p class="calibre1">"Akıntıya varınca gemileri gene kıyıdan götürebiliriz," dedi Kral Anheg. "Haydi şu gemileri suya indirelim. Zaten yeterince vakit kaybettik." </p>
<p class="calibre1">Kıyının   o   noktasında   yüksekçe   bir   toprak   set   vardı,   ama   bütün   ordu   kazma   kürekle   işe girişerek   kısa   zamanda   bunu   bir   rampaya   dönüştürdü.   Gemiler   birer   birer   rampadan   suya indirildiler. </p>
<p class="calibre1">"Direkleri dikmek biraz zamanımızı alacak," dedi Anheg. </p>
<p class="calibre1">"Sonra dikersin," dedi Rhodar. </p>
<p class="calibre1">Anheg ona dik dik baktı. </p>
<p class="calibre1">"Ne de olsa yelken açamayacaksın burada Anheg. Direkler ise çok  yüksek. Dünyadaki en salak Thull bile gemi direklerinden bir ormanın yaklaştığını görürse neler olup bittiğini anlar." </p>
<p class="calibre1">Gemilerin hepsi suya indirildiğinde akşam olmuştu. Polgara prensesi, Ariana'yı ve Taiba'yı Barak'ın   gemisine   bindirdi.   Nehrin   aşağısından   gelen   hafif   bir   meltem   suyu   hafifçe dalgalandırıyor   ve   gemiyi  sallıyordu.   Gözcü   ateşlerinin   ötesinde   Thull   çayırlan,   mora   çalan gökyüzünde yıldızlar birer birer belirirken, neredeyse sonsuza kadar uzanıyordu. </p>
<p class="calibre1">"Thull Mardu'ya ne kadar var?" diye sordu Ce'Nedra Barak'a. </p>
<p class="calibre1">Dev adam sakalını çekiştirip gözlerini kısarak nehirden aşağı baktı. "Akıntılı bölgeye kadar bir gün," diye cevap verdi sonra. "Akıntının etrafından, kıyıdan dolaşmak için bir gün daha. Ondan sonra da iki gün." </p>
<p class="calibre1">"Dört gün ha?" dedi Ce'Nedra minik bir sesle. </p>
<p class="calibre1">Barak başıyla onayladı. </p>
<p class="calibre1">"Keşke bir an önce bitse," diye içini çekti prenses. </p>
<p class="calibre1">"Vakti gelince biter Ce'Nedra," dedi Barak. "Vakti gelince biter." </p>
<p class="calibre1">MISHRAK AÇ THULL</p>
<p class="calibre1">185</p>
<p class="calibre1"/>
<p class="calibre1">ON BEŞİNCİ BÖLÜM</p>
<p class="calibre1">O</p>
<p class="calibre1">RDUNUN SADECE YARISININ binmesine rağmen, gemiler tıklım tıklım dolmuştu. Çerekler nehir aşağı,  akıntılı   bölgeye   doğru   kürek   çekerken,  Algar   kabileleri  ve   Mimbre   şövalyeleri   de   kıyıları kolluyorlardı. Gemilere sığmayan piyadeler ise yedek atlara binmiş, onları izlemekteydiler. </p>
<p class="calibre1">Nehrin iki yanındaki Thull çayırları, uzun, güneşte sararmış otlarla kaplı yumuşak tepeler halinde uzayıp gidiyordu. Nehirden biraz içeride yer yer, aşağı bölgelerde de bulunan eğri büğrü, ladin benzeri ağaçlardan   oluşan   seyrek   koruluklar   görülüyordu;   suyun   hemen   kıyısında   ise   salkımsöğütler   ve böğürtlen çalıları vardı. Gökyüzü berraktı  ve hava hâlâ sıcaktı; ama nehrin sağladığı rutubet, taşlık yüksek bölgelerde askerlerin ve atların canına okuyan o kuru havayı düzeltmişti epeyce. Hepsi için yabancı bir manzaraydı bu; kıyılarda devriye gezen süvariler ellerini silahlarından ayırmıyorlardı hiç. </p>
<p class="calibre1">Geniş bir kıvrımı döndüklerinde, ileride akıntılı bölgenin beyaz köpüklerini gördüler. Barak dev gemisinin dümenini kırıp kıyıya yanaştırırken, "înip yürüme vakti geldi," diye homurdandı. </p>
<p class="calibre1">Geminin   baş   tarafında   bir   tartışma   baş   göstermişti.   Kahverengi   sakallı   Kral   Fulrach,   erzak arabalarının burada bırakılması kararına şiddetle karşı çıkmaktaydı. "Onları buraya kadar terk etmek için getir-medim," diye haykırıyordu kendisinden hiç beklenmeyecek bir hiddetle. </p>
<p class="calibre1">"Çok   vaktimizi   alıyorlar,"   dedi  Anheg. "Acelemiz   var  Fulrach.  Murgolar  ve  Malloryalılar ne yaptığımıza uyanmadan önce gemilerimi Thull Mardu'dan geçirmem lazım." </p>
<p class="calibre1">"Yukarılarda karnın acıktığı ya da susadığın zaman arabaların peşimizde olmasına aldırmıyordun ama," dedi Fulrach öfkeyle. </p>
<p class="calibre1">"O, o gündü. Bugün de bugündür. Gemilerimle ilgilenmem lazım." </p>
<p class="calibre1">"Benim de arabalarımla ilgilenmem lazım." </p>
<p class="calibre1">"Merak etme Fulrach," dedi Rhodar kralı yatıştırmaya çalışarak.  "Sahiden de acelemiz var ve arabaların bize yetişmesi imkânsız." </p>
<p class="calibre1">"Birileri gelip arabaları yakarsa, kalelere dönene kadar çok aç kalırız Rhodar." </p>
<p class="calibre1">"Yanlarına muhafız bırakırız Fulrach. Mantıklı ol. Çok dertleniyorsun." </p>
<p class="calibre1">"Birilerinin   dertlenmesi   lazım.   Siz   Alornlar   dövüşmenin   işin   sadece   yarısı   olduğunu unutuyorsunuz hep." </p>
<p class="calibre1">"Yaşlı kadınlar gibi konuşmayı bırak Fulrach," dedi Anheg kaba bir tavırla. </p>
<p class="calibre1">Fulrach'ın yüzü buz gibi oldu. "Bu son sözünden hiç hoşlanmadım Anheg," diyerek olduğu yerde döndü ve sert adımlarla yanlarından uzaklaştı. </p>
<p class="calibre1">"Nesi var bunun?" diye sordu Çerek Kralı masum bir tavırla. </p>
<p class="calibre1">"Anheg," dedi Rhodar, "çeneni tutmayı öğrenmezsen sana ağızlık takmamız gerekecek." </p>
<p class="calibre1">"Ben  buraya  Angaraklarla   dövüşmeye   geldik  sanıyordum,"  dedi  Brand. "Ne oldu, kurallar mı değişti?" </p>
<p class="calibre1">Dostlarının arasındaki bu sinirli kavga, Ce'Nedra'yı kaygılandırmıştı. Hemen Polgara'nın yanına koştu. </p>
<p class="calibre1">"Önemli bir şey değil canım," dedi Polgara Emanet'in ensesini silerken. "Yaklaşan savaş sinirlerini germiştir." </p>
<p class="calibre1">"Ama koca adamlar," diye itiraz etti Ce'Nedra. "Eğitimli savaşçılar bunlar." </p>
<p class="calibre1">"Bunun konuyla ne ilgisi var?" diye sordu Polgara havluya uzanırken. </p>
<p class="calibre1">Prenses buna verecek cevap bulamadı. </p>
<p class="calibre1">Akıntılı bölgede gemilerin karadan yürütülmesi sorunsuz geçti,  gemiler akşama doğru köpüklü, azgın suların ilerisinde yeniden suya indirildiler. Ce'Nedra artık dayanılmaz gerilimin etkisiyle hasta düşmüştü neredeyse. Orduyu toplarken ve doğuya yürürken geçen aylar, nihayet sonucuna ulaşıyordu, îki gün içinde Thull Mardu surlarına saldıracaklardı. Doğru zaman mıydı? Aslında gerekli miydi bu? </p>
<p class="calibre1">Gemileri  şehrin  çevresinden, karadan yürütüp savaştan  kaçınamazlar  mıydı? Alorn kralları şehrin etkisizleştirilmesinin şart olduğunu ısrarla söylemelerine rağmen, Ce'Nedra'nın kuşkulan geçen her mille biraz daha artıyordu. Ya bu bir hataysa? Prenses dertleniyor, surat ası-</p>
</body>
</html>
