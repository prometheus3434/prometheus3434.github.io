<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:07:31+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="**284**, 285" class="calibre3" id="calibre_pb_71"><b class="calibre4">284</b></h2>
<h3 class="sigilNotInTOC">285</h3>

<p class="calibre1">EFSUNCUNUN <b class="calibre5">SON OYUNU</b></p>
<p class="calibre1"/>
<p class="calibre1">Prolgu'da gördüğü UL'un beyaz cübbeli sureti vardı. </p>
<p class="calibre1">Hâlâ mavi ışıkla çevrelenmiş olan Aldur'un sureti, kadim Ulgo tanrısına yaklaşarak "Baba," dedi kederle. "Kardeşimiz, oğlun Torak öldü." </p>
<p class="calibre1">Bütün tanrıların babası UL'un pırıl pırıl parlayan sureti, taşlık alandan yürüyerek Torak'ın sessiz cesedinin başına gelip durdu. "Seni  yolundan çevirmeye çalıştım oğlum," dedi yumuşak bir sesle; ölümsüz yanağından aşağı tek bir gözyaşı damlası süzüldü. Sonra Aldur'a  dönerek, "Kardeşinizin, oğlumun   suretini   alıp   ona   yakışan   bir   yere  götürün,"   dedi.   "Onu   yerde   yatar   görmek   kalbimi parçalıyor." </p>
<p class="calibre1">Aldur kardeşleriyle birlikte Torak'ın gövdesini alıp, kadim yıkıntıların arasındaki büyük bir kaya parçasının üstüne uzattı; sonra etrafında bir halka olup Angarak Tanrısının ölümüne matem tuttular. </p>
<p class="calibre1">Her zamanki gibi korkusuzca, gökten inen bu parlak suretlerin insan olmadıklarını bile anlamadan, Emanet kendinden emin bir tavırla UL'un parlak suretine doğru yürüdü. Küçük elini uzatıp tanrının cüb-besini ısrarla çekiştirerek, "Baba," dedi. </p>
<p class="calibre1">UL bu küçük yüze baktı. </p>
<p class="calibre1">"Baba," diye tekrarladı Emanet, belki de bu kelimeyi ilk kez kullanarak Ulgo Tanrısının gerçek kimliğini  açığa   vuran   Aldur'u   taklit   ediyordu.  "Baba,"   dedi  oğlan   tekrar.  Sonra  dönüp   Durnik'in hareketsiz yatan bedenini gösterdi. "Emanet!" bir ricadan ziyade bir emir gibiydi bu söz. </p>
<p class="calibre1">UL'un yüzünde bir kaygı belirdi. "Mümkün değil çocuğum," dedi. </p>
<p class="calibre1">"Baba," diye ısrar etti oğlan. "Emanet." </p>
<p class="calibre1">UL gözlerinde derin bir kaygıyla Garion'a baktı. "Çocuğun isteği ciddi," dedi ciddi bir tavırla; ama bunları Garion'a değil, zihnindeki diğer bilince söylüyordu. "Bu bana bir vazife yüklüyor, ama bunu yerine getirmek, geçilemez sınırı geçmeyi gerektirir." </p>
<p class="calibre1">"Sınır bozulmadan kalmalı," dedi ses Garion'un ağzından. "Oğulların çok tutkulu Kutsal UL, bu sınır bir kere aşılırsa, tekrar yapmayı isteyebilirler; böyle bir durumda da değişmemesi gereken bir şey değişebilir. Yazgının yeniden ikiye bölünmesinin araçlarını yaratmayalım bu yolla." </p>
<p class="calibre1">UL içini çekti. </p>
<p class="calibre1">"Ama sen ve oğulların, sının geçebilmesi için benim aracıma gücünüzü ödünç verir misiniz?" </p>
<p class="calibre1">UL şaşkınlıkla baktı ona. </p>
<p class="calibre1">"Böylece sınır korunmuş ve senin yükümlülüğün de yerine getirilmiş olur. Başka yolu yok." </p>
<p class="calibre1">"istediğin gibi olsun," dedi UL. Sonra başını çevirdi ve tanrıların babası ile en büyük oğlu Aldur arasında tuhaf bir bakışma geçti. </p>
<p class="calibre1">Hâlâ mavi ışığı içinde olan Aldur kardeşinin cesedinin başındaki mateminden ayrılarak, Durnik'in başından ayrılmamış olan Pol Teyzeye yaklaştı. </p>
<p class="calibre1">"Rahat ol kızım," dedi ona. "Onun fedakârlığı seni için, tüm insanlık içindi." </p>
<p class="calibre1">"Bu beni rahatlatmıyor Usta," dedi Pol gözyaşları içinde. "O insanların en iyisiydi." </p>
<p class="calibre1">"Her insan ölür kızım, en iyileri de, en kötüleri de. Hayatında bunu defalarca gördün sen." </p>
<p class="calibre1">"Evet Usta, ama bu başka." </p>
<p class="calibre1">"Nasıl başka sevgili Polgara." Aldur bir nedenle onu sıkıştırıyor gibiydi. </p>
<p class="calibre1">Pol Teyze dudağını ısırdı. "Çünkü onu seviyordum," dedi sonunda. </p>
<p class="calibre1">Çok   hafif  bir  gülümseme  dolaştı Aldur'un  dudaklarında. "Bunu  söylemek  o kadar zor muydu kızım?" </p>
<p class="calibre1">Pol cevap vermeden Durnik'in kıpırtısız vücudunun üstüne eğildi yeniden. </p>
<p class="calibre1">"Bu adamı sana geri vermemizi ister misin kızım?" diye sordu Aldur o zaman. </p>
<p class="calibre1">Pol hızla başını kaldırarak, "Bu mümkün değil Usta," dedi. "Lütfen acımla alay etmeyin." </p>
<p class="calibre1">"Bir an için mümkün olduğunu düşünelim," dedi Aldur. "Onu geri ister miydin?" </p>
<p class="calibre1">"Bütün kalbimle Usta." </p>
<p class="calibre1"/>
<p class="calibre1">"Ne amaçla? Bu adamın canlandırılmasını ne amaçla istiyorsun?" </p>
<p class="calibre1">Pol yine dudağını ısırdı, en sonunda, sesinde bir meydan okumayla, "Kocam olması için Usta," </p>
<p class="calibre1">dedi. </p>
<p class="calibre1">"Bunu söylemek de o kadar zor muydu? Ama bu sevginin acından  doğmadığından, bir kere bu adam canlandığında ondan vazgeçmeyeceğinden emin misin? Sonuç olarak çok sıradan biri." </p>
<p class="calibre1">"Durnik hiçbir zaman sıradan olmadı," dedi Pol birden parlayarak.  "Dünyadaki en iyi, en cesur insandı o." </p>
<p class="calibre1">"Ona saygısızlık etmek istemiyorum Polgara, ama içinde güç yok-EFSUNCUNUN SON OYUNU</p>
</body>
</html>
