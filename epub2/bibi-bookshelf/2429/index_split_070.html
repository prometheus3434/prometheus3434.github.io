<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:07:31+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 title="**266**, 267" class="calibre3" id="calibre_pb_69"><b class="calibre4">266</b></h2>
<h3 class="sigilNotInTOC">267</h3>

<p class="calibre1"/>
<p class="calibre1">"Baban nasıl?" diye sordu Zedar sakin bir sesle. </p>
<p class="calibre1">"Her zamanki gibi. Sana çok kızgın biliyorsun." </p>
<p class="calibre1">"Eh, pek şaşırtıcı değil bu." </p>
<p class="calibre1">"Yemeğini bitirdi Leydi Polgara," dediğini duydu Garion  Ce'Nedra'nın. Hızla Belgarath'a döndü, ama ihtiyar parmağını dudaklarına götürdü. </p>
<p class="calibre1">"Şu şiltelerden birini aç ona canım," dedi Pol Teyze, "üstüne de bir battaniye ört. Çok geç oldu, uykusu da geldi." </p>
<p class="calibre1">"Ben yaparım," dedi Durnik. </p>
<p class="calibre1">"Güzel," dedi Belgarath. "Hepsi buradalar." </p>
<p class="calibre1">"Nasıl gelmişler buraya?" diye fısıldadı ipek. </p>
<p class="calibre1">"En ufak bir fikrim bile yok, ama bununla uğraşacak değilim. Önemli olan burada olmaları." </p>
<p class="calibre1">"Onu Cthucik'in elinden kurtardığınıza sevindim," dedi Zedar içeriden. "Beraber geçirdiğimiz yıllar boyunca çok sevmiştim onu." </p>
<p class="calibre1">"Nerede bulmuştun onu?" diye sordu Pol Teyze. "Hangi ülkeden olduğunu anlayamadık bir türlü." </p>
<p class="calibre1">"Tam olarak hatırlamıyorum," dedi Zedar, biraz sıkıntılı bir sesle. "Camaar'daydı galiba, ama Tol Honeth de olabilir. Belki de Mallor-ya'nın öbür tarafında bir şehirdedir. Ayrıntıları unutup duruyorum, sanki bunları çok yakından incelememem gerekiyormuş gibi." </p>
<p class="calibre1">"Hatırlamaya çalış," dedi Polgara. "Önemli olabilir." </p>
<p class="calibre1">"Eğer hoşuna gidecekse yapayım," dedi Zedar içini çekerek. Düşünmek için biraz durakladı, sonra, "Bir nedenle huzursuzluğa kapılmıştım," diye söze başladı. "Elli-altmış yıl kadar oldu galiba. Çalışmalarım sıkıcı gelmeye başlamıştı, Grolim kliklerinin kendi aralarındaki çekişmeler ise   huzurumu   kaçınyordu.   Gezinmeye   başladım   -   nerede   olduğuma   pek   aldırmıyordum.   O </p>
<p class="calibre1">yıllarda Batı ve Angarak Krallıklarından en az birer düzine kere geçmişimdir. </p>
<p class="calibre1">"Her neyse, bir yerlerde bir  şehirden geçerken birden aklıma bir fikir geldi. Kalbinde en küçük bir kötülük bile olan birinin Taş'a dokunduğunda yokolacağını biliyorduk, ama ya biri ona tamamen masum  olarak dokunursa? Fikrin basitliği hayretler içinde bırakmıştı beni. insanlarla dolu bir sokaktaydım ve bu fikir üzerinde düşünmek için sessiz bir yere ihtiyacım vardı; ben de kayıp bir ara yola döndüm - çocuk oradaydı, sanki beni bekliyormuş gibi. O sıralarda iki yaşında gibi görünüyordu. Ancak yürüyecek yaşta. Ona elimi uzatıp, 'Sana bir emanetim olacak evladım,' </p>
<p class="calibre1">dedim. Yanıma gelip kelimeyi tekrar etti:</p>
<p class="calibre1">'Emanet.' Söylediğini duyduğum tek kelime du bu oldu." </p>
<p class="calibre1">"Ona dokunduğunda Taş ne yaptı?" diye sordu Pol Teyze. </p>
<p class="calibre1">"Titreşti. Garip bir biçimde onu tanımıştı sanki; elini değdirdiğinde aralarında bir şey geçer gibi   oldu."   içini   çekti.   "Hayır   Polgara,   çocuğun   kim   olduğunu,   hatta   ne   olduğunu   bile bilmiyorum. Bir hayal bile olabilir. Bir kere, onu kullanma fikri bile aklıma o kadar aniden geldi ki, biri zihnime sokmuş olabilir bunu. Benim onu bulmamış olmam, onun beni bulmuş olması bile ihtimal dahilinde." Tekrar sustu. </p>
<p class="calibre1">Demir kapının öte yanında uzun bir sessizlik oldu. </p>
<p class="calibre1">"Neden Zedar?" diye sordu Pol Teyze çok alçak bir sesle. "Neden Ustamıza ihanet ettin." Sesi tuhaf bir acımayla doluydu. </p>
<p class="calibre1">"Taş'ı kurtarmak için," diye cevap verdi Zedar kederle. "En azından baştaki fikrim buydu. </p>
<p class="calibre1">Onu ilk gördüğüm andan itibaran bana sahip olmuştu Taş. Torak onu Ustamızdan çaldıktan sonra, Belgarath ve diğerleri zorla geri almak için planlar yapmaya başladılar, ama ben Aldur da savaşa katılıp doğruca Torak'a saldırmazsa başanlı olamayacaklarını biliyordum. Aldur da böyle bir şeye niyetli değildi. Eğer kaba kuvvet para etmezse, diye düşündüm, kurnazlık işe yarayabilir. </p>
<p class="calibre1">Torak'a bağlıymış gibi görünerek onun güvenini kazanabileceğimi ve Taş'ı ondan çalabileceğim! </p>
<p class="calibre1">sandım." </p>
<p class="calibre1">"Sonra ne oldu Zedar?" Çok açık bir soruydu bu. </p>
<p class="calibre1">Yine uzun, acılı bir sessizlik oldu. </p>
<p class="calibre1">"Ah, Polgara!" Boğulur gibi bir hıçkırık döküldü Zedar'ın ağzından. "Bilemezsin. Kendime o kadar   güveniyordum   ki,  zihnimin bir   kısmını Torak'ın hâkimiyetinden koruyabileceğimden o kadar emindim ki... Ama yanılmışım - yanılmışım! Zihni ve iradesi ezdi geçti beni. Beni eline aldı   bütün   direncimi   eziverdi.   Elinin   dokunuşu   Polgara!"   Zedar'ın   sesi   dehşetle   doluydu. </p>
<p class="calibre1">"Ruhunun   derinliklerine   kadar  iniyor.   Torak'ın   ne   olduğunu   biliyorum:   iğrenç,   çarpık,   habis kelimesinden anladığımızın çok ötesinde kötü; ama beni çağırdığında gitmek zorundayım, bana emrettiğini yapmak zorundayım, ruhumun derinliklerinde 'Hayır!' diye çığlık atıyor olsam da." </p>
<p class="calibre1">Bir hıçkırık daha duyuldu. </p>
<p class="calibre1">"Bir tanrıya karşı koymanın imkânsız olduğunu bilmiyor muydun?" diye sordu Pol Teyze aynı şefkatli sesle. "Kibir miydi nedeni Zedar? Kendi gücüne bu kadar mı güveniyordun da onu aldatabileceğim, gerçek maksadını gizleyebileceğim sandın?" </p>
<p class="calibre1">"Belki," diye kabullendi Zedar içini çekerek. "Aldur iyi kalpli bir EFSUNCUNUN SON OYUNU</p>
<p class="calibre1">MALLORYA</p>
<p class="calibre1">268</p>
<p class="calibre1">269</p>
<p class="calibre1">Ustaydı. Zihnini asla beni zorlamak için kullanmamıştı, o yüzden To-rak'ın yaptıklarına hazırlıklı değildim.  Torak  iyi  bir  tanrı  değil.  Bir  şey  isterse  alır,  eğer  bunun  için  ruhunu  parçalaması gerekse bile fark etmez onun için. Sen de onun gücünü göreceksin Polgara. Yakında  uyanıp Belgarion'u yokedecek. Riva Kralı bile o korkunç zihinle baş edemez. O zaman seni alıp karısı yapacak, her zaman söylediği gibi.  Ona direnme Polgara. O acıya katlanmak zorunda kalma. </p>
<p class="calibre1">Sonunda ne de olsa ona gideceksin, isteyerek, hatta hevesle gideceksin." </p>
<p class="calibre1">Birden demir kapının gerisindeki odada bir koşuşturma sesi duyuldu. </p>
<p class="calibre1">"Durnik!" diye haykırdı Pol Teyze. "Yapma!" </p>
<p class="calibre1">"Ne oluyor?" diye sordu Garion Belgarath'a. </p>
<p class="calibre1">"Demek bu anlama geliyormuş," dedi Belgarath dehşetle. "Çabuk aç şu kapıyı." </p>
<p class="calibre1">"Geri çekil aptal!" diye bağırıyordu Zedar. </p>
<p class="calibre1">Ani bir çatırtı duyuldu, güreşen bedenlerin eşyaları parçalama sesi. </p>
<p class="calibre1">"Seni uyarıyorum!" diye haykırdı Zedar. "Geri çekil!" </p>
<p class="calibre1">Bir darbe sesi duyuldu, kemiğe vuran bir yumruğun sesi. </p>
<p class="calibre1">"Zedar!" diye gürledi Belgarath demir kapıyı zorlayarak. </p>
<p class="calibre1">O sırada odanın içinden müthiş bir patlama sesi geldi. </p>
<p class="calibre1">"Durnik!" diye bir çığlık attı Pol Teyze. </p>
<p class="calibre1">Aniden müthiş bir öfkeye kapılan Belgarath yumruğunu kaldırdı,  iradesinin ateşini koluna aktarıp yumruğunu kilitli kapıya indirdi.  Darbenin korkunç gücü kapıyı tıpkı kâğıttan yapılmış </p>
<p class="calibre1">gibi menteşelerinden söküp attı. </p>
<p class="calibre1">Kapının   ardındaki   odanın   kubbeli,   kavisli   tavanını   zamanla   kararmış   demir   payandalar tutuyordu. Garion sanki bütün duygularını kaybetmiş gibi tuhaf bir kayıtsızlıkla odadaki her şeyi aynı anda gördü. Bir duvarın dibinde Ce'Nedra ile Emanet korkuyla birbirlerine sarılmışlardı. Pol Teyze donup kalmıştı ve faltaşı gibi, inanamayan gözlerle yere yığılmış yatan ve yüzü ne anlama geldiği çok belli olan  ölümcül bir beyazlığa bürünen demirci Durnik'e bakıyordu. Müthiş  bir kayıp hissi kapladı Pol'ün yüzünü olup biteni anlar anlamaz. "Hayır!" diye haykırdı. "Durnik'im! </p>
<p class="calibre1">Hayır!"   Yerde   yatan   demircinin   yanına   koşup   diz   çöktü   ve   bir   acı   ve   ümitsizlik   çığlığıyla kıpırtısız bedeni kollarına aldı. </p>
<p class="calibre1">O anda Garion ilk kez Dönek Zedar'ı gördü. Büyücü de Durnik'in cesedine bakıyordu. Müthiş </p>
<p class="calibre1">bir pişmanlık vardı yüzünde - artık asla</p>
<p class="calibre1">geri dönemeyeceği bir suçu işlemiş olmanın bilgisi. "Aptal," diye mırıldandı. "Neden? Neden seni öldürmek zorunda bıraktın beni? Yapmayı en istemediğim şeydi bu." </p>
<p class="calibre1">Derken   Belgarath,   ölüm   gibi   karşı   konulamaz   bir   kararlılıkla   parçalanmış   kapıdan   içeri fırlayıp bir zamanlar kardeşim dediği adamın üstüne yürüdü. </p>
<p class="calibre1">Zedar   ihtiyarın   korkunç   öfkesi   karşısında   geri   çekildi.   "Onu   öldürmek   istememiştim Belgarath,"   diye   kekeledi   ellerini   kaldırıp kendini  ondan  korumaya çalışarak. "O aptal  bana saldırmaya kalktı..." </p>
<p class="calibre1">"Sen..."   diye   tısladı   Belgarath   nefretle   sıkılmış   dişlerinin   arasından.   "Sen...   Sen..."   Ama konuşabilecek   gibi   değildi.   Bu   öfkeyi   ifade  edebilecek   kelime   yoktu.   Ellerini   kaldırıp   iki yumruğunu da Zedar'ın  yüzüne indirdi. Zedar geri çekildi, ama Belgarath peşini bırakmayıp vurmaya devam etti. </p>
<p class="calibre1">Garion ikisinin de iradelerinin parlayıp söndüğünü hissedebiliyordu; ama pençesine düştükleri duygular o kadar güçlüydü ki, düşünceleri silinip gitmişti, ikisi de içlerindeki gücü anlamlı bir şekilde ortaya  dökemiyorlardı. O yüzden de, iki  sokak kavgacısı gibi  yerlerde  yuvarlanıyor, tekmeliyor, boğuşuyor, yumruk atıyorlardı; Belgarath müthiş  bir öfkeye kapılmıştı, Zedar ise korku ve acıyla doluydu. </p>
<p class="calibre1">Çaresizlik   içinde   kalan   Dönek,   belinden   bir   hançer   çıkardı,   ama  Belgarath   bileğini yakalayarak, bıçak düşüp de sekerek uzaklaşana  kadar yere vurdu, ikisi de hançere uzanmaya çalıştılar o zaman, yüzleri sarfettikleri yoğun çabayla kasılıp kalmıştı. </p>
<p class="calibre1">Odaya daldıkları andaki hayhuy sırasında bir ara Garion hiç düşünmeden sırtındaki dev kılıcı çekmişti, ama iki büyücü arasındaki ölümüne kavgayı izlerken kılıç ve Taş elinde soğuk, tepkisiz duruyordu. </p>
<p class="calibre1">Belgarath   Zedar'ın   gırtlağına   sarılmıştı   şimdi,   Zedar   da   debelenerek   ihtiyarın   kollarını çözmeye   çalışıyordu.   Belgarath'ın   yüzünde   bir  vahşi   hayvan   ifadesi   vardı,   kadim   düşmanını boğmaya çalışırken dudakları gerilmiş, dişleri ortaya çıkmıştı. En nihayet, aklı başında bir  şey yapabilme ümidinin tükendiği bir anda, çabalayarak ayağa kalktı. Bir eliyle döneği gırtlağından tutmaya   devam   ederek,   ötekiyle   darbe   üstüne   darbe   yağdırmaya   başladı.   Derken,   iki   darbe arasında kolunu aşağı indirip ayaklarının altındaki taşlara uzattı. Müthiş bir gıcırtıyla,  zikzak şeklinde bir çatlak belirdi altlarında. Çatlak büyüdükçe kayalar isyan eder gibi müthiş bir ses çıkardılar. Hâlâ dövüşen iki adam</p>
<p class="calibre1">270</p>
<p class="calibre1">EFSUNCUNUN SON OYUNU</p>
<p class="calibre1">MALLORYA</p>
<p class="calibre1">271</p>
<p class="calibre1">yarığın içine düştü. Toprak sarsıldı, sonra müthiş bir sesle çatlak ka-panıverdi. </p>
<p class="calibre1">Garion ağzı açık, kıpırdayamadan, inanmaz gözlerle iki adamın içine düştüğü çatlaktan geriye kalan incecik çizgiye bakakaldı. </p>
<p class="calibre1">Ce'Nedra dehşetle ellerini yüzüne götürerek bir çığlık attı. </p>
<p class="calibre1">"Bir  şey yap!" diye haykırdı îpek Garion'a, ama Garion anlamayan gözlerle ona bakabildi sadece. </p>
<p class="calibre1">"Polgara!" dedi îpek panik içinde Pol Teyzeye dönerek, îçine düşmüş olduğu müthiş kederin felç   ettiği   Pol   Teyze   cevap   veremedi,   yalnızca   Durnik'in   cansız   vücudunu   göğsüne   bastırıp hıçkıra hıçkıra ağlayarak ileri geri sallanmaya devam etti. </p>
<p class="calibre1">Çok çok aşağılardan boğuk bir patlama duyuldu, sonra bir tane daha. Toprağın karnında bile devam ediyordu ölümcül kavga. </p>
<p class="calibre1">Garion büyülenmiş gibi gözlerini karşı duvardaki girintiye çevirdi; loş ışıkta orada yatan Kal Torak'ın   hareketsiz   vücudunu   görebiliyordu.   Tuhaf   bir   hissizlikle   düşmanının   suretine   baktı Garion, bütün ayrıntıları inceledi. Kara cübbeyi ve cilalı çelik maskeyi gördü. Torak'ın dev kara kılıcını, Cthrek Goru'yu gördü. </p>
<p class="calibre1">Hareket edememesine, hiçbir  şey hissedememesine rağmen, gene  de bir mücadele oluyordu içinde;   belki   Belgarath   ile   Zedar'ı   toprağın  derinliklerine   gömen   kavgadan   da   korkunç   bir mücadele. En başta ayrılan, sonra dönüp zamanın sonsuz koridorlarında birbirlerine doğru koşan iki güç, sonunda onun içinde karşılaşmıştı işte. îki Kehanetin nihai sonucu olan OLAY başlamıştı ve   ilk   çatışmalar   Garion'un   zihninde   cereyan   ediyordu.   Küçücük   kıpırtılar,   en   derin alışkanlıklarında ve algılarında değişiklikler yapmaya başlamıştı. </p>
<p class="calibre1">Aynı güçler onun içinde de karşılaşmış gibi, Torak da huzursuzca kıpırdandı. </p>
<p class="calibre1">Uyuyan   tanrının zihni, çakan korkunç şimşekler  gibi Garion'un  zihninin önüne  serildi ve Torak'ın   dostluk   ve   sevgi   vaadlerinin   altında  yatan   korkunç   sahtekârlığı   gördü.   Eğer   bu karşılaşmadan korktuğu  için teslim olsaydı, yaradılışın yansı yok olacaktı. Daha da beteri, Torak'ın vadettiği aslında sevgi değil, akla hayale sığmayacak iğrençlikte bir kölelikti. </p>
<p class="calibre1">Ama   teslim   olmamıştı.   Bir   şekilde,   Torak'ın   zihninin   karşı   konulmaz   gücüne   direnmiş, kendisini   onu   buraya   getiren   Kehanetin   ellerine   teslim   etmişti.   Kendi   benliğini   mutlak   bir biçimde reddederek, Kehanetin aracı haline gelmişti. Artık korkmuyordu. Işığın Çocuğu, Kehanetin Karanlık Tanrı ile ölümcül bir mücadeleye girmesine izin vereceği anı beklemeye başladı kılıcı elinde. </p>
<p class="calibre1">Derken, îpek çaresiz bir  şekilde Garion ve Polgara'yı harekete  geçmeye zorlarken, yerdeki taşlar yukan doğru patlayarak açıldı ve Belgarath topraktan çıktı. </p>
<p class="calibre1">Hâlâ   dalgın   ve   hissiz   olan   Garion,   eskiden   tanıdığı   zaman   zaman  salaklıklar   da   yapan ihtiyardan iz kalmamış olduğunu gördü. Çalıp çırpmayı seven ihtiyar masalcı kaybolmuştu. Taş'ı arayışlarına önderlik eden huysuz ihtiyar da yoktu artık. Onların yerinde, tüm gücünün  halesi içinde pırıl pınl parlayan Büyücü Belgarath, Ölümsüz Adam duruyordu. </p>
<p class="calibre1"><b class="calibre5">MALLORYA</b></p>
</body>
</html>
