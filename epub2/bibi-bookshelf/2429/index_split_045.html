<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:07:31+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre3" id="calibre_pb_44"><b class="calibre4">180</b></h2>
<p class="calibre1">"Sendar   Kralının   pratik   aklından   gelebilecek   teklifleri   hevesle  bekliyoruz,"   dedi   Korodullin abartılı bir zarafetle. </p>
<p class="calibre1">"Murgo birliği büyük bir tehdit oluşturmuyor, değil mi?" diye sordu Fulrach. </p>
<p class="calibre1">"Hayır   Haşmetmeap,"   dedi   Varana.   "Geldiklerini   bildiğimize   göre  oluşturmuyor.   Thullan yatıştırmak   için   gönderilmiş   bir   destek   birliği  olduğunu   düşünüyoruz.   Bu   bölgede   bulunmaları muhtemelen tesadüf eseridir." </p>
<p class="calibre1">"Ama gemilerimi görecek kadar yakına gelmelerini de istemiyorum," dedi Anheg kesin bir tavırla. </p>
<p class="calibre1">"Çaresine bakarız Anheg," dedi Rhodar. </p>
<p class="calibre1">"Ordumuzun   herhangi   bir   bölümü   bu   küçük   tehdidin   üstesinden   gelebilir,"   diye   konuşmayı sürdürdü Fulrach. "Ama ordunun morali  açısından, bu zaferi bütün orduya maletmek daha doğru olmaz mı?" </p>
<p class="calibre1">"Anlayamadım Fulrach," dedi Anheg. </p>
<p class="calibre1">"Şövalye   Mandorallen'in   bu   bin   Murgoyu   tek   başına   bitirmesine  izin   vermek   yerine,   bu   işi ordunun   her   bölümünden   seçilmiş   birer   birlikle   yapsak   daha   iyi   olmaz   mı?   Hem   taktik koordinasyonumuz konusunda bir alıştırma olur, hem de askerlerin kendileriyle gurur duymalarını sağlar. Kolay bir zaferle özgüvenleri artar, ki bu da önümüzdeki zor günlerde çok faydalı olur." </p>
<p class="calibre1">"Fulrach," dedi Rhodar, "bazen beni öyle  şaşırtıyorsun ki. Sorun o  kadar zeki görünmemende galiba." </p>
<p class="calibre1">Güneye yönelip Murgolara saldıracak olan birlikler, gene Kral Fulrach'ın önerisiyle, kura yoluyla saptandı. "Böylece bir seçkinler birliği gönderdiğimiz yolunda bir şüphe kalmaz kimsenin içinde," de-di Sendarya Kralı. </p>
<p class="calibre1">Ordunun geri kalan kısmı Mardu Nehri'nin kaynağına doğru yoluna devam ederken, Barak, Hettar ve Mandorallen'in komutasındaki  küçük ordu da düşmanın öncü kolunu karşılamak üzere güneye yöneldi. </p>
<p class="calibre1">"Başlarına bir şey gelmez, değil mi?" diye sordu Ce'Nedra Polga-ra'ya endişeyle, küçük ordu çorak vadiden güneydeki geçit vermez dağlara doğru uzaklaşırken. </p>
<p class="calibre1"/>
<p class="calibre1">"Eminim gelmez canım," dedi Polgara güvenle. </p>
<p class="calibre1">Prenses gene de o gece uyuyamadı. ilk kez ordusunun üyeleri gerçek bir savaşa giriyorlardı; bütün gece yatağında dönüp durdu, sürekli felaket hayalleri görüyordu. </p>
<p class="calibre1">Ertesi gün öğlene doğru, özel birlik döndü. Birkaç kişi sargılar içindeydi, en fazla bir düzine at da binicisiz dönmüştü. Ama yüzlerde zafer pırıltısı vardı. </p>
<p class="calibre1">"Hoş bir küçük dövüş oldu," dedi Barak. Dev adam keyifle sırıtıyordu. "Güneş batmadan hemen önce yakaladık onları. Kendilerine neyin çarptığını bile anlayamadılar." </p>
<p class="calibre1">Gözlemci olarak birliğe katılmış olan General Varana, savaşı biraz daha ayrıntılı biçimde anlattı krallara.   "Genel   taktik   planladığımız  gibi   yürüdü,"   dedi.   "Başta   Asturya   okçuları   Murgolan   ok yağmuruna  tuttu, sonra da piyade birlikleri uzun bir yokuşun tepesine konuşlandılar. Lejyonerleri, Drasniyalı   mızrakçıları,   Sendarlan   ve   Arend   serf  birliklerini   okçuların   önüne   düzenli   aralıklarla dizdik. Okçular düşmanı rahatsız etmeye devam ettiler. Beklediğimiz gibi, Murgolar saldırdı. Geri dönemeyecekleri noktaya geldiklerinde, Çerekler ve Riva-lılar arkadan kuşattı düşmanı, Algarlarsa vur-kaç yapmaya başladı kanatlardan. Murgo saldırısı bocalamaya başlayınca da, Mimbre şövalyeleri saldırıya geçti." </p>
<p class="calibre1">"Harikaydı!"   diye   haykırdı  Lelldorin   pırıl  pırıl gözlerle.  Genç   As-turyalının   kolunda  bir sargı vardı, ama o bunu unutmuş, heyecanlı el kol hareketleri yapıyordu. "Murgolann kafası tamamen karışınca, bir gökgürültüsü koptu ve şövalyeler tepenin kenarından dönerek ortaya çıktılar. Mızrakları havada, sancakları dalgalanarak. Murgoların üstüne çelik bir dalga gibi saldırdılar, atlarının nallan yeri sarsıyordu. Tam son anda mızraklarını indirdiler, tıpkı kınlan bir dalga gibiydi. Sonra müthiş bir gürültüyle   Murgo   saflarına   çarptılar,   ama   yavaşlamadılar   bile.   Sanki   orada   yokmuşlar   gibi   ezip geçtiler! Murgolar perişan olduktan sonra hep beraber işlerini bitirdik. Müthişti!" </p>
<p class="calibre1">"Bu Mandorallen'den de beter, değil mi?" dedi Barak Hettar'a. </p>
<p class="calibre1">"Kanlarında var," dedi Hettar bilgece. </p>
<p class="calibre1">"Kaçan oldu mu?" diye sordu Anheg. </p>
<p class="calibre1">Barak kuzenine habis bir sıntışla bakarak, "Karanlık bastıktan sonra," dedi, "bazılannın sürünerek kaçmaya çalıştıklarını duyduk. O  zaman da Relg ile Ulgolar temizliğe gittiler. Merak etme Anheg, Taur Urgas'a haber verecek kimse kalmadı." </p>
<p class="calibre1">"Halbuki ne heyecanla haber bekliyordur şimdi, değil mi?" diye sırıttı Anheg. </p>
<p class="calibre1">"Umarım sabırlıdır," diye cevap verdi Barak. "Çünkü daha çok bekler." </p>
<p class="calibre1"><b class="calibre5">MISHRAK AC THULL</b></p>
</body>
</html>
