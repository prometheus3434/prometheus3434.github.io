<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>Anne Baba _ Yalcin Tosun</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<div class="calibre1">
				<h1 class="bolum" id="calibre_toc_12">Sahi, Neydi Adı?</h1>
				<p class="normal">"Pencere önlerinde durmaktan bir vazgeçsem,</p>
				<p class="normal"> kurtulacağım."</p>
				<p class="normal">"Pencere," Sevim Burak</p>
				<p class="normal">"Neden öldürdün kızım Semih Durmaz adlı şahsı? Konuşmamaya kararlı mısın?"</p>
				<p class="normal">"..."</p>
				<p class="normal">"Kızım senin gibi mazbut bir ev kadını hiç sebep olmadan bir üniversite öğrencisi genci neden öldürsün? Bak son kez soruyorum. Neden öldürdün?"</p>
				<p class="normal">"..."</p>
				<p class="normal">Üstünde siyah bir tişört ve bir kot pantolonla, çok eşyası olmayan, az aydınlatmalı bir odada, saçları siyah bir kuğu olmuş yere serilmiş, bedeni hareketsiz öylece yatan bu genç adamın adını ben de bilmem. Ya da bilirdim bir zamanlar, ama çok oldu. Çok şey bilmiyorum artık. Umurumda da değil. </p>
				<p class="normal">Bak uyurken yine yüzü dalgalanıyor, en çok da bu hali güzel. Ne düşünüyor acaba? Ben ne düşünüyorum? En son neyi düşündüm?</p>
				<p class="normal">Öğleden sonraları uyanırım birden. Öylece bir ter boşanır da uyanırım. Sayıklarım belki uykumda. Evet muhakkak sayıklıyor olmalıyım. Yoksa bir insan konuşmadan durabilir mi hiç. Eskiden de çok konuşmazdım. O kadın bundan hiç hoşlanmazdı. Öyle... </p>
				<p class="normal">Yine kıpırdıyor yatağında. Nasıl masum, nasıl tılsımlı hatları var. Seyrek sakalları öyle tanıdık ki. Kaç yaşında ki bu çocuk? Nereden geldi? En çok kime benziyor, çıkaramıyorum. Tüm gün burada, bu pencerenin önünde oturup onu izlesem bile, yine de bilemiyorum. Hatırlamak istediğim şeyleri düşünüp durmaktan yoruluyorum. </p>
				<p class="normal">Sarkan, kırışık cildimin, yavaş yürüyüşümün ve ağrıyan kemiklerimin durmadan hatırlattığı yaşlılığım geçmişten çok şey saklamamış. Bir kadın hatırlıyorum arada, dişlerinin arasından sinirli sinirli konuşan. Bir de karşı evde oturan ve günler boyunca gözlerimi ayırmadan seyrettiğim genç adamın yüzünü.</p>
				<p class="normal">Kollarını oynattı. Uyanıyor sanırım. Saatlerdir uyuyordu. Birazdan köşedeki bakkala gidecek. Ekmek arası bir şeyler alacak. Sonra beni görecek, yine adımlarını hızlandıracak. Neden bunu yapıyor? Oysa beni çok iyi tanıyor. Tanımıyor mu yoksa? Hiç konuşmuyorum bile onunla. Sadece bakıyorum. Sadece. </p>
				<p class="normal">Acele etmeliyim.</p>
				<p class="normal">"Ne istiyorsun benden?"</p>
				<p class="normal">"Hiç."</p>
				<p class="normal">"Amca neden bakıp duruyorsun yüzüme sürekli?"</p>
				<p class="normal">"..."</p>
				<p class="normal">"Çattık, harbiden çattık. Tövbe tövbe!"</p>
				<p class="normal">Arkasından seslensem sesim çıkar mı? Adını bir hatırlasam... Tamam.</p>
				<p class="normal">"Semih!"</p>
				<p class="normal">"Ne Semih 'i amca, Ertan benim adım. Ertan diyorum anlasana. Bak güzel amcacım beni biriyle karıştırıyorsun anladık, ama bu iş canımı sıkmaya başladı. Bütün gün pencerenin önünde oturup benim evimi gözetlemeyi de bırak. Yaşlılığına hürmeten sesimizi çıkarmadık ama çok olmaya başladın. Hadi amcacım, hadi!"</p>
				<p class="normal">"Adı ne?"</p>
				<p class="normal">"Ne önemi var?"</p>
				<p class="normal">"Adı ne diyorum sana!"</p>
				<p class="normal">Bir yaz akşamı. İşten çıkmış, kırık adımlarla dolanıyorum Galata civarlarında. Bazı yaz akşamları vardır ya insana yeni bir şeymiş hissi veren, işte öyle bir zaman. Kulaklarımda işten çıkmadan önce radyoda çalınan son şarkı dönüp duruyor. Başıboş hissediyorum kendimi o an. Her şeyden kopuk kendime dönük bir halde, hem de yabancılaşarak her şeye, bir sokaktan öteki sokağa dolanıp duruyorum. Hayata dair genel sıkıntıların gölgesinde, klişe sorular zihnimde: Kimim ben? Neden benim acaba? Bu adam olmak için ne yaptım? Yaptığım şeylerin hangilerini ben istediğim için yaptım? Sınavlardan geçtim, arkadaşlar edindim, filmler seyrettim, askere bile gittim, mühendis oldum, iş buldum, hatta evlendim. </p>
				<p class="normal">Hatta... </p>
				<p class="normal">"Pardon, bakar mısınız? Gazetenizi düşürdünüz."</p>
				<p class="normal">"Teşekkür ederim, biraz dalgınım bu akşam."</p>
				<p class="normal">"Rica ederim."</p>
				<p class="normal">Ve gider... Gülüşüyle gider, dişleriyle gider, boyuyla posuyla, siyah saçlarıyla gider. Gelmemişçesine ve gelmemesine gider. Neden o an böyle derinden çizildi ki beynime? Üstündekileri bile hatırlıyorum. </p>
				<p class="normal">Yüzündeki güneş lekelerini.</p>
				<p class="normal">Gözlüğünün rengini.</p>
				<p class="normal">Gömleğinin kaç düğmesinin açık olduğunu.</p>
				<p class="normal">Elindeki T cetvelini...</p>
				<p class="normal">"Demek izledin onu. Adı da Semih 'miş demek. O da mühendis olacakmış, öyle mi? Senin gibi yani. <span>Â</span>şıksın ha, çok âşıksın hem de... Yattın değil mi onunla? İnkâr etme, öldürürüm ikinizi de. Yattığını itiraf et ve defol git bu evden!"</p>
				<p class="normal">Gözlerinde hiç görmediğim bir şey vardı. Sevilecek biriydi işte. Bunu karım anlamaz ki. O beni de sevmiyor aslında. Sevmeyi bilmiyor. Kızgınlığının sebebi başka, yenilen her kadın gibi kızgın. Oysa kazandığının, uzun ve çürüyen bir yalanın bir parçası olmaktan kurtulduğunun farkında değil... Elinden gelse eminim hemen beni öldürür, cesedimi parçalara ayırır ve her bir parçayı da Boğaz'ın başka yerinden denize fırlatır. Ben susarım hep, o delirir. </p>
				<p class="normal">Peki gidiyorum, ölmeden iyice ben. Şimdiymiş demek ki. Gidiyorum.</p>
				<p class="normal">"Neden terk ettin karını?"</p>
				<p class="normal">"Tam terk ettim denemez. Anlaşamıyorduk diyelim..."</p>
				<p class="normal">"Başka birini mi seviyorsun?"</p>
				<p class="normal">"..."</p>
				<p class="normal">Gözlerini halıya dikti. Cevap vermemem sanki hoşuna gitmemişti. Ne diyebilirdim ki: "Evet, seni" mi deseydim? Kalktım, kendimden asla beklemediğim kadar cesur bir hareketle aniden elinden tuttum, kalbime götürdüm. Bir güvercin girdi pencereden, sonra yüzlercesi. Yavaş yavaş geldiler. Güvercinle doldu o küçük oda. Hepsi beyaz değildi elbet. Ama olabilirdi de. </p>
				<p class="normal">Eli hâlâ kalbimin tam üstünde bir süre güvercinleri seyrediyoruz. Susuyoruz uzun uzun. Tanrım ne güzel şeydir susmak karşılıklı. Yüzümüzde güvercin kanatlarının yaydığı rüzgâr. Saçları dalga dalga olurken, gözlerimi kısarak bakıyorum ona. Son kez gördüğümü bilmeden bakıyorum. Hareketsiz duruyoruz bir süre. Yüzünün anlamını çözemiyorum. Sonra kalkıyor usulca oturduğu yerden. Ben başımı kaldırmıyorum hiç. Eğilip çantasını alıyor. Ben kaldırmıyorum başımı. Güvercinler havalanıyor tekrar. Pencereden çıkmaya başlıyorlar art arda. Kapıyı açıyor usulca. Kapı kapandığında bir tek güvercin bile kalmıyor odada. Peki, o yerde cansız yatan ne?</p>
				<p class="normal">Ne kadar dik bu merdivenler. Taşınmalıyım artık bu evden. Dizlerim kopuyor. Ama olmaz. O zaman göremem onu. Uyumasını, uyanmasını, tıraş olduktan sonra yüzüne kolonya sürmesini, ders çalışmasını, hızla giyinip evden çıkmasını... Her şeyi unuturum sonra. </p>
				<p class="normal">Göremem onu.</p>
				<p class="normal">Onu... </p>
				<p class="normal">Sahi, neydi adı?</p>
				</div>
</body>
</html>