<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0008.01"/></div>
    <section class="c-margin">
      <h1 class="baslik">I</h1>
			<p>Vercingetorix Sokağı’nın ortasında, irikıyım bir adam Mathieu’yü kolundan yakaladı; karşı kaldırımda bir polis geziniyordu.</p>
			<p>“Bana biraz para ver patron, karnım aç.”</p>
			<p>Birbirine yakın gözleri, kalın dudakları vardı; şarap kokuyordu. Mathieu, “Acıktın mı, yoksa susadın mı?” dedi.</p>
			<p>Adam güçlükle homurdandı:</p>
			<p>“Yemin ederim doğru söylüyorum, yemin ederim...”</p>
			<p>Mathieu<a id="GBS.0008.02"/> cebinde bir on santim bulmuştu.</p>
			<p>“Sen bilirsin,” dedi, “laf olsun diye söyledim.”</p>
			<p>Parayı verdi. Adam duvara yaslanarak, “Bu yaptığın,” dedi, “iyi bir şey senin... Ben de sana Tanrı’dan çok büyük bir şey isteyeceğim. Bil bakalım, ne isteyeceğim?”</p>
			<p>İkisi de düşündüler; Mathieu, “Ne istersen,” dedi.</p>
			<p>“Eh, öyleyse ben de senin mutluluğuna dua ederim. İşte bu kadar...”</p>
			<p>Bir iş başarmışçasına<a id="GBS.0008.03"/> güldü. Polisin yanlarına geldiğini gören Mathieu, adam için ürktü.</p>
			<p>“Haydi bakalım,” dedi, “eyvallah!”</p>
			<p>Uzaklaşmaya davrandı ama adam tekrar yakaladı. Peltek peltek, “Mutluluk dilemekle olmaz yani,” dedi. “Bu kadarı yetmez...”</p>
			<p>“Ya daha ne olacak?”</p>
			<p>“Sana bir şey vermek isterdim...”</p>
			<p>Polis, “Dilencilik yaptığın için seni deliğe tıkacağım,” dedi.</p>
			<p>Pembe yanaklı, gepegenç bir adamdı;<a id="GBS.0008.04"/> sert görünmeye çalışıyordu. Gene de güvensiz bir sesle devam etti:</p>
			<p>“Yarım saattir gelip geçeni rahatsız ediyorsun.”</p>
			<p>Mathieu telaşla, “Dilenmiyor,” dedi. “konuşuyorduk.”</p>
			<p>Polis omuz silkti, yürüdü. Sarhoş kaygı verecek şekilde sallanıyordu; polisi bile pek fark etmemişti.</p>
			<p>“Sana ne vereceğimi buldum. Bir İspanyol pulu vereceğim.”</p>
			<p>Cebinden üç köşe yeşil bir karton parçası çıkardı<a id="GBS.0008.05"/> ve Mathieu’ye uzattı. Mathieu okudu:</p>
			<p>“CNT, Diario Confederal Ejemplares 2. France. Anarşist Sendikalistler Komitesi, 41 Belleville Sokağı, Paris.” Adresin alt tarafına bir pul yapıştırılmıştı. Pul da yeşildi, Madrid damgasını taşıyordu. Mathieu elini uzattı:</p>
			<p>“Teşekkür ederim.”</p>
			<p>“Ama dikkat et,” dedi adam. Öfkelenmiş gibiydi...</p>
			<p>“Bu... Bu Madrid... Ya!”</p>
			<p>Mathieu baktı, adamın heyecanlı<a id="GBS.0009.01"/> bir hali vardı. Düşündüklerini söyleyebilmek için kendini zorladığı belliydi. Vazgeçti, yeniden, “Madrid,” dedi.</p>
			<p>“Evet.”</p>
			<p>“Oraya gitmek istiyordum, yemin ederim. Ama olmadı işte... Ayarlayamadım.”</p>
			<p>Birden kapanmıştı. “Dur!” dedi. Parmağını ağır ağır pulun üzerinde gezdirdi:</p>
			<p>“Oldu. Artık alabilirsin.”</p>
			<p>Mathieu iki üç adım yürümüşken adam gene seslendi:</p>
			<p>“Hey!”</p>
			<p>“Ne var?”<a id="GBS.0009.02"/> dedi Mathieu. Adam uzaktan on santimi gösteriyordu:</p>
			<p>“İneğin biri bana bir onluk tosladı. Gel sana bir rom ısmarlayayım.”</p>
			<p>“Yok! Başka bir akşam.”</p>
			<p>Mathieu, içinde belirsiz bir buruklukla uzaklaştı. Yaşamında, herkesle birlikte sokaklarda, barlarda sürttüğü, önüne gelenle kadeh tokuşturduğu bir dönem olmuştu. Ama o fasıl çoktan kapanmıştı; bu çeşit numaralar artık ona hiçbir şey ifade<a id="GBS.0009.03"/> etmiyordu. Gülünçtü bu... İspanya’ya gidip dövüşmeye can attığı da olmuştu. Mathieu adımlarını sıklaştırdı; canı sıkılarak, “Aslında birbirimize diyeceğimiz bir şey yoktu,” diye düşündü. Cebinden yeşil kartonu çıkardı: “Madrid’den geliyor ama ona gönderilmemiş, herhalde biri vermiştir. Bana vermeden önce Madrid’den geliyor, diye pulu kaç kez okşadı.” Adamın yüzünü ve pula bakarken gözlerinde beliren<a id="GBS.0009.04"/> anlamı hatırlıyordu: Bir tutku ifadesiydi bu... Yürümeye devam ederken Mathieu de pula baktı, sonra karton parçasını cebine koydu. Bir tren düdüğünü öttürdü ve Mathieu içinden, “İhtiyarladım ben,” diye geçirdi.</p>
			<p>Saat onu yirmi beş geçiyordu, vakti vardı. Küçük mavi evin önünden durmadan, başını çevirmeden geçti, ama gözünün ucuyla bakmıştı. Madam Duffet’ninkinden başka bütün pencereler karanlıktı.<a id="GBS.0009.05"/> Marcelle, sokak kapısını açacak zaman bulamamıştı: Asma cibinlikli karyolaya doğru eğilmiş, erkeksi hareketlerle annesinin yorganını düzeltiyordu. Mathieu düşünceliydi: “29’una kadar beş yüz frank, günde aşağı yukarı otuz frank eder. Altından nasıl kalkacağım?” Geri döndü ve yürüdü.</p>
			<p>Madam Duffet’nin odasında ışık sönmüştü. Birkaç saniye sonra Marcelle’in penceresi aydınlandı; Mathieu karşıya<a id="GBS.0010.01"/> geçti ve yeni ayakkabılarının ses çıkarmasından korkarak dikkatle bakkalın önünden yürüdü. Kapı aralıktı; usulca itti, kanat gıcırdayarak açıldı: “Çarşambaya biraz yağ getirip şu menteşeleri yağlayayım.” İçeri girdi, kapıyı kapadı, karanlıkta ayakkabılarını çıkardı. Merdiven de gıcırdıyordu; Mathieu, ayakkabıları elinde, usul usul çıkıyor, her basamakta adımını atmadan ayağının ucuyla önünü yokluyordu:<a id="GBS.0010.02"/> “Ne komedi,” diye düşündü.</p>
			<p>O daha sahanlığa varmadan Marcelle kapıyı açmıştı. Odasından pembe, süsen kokulu bir buhar süzüldü, merdivene doğru yayıldı. Yeşil gömleğini giymişti. Arkasından vuran ışıkta Mathieu, onun yumuşak ve etli kalçalarının yuvarlaklığını gördü. İçeri girdi, kapıyı kapadı; bu odaya her girişinde ona, dev bir deniz böceğinin kabuğuna giriyormuş gibi gelirdi. Marcelle kapıyı<a id="GBS.0010.03"/> kilitledi. Mathieu duvardaki gömme dolabı açtı, ayakkabılarını içine koydu. Sonra Marcelle’e baktı ve işlerin yolunda gitmediğini anladı.</p>
			<p>Alçak sesle, “Ne var?” diye sordu. “Kötü bir şey mi oldu?”</p>
			<p>Marcelle alçak sesle, “Yo, hayır,” dedi. “Sende ne var, ne yok?”</p>
			<p>“Hiç, parasızım! Üst tarafı iyi işte...”</p>
			<p>Kızı boynundan, dudaklarından öptü. Teni amber kokuyordu, ağzı tütün. Mathieu<a id="GBS.0010.04"/> soyunurken Marcelle yatağın kenarına oturdu, dikkatle bacaklarına bakıyordu.</p>
			<p>Mathieu, “Bu da ne?” diye sordu.</p>
			<p>Ocağın üzerinde o güne kadar görmediği bir fotoğraf duruyordu. Yaklaşıp baktı ve utangaç ama dik bakışlı, erkek halli, zayıf bir genç kız gördü. Üzerinde uzun bir erkek ceketi, ayağında düz, kapalı ayakkabılar vardı.</p>
			<p>Marcelle başını kaldırmadan, “Benim,” dedi.</p>
			<p>Mathieu döndü;<a id="GBS.0010.05"/> Marcelle’in gömleği kalçalarına kadar sıyrılmıştı; öne eğilmişti; Mathieu, onun iri göğüslerinin gömleğinin altında titrediğini fark etti.</p>
			<p>“Nereden buldun bunu?”</p>
			<p>“Eski albümlerden birinde. 1928 yazında çektirmişim.”</p>
			<p>Mathieu ceketini dikkatle katladı ve ayakkabılarının yanına koydu. Sordu:</p>
			<p>“Aile resimlerine bakarak zaman geçiriyorsun, desene...”</p>
			<p>“Hayır ama nedense bugün canım<a id="GBS.0011.01"/> eski günlere ait bir şeyler görmek istedi. Henüz seninle tanışmadığımız, daha sağlam, sağlıklı olduğum günlerde nasılmışım, görmek istedim. Versene şunu.”</p>
			<p>Mathieu resmi uzattı, kız sert bir hareketle, koparırcasına aldı. Mathieu yatağın üzerine, kızın yanına oturdu. Marcelle irkildi, usulca uzaklaştı. Anlamsız bir gülüşle resme bakıyordu.</p>
			<p>“Ne tatsızmışım,” dedi.</p>
			<p>Resimdeki genç kız<a id="GBS.0011.02"/> bir bahçe duvarının demir parmaklığına yaslanmıştı. Dimdik duruyordu, dudakları aralıktı. Herhalde o da aynı batıcı açık sözlülük, aynı dengesiz cüretle, “Ne tatsızım,” diyordu. Yalnızca o daha genç ve çok daha zayıftı.</p>
			<p>Marcelle başını salladı.</p>
			<p>“Tatsız ya,” dedi. “Tatsız! Bu resmi, Lüksemburg’da eczacı okulundan bir oğlan çekmişti. Üzerimdeki ceketi görüyor musun? O gün satın almıştım.<a id="GBS.0011.03"/> Bir sonraki pazar Fontainebleau’da şenlik vardı. Hey Tanrım!”</p>
			<p>Mutlaka bir şey vardı: Hareketleri hiçbir zaman bu kadar sert, sesi bu kadar kırıcı, bu kadar erkeksi olmamıştı. Yatağın kenarında, çırılçıplakken olduğundan çok daha iç gıcıklayıcı, savunmasız, oturuyordu; bu her şeyi pembe olan odanın ortasında iri hatlı bir Çin vazosu gibiydi. Bedeninden o kışkırtıcı koku yükselirken sert, erkek<a id="GBS.0011.04"/> sesiyle konuştuğunu duymak insanı şaşırtıyor, üzüyordu. Mathieu onu omuzlarından yakalayarak kendine doğru çekti:</p>
			<p>“Geçmiş günleri mi özlüyorsun?”</p>
			<p>Marcelle kuru bir sesle, “Hayır,” dedi. “O günleri değil. Yalnızca o günlerde hayalini kurduğum yaşamı özlüyorum.”</p>
			<p>Genç kız üniversitede kimya öğrencisiydi. Sonra hastalanmıştı. Mathieu, “Beni mi suçluyor yoksa?” diye düşündü. Bir soru sormak<a id="GBS.0011.05"/> için ağzını açtı ama kızın gözlerini görerek sustu. Marcelle, yüzünde gergin, kederli anlamlarla hâlâ resme bakıyordu.</p>
			<p>“Şişmanlamışım, değil mi?”</p>
			<p>“Evet.”</p>
			<p>Omuz silkti, fotoğrafı yatağın üzerine fırlattı. Mathieu, “Gerçekten, ne şanssızlık,” diye düşündü. Yanağını öpmek istedi, Marcelle yumuşak bir hareketle onu itti. Sinirli bir gülüşle, “On yıl geçti,” dedi.</p>
			<p>Mathieu düşünüyordu:<a id="GBS.0012.01"/> Ona hiçbir şey veremiyorum. Haftada dört gece geliyordu; günlerini en ince ayrıntılarına kadar ona anlatır, Marcelle de ciddi, hatta biraz emreden bir tavırla akıllar, öğütler verirdi ona... Mathieu sordu:</p>
			<p>“Dün ne yaptın? Sokağa çıktın mı?”</p>
			<p>Marcelle gelişigüzel bir hareket yaptı.</p>
			<p>“Hayır, yorgundum. Biraz bir şeyler okudum; ama annem ikide bir dükkâna çağırdı, rahat bırakmadı.”</p>
			<p><a id="GBS.0012.02"/>“Bugün?”</p>
			<p>“Bugün çıktım,” dedi. “Canım biraz hava almak, iki insan yüzü görmek istedi. Gaitè Sokağı’na kadar yürüdüm, iyi geldi; sonra Andrée’ye gittim.”</p>
			<p>“Görebildin mi?”</p>
			<p>“Evet, beş dakika. Ondan ayrıldığımda yağmur başlamıştı, ne biçim haziran; insanlar öyle keyifsiz görünüyorlardı ki... Bir taksiye atlayıp eve döndüm.”</p>
			<p>Zoraki bir ilgiyle, “Ya sen?” diye sordu.</p>
			<p>Mathieu’nün canı<a id="GBS.0012.03"/> anlatmak istemiyordu. Ama, “Dün son derslerde bulunmak için liseye gittim,” dedi. “Öğlen Jacques’ta yemek yedim, her zamanki gibi korkunçtu. Bu sabah muhasebeye uğradım. Belki biraz avans koparabilirim, diyordum; ama olmazmış. Halbuki Beauvais’deyken idaredeki herifle işimi uydurmuştum... Sonra İviç’i gördüm.”</p>
			<p>Marcelle kaşlarını kaldırarak baktı. Mathieu ona İviç’ten bahsetmeyi sevmiyordu.<a id="GBS.0012.04"/> Sözünü tamamladı:</p>
			<p>“Pek bozuktu.”</p>
			<p>“Neden?”</p>
			<p>Marcelle’in sesi yeniden dikleşmiş, yüzüne düşünceli ve ciddi bir anlam gelmişti. Şu anda tombul bir Doğuluya ne kadar benziyordu. Mathieu yarım ağızla, “Çakacak galiba,” dedi.</p>
			<p>“Hani çalışıyor, demiştin?”</p>
			<p>“Eh, sözümona... Kendince çalışıyor. Yani saatlerce, kitap önünde, kımıldamadan oturuyor. Ama bilirsin onu, tıpkı deliler gibi, o<a id="GBS.0012.05"/> da bazen, bir an gerçeği görüverir. Eylülde biyolojiyi çalışmıştı, biliyordu. Sınav iyi gidiyordu, profesörün ağzı kulaklarındaydı; sonra nasıl olduysa birden, çıplak kafalı, çirkin bir adamın karşısında oturmuş, selentereleri anlattığını fark ediverdi. Bu ona aşağılık, gülünç bir şey gibi geldi. ‘Selenterelerden bana ne? Topunun Allah belasını versin!’ diye düşündü ve dazlak kafalı herif bir daha<a id="GBS.0013.01"/> ağzından tek kelime alamadı.”</p>
			<p>Marcelle, dalgın, “Ne tuhaf kız,” dedi.</p>
			<p>“Neyse,” dedi Mathieu, “bu numarayı ikide bir tekrarlamaya kalkışmasın da! Ama bu olmasa da başka bir delilik bulur gene.”</p>
			<p>Bu ses tonu, bu koruyucu ama umursamaz ton düpedüz yalan değil miydi? Sözcüklerle anlatılabilecek her şeyi söylemiyor muydu? “Zaten sözcüklerden gayrı ne var ki...”</p>
			<p>Bir an tereddüt etti,<a id="GBS.0013.02"/> cesareti kırılmış gibi başını öne eğdi; Marcelle’in, onun İviç’le ilgili duyguları konusunda bilmediği bir şey yoktu; onu sevmesine bile göz yumabilirdi. Tek istediği, Mathieu’nün İviç’ten işte bu tonla söz etmesiydi. Mathieu kızın sırtını okşuyordu, Marcelle’in gözkapakları ağırlaşmaya başlamıştı; onun böyle sırtını, iki kürekkemiğinin arasından ta kuyruksokumuna kadar usul usul okşamasına dayanamazdı.<a id="GBS.0013.03"/> Ama birden dikildi, yüz hatları sertleşmişti. Mathieu, “Bak Marcelle,” dedi. “İviç çakmış, çakmamış umurumda değil. Zaten doktorluğa benden daha yatkın olduğunu kimse söyleyemez. Hem bu yıl PCN’yi<a class="si-noteref" epub:type="noteref" href="#s1" id="ref_s1">1</a> geçse bile, gelecek yılı atlatamaz. Daha ilk kadavrada aklı başından gidecek, bir daha fakülteye adımını atmayacak. Ama bu kez tökezlerse bir çılgınlık yapar, diye korkuyorum. Çünkü bu yıl geçemezse<a id="GBS.0013.04"/> ailesi onu bir daha üniversiteye yollamaz.”</p>
			<p>Marcelle sordu:</p>
			<p>“Yani, nasıl bir çılgınlık, demek istiyorsun?”</p>
			<p>Mathieu bocaladı:</p>
			<p>“Ne bileyim...”</p>
			<p>“Ama ben biliyorum, canım. Söylemeye dilin varmıyor ama kalbine bir kurşun sıkıp canına kıyar diye korkuyorsun. Her ne kadar bu sence pek modası geçmiş, çok romantik bir hareket sayılırsa da... Seni duyan da kıza alıcı gözle bakmamış sanır.<a id="GBS.0013.05"/> Cildini yakından görmedin mi hiç? Ben olsam, elimi sürmeye korkarım, yırtılıverir diye, öyle ince ki. Hiç böyle teni olan güzel bebekler bir kurşunla o canım deriyi parçalamayı göze alabilirler mi? Ben kendimi, saçım başım birbirine karışmış, elimde küçük bir tabancayla bir koltuğa yığılmış kalmış tasarlayabiliyorum. Ama bu dekor, bu poz içinde o... Olmaz, olamaz! Anladın mı? Tabancalar bizim<a id="GBS.0014.01"/> gibi katır derililer için yapılmıştır.”</p>
			<p>Çıplak kolunu Mathieu’nünkine yapıştırdı. Mathieu’ nün kolu Marcelle’inkinden daha beyazdı.</p>
			<p>“Şuraya bak! Hele benimki, kayış gibi.”</p>
			<p>Gülmeye başladı.</p>
			<p>“Ne dersin, kalbura çevrilmek için yaratılmışım, değil mi? Bak, gözümün önüne geliyor: Sol mememin altında küçücük, yuvarlacık bir delik; düzgün, tertemiz kenarları var, kıpkırmızı! Vallahi,<a id="GBS.0014.02"/> hiç de çirkin olmaz hani...”</p>
			<p>Yüksek sesle gülüyordu. Mathieu eliyle ağzını kapattı.</p>
			<p>“Sus, ihtiyarı uyandıracaksın.”</p>
			<p>Marcelle sustu. Mathieu, “Ne kadar sinirlisin,” dedi.</p>
			<p>Marcelle yanıt vermedi. Mathieu elini yavaşça onun bacağına koyarak okşamaya başladı. Elinin altında her an ürperir gibi kımıldayan incecik, ipek gibi tüyleriyle bu yumuşak, sıcak ete dokunmak hoşuna gidiyordu.<a id="GBS.0014.03"/> Mathieu birden elini çekti.</p>
			<p>“Bana bak bir dakika!”</p>
			<p>Bir an kızın etrafı hafifçe morarmış, yorgun gözlerinde umutsuz bir bakış yakalayarak şaşırdı.</p>
			<p>“Neyin var senin?”</p>
			<p>Marcelle başını çevirdi.</p>
			<p>“Bir şeyim yok!”</p>
			<p>Her zaman böyle olurdu: Marcelle birden kapanıverirdi. Birazdan dayanamayacak, kendini daha çok tutamayarak boşalacaktı. O anı beklemekten başka çare yoktu. Mathieu<a id="GBS.0014.04"/> bu sessiz isyanlardan ürkerdi: Bu böcek kabuğu odada tutku ve heyecan, boğacak, öldürecek kadar bastırırdı; çünkü Madam Duffet’yi uyandırmak korkusuyla insan konuşamaz, keyfince hareket edemezdi. Mathieu ayağa kalktı, dolaba gitti ve ceketinin cebinden karton parçasını çıkardı.</p>
			<p>“Şuna bak.”</p>
			<p>“Bu ne bu?”</p>
			<p>“Az önce sokakta bir adam verdi bunu. Sempatik bir adamdı, ben de ona üç kuruş para<a id="GBS.0014.05"/> verdim.”</p>
			<p>Marcelle kartı ilgisiz bir tavırla aldı. Mathieu’ye sanki o sokaktaki adamla aralarında bir suç ortaklığı varmış gibi geldi.</p>
			<p>“Biliyor musun? Bu karton parçasının onun için ayrı bir önemi vardı.”</p>
			<p>“Komünist miydi?”</p>
			<p>“Bilmem... Bana içki ısmarlamak istedi.”</p>
			<p>“Kabul etmedin mi?”</p>
			<p>“Hayır.”</p>
			<p>Marcelle heyecansız, “Neden?” diye sordu. “Belki hoşuna giderdi.”</p>
			<p>“Yok canım,”<a id="GBS.0015.01"/> dedi Mathieu.</p>
			<p>Marcelle başını kaldırdı, miyop gözlerle duvardaki saate baktı.</p>
			<p>“Ne tuhaf,” dedi. “Böyle şeyler anlattığın zaman keyfim kaçıyor. Hele bu günlerde... Senin yaşantın kaçırılmış fırsatlarla dolu Mathieu.”</p>
			<p>“Sen buna kaçırılmış fırsat mı diyorsun?”</p>
			<p>“Tabii. Eskiden sen böyle biriyle tanışabilmek için bahane arardın.”</p>
			<p>Mathieu, iyi niyetle, “Belki biraz değişmişimdir,”<a id="GBS.0015.02"/> dedi. “Sen artık ihtiyarladığımı mı düşünüyorsun?”</p>
			<p>Marcelle kısaca, “Otuz dört yaşındasın,” dedi.</p>
			<p>Otuz dört yaş. Mathieu, İviç’i düşündü ve içinde bir rahatsızlık duydu.</p>
			<p>“Öyle... Ama bu yüzden olduğunu sanmam; aslında, canım çekmedi. Anlıyor musun, günümde değildim.”</p>
			<p>Marcelle, “Son zamanlarda gününde olduğun anlar o kadar seyrek ki,” dedi.</p>
			<p>Mathieu alelacele, “Zaten o da keyiflenemeyecekti,”<a id="GBS.0015.03"/> diye devam etti. “İnsan sarhoş oldu mu, hüzünlenir, ağlamaklı olur. İşte buna engel olmak istedim ben.”</p>
			<p>Mathieu, “Söylediğim pek de doğru değil,” diye düşündü. “Böyle uzun uzadıya düşünemedim ki.” Açıkça, gerçeği söylemek istedi. Mathieu ile Marcelle birbirlerine yalan söylememeye karar vermişlerdi.</p>
			<p>“Daha doğrusu...” dedi.</p>
			<p>Ama Marcelle gülmeye başlamıştı. “Benim koca bebeğim,” diye<a id="GBS.0015.04"/> söylenerek saçlarını okşarken güldüğü gibi, sessiz ve yumuşak bir fıkırdamayla gülüyordu. Ama yüzü haşindi.</p>
			<p>“Bu sözlerinle ne kadar kendinsin,” dedi. “Duygulanmaktan nasıl da korkarsın! N’olurdu sanki? O zavallı adamla baş başa biraz dertleşebilirdin, değil mi? Ne kaybederdin?”</p>
			<p>Mathieu, “Ne kazanırdım?” dedi.</p>
			<p>Biraz da kendini, kendine karşı savunuyordu.</p>
			<p>Marcelle acı acı güldü.<a id="GBS.0015.05"/> Mathieu şaşırdı: “Bana hıncı var. Kırmak istiyor beni.” İçinde tuhaf bir huzur vardı, azıcık şaşkın ve hatta keyifliydi, tartışmak istemiyordu.</p>
			<p>“Bu hikâyeyi bu kadar uzatmanın anlamı yok,” dedi. “Hem adamla zaman kaybedemezdim ki, sana geliyordum.”</p>
			<p>“Haklısın, evet, çok haklısın. Bu hiç önemli bir şey değil. İnsanın canı çekmezse kendisini okşamayabilir; sonunda kendi bileceği şey, değil<a id="GBS.0016.01"/> mi? Ama bence bu oldukça anlamlı, hatta çok anlamlı!”</p>
			<p>Mathieu irkildi; hiç olmazsa bu kadar iğneleyici konuşmasaydı.</p>
			<p>“Haydi canım,” dedi, “n’oluyoruz? Bu basit olayda böyle önem verilip üstünde durulacak ne buluyorsun?”</p>
			<p>“Bak şimdi,” dedi. “Burada gene senin o ünlü ‘gerçeği görme’ teorin ortaya çıkıyor. Bu halinle insanı nasıl eğlendiriyorsun bilsen. Sen, kendi kendini aldatmaktan öylesine<a id="GBS.0016.02"/> korkuyorsun ki, kendime yalan söylememe yol açar diye, önüne dünyanın en ilginç serüveni serilse, başını çevirip bakamazsın.”</p>
			<p>“Evet, öyle,” dedi Mathieu. “Bunu çoktan biliyorsun. Bütün bunlar söyleneli çok oldu.”</p>
			<p>Onu haksız buluyordu. Bu “gerçeği görme teorisi”ni (bu deyimden de nefret ediyordu ama Marcelle bir süreden beri dilinden düşürmez olmuştu; geçen yıl da bir “ivedi” lafı tutturmuş<a id="GBS.0016.03"/> gitmişti: Sözcükler onda bir mevsimden çok dayanmazdı), bu gerçeği görme kuramını ikisi birden bulmuşlardı, varsa sorumluluğu ikisinindi, aşklarının anlamı, derinliği de bu ortaklıktaydı. Mathieu, Marcelle’e karşı olan sorumluluğunu kabullendiği zaman yalnızlık fikrinden; bir zamanlar baş edilemez çekiciliği ve canlılığıyla ikide bir benliğinin ta derinlerine dalıveren o biraz karanlık, belirsiz,<a id="GBS.0016.04"/> biraz korkak yalnızlık fikrinden vazgeçmeyi göze almıştı. Marcelle’i ancak gerçeğin ta kendisi olduğu zaman sevebilirdi: Marcelle onun gerçeği gören gözü, arkadaşı, akıl hocası ve yargılayan vicdandı.</p>
			<p>“Kendime yalan söylersem, sana da yalan söylemiş olurum, ki buna katlanamam.”</p>
			<p>“Evet,” dedi.</p>
			<p>İnanmış görünmüyordu.</p>
			<p>“Ama inanmış görünmüyorsun?”</p>
			<p>Gevşek bir sesle, “İnanıyorum,”<a id="GBS.0016.05"/> dedi.</p>
			<p>“Kendi kendime yalan söylediğimi mi sanıyorsun?”</p>
			<p>“Hayır... Daha doğrusu, bilmiyorum. İnsan hali bu. Ama sanmıyorum. Yalnız, ne düşünüyorum, biliyor musun? Sen kendini kısırlaştırmakla meşgulsün, sevgilim. Bugün uzun uzun düşündüm bunu. Ya! Evet, sende her şey tertemiz, pırıl pırıl, düzenli, sanki sabun kokuyorsun; etüvden çıkmış gibisin. Yararsız ya da kararsız, kuşku verici, mide<a id="GBS.0017.01"/> bulandıran en ufak şey yok sende. Öldürücü bir şey bu. Yok, sakın bunu benim için yaptığını söyleme: Ben yalnızca bir aracım, sende kendi kendini didikleme, kendi kendini öğrenme ihtirası var.”</p>
			<p>Mathieu şaşırmıştı. Marcelle çoğu zaman haşindi; her an tetikte, kendini savunmaya, hatta bazen saldırmaya hazır olurdu ve eğer Mathieu bir meselede kendisiyle aynı fikirde olmazsa Marcelle onun kendisine<a id="GBS.0017.02"/> hükmetmeye kalktığını sanırdı. Ama bu rahatsız etmek, kırmak, yaralamak isteği onda çok seyrek gördüğü bir şeydi. Sonra, şu yatağın üzerine fırlatılan resim, vardı... Marcelle’in yüzüne kaygıyla karışık, bir merakla baktı: Daha konuşmaya karar vermiş görünmüyordu. Kısaca, “Kendimi tanımak pek de eğlenceli, meraklı bir şey olmasa gerek,” dedi.</p>
			<p>“Biliyorum,” dedi Marcelle. “Bu bir amaç değil<a id="GBS.0017.03"/> zaten, bir yöntem. Kendi kendinden kurtulmak için yapıyorsun bunu: Kendini seyretmek, kendini teraziye vurmak için: Bu senin en sevdiğin yöntem. Kendine baktığın zaman, baktığın ‘sen’in sen olmadığını, aslında bu senin zaten var olmadığını tasarlıyorsun. Evet, aslında senin istediğin bu: bir hiç olmak, daha doğrusu, hiçbir şey olmamak.”</p>
			<p>Mathieu ağır ağır tekrarladı:</p>
			<p>“Hiçbir şey olmamak...<a id="GBS.0017.04"/> Hayır. Yanlış! Bu değil, ben... Dinle bak: Ben... Ben, yalnızca kendim olmak, kendime dayanmak istiyorum.”</p>
			<p>“Evet. Özgür olmak. Sonuna kadar özgür olmak. Senin günahın bu işte.”</p>
			<p>“Bu bir günah değil,” dedi. Mathieu. “Başka... Başka ne isteyebilir ki insan?”</p>
			<p>Sinirlenmişti: Bütün bunları yüz kez anlatmış, açıklamıştı Marcelle’e ve o, Mathieu’nün bu konuda ne kadar duyarlı olduğunu çok<a id="GBS.0017.05"/> iyi bilirdi.</p>
			<p>“Eğer varlığımı kendi egemenliğim altına alamazsam, yaşamak çok anlamsız bir şey olur...”</p>
			<p>Marcelle alaylı bir gülüşle, “Evet evet,” dedi. “Dedim ya, senin günahın bu diye...”</p>
			<p>Mathieu, “Kurnaz görünmeye kalkıştığı zaman sinirime dokunuyor,” diye düşündü; ama düşüncesinden pişmanlık duyarak yumuşak bir sesle, “Bu bir günah değil,” dedi. “Ben böyleyim, anladın mı?”</p>
			<p>“Madem<a id="GBS.0018.01"/> bu bir günah değil; o halde ötekiler, bütün öbür insanlar niçin senin gibi değil?”</p>
			<p>“Ötekiler de benim gibidir; yalnızca, öyle olduklarının farkında değiller.”</p>
			<p>Marcelle artık gülmüyordu, dudaklarının kenarında acı ve umutsuz bir çizgi belirmişti.</p>
			<p>“Ben o kadar özgür olmayı istemiyorum.”</p>
			<p>Mathieu kızın öne doğru eğilmiş ensesine baktı, kendini huzursuz hissediyordu: Onunla birlikte<a id="GBS.0018.02"/> olduğu zaman hep bu anlamsız, yararsız pişmanlıklar aralarına giriyordu. Birden, kendini hiçbir zaman Marcelle’in yerine koymamış olduğunu düşündü: “Bahsettiğim, her dakika sözünü ettiğim, erkeklerin, sağlam ve sağlıklı erkeklerin özgürlüğü,” dedi kendi kendine. Elini kızın ensesine koydu ve onun, şimdiden biraz gevşemiş, yumuşak cildini parmaklarıyla sıktı.</p>
			<p>“Marcelle! Üzgün müsün?”</p>
			<p>Ona<a id="GBS.0018.03"/> şaşkın gözlerle baktı.</p>
			<p>“Hayır!”</p>
			<p>Sustular. Mathieu parmaklarının ucuyla mutluydu. Yalnızca parmaklarının ucuyla. Eli ağır ağır Marcelle’in sırtından aşağı doğru indi, Marcelle’in gözleri kapanıyordu; siyah uzun kirpiklerini gördü. Kendine doğru çekti: Şu anda onu canı çekmiyordu; bu, daha çok kızın haşin ve erkeksi iradesinin, güneş karşısındaki bir buz parçası gibi eridiğini görmek isteğiydi.<a id="GBS.0018.04"/> Marcelle başını Mathieu’nün omzuna bırakmıştı. Mathieu onun esmer cildini çok yakınında gördü, yüzünde mavimsi, yorgun lekeler vardı. “Tanrım! İhtiyarlıyor artık,” diye düşündü. Ve kendinin de artık ihtiyarladığını hatırladı. Kızın üzerine hırsla abandı; kendini de, onu da unutmak istiyordu. Ama sevişirlerken kendini kaybetmiyordu artık. Çoktan beri. Dudaklarından öptü: Güzeldi dudakları,<a id="GBS.0018.05"/> dolgun ve diri. Marcelle usulca arkaya doğru kaymış, yatağın üzerine uzanmıştı, bitkin, yarı baygın, gözleri kapalıydı. Mathieu kalktı, pantolonunu, gömleğini çıkardı, yatağın ayakucuna koydu, sonra kızın yanına yattı. Ama o kollarını başının altına çaprazlamış, gözleri sonuna kadar açık, tavana bakıyordu.</p>
			<p>“Marcelle,” diye seslendi.</p>
			<p>Yanıt vermedi, kötü şeyler düşünüyormuş gibi bir hali<a id="GBS.0019.01"/> vardı, sonra birden doğruldu. Mathieu de doğrulmuş, yatağın kenarına oturmuştu, çıplaklığını duymaktan rahatsızdı.</p>
			<p>Kararlı bir sesle, “Artık ne olduğunu söyleyeceksin bana,” dedi.</p>
			<p>“Hiçbir şey yok.”</p>
			<p>Sevgiyle, “Var,” dedi. “Seni üzen bir şey var Marcelle, biz birbirimizden hiçbir şey saklamazdık, değil mi?”</p>
			<p>“Söylememin bir yararı olmayacak. Yalnızca üzüleceksin ve elinden hiçbir<a id="GBS.0019.02"/> şey gelmeyecek.”</p>
			<p>Usulca saçlarını okşayarak, “Olsun, söyle,” dedi.</p>
			<p>“Ne diyeyim? Olan oldu bir kere.”</p>
			<p>“Ne? Olan ne?”</p>
			<p>“İşte... Olan oldu dedim.”</p>
			<p>Mathieu yüzünü buruşturdu. “Emin misin?”</p>
			<p>“Eminim. Yoksa telaşlanmam. İki aydır olmuyorum.”</p>
			<p>“Allah kahretsin!”</p>
			<p>“Bunu ta üç hafta öncesinden bana söylemeliydi,” diye düşündü. Şimdi ellerini bir yerlere koyması, elleriyle bir<a id="GBS.0019.03"/> şeyler yapması gerekti: Piposunu doldurmalıydı mesela; ama pipo dolapta, ceketin cebindeydi. Uzandı, küçük masadan bir sigara aldı, yaktı, sonra hemen tablaya bastırdı Marcelle, “İşte şimdi biliyorsun,” dedi. “Ne yapacağız?”</p>
			<p>“Ee... Çaresine bakacağız herhalde, değil mi?”</p>
			<p>“Evet. Bende bir adres var.”</p>
			<p>“Nereden buldun?”</p>
			<p>“Andrée verdi. O gitmiş...”</p>
			<p>“Geçen yıl kızın canına okuyan<a id="GBS.0019.04"/> o karıyı mı söylüyorsun? En az altı hafta kendine gelemediydi. İstemem onu.”</p>
			<p>“Ya n’olacak? Baba olmak mı istiyorsun?”</p>
			<p>Marcelle şimdi doğrulmuş, Mathieu’den biraz uzaklaşmıştı. Yüzü sertti gene ama erkeksi değildi. Kollarını yana bırakmıştı. Mathieu, cildinin yeşilimsi gri bir renk almış olduğunu fark etti. Pembe odada hava da pembe ve sanki ballı ballıydı, insan pembe ve ballı ballı nefes<a id="GBS.0019.05"/> alıyordu; ama sonra bu kızın yeşilimsi gri rengi, uzak bir yerlere takılmış gözleri vardı, sanki öksürecekmiş de öksürmek istemiyormuş gibiydi.</p>
			<p>“Bir dakika izin ver,” dedi Mathieu. “Hemen böyle konuşma. Düşünelim bakalım.”</p>
			<p>Marcelle’in elleri birden titremeye başlamıştı; sesinde beklenmedik bir titreyişle, “Senin düşünmene gerek yok,” dedi.</p>
			<p>Başını Mathieu’den yana çevirmiş, ona bakıyordu.<a id="GBS.0020.01"/> Erkeğin omuzlarına, kollarındaki kaslara, göğsüne bakıyordu, sonra gözlerini aşağıya doğru indirdi. Şaşmış gibiydi. Mathieu birden kıpkırmızı oldu, bacak bacak üstüne atarak saklandı.</p>
			<p>Marcelle, “Senin yapabileceğin hiçbir şey yok,” diye tekrarladı. Acı bir alayla sözü tamamladı: “Nihayet, bu bir kadın işidir.”</p>
			<p>Dudakları bu son kelimelerin üzerine sımsıkı kapandı; mor ışıltılı bir kırmızıya<a id="GBS.0020.02"/> boyanmış bu dudaklar, kül rengi yüzü kanlı dişleriyle yemek, yutmak isteyen bir iri, vahşi böcek gibiydi. “Gururu kırıldı,” diye düşündü Mathieu, “ve benden nefret ediyor.” Birden kusma ihtiyacı duyarak sarardı. Oda bir anda o ballı, pembe buhardan boşalıvermişti sanki, eşyalar arasında elle tutulamaz bir boşluk, bir sonsuzluk vardı... Mathieu, “Bunu ona ben yaptım,” diye düşündü. Ve o pembe<a id="GBS.0020.03"/> ışıklı lamba, madenî parıltısıyla ayna, duvardaki saat, koltuk, kapağı yarı aralık dolap, hepsi, hepsi ona şu anda korkunç, acımasız bir çarkın dişleri gibi göründü: Bu çarkı birileri kurmuştu ve o çark bir kere kurulunca artık durmak bilmeyen bir gramofon plağı gibi amaçsız dönüşüne devam ediyordu. Mathieu silkindi, bu uğursuz ve buruk havadan kurtulmak istiyordu. Marcelle kımıldamamıştı; hâlâ Mathieu’<a id="GBS.0020.04"/> nün kasıklarına, orada bir çocuğunki kadar suçsuz ve yumuşak görünen o suçlu esmerliğe bakıyordu. Mathieu şimdi onun avazı çıktığı kadar bağırmak, keyfince, hıçkıra hıçkıra ağlamak isteğiyle kıvrandığını biliyordu; ama Madam Duffet’yi uyandırmak korkusuyla susmak zorundaydı. Birden onu belinden yakalayarak kendine çekti. Kız, omzuna yaslanarak bir an çırpındı ama ağlamıyordu, yalnızca iç çekti.<a id="GBS.0020.05"/> Kendine tanıyabildiği hak bu kadardı işte: birkaç saniyelik, sessiz sedasız bir fırtına.</p>
			<p>Başını kaldırdığı zaman, yüzü durgundu. Kararlı bir sesle, “Affet, canım,” dedi. “Biraz boşalmaya, rahatlamaya ihtiyacım vardı: Sabahtan beri kendimi tuta tuta o kadar bunaldım ki. Senin hiç suçun yok bunda.”</p>
			<p>“Beni suçlayabilirsin,” dedi Mathieu. “Hakkın var. Kendimle övünemem doğrusu. İlk kezdir ki...<a id="GBS.0021.01"/> Allah kahretsin, ne haksızlık! Ben bir bok yiyorum, cezasını sen çekiyorsun. Neyse, n’apalım, şimdi söyle bana, o kadın nerede oturuyor?”</p>
			<p>“Morére Sokağı, 14 numarada. Acayip bir kadınmış.”</p>
			<p>“Zannederim. Seni Andrée’nin yolladığını mı söyleyeceksin?”</p>
			<p>“Evet. Dört yüz frank alıyormuş.” Marcelle aceleyle ekledi: “Dediklerine göre, bu pek de pahalı bir tarife sayılmazmış.”</p>
			<p>Mathieu, “Evet,”<a id="GBS.0021.02"/> dedi. “Anlıyorum, bu kadın bizim için bir fırsat sayılır.”</p>
			<p>Kendini yeni nişanlanmış bir delikanlı, çocuk kadar beceriksiz buluyordu. Bir kabahat yapmış ve bu kabahati unutturmak için suçlu suçlu sırıtan, upuzun ve çırılçıplak bir acemi çocuk. Ama kabahatini unutturamazdı: Orada, beyaz, etsiz kalçaları; beyaz, biraz tıkız ama güçlü bacakları ve su götürmez çıplaklığıyla oradaydı. Bu kaba, çirkin<a id="GBS.0021.03"/> bir korkulu rüyadan başka bir şey değildi. “Onun yerinde olsam, bu et yığınını paramparça ederdim,” diye düşündü.</p>
			<p>“Ama işte bu yüzden güvenemiyorum,” dedi. “Bana çok ucuz geliyor.”</p>
			<p>“Daha iyi ya,” dedi Marcelle. “Ucuz olduğu daha iyi ya. Tam dört yüz frangım var benim de. Terziye verecektim ama terzi bekleyebilir.” Sonra, kendini inandırmak ister gibi ekledi: “Hem, biliyor musun, onun bu<a id="GBS.0021.04"/> işi, o beş kuruş ister gibi üç bin, beş bin frank isteyen şımarık doktorlardan çok daha rahat halledeceğinden eminim. Hem, zaten başka seçeneğimiz yok.”</p>
			<p>Mathieu, “Başka seçeneğimiz yok,” diye tekrarladı. “Ne zaman gideceksin?”</p>
			<p>“Yarın gece, on ikide. Yalnız gece yapıyormuş bu işi. Biraz tatsız bu, değil mi? Ama benim işime geldi, annemden dolayı tabii. Gündüzleri bir mağazada çalışıyormuş.<a id="GBS.0021.05"/> Geceleri de hiç uyumuyor anlaşılan. Bir avludan giriliyor; bir kapının altından ışık sızıyormuş, o kapıdan girilecekmiş gece.”</p>
			<p>“Pekâlâ,” dedi Mathieu. “Gidelim görelim bakalım.”</p>
			<p>Marcelle şaşkınlıkla baktı.</p>
			<p>“Delirdin mi? Seni polis zanneder, kapı dışarı eder. Konuşamazsın ki.”</p>
			<p>Mathieu, “Gideceğim,” diye tekrarladı.</p>
			<p>“Ama neden? Ne konuşacaksın onunla?”</p>
			<p>“Gözümle görüp güven<a id="GBS.0022.01"/> duymak istiyorum. Eğer hoşuma gitmezse yollamam seni. İhtiyar bir delinin seni gelişigüzel doğramasını istemiyorum. Ona, beni Andrée gönderdi, başı darda olan bir arkadaş için derim; şu sırada gripten yattığı için arkadaşım gelemedi, derim...”</p>
			<p>“E peki sonra? Diyelim ki kadını gözün tutmadı, ne yapacağız, kime gideceğim o zaman?”</p>
			<p>“Bir iki gün daha bekleyebiliriz herhalde. Ha? Gider Sarah<a id="GBS.0022.02"/> ile konuşurum. Onun mutlaka bir bildiği vardır. Başka çocuk istemiyorlardı çünkü.”</p>
			<p>Marcelle biraz rahatlamıştı, Mathieu’nün ensesini hafifçe okşayarak, “Çok teşekkür ederim, sevgilim; bir şeyler becerebilecek misin bilmem, ama benim için üzüldüğünü biliyorum. Benim yerime o masaya yatmayı isterdin, değil mi?” dedi. Esmer kollarıyla boynuna sarılarak komik bir ifadeyle, “Eğer Sarah’ya sorarsan,”<a id="GBS.0022.03"/> dedi, “o da sana ihtiyar bir Yahudi karısını salık verecektir.”</p>
			<p>Mathieu dudaklarını öptü, Marcelle gevşemişti.</p>
			<p>“Sevgilim, canım...”</p>
			<p>“Şu gömleği çıkar.”</p>
			<p>Çıkardı ve Mathieu onu yatağa doğru itti, göğüslerini okşuyordu. Göğüslerinin, etrafı şehvetli kabarıklarla pürtük pürtük, koyu kahverengi, kocaman tepelerini avuçlarında hissetmekten zevk alıyordu. Marcelle içini çekti, iştahlı,<a id="GBS.0022.04"/> baygın gözleri kapandı. Gözkapakları titriyordu. Arzu, sıcak bir el gibi bir anda Mathieu’yü yakaladı. Sonra, birden, “Kız gebe,” diye düşündü. Doğruldu. Kulaklarında hâlâ arzunun acı uğultusu çınlıyordu.</p>
			<p>“Dinle Marcelle,” dedi. “Bugün... Olmaz! İkimiz de çok yorgunuz. Bağışla beni!”</p>
			<p>Marcelle uykuda gibi usulca homurdandı, sonra hızla doğruldu, kalktı, parmaklarının ucuyla saçlarını düzelterek,<a id="GBS.0022.05"/> “Nasıl istersen,” dedi.</p>
			<p>Sesi buz gibiydi. Sonra, daha yumuşak, devam etti:</p>
			<p>“Aslında haklısın, ikimiz de çok yorgunuz, hem sinirlerimiz de bozuk. Senin yakınlığına ihtiyacım vardı ama ben de çekiniyorum biraz.”</p>
			<p>“İş işten geçti, Marcelle,” dedi Mathieu. “Başını derde soktum bir kere. Korkacak bir şey kalmadı artık.”</p>
			<p>“Evet, biliyorum, iş işten geçti; ama nasıl anlatayım bilmem ki...<a id="GBS.0023.01"/> Ondan değil, senden ürktüm biraz.”</p>
			<p>Mathieu kalktı.</p>
			<p>“Pekâlâ. Gidip şu kadını göreyim.”</p>
			<p>“Yarın bana telefon edersin, değil mi?”</p>
			<p>“Akşam seni görsem daha iyi olmaz mı? Telefonla konuşmak kolay olmuyor.”</p>
			<p>“Hayır, yarın akşam görüşemeyiz. Öbür akşam olsun, istersen...”</p>
			<p>Mathieu gömleğini, pantolonunu giymişti. Marcelle’i gözkapaklarından öptü:</p>
			<p>“Bana küsmedin ya?”</p>
			<p>“Senin<a id="GBS.0023.02"/> bir suçun yok ki. Yedi yıldan beri ilk kez oluyor bu, sana niye küseyim? Ama ya sen, sen benden tiksinmedin, değil mi? Ha?”</p>
			<p>“Delisin...”</p>
			<p>“Ben kendimden iğreniyorum, sanki yığın yığın yemekler yemişim de şişmişim gibi nefret ediyorum kendimden.”</p>
			<p>Mathieu sevecenlikle, “Canım kızım,” dedi, “küçücük kızım. Sekiz gün sonra hepsini unutmuş olacaksın, söz veriyorum sana.”</p>
			<p>Kapıyı usulca<a id="GBS.0023.03"/> açtı ve ayakkabıları elinde, karanlıkta dışarı çıktı. Eşikte bir an dönüp baktı: Marcelle yatağın kenarına oturmuştu, gülümsedi. Ama Mathieu’ye, sanki gözlerinde dinmeyen bir kin varmış gibi geldi.</p>
			<hr class="yildiz"/>
			<p>Kaskatı, bir yere takılı kalmış gibi kaskatı duran gözlerinde bir şey koptu sanki, kapaklarının altında rahatça hareket etmeye başladı. Marcelle’in bakışları üzerinde değildi artık; bakmıyordu.<a id="GBS.0023.04"/> Gecenin karanlığına ve giysisinin kalın, koyu renkli kumaşına saklanan suçlu bedeni artık yavaş yavaş kendini güvende hissediyor, ısınıyor, gevşiyor, keyifleniyordu sanki. Yağdanlığı, çarşamba günü yağdanlığı götürecekti. “Unutmayayım.” Hatırlayabilecek miydi? İşte yalnızdı artık.</p>
			<p>Birden durdu: Hayır, gerçek değildi bu, yalnız değildi henüz. Marcelle onu bırakmamıştı, onu düşünüyordu. “Bu<a id="GBS.0023.05"/> belayı başıma sardı,” diyordu kendi kendine, gece yatağına çiş eden bir çocuk gibi keyfince kendini bıraktı.</p>
			<p>Bu kimsenin onu görmediği, tanımadığı ıssız sokakta, karanlıkta, boğazına kadar kalın ve koyu kumaşlara saklanmış olarak, koşar adım yürüyüp gidebilirdi; ama bu kurtulmak, uzaklaşmak demek değildi. Marcelle’in kaygılar ve haykırılamamış feryatlarla bunalan bilinci orada kalmıştı ve<a id="GBS.0024.01"/> Mathieu de onun yanındaydı: Orada, o pembe odada, çıplak ve savunmasız, Marcelle’in bakışlarını üzerinde hissettiği andan çok daha saydam, apaçıktı şimdi. Hırsla, “Bir tek kez,” diye homurdandı. Marcelle’i inandırmak ister gibi tekrarladı: “Yedi yılda bir kez.” Ama Marcelle inanmak istemiyordu: Odasında kalmıştı ve Mathieu’yü düşünüyordu. Orada, sessizce yargılanmak ve nefrete mahkûm olmak, bu, dayanılmayacak<a id="GBS.0024.02"/> kadar büyük bir haksızlıktı. Kendini savunamadan, hatta elleriyle karnını örterek saklanamadan... Hiç olmazsa şu anda ötekileri de aynı güçle yanında, şuracıkta hissedebilseydi. Ama Jacques ile Odette çoktan uyumuşlardı. Daniel sarhoştu mutlaka, değilse bile bütün budalalığı üstündeydi... İviç gözünün görmediğini düşünmezdi hiçbir zaman. Belki Boris... Boris’in bilinci, ışığı zayıf, titrek<a id="GBS.0024.03"/> bir küçük kandil gibiydi, Mathieu’yü bu kadar uzaktan pençesine alan, büyüleyen o kıpırtısız, o dehşet verici aydınlıkla baş edemezdi. Gece, bilinçleri uyuşturmuş, örtmüştü: Mathieu, Marcelle’le yalnızdı. Gece, karanlıkta, bir kadınla bir erkek...</p>
			<p>Camus’de aydınlık vardı. Patron sandalyeleri birbiri üzerine koyarak kenara çekiyor, garson kız kapının bir kanadının sürgüsünü itmeye uğraşıyordu.<a id="GBS.0024.04"/> Mathieu öbür kanadı iterek girdi. Aydınlığa çıkmak, görülmek istiyordu. Yalnızca görülmek. Bara yaslanarak, “Merhaba!” diye yüksek sesle selam verdi.</p>
			<p>Patron ona baktı. İçeride bir otobüs biletçisi vardı, kasketini gözlerine doğru eğmiş, bir şey içiyordu. Bilinçlerdi bunlar. İyi niyetli, güler yüzlü bilinçler. Biletçi kasketini alnına doğru iterek Mathieu’ye baktı, Marcelle’in bilinci birden<a id="GBS.0024.05"/> sıyrılıp gitti, gecenin karanlığına karıştı.</p>
			<p>“Bir bira lütfen.”</p>
			<p>Patron, “Çoktandır görünmüyorsunuz,” dedi.</p>
			<p>“Susadım bu gece.”</p>
			<p>Biletçi, “Sahiden de susuyor insan,” dedi. “Yaz ortası gibi sıcak.”</p>
			<p>Sustular. Patron bardakları kuruluyor, biletçi hafif hafif ıslık çalıyordu. Mathieu memnundu, ara sıra gözlerini kaldırıp birbirlerine bakıyorlardı. Aynada yüzünü gördü: Bir gümüş denizin<a id="GBS.0025.01"/> ortasından sapsarı ve bembeyaz, bakıyordu. Camus’de böyle olurdu. İnsan ışığın, elleri, yüzleri, düşünceleri ağartan, gözlerdeki anlamı ezip büzen o yaldızlı, buğulu beyazlığın etkisiyle olacak, hep sabah oluyor sanırdı. Mathieu içti. Düşünüyordu: “Gebe ha! Ne berbat iş! Bunun gerçekliğine bir türlü inanamıyorum.” Bu ona kaba, gülünç, hatta biraz da ayıp geliyordu, tıpkı ihtiyar bir kadınla<a id="GBS.0025.02"/> ihtiyar bir adamın dudak dudağa, şehvetle öpüştüğünü görmüşçesine rahatsız oluyordu bu düşünceden: Yedi yıl sonra insanın başına böyle şeyler gelmezdi. “Marcelle gebe,” diye düşündü gene. Karnında ağır ağır kabaran, şişen, donuk koyu renkli, peltemsi bir şey vardı. Gitgide büyüyecek, kıvrık, büklüm büklüm bir göz olacaktı. “Karnındaki bir alay ıvır zıvır arasında o serpilecek, açılacak, gelişecek.<a id="GBS.0025.03"/> Çünkü o canlı.” Ama şimdi loşlukta tereddütle ilerleyen, incecik, upuzun bir iğne vardı. Birden, karanlıkta yumuşak, sessiz bir ses duyuldu, iğne o kırmızı büklüm büklüm göze rastlamış ve onu öldürmüştü. Geride yalnızca kupkuru ve saydam bir zar kalmıştı. “O ihtiyar kadına gidip içini kazıtacak.” Kendini boşalmış, tüm kanını canını yitirmiş hissediyordu. “Pekâlâ,” diye mırıldandı. Bunlar umutsuz,<a id="GBS.0025.04"/> boş düşüncelerdi; insan sabaha karşı saat dörtte böyle umutsuz, boş ve gülünç olurdu işte.</p>
			<p>“Eyvallah!”</p>
			<p>Parayı verdi ve çıktı.</p>
			<p>“Ne zaman oldu bu?” diye düşünüyordu. Hatırlamaya çalışarak, ağır adımlarla yürüdü. “İki aydır...” Aklına gelmiyordu, daha doğrusu, galiba Paskalya tatilinden hemen sonraydı. Her zamanki gibi Marcelle’i sevgiyle kollarına almıştı, evet, sevgiyle, tutkuyla değil;<a id="GBS.0025.05"/> ama sonra... “Bir çocuk ha. Ona zevk verdiğimi sanıyordum, halbuki o sırada bu çocuğu vermişim ona. Yaptığımın farkında bile değildim. Şimdi de ihtiyar cadıya dört yüz frank vereceğim, o da korkunç aletlerini Marcelle’in karnından içeri sokacak, delecek ve yaşam, geldiği gibi sessizce, akıp gidecek; ben gene eskisi kadar şaşkın ve budala, bu yaşamı yaratırken nasıl her şeyden habersiz idiysem,<a id="GBS.0026.01"/> o yaşam sönerken de gene her şeyden habersiz, bekleyeceğim.” Acı acı güldü: “Ya ötekiler? Çok ciddi tartışmalardan sonra baba olmaya karar vererek kadınlarının şişen karınlarına bir dâhinin eserine bakışı gibi göğüslerini gererek bakanlar, bu olup bitenlerden benden fazla bir şey anlıyorlar mı acaba? Onlar da bu işe körü körüne, tatlı canları için girişmişlerdi; sonrasını tıpkı fotoğraf çeker gibi,<a id="GBS.0026.02"/> bir karanlık odayla biraz jelatin halletmedi mi? Evet, bu iş onların dışında, onlara gerek kalmadan, oracıkta olup bitti.” Bir avluya girmişti, kapılardan birinin altından belirsiz bir ışık sızıyordu. Bir utanç duydu birden...</p>
			<p>Ve kapıyı çaldı.</p>
			<p>“Kim o?”</p>
			<p>“Sizinle biraz görüşmek istiyorum.”</p>
			<p>“Bu saatte insan rahatsız edilir mi?”</p>
			<p>“Beni size Andrée Besnier gönderdi.”</p>
			<p>Kapı aralandı.<a id="GBS.0026.03"/> Mathieu, sarı saçlar ve sivri bir burun seçebildi.</p>
			<p>“Ne istiyorsunuz? Bana bir oyun oynamak istiyorsanız, boşuna yorulmayın, polisten korkmam ben. Korkacak hiçbir şeyim yok. Eğer canım çekiyor da odamda sabaha kadar ışık yakıyorsam, buna kimse karışamaz. Hem, eğer polistenseniz, önce belgelerinizi gösterin.”</p>
			<p>“Polis falan değilim,” dedi Mathieu. “Başım dertte. Arkadaşlar sizin bana yardım<a id="GBS.0026.04"/> edebileceğinizi söylediler.”</p>
			<p>“Girin içeri.”</p>
			<p>Mathieu girdi. İhtiyar kadın bir erkek pantolonu giymişti, sırtında fermuarlı bir ceket vardı. Kupkuru, sıska bir kadındı, taş gibi, sert, anlamsız gözlerle bakıyordu.</p>
			<p>“Andrée Besnier’yi tanıyor musunuz?”</p>
			<p>Öfkeli ve haşin yüzüyle onu süzüyordu.</p>
			<p>Mathieu, “Evet,” dedi. “Geçen yıl Noel’e yakın size gelmişti, bir sorunu vardı. Sonra da<a id="GBS.0026.05"/> epeyi hastalandığı için siz dört kez ona, evine gittiniz.”</p>
			<p>“E, sonra?”</p>
			<p>Mathieu kadının ellerine bakıyordu. Bunlar erkek elleriydi, parçalayıcı, yırtıcı, öldürücü eller. Yer yer lekeli, çatlamış, yırtılmış, üzerinde yara izleri olan küt ve kirli tırnaklı, korkunç eller.. Sol elin başparmağında simsiyah, mosmor bir çürük ve eskimiş, kocaman bir nasır vardı. Mathieu Marcelle’in esmer, sıcak,<a id="GBS.0027.01"/> yumuşak cildini düşünerek ürperdi.</p>
			<p>“Size Andrée için gelmedim. Arkadaşlarımdan biri için konuşmak istiyorum.”</p>
			<p>İhtiyar kadın kısa bir kahkahayla güldü:</p>
			<p>“İlk kez karşıma bir erkek dikilip benden bir şey istiyor. Ahbap, benim erkeklerle görülecek işim yok, anladın mı?”</p>
			<p>Oda darmadağın ve pisti. Duvar diplerinde tahta sandıklar duruyordu, taş döşemeye samanlar dökülmüştü. Ortada bir<a id="GBS.0027.02"/> masanın üzerinde bir rom şişesiyle yarısı içilmiş bir bardak vardı.</p>
			<p>“Size ben geldim, çünkü arkadaşım sizinle hemen görüşmemi istedi. Kendisi bu akşam çıkamadığı için beni gönderdi.”</p>
			<p>Odanın öbür ucunda bir kapı sessizce aralanmıştı. Mathieu orada birinin durup kendilerini dinlediğine yemin edebilirdi. İhtiyar omuz silkti:</p>
			<p>“Ah bu sersemler, bu sersem budala kızlar! İnsan sizi görür<a id="GBS.0027.03"/> görmez, adamın başını belaya sokacak, şişeleri devirip camlar kıracak, tehlikeli bir tip olduğunuzu anlar. Değil mi? Hayır! Onlar sizden kaçacak yerde gelirler, size dünya yüzündeki en değerli şeylerini verirler. Ama, bana ne? Sonunda, layık olduklarını da bulurlar...”</p>
			<p>Mathieu sabırla, “Ameliyatı nerede yapıyorsunuz?” diye sordu.</p>
			<p>İhtiyar ona kin ve nefretle baktı.</p>
			<p>“Ne, ne?” dedi. “Ne<a id="GBS.0027.04"/> ameliyatından söz ediyorsunuz? Hem siz ne karışıyorsunuz? Arkadaşınız beni görmek istiyorsa, buyursun gelsin. Benim işim onunla, sizinle değil. Ama siz, bilmek istiyorsunuz, değil mi? Her şeyi bilmek, öğrenmek. O sizin elinize düşmeden, olup bitecek şeyleri size sordu mu? Anlattınız mı ona? Bana bakın! Ona kötülük etmişsiniz! Şükredin ki ben sizden daha becerikliyim, ona yardım etmesi için Tanrı’ya<a id="GBS.0027.05"/> dua edin. İşte size söyleyeceğim bundan ibaret. Haydi güle güle!”</p>
			<p>“Teşekkür ederim,” dedi Mathieu.</p>
			<p>Çıktı. Kendini hafiflemiş hissediyordu. Orléans Caddesi’ne doğru yürüdü. Marcelle’den ayrıldığından beri ilk kez onu korkusuzca, acı ama rahat bir sevecenlikle düşünebiliyordu: “Yarın Sarah’ya gideceğim,” diye söylendi.</p>
			</section>
			<section class="si-footnotes" epub:type="footnotes">
			<aside class="si-footnote" epub:type="footnote" id="s1"><a class="si-backref" href="#ref_s1">1</a>. (Fr.) Bir yıllık eğitim alınan fizik-kimya-biyoloji sınıfı.</aside><div style="display:none;"><a id="GBS.0028.01"/></div>
			</section>
  <div style="display:none;"><a id="GBS.0028.02"/></div></body>
</html>