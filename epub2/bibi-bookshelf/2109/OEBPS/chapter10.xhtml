<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0187.01"/></div>
    <section>
      <h1 class="baslik">X</h1>
			<p>Küçük saat onu vurdu. Madam Duffet duymamış gibiydi. Dikkatle Daniel’e bakıyordu ama gözleri hafifçe kızarmıştı. </p>
			<p>Daniel, “Neredeyse sızar,” diye düşündü. Kadın ona kurnaz bir ifadeyle gülümsüyordu; ama birbirine iyice yapışmayan ihtiyar dudaklarının arasından incecik bir hava süzüldü, gülümserken esniyordu. Birden başını arkaya atar gibi yaptı, bir karar almıştı; çok bilmiş<a id="GBS.0187.02"/> bir neşeyle, “Eh çocuklar, ben yatmaya gidiyorum,” dedi. “Onu çok geç bırakmayın Daniel, sonra taa öğle yemeğine kadar uyanamıyor.”</p>
			<p>Ayağa kalktı ve küçük, titreyen eliyle Marcelle’in omzunu okşadı. Marcelle yatağın üzerinde oturuyordu.</p>
			<p>İhtiyar kadın, dişlerinin arasından konuşarak, eğleniyormuş gibi, “Duyuyor musun,” diye tekrarladı, “Taa saat on ikilere kadar uyuyorsun, dobiç olup çıkacaksın<a id="GBS.0187.03"/> sonra.”</p>
			<p>Daniel, “Söz veriyorum, gece yarısından önce giderim,” dedi.</p>
			<p>Marcelle gülümsedi:</p>
			<p>“Ben bırakırsam tabii.”</p>
			<p>Daniel, Madam Duffet’ye dönerek yapma bir çaresizlikle, “Görüyorsunuz ya,” dedi. “Ben ne yapabilirim?”</p>
			<p>Madam Duffet, “Her neyse,” dedi, “sözümü unutmayın. Güzel şekerleriniz için teşekkür ederim.”</p>
			<p>Kurdelelerle süslü kutuyu gözlerine kadar kaldırdı, biraz korkutur<a id="GBS.0187.04"/> bir hareketle, “Çok fazla naziksiniz, beni şımartıyorsunuz,” dedi. “Sonunda kulağınızı çekmek zorunda kalacağım.”</p>
			<p>Daniel etkileyici sesiyle, “Bu bile beni sevindirir,” dedi.</p>
			<p>Madam Duffet’nin eline doğru eğildi ve öptü. Yakından bakınca el buruşmuş ve mavimsi beneklerle lekelenmiş görünüyordu.</p>
			<p>Madam Duffet, yumuşak bir gülümsemeyle, “Melek huylu çocuk,” dedi. Sonra Marcelle’in alnını<a id="GBS.0187.05"/> öptü. “Hadi ben artık gidiyorum.”</p>
			<p>Marcelle yaşlı kadını belinden kavrayarak bir an göğsüne bastırdı. Madam Duffet, onun saçlarını okşadı, sonra biraz sabırsız bir hareketle sıyrıldı.</p>
			<p>Marcelle, “Birazdan gelir üzerini örterim,” dedi.</p>
			<p>“Hayır istemem, kötü çocuk. Seni meleğinle baş başa bırakıyorum.”</p>
			<p>İhtiyar kadın, küçük bir kız kadar çevik adımlarla uzaklaştı ve Daniel ardından ona<a id="GBS.0188.01"/> soğuk gözlerle baktı. İhtiyarın hiç gitmeyeceğini sanmıştı. Kapı kapandı ama Daniel kendini hâlâ rahatlamış hissetmiyordu. Marcelle’ le yalnız kalmaktan biraz korkuyordu. Ona döndü ve Marcelle’in kendisine gülümseyerek baktığını gördü.</p>
			<p>“Niçin gülüyorsunuz?” diye sordu.</p>
			<p>Marcelle, “Sizi annemle birlikte görmek hoşuma gidiyor,” dedi. “İnsanları baştan çıkarmayı o kadar iyi biliyorsunuz ki!<a id="GBS.0188.02"/> Bu utanılacak bir şey vallahi, birinin sizi görüp de hoşlanmaması imkânsız!”</p>
			<p>Ona bir mal sahibinin gözleriyle bakıyordu, onun yalnızca kendine ait bir şeymiş gibi orada bulunmasından zevk aldığı belliydi. Daniel kinle, “Yüzünde o gebelere özgü anlam var,” diye düşündü. Bu kadar mutlu görünebildiği için ona kızıyordu. Bu uzun süren baş başa konuşmalara başlayacağı zaman hep aynı belirsiz kaygıyı<a id="GBS.0188.03"/> duyardı. Hafifçe öksürerek boğazını temizledi. Astım başlayacak gene, diye düşündü. Marcelle, yatağın üzerine dertop edip bırakılmış, en ufak bir kıpırdanmayla yayılan, buharlaşan ağır, tatsız bir kokuydu!</p>
			<p>Ayağa kalktı.</p>
			<p>“Size bir şey göstereceğim,” dedi.</p>
			<p>Ocağın üzerinden bir fotoğraf aldı.</p>
			<p>Resmi uzatırken, “Gençken nasıl olduğumu merak eder dururdunuz,” dedi.</p>
			<p>Daniel fotoğrafı<a id="GBS.0188.04"/> aldı: Marcelle burada on sekiz yaşında kadar olmalıydı; gevşek, yayvan ağzı ve haşin gözleriyle yüzü iri bir balığa benziyordu. Üzerinde çok geniş kesilmiş bir giysi gibi iğreti duran aynı et örtüsü vardı, yalnızca çok daha inceydi. Başını kaldırdı ve Marcelle’in kaygılı gözleriyle karşılaştı.</p>
			<p>İhtiyatla, “Çok hoşmuşsunuz,” dedi. “Çok da değişmiş sayılmazsınız.”</p>
			<p>Marcelle gülmeye başladı.</p><div style="display:none;"><a id="GBS.0188.05"/></div>
			<p>“Hadi hadi,” dedi. “Koca yalancı siz de, değiştiğimi, çok değiştiğimi pekâlâ biliyorsunuz. Merak etmeyin, annemle konuşmuyorsunuz, gerçeği söyleyebilirsiniz.”</p>
			<p>Sonra ilave etti:</p>
			<p>“Güzelce bir kızmışım, değil mi?”</p>
			<p>Daniel, “Ben, sizi şimdiki halinizle daha çok beğeniyorum,” dedi. “O zaman ağzınızda çok acemi ve yumuşak bir ifade var. Halbuki şimdi çok daha çekici ve sır dolusunuz.”</p><div style="display:none;"><a id="GBS.0189.01"/></div>
			<p>Marcelle kaşlarını çattı.</p>
			<p>“Sizin ne zaman ciddi olduğunuz, ne zaman alay ettiğiniz belli olmaz ki,” dedi. Ama için için memnun olduğu belliydi.</p>
			<p>Hafifçe doğruldu ve kaçamak bir bakışla aynadan yana baktı. Bu anlamsız ve hayâsız hareket Daniel’i şaşırtmıştı. Bu beklenmedik cilvede katılaşmış çizgilerle dolu yüzüne yakışmayan iddiasız ve çocuksu bir iyi niyet vardı. Daniel gülümsedi.</p><div style="display:none;"><a id="GBS.0189.02"/></div>
			<p>Marcelle, “Ben de size sorayım,” dedi, “niye gülüyorsunuz bakalım?”</p>
			<p>“Çünkü şimdi aynaya kaçamak bir bakışla bakarken, tıpkı küçük bir kız çocuğuna benziyordunuz. Öyle heyecanlı bir şey oluyor ki bu, sizin ara sıra kendinizle ilgilenmeniz...”</p>
			<p>Marcelle kızardı, ayağıyla yere vurarak, “Elinde değil, insanı pohpohlamadan duramaz,” dedi.</p>
			<p>İkisi de güldüler ve Daniel biraz korkarak, “Zamanı<a id="GBS.0189.03"/> geldi,” diye düşündü. Vakti gelmişti, tam zamanıydı şimdi. Ama o kendini bomboş ve güçsüz hissediyordu. Cesaretini toplamak için Mathieu’yü düşündü ve içinde nefretini taptaze bularak sevindi. Mathieu bir kemik gibi sert ve pürüzsüzdü, ondan nefret edebilirdi. Marcelle’den nefret edilmezdi.</p>
			<p>“Marcelle! Bana baksanıza biraz!”</p>
			<p>Boynunu uzatmış, onu kuşkulu gözlerle süzüyordu.</p>
			<p>Marcelle,<a id="GBS.0189.04"/> “Buyrun efendim,” dedi.</p>
			<p>Gözünü kaçırmadan bakıyordu ama başı belirsiz hareketlerle sarsılıyor gibiydi: Genç adamın bakışlarına zor dayanıyordu.</p>
			<p>“Çok yorgun görünüyorsunuz.”</p>
			<p>Marcelle gözlerini kırpıştırdı:</p>
			<p>“Evet, biraz dermansızım. Sıcaklardan tabii.”</p>
			<p>Daniel biraz daha eğildi ve sesinde üzgün bir alay ifadesiyle, “Çok yorgun ha?” diye tekrarladı. “Az önce anneniz bize Roma yolculuğunu<a id="GBS.0189.05"/> anlattığı sıra size bakıyordum; o kadar sinirli, o kadar düşünceli görünüyordunuz ki sanki...”</p>
			<p>Marcelle, sinirli bir gülüşle onun sözünü kesti.</p>
			<p>“Bakın Daniel,” dedi. “Annem üçüncü kez size aynı hikâyeyi anlatıyor. Ve siz üçüncü kez aynı hikâyeyi aynı heyecan ve merak ifadesiyle dinler görünüyorsunuz. Açık söylemek gerekirse, bu beni şaşırtıyor biraz, o sırada aklınızdan neler geçtiğini<a id="GBS.0190.01"/> kestiremiyorum.”</p>
			<p>Daniel, “Anneniz hoşuma gidiyor,” dedi. “Hikâyelerinin tümünü biliyorum ama gene dinlemekten sıkılmıyorum; küçük küçük öyle tatlı el hareketleri var ki, seyretmeyi seviyorum.”</p>
			<p>Boynunu şöyle bir yana eğdi ve Marcelle kahkahayla güldü: Daniel canı isterse çok güzel taklit yapardı. Ama hemen ciddileşti ve Marcelle de sustu. Genç kadına dargın gözlerle baktı, Marcelle bu bakıştan<a id="GBS.0190.02"/> rahatsız olmuştu.</p>
			<p>“Bu akşam bir tuhaf hali olan asıl sizsiniz,” dedi. “Neyiniz var kuzum?”</p>
			<p>Daniel yanıt vermekte acele etmedi. Yüklü bir sessizlik üzerlerine abanmıştı, oda fırın gibiydi. Marcelle hemen dudaklarında donup kalan yapmacık bir gülüşle gülmeye çalıştı. Daniel için için eğleniyordu.</p>
			<p>“Marcelle,” dedi, “belki size söylememeliyim ama...”</p>
			<p>Birden geri çekilerek, “Ne o,”<a id="GBS.0190.03"/> dedi Marcelle. “Ne söyleyeceksiniz?”</p>
			<p>“Mathieu’ye darılmayacağınıza söz verirseniz...”</p>
			<p>Marcelle sapsarı oldu.</p>
			<p>“Demek... Ya! Halbuki söylemeyeceğine yemin etmişti.”</p>
			<p>“Marcelle, bu kadar önemli bir şey oluyor ve siz benden saklamaya uğraşıyorsunuz. Ben, sizin dostunuz değil miyim?”</p>
			<p>Marcelle ürperdi.</p>
			<p>“Pis bir şey bu.”</p>
			<p>İşte! Tamam, oldu. Marcelle çırılçıplak şu anda. Artık<a id="GBS.0190.04"/> ne cilveli şakalar var ne gençlik resimleri; o güler yüzlü gurur maskesi düşmüştür. Şimdi yalnızca şişman ve gebe, et et kokan bir kadın var. Daniel sıcaktan bunalıyordu, avucuyla terli alnını sıktı.</p>
			<p>Usulca, “Hayır,” dedi, “pis değil.”</p>
			<p>Kolunu dirseğinden doğru şiddetli bir hareketle salladı, odanın bunaltıcı havası sarsıldı.</p>
			<p>“Kim bilir benden nasıl iğreniyorsunuz!”</p>
			<p>Daniel canlı<a id="GBS.0190.05"/> bir sesle, “İğrenmek mi? Ben...” Gülerek, “Marcelle,” dedi, “sizin, beni kendinizden iğrendirecek bir neden bulabilmeniz için epey uğraşmanız gerekir.”</p>
			<p>Marcelle yanıt vermedi, başını kederle öne eğmişti. Nihayet, “Sizi bütün bunların dışında tutabilmeyi ne kadar istemiştim,” dedi.</p>
			<p>Sustular. Şimdi aralarında yeni bir bağ vardı, göbek bağı gibi bir şey.</p>
			<p>Daniel, “Benden sonra Mathieu’yü<a id="GBS.0191.01"/> gördünüz mü?” diye sordu.</p>
			<p>Marcelle, haşin, “On bire doğru telefonla konuştuk,” dedi.</p>
			<p>Kendine gelmişti, sertleşmiş, dikilmişti, şimdi tetikte gibiydi, burun kanatları kısılmıştı; acı çekiyordu.</p>
			<p>“Size kendisine para vermeyi reddettiğimi söyledi mi?”</p>
			<p>“Paranız olmadığını söyledi.”</p>
			<p>“Param vardı.”</p>
			<p>Marcelle, “Var mıydı?” diye kekeledi.</p>
			<p>“Vardı ama ona vermek istemedim. Hiç<a id="GBS.0191.02"/> olmazsa sizinle konuşmadan vermek istemedim.”</p>
			<p>Bir an sustu, sonra, “Marcelle, ona para vermemi istiyor musunuz?” diye sordu.</p>
			<p>Marcelle şaşalamıştı.</p>
			<p>“Ne bileyim ben,” dedi. “Ben bilmem, buna ancak siz karar verebilirsiniz, ben değil.”</p>
			<p>“Tabii verebilirim. Canımın istediğine verebileceğim on beş bin frankım var hazırda.”</p>
			<p>Marcelle, “O halde verin,” dedi. “Verin tabii, sevgili dostum,<a id="GBS.0191.03"/> verin!”</p>
			<p>Bir sessizlik oldu. Marcelle, yatak çarşafını parmaklarının arasında buruşturuyordu; iri göğüsleri heyecanla inip kalkıyordu.</p>
			<p>Daniel, “Beni anlamadınız,” dedi. “Yani size şunu soruyorum: Bu parayı ona vermemi gerçekten, ta içinizden istiyor musunuz?”</p>
			<p>Marcelle başını kaldırdı ve ona şaşkın gözlerle baktı.</p>
			<p>“Çok tuhaf konuşuyorsunuz Daniel,” dedi. “Dilinizin altında bir şey<a id="GBS.0191.04"/> var.”</p>
			<p>“O halde söyleyeyim. Mathieu’nün... Mathieu’nün sizin fikrinizi alıp almadığını öğrenmek istedim.”</p>
			<p>“Tabii sordu.” Belirsiz bir gülümsemeyle, “Daha doğrusu,” diye anlattı, “her zamanki gibi, bilirsiniz ya, biz birbirimizle öyle uzun boylu konuşmayız, biri söyler, ‘Şöyle yapalım ya da böyle yapalım,’ der, eğer istemezse öteki itiraz eder.”</p>
			<p>“Evet...” dedi Daniel. “Evet... Ama bu<a id="GBS.0191.05"/> daima kafasında önceden hazır fikri bulunanın yararına sonuçlanır, öteki yalnızca bocalar, şaşırır ve kendine göre bir fikir edinmeye zaman bulamaz.”</p>
			<p>Marcelle, “Belki de...” dedi.</p>
			<p>“Mathieu’nün sizin düşüncelerinize, isteklerinize ne kadar değer verdiğini biliyorum,” dedi Daniel. “Ama o anı gözümün önüne getiriyorum; bu hayal beni bütün gün rahatsız etti, üzdü. Mathieu, her zaman bu gibi<a id="GBS.0192.01"/> hallerde takındığı o düşünceli, çok önemli tavrını takınmıştır ve yutkunarak, ‘Eh, pekâlâ! Mümkün olanı yaparız,’ demiştir. Tereddüt etmemiştir, edemezdi de zaten, çünkü o erkektir. Yalnız... bu biraz fazla acele alınmış bir karar olmadı mı? Siz, kendiniz bile ne istediğinizi rahatça düşünmeye zaman bulamadınız...”</p>
			<p>Marcelle’e doğru eğilerek ısrarla, “Öyle değil mi?” diye sordu. “Öyle olmadı<a id="GBS.0192.02"/> mı?”</p>
			<p>Marcelle ona bakmıyordu. Başını musluktan tarafa çevirmişti ve Daniel, onu yandan görebiliyordu. Yüzü kararmıştı.</p>
			<p>“Evet, biraz öyle oldu,” dedi.</p>
			<p>Yüzüne kan hücum etti.</p>
			<p>“Yo! Artık bundan bahsetmeyelim Daniel,” dedi. “Rica ederim, bu... bunlar zevkli şeyler değil.”</p>
			<p>Daniel gözünü ondan ayırmıyordu. “Çırpınıyor,” diye düşündü. Ama ona işkence etmekten mi, yoksa onunla birlikte<a id="GBS.0192.03"/> acı çekmekten mi zevk aldığını kestiremiyordu. Kendi kendine, “İş sandığımdan daha kolay olacak,” diye düşündü.</p>
			<p>“Marcelle, benden kaçmayın,” dedi. “Yalvarırım, bunları konuşmanın sizi ne kadar üzdüğünü biliyorum...”</p>
			<p>“Hele sizinle,” dedi Marcelle. “Siz o kadar başka bir insansınız ki.”</p>
			<p>“Allah kahretsin! Ben, onun meleğiyim ya!”</p>
			<p>Marcelle tekrar ürperdi ve kollarını göğsüne sımsıkı<a id="GBS.0192.04"/> doladı.</p>
			<p>“Size bakmaya cesaret edemiyorum,” dedi. “Benden iğrenmeseniz bile, sizi yitirdiğimi biliyorum artık.”</p>
			<p>Daniel acı bir sesle, “Evet,” dedi. “Bir melek, bir peygamber çabuk öfkelenir, ha? Bakın Marcelle, bana bu gülünç rolü vermekten vazgeçin, rica ederim. Ben peygamber filan değilim, sizin dostunuzum yalnızca, en iyi dostunuz.” Sonra kararlı bir sesle devam etti: “Ben, size yardım<a id="GBS.0192.05"/> etmek istiyorum, bunun için de size birkaç söz etmeyi kendimde hak görüyorum. Marcelle, bu çocuğu gerçekten istemediğinize emin misiniz?”</p>
			<p>Bir an Marcelle tam bir bozguna uğramışçasına sarsıldı, paramparça dağılacak gibi perişan titredi. Ama bu parçalanma başladığı gibi birden durdu; yatağın kenarında ağır ve kıpırtısız yığılıp kaldı. Başını Daniel’den yana çevirdi; yüzü kıpkırmızıydı, fakat<a id="GBS.0193.01"/> ona kinsiz, öfkesiz ve şaşkın gözlerle bakıyordu Daniel, “Acı çekiyor, çünkü mutsuz,” diye düşündü.</p>
			<p>“Bana bir söz söyleyeceksiniz; eğer kendinizden şüpheniz yoksa Mathieu yarın sabah parayı alacak.”</p>
			<p>Hemen de onun, “Kendimden şüphem yok,” demesini diliyordu. Sabah parayı gönderirdi ve her şey olup biterdi. Ama Marcelle bir şey söylemiyordu, ona dönmüştü, bir şeyler bekliyor gibiydi; sonuna<a id="GBS.0193.02"/> kadar gitmek gerekti artık... Tiksintiyle, “Aman! Sakın!” diye düşündü. “Bana borçluymuş gibi bakıyor! Tıpkı Malvina gibi, acı çektirdiği halde ona böyle gözlerle bakan Malvina gibi.”</p>
			<p>Marcelle, “Siz...” dedi. “Siz bunu düşündünüz. Halbuki o... Daniel, şu koca dünyada sizden başka benimle ilgilenen yok.”</p>
			<p>Daniel kalktı, kadının yanına oturdu, elini avuçlarının arasına aldı. Bu el, bir itiraf<a id="GBS.0193.03"/> gibi yumuşak ve alev alevdi. Daniel bu eli sessizce ellerinde hapsetti. Marcelle gözyaşlarını tutmaya uğraşıyor, başını kaldırmadan dizlerine bakıyordu.</p>
			<p>“Marcelle, çocuğu yok etmelerine razı mısınız?”</p>
			<p>Kadın, yorgun bir tavırla, “Başka ne yapılabilir ki?” diye mırıldandı.</p>
			<p>Daniel, “Kazandım,” diye düşündü. Ama hiç de sevinç duymuyordu. Yalnızca sıcaktan bunalıyordu. Bu kadar yakından<a id="GBS.0193.04"/> Marcelle hafifçe kokuyordu, koktuğuna yemin edebilirdi, o kadar hafif ki duyulmuyordu, hatta belki buna koku bile denemezdi sanki. Çevresindeki havayı döllüyor, kendinden bir şeyler aşılıyordu. Sonra şu elinin içinde terleyen el vardı. Bu eli sıkıp ezerek, bütün özünü akıtmak isterdi.</p>
			<p>Biraz sert, “Ne yapılabileceğini bilemem,” dedi, “sonra düşünürüz bunu. Ben şimdi yalnızca sizi düşünüyorum.<a id="GBS.0193.05"/> Bu çocuk, doğacak olursa belki sizin için bir felaket olacaktır ama belki de bir şanstır. Marcelle! Sonra ileride, bir gün, yeteri kadar düşünmemiş olduğunuz için kendinizi suçlamanızı istemem.”</p>
			<p>“Evet,” diye kekeledi Marcelle, “evet...”</p>
			<p>Onu birden gençleştiren iyi niyetli bir şaşkınlıkla boşluğa bakıyordu. Daniel fotoğrafta gördüğü genç kızı düşündü. “Gerçekten. O da gençmiş...” Fakat<a id="GBS.0194.01"/> bu nankör yüzde, gençliğin ışığı bile insanı heyecanlandıramıyordu. Avucundaki eli birden bıraktı ve biraz geri çekilerek, “Düşünün,” diye ısrar etti. “Kendinizden emin misiniz?”</p>
			<p>Marcelle, “Bilmiyorum,” dedi.</p>
			<p>Ayağa kalktı.</p>
			<p>“Affedersiniz, gidip annemi bir dolaşacağım.”</p>
			<p>Daniel ses çıkarmadı. Bu, ikisinin de boyun eğdikleri bir alışkanlıktı. Kapı kapanınca, “Kazandım,” diye düşündü.<a id="GBS.0194.02"/> Ellerini mendiliyle kuruladı, sonra acele kalkarak yatağın yanındaki küçük masaya yaklaştı, çekmeceyi açarak baktı; bu çekmecede çoğu kez eğlenceli mektuplar bulurdu, Mathieu’nün kısa, tam bir aile babası ağzıyla yazılmış mektupları ya da bahtsız sevgilinin bitmek tükenmek bilmeyen yakınmaları. Çekmece boştu, Daniel koltuğa oturdu ve düşündü: “Kazandım, yumurtlamak için ölüyor.” Yalnız kalabildiği<a id="GBS.0194.03"/> için memnundu. Nefretini rahatça tazeleyebilirdi. “Yemin ederim ki onunla evlenecek,” diye söylendi. “Hem zaten hayvan gibi davranmış, kızın fikrini bile sormamış. Değmez,” diye kuru bir gülüşle söylendi. “Böyle iyi şeyler için ondan nefret etmeye değmez. Öbürleriyle başımın derde girdiği yeter.”</p>
			<p>Marcelle, şaşkın darmadağınık bir yüzle gelmişti. Kaba bir tavırla, “Ey,” dedi. “Diyelim ki çocuğu<a id="GBS.0194.04"/> istiyorum, bu neyi değiştirir? Evlilik dışı bir çocuk sahibi olabilecek kadar cesur değilim; onun, benimle evleneceğini de umut edemem, o halde?”</p>
			<p>Daniel şaşmış bir ifadeyle kaşlarını kaldırarak, “Neden?” diye sordu. “Neden sizinle evlenmesin?”</p>
			<p>Marcelle şaşkın gözlerle baktı, sonra gülmekten başka çaresi kalmamışçasına bir kahkaha attı.</p>
			<p>“Aman Daniel! Sanki bilmiyormuşsunuz gibi...”</p><div style="display:none;"><a id="GBS.0194.05"/></div>
			<p>“Ben bir şey bilmiyorum,” dedi. “Benim bildiğim tek şey Mathieu’nün, canı isterse herkes gibi gerekli işlemleri yaptırıp gene herkes gibi bir aya varmadan sizinle evlenebileceğidir. Asla evlenmemek kararını veren siz misiniz Marcelle?”</p>
			<p>“Benimle istemeye istemeye evlenmesine katlanamam.”</p>
			<p>“Bu bir yanıt değil.”</p>
			<p>Marcelle bir an düşündü. Sonra gülmeye başladı ve Daniel yanlış bir yola<a id="GBS.0195.01"/> girdiğini anladı. Marcelle, “Aslında,” dedi, “bana Madam Delarue deyip dememeleri pek de umurumda değil.”</p>
			<p>Daniel aceleyle, “Tabii, tabii,” dedi, “biliyorum. Demek istediğim şu: Ya çocuğu harcamamanın tek yolu buysa?”</p>
			<p>Marcelle şaşaladı.</p>
			<p>“Ama... ben sorunu bu şekliyle hiç düşünmemiştim.”</p>
			<p>Bu gerçekti kesinlikle. Onun bir konuya dosdoğru bakmasını sağlamak zordu; burnundan tutup sürüklemek<a id="GBS.0195.02"/> gerekti onu, yoksa dikkati dört tarafa dağılır, savrulurdu.</p>
			<p>Marcelle, “Bu...” dedi, “bu aramızda kendiliğinden alınmış bir karar; evlilik aslında uşaklıktan başka bir şey değil ki... Ne ben ne o bunu istiyoruz.”</p>
			<p>“Ama çocuğu istiyorsunuz?”</p>
			<p>Yanıt vermedi. Bu son an kesin andı, dönüm noktasıydı; Daniel sert bir sesle tekrarladı:</p>
			<p>“Değil mi? Çocuğu istiyorsunuz?”</p>
			<p>Marcelle tek eliyle<a id="GBS.0195.03"/> yastığa dayanmıştı, öbür eli kalçasının üzerindeydi. Biraz doğruldu, sonra elini karnının üzerine getirdi, sanki sancısı varmış gibi; bu kaba, haşin ama büyüleyici bir şeydi. Tuhaf bir sesle, “Evet. Çocuğu istiyorum,” dedi.</p>
			<p>Zafer. Daniel sustu. Gözlerini bu karından ayıramıyordu. Bu düşman bedenden, bu yağlı ve bereketli bedenden, bu ekmek dolabından. Mathieu’nün, bu bedeni istemiş olduğunu<a id="GBS.0195.04"/> düşündü ve kısacık bir mutluluk içini ısıttı. Ondan şimdiden öç almış gibiydi. Esmer parmaklar ipek kumaşın üzerinde kenetleniyor, bu karnı bastırıyordu. Bu şaşırmış, bocalayan, ağır ve etli dişi, içinden, ta içinden ne hissediyordu? Onun yerinde olmak isterdi. Marcelle sağır bir sesle, “Daniel, beni kurtardınız,” dedi. “Bunu... bunu hiç kimseye, hiç kimseye söyleyemezdim, sonunda bu isteğin bir<a id="GBS.0195.05"/> suç olduğuna inanmıştım.”</p>
			<p>Ona kaygılı gözlerle bakıyordu.</p>
			<p>“Bu bir suç, değil mi?”</p>
			<p>Daniel kendini tutamayarak güldü.</p>
			<p>“Suç mu? Ama bu sapık bir düşünce Marcelle. Siz duygularınızı en doğal halleriyle meydana çıktığı zaman bunu suç mu sayıyorsunuz?”</p>
			<p>“Hayır. Demek istediğim, Mathieu’ye karşı bu anlaşmamıza ihanet olmuyor mu?”</p>
			<p>“Onunla açık açık konuşmak gerek, Marcelle. O kadar.”</p><div style="display:none;"><a id="GBS.0196.01"/></div>
			<p>Marcelle yanıt vermedi, zihninde evirip çevirerek düşünüyordu. Sonra birden tutkuyla konuştu:</p>
			<p>“Ah! Bir çocuğum olsa, benim gibi yaşamını ziyan etmesine izin vermeyeceğim. Yemin ederim.”</p>
			<p>“Siz yaşamınızı ziyan etmediniz.”</p>
			<p>“Evet... Evet.”</p>
			<p>“Hayır, Marcelle. Henüz ziyan edilmiş bir şey yok.”</p>
			<p>“Evet. Yaşamımda önemli sayılabilecek hiçbir şey yapmadım ve bana gereksinimi olan tek<a id="GBS.0196.02"/> insanım yok.”</p>
			<p>Daniel yanıt vermedi. Bu sözler o kadar gerçekti ki.</p>
			<p>“Mathieu’nün bana gereksinimi yok. Ölüp gitsem... arkamdan intihar etmez herhalde. Siz de öyle Daniel. Beni çok sevdiğinizi biliyorum, bu belki de dünyada sahip olduğum en değerli şey. Ama sizin de bana gereksinimiz yok, daha çok ben size muhtacım.”</p>
			<p>Yanıt vermek? Reddetmek? Dikkat etmek gerekti: Marcelle o kuşkucu uyanıklık<a id="GBS.0196.03"/> evrelerinden birine giriyordu.</p>
			<p>Elini eline aldı ve anlamlı bir hareketle sıktı.</p>
			<p>Marcelle, “Bir çocuk,” diye devam etti. “Bir çocuk, evet, onun bana gereksinimi olacaktır.”</p>
			<p>Daniel elini okşadı.</p>
			<p>“Bütün bunları Mathieu’ye söylemek gerek,” dedi.</p>
			<p>“Söyleyemem.”</p>
			<p>“Ama neden?”</p>
			<p>“Onunla konuşurken boğazım düğümlenir gibi oluyor. Söze onun başlamasını bekliyorum.”</p>
			<p>“Ama bu kez<a id="GBS.0196.04"/> sözün ondan gelmesine olanak yok, biliyorsunuz. O bunu bilmiyor ki, düşünmüyor bile.”</p>
			<p>“Neden düşünmüyor? Siz nasıl düşündünüz?”</p>
			<p>“Bilemem.”</p>
			<p>“O halde işi oluruna bırakırım ben de. Siz yarın parayı verirsiniz, doktora giderim...”</p>
			<p>Daniel birden, “Olamaz,” diye bağırdı, “bunu yapamazsınız.”</p>
			<p>Birden sustu ve Marcelle’e korkuyla baktı. Onu böyle sersem gibi bağırtan heyecandı. Bu fikir<a id="GBS.0196.05"/> onu çileden çıkarmıştı; bir işi oluruna bırakmaktan nefret ederdi. Dudaklarını kıstı ve bir kaşını kaldırarak alayla baktı. Ama kaygısı boşunaydı, karşısında bir Marcelle vardı ki... Omuzları düşmüştü, kolları gövdesinin iki yanından aşağı sarkıyordu. Güçsüz ve yıpranmış, bekliyordu, yıllarca böyle bekleyecekti, sonuna kadar. “Bu onun son şansı,” diye düşündü, az önce kendisi için düşündüğü gibi.<a id="GBS.0197.01"/> Otuzla kırk arası insanlar son oyunlarını oynarlar. Marcelle de oynayacak ve kaybedecekti. Birkaç gün sonra çaresiz bir şişmanlıktan başka bir şey olmayacaktı artık. Buna engel olmak gerekti.</p>
			<p>“Mathieu’yle ben konuşsam?”</p>
			<p>İçini yapışkan, vıcık vıcık duygular doldurmuştu. Marcelle’e en ufak bir sevgisi yoktu, hatta çoğu zaman tiksiniyordu ondan; ama acıma duygusu dayanılmayacak bir şey halinde<a id="GBS.0197.02"/> oradaydı. Bundan kurtulabilmek için yapmayacağı yoktu. Marcelle başını kaldırdı, ona delirdin mi, der gibi bakıyordu.</p>
			<p>“Mathieu’yle konuşmak mı? Siz mi? Ama Daniel... Ona ne söyleyeceksiniz?”</p>
			<p>“Ona... size rastladığımı söylerim.”</p>
			<p>“Nerede? Ben kapı dışarı çıkmam. Hem diyelim ki çıktım da size rastladım, ayaküstü bu hikâyeleri size anlatabilir miyim?”</p>
			<p>“Hayır, olmaz tabii.”</p>
			<p>Marcelle<a id="GBS.0197.03"/> elini onun dizine koydu.</p>
			<p>“Daniel,” dedi, “rica ederim. Siz bu işe karışmayın. Mathieu’ye öyle kızdım ki, bunu size söylememeliydi...”</p>
			<p>Daniel vazgeçmek niyetinde değildi.</p>
			<p>“Bakın Marcelle, ne yapacağız, biliyor musunuz? Ona gerçeği söyleyeceğiz, olduğu gibi, açıkça. Ona, ‘Biz senden bir şey gizledik, bunu affedeceksin,’ diyeceğiz. ‘Marcelle’le biz ara sıra buluşur, konuşuruz, bunu sana<a id="GBS.0197.04"/> söylemedik,’ deriz.”</p>
			<p>Marcelle, “Daniel, olmaz!” diye yalvardı. “Olmaz! Ona benden söz etmenizi istemiyorum. Ondan böyle bir şeyi dilenir görünmektense ölmeyi tercih ederim. Bunu o istemeli.”</p>
			<p>Sonra bir evli kadın özentisiyle, “Hem,” dedi, “bunu ona, ben kendim söylemedim diye bana kızar, dünyada affetmez beni. Biz, onunla birbirimizden hiçbir şey saklamayız.”</p>
			<p>Daniel, “Ne sersemlik,”<a id="GBS.0197.05"/> diye düşündü ama canı gülmek istemiyordu.</p>
			<p>“Ben, sizin hesabınıza konuşmayacağım ki,” dedi. “Ona, sizi gördüğümü, pek bitkin ve kederli olduğunuzu, her şeyin sandığı gibi yolunda gitmediğini söyleyeceğim. Hepsini ben düşünmüşüm gibi.”</p>
			<p>Marcelle inatla, “İstemiyorum,” dedi. “İstemiyorum, olmaz.”</p>
			<p>Daniel, onun omuzlarına, boynuna aç gözlerle bakıyordu. Bu hayvanca inat onu kışkırtıyor,<a id="GBS.0198.01"/> sinirlendiriyordu; bu inadı kırmak, yok etmek istiyordu. Aşağılık ve karşı konulmaz bir dürtünün pençesindeydi. Bu bilincin saklı derinliklerine girmek, onu elde etmek ve onunla birlikte yerlerde sürünmek. Ama bu sadizm değildi, daha korkak, daha kararsız, daha kaypak, şehvet gibi bir şeydi: İyilikti bu.</p>
			<p>“Ama bu gerekli Marcelle! Marcelle, gözlerime bakın!”</p>
			<p>Onu omuzlarından yakaladı ve<a id="GBS.0198.02"/> parmakları ılık yağın içine gömüldü.</p>
			<p>“Eğer ben konuşmazsam, siz ona asla bir şey söyleyemezsiniz. Böylece her şey bitmiş olur, onun yanı başında, susarak ve ondan nefret ederek yaşamaya devam edersiniz.”</p>
			<p>Marcelle yanıt vermiyordu; ama Daniel, onun sönük ve kin dolu bakışlarından artık karşı koyamayacağını anladı. Hâlâ, “İstemiyorum,” diyordu.</p>
			<p>Daniel, onu bıraktı, öfkeyle, “Konuşmama<a id="GBS.0198.03"/> izin vermezseniz, sizi kesinlikle affetmem,” dedi. “Çünkü böylece kendi ellerinizle yaşamınızı mahvetmiş olacaksınız.”</p>
			<p>Marcelle, ayağının ucunu küçük halının üzerinde dolaştırıyordu.</p>
			<p>“Ona... Ona belli belirsiz, havadan sudan bir şeyler söylemeli,” dedi. “Yalnızca onu uyaracak, dikkatini çekecek kadar bir şey...”</p>
			<p>Daniel, “Tabii,” dedi.</p>
			<p>“Hiç merak etme,” diye düşündü.</p>
			<p>Marcelle<a id="GBS.0198.04"/> birden pişmanlık duymuş gibi, “Ama olmaz,” dedi.</p>
			<p>“Hadi hadi. Biraz düşünürseniz şu kararsızlıktan kurtulacaksınız. Niçin olmasın?”</p>
			<p>“Ama ona birbirimizi gördüğümüzü söylemek zorunda kalacaksınız.”</p>
			<p>Daniel can sıkıntısıyla, “Evet, söyleyeceğim. Bunu daha önce konuşmadık mı? Ama eğer o, benim tanıdığım Mathieu ise size kızmayacaktır, kurallara uymak için biraz sinirlenecektir, ama sonra<a id="GBS.0198.05"/> zaten kendini suçlu hissettiği için sizi suçlayacak bir neden bulduğuna ayrıca sevinecektir. Hem ona, bizim yalnızca üç beş aydan beri görüştüğümüzü ve çok uzun aralarla buluşabildiğimizi söyleyeceğim. Aslında bunu nasıl olsa günün birinde ona söylemek zorundaydık.”</p>
			<p>“Evet.”</p>
			<p>İnanmış, rahatlamış görünmüyordu. Derin bir pişmanlıkla, “Bu bizim sırrımızdı,” dedi. “Bakın Daniel, bu kendi yaşamımdı<a id="GBS.0199.01"/> benim. Bana ait bir şey. Başka bir şeyim yok ki...”</p>
			<p>Nefretle ilave etti:</p>
			<p>“Ancak ondan gizleyebildiğim şeyler tümüyle benim olabilir.”</p>
			<p>“Gene de deneyeceğiz. Çocuğun hatırı için.”</p>
			<p>Boyun eğecekti, biraz beklemek yeterdi; kendi ağırlığına dayanamayarak kayacak, her şeyden ve kendinden vazgeçecekti; birkaç dakika sonra bütün varlığıyla açılacak, savunmasız ve içi dopdolu, “Nasıl isterseniz<a id="GBS.0199.02"/> yapın. Ben her şeyi size bırakıyorum,” diyecekti. Marcelle, onu şaşırtıyordu; bu içini kemiren yumuşak ve tatlı alevin “kötülük” mü, yoksa “sevecenlik” mi olduğunu kestiremiyordu. Kötülük ve İyilik! Onun Kötülüğü ve onların İyiliği, aynı şeydi. Bu kadın vardı, bu baş döndüren ve kışkırtan ortak inanç vardı.</p>
			<p>Marcelle, ellerini saçlarının üzerinde dolaştırdı.</p>
			<p>“Pekâlâ deneyelim,” dedi. “Sonunda<a id="GBS.0199.03"/> bu bir deneme olur benim için.”</p>
			<p>“Deneme mi? Denemek istediğiniz Mathieu mü?”</p>
			<p>“Evet.”</p>
			<p>“Onun ilgisiz kalabileceğini mi düşünüyorsunuz? Sizi anlamak, size sormak için hemen size koşmayacağını mı sanıyorsunuz?”</p>
			<p>“Bilmiyorum.”</p>
			<p>Kuru bir sesle tamamladı:</p>
			<p>“Ona inanmaya, ona saygı duymaya gereksinimim var.”</p>
			<p>Daniel’in kalbi hızlı hızlı atmaya başlamıştı.</p>
			<p>“Ona inanmıyor musunuz?”<a id="GBS.0199.04"/> diye sordu.</p>
			<p>“İnanıyorum... Ama dün geceden beri ona olan güvenimi yitirdim. Dün gece... Hakkınız var, çok ilgisizdi. Benim için üzülmedi bile. Sonra bugünkü telefonu... Bana...”</p>
			<p>Kızardı. “Bana, seni seviyorum demek gereğini duydu. Tam sonunda telefonu kapatırken. Bu vicdanının rahat olmadığını gösterir. Beni nasıl etkilediğini anlatamam size! Ya artık onu beğenmez olursam... Ama bunu düşünmek<a id="GBS.0199.05"/> istemiyorum. Bazen ona kızıyorum ama bu kadarcığı bile bana acı geliyor. Yarın beni biraz söyletmek istese, bir kez olsun, ‘Ne düşünüyorsun?’ diye sorsa...”</p>
			<p>Sustu, kederle başını salladı. Daniel, “Ben, ona açarım,” dedi. “Şimdi buradan çıkınca ona uğrar, bir pusula bırakırım, yarın buluşuruz.”</p>
			<p>Sustular. Daniel yarınki konuşmayı düşünmeye başlamıştı. Sert ve şiddetli bir konuşma olacaktı,<a id="GBS.0200.01"/> bunu tasarlamak bile Daniel’i üzerine bulaşan duygulardan temizliyordu.</p>
			<p>“Daniel,” dedi Marcelle, “sevgili Daniel!”</p>
			<p>Başını kaldırdı ve Marcelle’in bakışını gördü. İnsanı ezen ağır bir bakıştı bu, teşekkür anlamına gelen, doymuşluk ifade eden bir aşk sonrası bakışı. Daniel gözlerini yumdu, şimdi aralarında aşktan öte bir şey vardı. Marcelle, ona açılmış, Daniel bu benliğe girmiş, karışmış...<a id="GBS.0200.02"/> artık tek kişi gibiydiler. Marcelle, “Daniel,” diye tekrarladı.</p>
			<p>Daniel gözlerini açtı ve sarsılarak öksürdü; astım başlamıştı. Genç kadının elini avucuna aldı ve nefesini tutarak uzun uzun öptü. Marcelle’in, başının üzerinden gelen sesi, “Meleğim,” diyordu.</p>
			<p>Sanki yaşamını bu kokulu elin üzerine eğilmiş, tamamlayacaktı ve Marcelle saçlarını okşadı, okşadı...</p>
			</section>
  <div style="display:none;"><a id="GBS.0200.03"/></div></body>
</html>