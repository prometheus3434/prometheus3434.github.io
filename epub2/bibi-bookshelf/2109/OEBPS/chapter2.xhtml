<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0029.01"/></div>
    <section>
      <h1 class="baslik">II</h1>
			<p>Boris kırmızı beyaz damalı örtüye bakarak Mathieu Delarue’yü düşünüyordu. “Aslında iyi çocuk,” dedi kendi kendine.</p>
			<p>Orkestra susmuştu, havada mavi bir renk dalgalanıyor, insanlar alçak sesle konuşuyorlardı. Boris bu daracık salondakilerin hepsini tanıyordu: Bunlar orada eğlence aramıyorlardı, hepsi işlerinden çıkıp gelmişlerdi, karınları aç, yüzleri asıktı. Lola’nın karşısında<a id="GBS.0029.02"/> oturan zenci, Paradise’te şarkı söylüyordu. Şu kenarda, yanlarında kadınlarıyla oturanlar “Nenette”in müzisyenleriydi; herhalde beklemedikleri, olağandışı bir şey olmuştu, belki yaz için iyi bir iş ayarlamışlardı, (geçende yarım ağızla İstanbul’daki bir gece kulübünden söz ettiklerini duymuştu) çünkü bu gece şampanya açmışlardı, oysa çoğu kez cepleri delik olurdu. Şu açık sarı saçlı kız da bir<a id="GBS.0029.03"/> yerde, bir Uzakdoğu dansı yapıyordu. Puro içen, uzun, gözlüklü adamın Tholozé Caddesi’nde bir gece kulübü vardı, polis geçen hafta kulübü kapatmıştı. Ama adamın hükümette sözü geçer tanıdıkları vardı ki, bugün yarın tekrar işe başlayacağı söyleniyordu. Boris, ciddi ciddi, oraya bir gidip bakmadığına pişman olmuştu, açılır açılmaz gidecekti bir gece. Adam, uzaktan pek tatlı görünen ufacık tefecik<a id="GBS.0029.04"/> bir oğlanla burun buruna oturuyordu, oğlan sarı saçlı, ince yüzlüydü ve yapmacık hiçbir tavrı yoktu. Boris, ikide bir peşine takılan bu sapık oğlanlardan hiç hoşlanmıyordu; ama İviç, “Fena mı,” diyordu. “Onların hiç olmazsa herkesten başka türlü görünmeye cesaretleri var.” Boris, kız kardeşinin fikirlerine çok değer verirdi, onun için bir süredir bu adamları hoş görmek için kendini zorluyordu. Zenci<a id="GBS.0029.05"/> karnabahar yiyordu. Boris, “Karnabahar sevmem,” diye düşündü. Uzakdoğu dansları yapan kızın yediği yemeğin adı neydi acaba: Esmer bir salçası vardı, lezzetli bir şeye benziyordu. Masa örtüsünün üzerinde kan kırmızı bir leke vardı. Güzel, pırıl pırıl bir kırmızı, sanki örtünün orasında saten bir yama vardı; Lola lekeli yere biraz tuz serpmişti, Lola titiz kızdı. Tuz şimdi pembeleşmişti. Tuz lekeyi<a id="GBS.0030.01"/> emmezdi ki, çıkarmazdı lekeyi. Bunu Lola’ya söylemeliydi. Ama söylemek için konuşmak gerekti: Boris konuşacak durumda olmadığını hissediyordu. Lola yanında, yorgun ve sıcacık oturuyordu ve Boris ağzını açıp tek söz edemiyordu, sesi çıkmıyordu. “Dilsiz olsaydım, işte böyle olacaktım herhalde.” Ne tuhaf şeydi bu, sesi, pamuk gibi yumuşak, boğazında dolaşıyordu ve dışarı çıkamıyordu; sesi ölmüştü.<a id="GBS.0030.02"/> Boris düşündü: Mathieu’yü seviyorum. Ve bu düşünceyle birden keyiflendi. Eğer Lola’nın kendisine baktığını, tüm sol yanıyla, şakağından sol kalçasına kadar tüm bedeniyle hissetmeseydi daha da rahat keyiflenecekti. Bu hırslı, iştahlı bir bakıştı. Lola insana başka türlü bakamazdı ki. Bu bakışla rahatsızdı, çünkü bu bakışla insan yumuşak, anlamlı hareketler, gülüşler istiyor demekti, oysa Boris’in<a id="GBS.0030.03"/> kımıldayacak hali yoktu. Felce uğramıştı. Ama, bu o kadar da önemli değildi, Lola’nın gözlerini görmüyordu; kendisine baktığını biliyordu ama nihayet, ona neydi. Bakıyorsa bu yalnız onu, Lola’yı ilgilendirirdi. Orada, öylece, yarım dönmüş olarak, saçları gözlerinin içinde, Lola’nın parmağının ucunu bile görmeden otururken, onun kendisine değil de salona, dans edenlere baktığını kurabilirdi pekâlâ.<a id="GBS.0030.04"/> Boris’in uykusu gelmemişti, burada kendini çok rahat hissettiği için gevşemişti, çünkü salondakilerin hepsini tanıyordu; zencinin pembe ağzını görüyordu, Boris’in bu zenciye ayrı bir saygısı vardı, çünkü bir gün zenci ayaklarını çıkarmış, ayak parmaklarının arasına aldığı bir kutudan kibrit çekip gene ayak parmaklarıyla sürterek yakmıştı. Boris hayranlıkla, “Bu hayvan dehşet bir herif,” diye düşündü.<a id="GBS.0030.05"/> “Herkes ayaklarını elleri kadar ustaca kullanmasını öğrenmeli dünyada.” Sol tarafı ağrımaya başlamıştı, bakılmaktandı herhalde. Lola neredeyse, “Ne düşünüyorsun?” diye soracaktı. Bu soruyu geciktiremezdi: Elinde değildi. Lola bunu, vakti gelince, sesinde o kendine özgü tonla soracaktı. Gerçekte hiç de zevksiz bir şey değildi: Boris damalı örtüye, Lola’nın kadehine bakıyordu. (Kız hafif bir şeyler<a id="GBS.0031.01"/> yemişti, şarkı söyleyeceği için akşam yemeği yemezdi.) Bir bardak şarap içmişti: İhtiyarlamaktan dehşetli korktuğu için kendine çok dikkat eder, bir sürü ufak tefek kaprislerden bu uğurda sakınırdı. Bardağın dibinde şarap kalmıştı, bulanık, tozlu bir kana benziyordu. Caz, <em>If the moon turns green</em>’i çalmaya başlamıştı, Boris, “Acaba bu şarkıyı söyleyebilir miyim?” diye düşündü. Pigalle’de, ay ışığında,<a id="GBS.0031.02"/> ağzında bir ıslıkla bir aşağı, bir yukarı dolaşmak hiç de fena olmazdı. Mathieu ona, “Islık çalarken tıpkı bir domuza benziyorsun,” demişti. Boris kendi hayaline gülmeye başladı ve, “Ne anasının gözü şu Mathieu,” diye düşündü. İçinden Mathieu’ye sevgi fışkırıyordu. Başını çevirmeden sol yanına bir göz attı ve Lola’nın, koyu kırmızı, ağır bir saç tutamının arasından görünen bakışlarıyla karşılaştı.<a id="GBS.0031.03"/> İnsan bir bakışa pekâlâ katlanırdı. Birisi aç, hırslı gözlerle baktığı zaman yüzünde hissettiği o tuhaf sıcaklığa alıştı mı insan, artık üst yanı vız gelirdi. Boris, gövdesini, boynunu, ensesini ve kızın o kadar çok sevdiği incecik, zayıf yüzünü Lola’nın bakışlarına uslu uslu bırakmıştı; buna karşılık o da kendi içine rahatça gömülebilir, içinden gelip geçen ve ona zevk veren minicik düşüncelerle<a id="GBS.0031.04"/> keyfince oyalanabilirdi.</p>
			<p>Lola, “Ne düşünüyorsun?” diye sordu.</p>
			<p>“Hiç...”</p>
			<p>“İnsan her zaman bir şeyler düşünür.”</p>
			<p>“Hiçbir şey düşünmüyordum,” dedi Boris.</p>
			<p>“Çalınan parçayı sevdiğini, ya da ne bileyim, saksofon çalmak istediğini de düşünmüyor muydun?”</p>
			<p>“İşte, onun gibi saçma sapan şeyler...”</p>
			<p>“Gördün mü işte? Bana niye söylemiyorsun? Neler düşündüğünü bilmek istiyorum.”</p>
			<p><a id="GBS.0031.05"/>“Saçma sapan dedim ya. Bunlar kimseye söylenmez.”</p>
			<p>“Saçma sapan ha! Tanrı sana dilini yalnızca filozofça, müthiş sözler söyleyesin diye mi verdi?”</p>
			<p>Ona baktı ve gülümsedi: “Onu seviyorum. Kızıl saçlı ve üstelik ihtiyar.”</p>
			<p>Lola, “Ne tuhaf çocuksun,” dedi.</p>
			<p>Boris gözlerini yumdu ve komik bir tavırla boynunu büktü. Kendinden söz edilmesini sevmezdi: Bu, karışık, zor bir işti, içinden çıkılmazdı.<a id="GBS.0032.01"/> Lola öfkelenmiş görünüyordu; ama bu, onu çok fazla sevmesinden ve onun için kaygı duymasındandı. Bazen böyle anları olurdu, elinde değildi, sebepsiz korkular düşerdi içine; Boris’e bakar ve düşünürdü, ne yapacağını bilemez, elleri titrerdi. Başta, Boris şaşırmış, anlayamamıştı ama sonra alışmıştı. Lola elini Boris’in saçlarının arasına koydu.</p>
			<p>“Burada kafanın içinde neler var, merak ediyorum.<a id="GBS.0032.02"/> Bu düşünce beni korkutuyor.”</p>
			<p>Boris güldü.</p>
			<p>“Neden? Sana yemin ederim ki orada temiz, suçsuz şeyler var.”</p>
			<p>“Biliyorum. Ama anlatamam ki sana... O suçsuz şeyler bensiz gelip geçiyor, onlara söz geçiremiyorum. Bütün o saçma sapan dediğin düşüncecikler benden alınmış, kaçırılmış şeyler. Anlıyor musun?”</p>
			<p>Parmaklarıyla Boris’in saçlarını sımsıkı kavramıştı.</p>
			<p>“Saçlarımı kaldırma,” dedi<a id="GBS.0032.03"/> Boris. “Alnımın meydana çıkmasını istemiyorum.”</p>
			<p>Lola’nın elini aldı, bir an avucunda tuttu, sonra usulca masaya bıraktı.</p>
			<p>“Bir an bakıyorum, yanımdasın,” dedi Lola. “Benim yanımda olmaktan hoşlandığını sanıyorum. Sonra bir de bakıyorum, yoksun... Gitmişsin. Nereye gittiğini anlayamıyorum.”</p>
			<p>“Hiçbir yere. İşte yanındayım.”</p>
			<p>Lola ona sokulmuş, ta yanından bakıyordu. Hafifçe şiş, yorgun<a id="GBS.0032.04"/> yüzünde o kederli şarkıları söylediği zamanki acıklı, sevecen anlamlar vardı. Kenarları biraz aşağı düşen kalın dudaklarını uzatmıştı: Bir zamanlar bu dudakları çok sevmişti. Bu dudakları kendi dudaklarında hissettiği an ona, alçıdan bir maske üzerindeki sıcak ve ateşli bir ıslaklığı öpüyormuş gibi gelirdi. Şimdi Lola’nın yüzünü daha çok seviyordu. Bu yüz o kadar beyazdı ki insana gerçek değilmiş<a id="GBS.0032.05"/> gibi gelirdi.</p>
			<p>“Benden... Benden sıkılmıyorsun ya?”</p>
			<p>“Ben hiç sıkılmam ki...”</p>
			<p>Lola içini çekti ve Boris tuhaf bir zevkle, “Bu kadar yaşlı olması ne kötü,” diye düşündü. “Yaşını söylemez ama en azından bir kırk olmalı.” Kadınlarının böyle yaşlı başlı olmasını isterdi; bu, ona güven veriyordu. Sonra yaş, bu kadınlara, ilk bakışta seçilmeyen, korkunç bir incelik veriyordu, ciltleri yılların<a id="GBS.0033.01"/> yıprattığı o kıymetli deriler gibi oluyordu, çabucak soluyor, çabucak yoruluyordu. Lola’nın kederli yüzünü öpmek istedi, onun tükendiğini, ömrünü tükettiğini ve yalnız olduğunu düşündü, hele kendisini sevdiğinden beri daha da yalnızdı. “Ona yardım edemem ki,” diye kendi kendini inandırmaya çalıştı. Şu anda onu o kadar sıcak, o kadar sevilmeye değer buluyordu ki.</p>
			<p>Lola, “Utanıyorum,” dedi.</p><div style="display:none;"><a id="GBS.0033.02"/></div>
			<p>Sesi ağır, kalın bir kırmızı kadife gibi ağır ve yumuşaktı.</p>
			<p>“Neden?”</p>
			<p>“Sen küçücük bir çocuksun.”</p>
			<p>Boris, “Bana bunu söylemen hoşuma gidiyor,” dedi. “Son şarkında böyle bir parça var, değil mi? Gazino kalabalık mıydı?”</p>
			<p>“Karmakarışıktı. Nereden gelmişlerdi bilmiyorum ama acayip bir kalabalık vardı. Beni dinlerken asılmaya gidermiş gibiydiler. Öyle bozuldum ki. Sonra çıkarken alkışladılar<a id="GBS.0033.03"/> ama...”</p>
			<p>“Usuldendir,” dedi Boris.</p>
			<p>“Bıktım hepsinden. Bu hayvan sürüsü için şarkı söylemek midemi bulandırıyor. Evine davet edemediği orospulara şampanya ısmarlayan yılışık herifler... Geldikleri zaman nasıl sırıttıklarını görsen. Kadının arkasında dururlar ve o otururken sandalyesini iterler. Sonra da sen şarkıya başlayınca rahatsız olmuş gibi seni şöyle bir yukarıdan aşağıya süzerler.”<a id="GBS.0033.04"/> Lola, birden, “Boris,” dedi, “ben ekmek param için şarkı söylüyorum.”</p>
			<p>“Biliyorum.”</p>
			<p>“Eğer sonunun böyle geleceğini bilseydim, sahneye adımımı atmazdım.”</p>
			<p>“Ama önceleri de, müzikholde söylediğin zamanlar gene sesinle para kazanıyordun. Bir şey değişmedi ki.”</p>
			<p>“Aynı şey değildi, hayır.”</p>
			<p>Kısa bir sessizlik oldu, sonra Lola acele, “Biliyor musun,” diye konuştu. “Hani benden sonra<a id="GBS.0033.05"/> söyleyen o küçük oğlan var ya. Yeni gelen. Onunla konuştum bu akşam. Hoş bir çocuk ama ben ne kadar Rus’sam, o da o kadar Rus.”</p>
			<p>Boris, “İçimi sıktığını sanıyor,” dedi. “Ona sıkılmadığını söylemeliyim. Ama bu akşam değil, bir başka akşam.”</p>
			<p>“Belki bir yerde Rusça öğrenmiştir.”</p>
			<p>Lola, “Sen,” dedi, “onunla konuşursan, Rusçanın anadili olup olmadığını anlarsın.”</p>
			<p>“Babam Rusya’dan 17’de<a id="GBS.0034.01"/> çıkmış, o zaman ben üç yaşındaymışım.”</p>
			<p>Lola düşünceli gözlerle baktı.</p>
			<p>“Rusça bilmemen çok tuhaf,” dedi.</p>
			<p>“Çekilmez,” diye düşündü Boris. “Benden yaşlı olduğu halde bana âşık olduğu için utanıyor. Oysa bu çok doğal. İki kişiden biri daima öbüründen yaşlı olur.” Hem bu daha da akla yakındı: Boris kendi yaşında bir kızı sevmesini bilemezdi ki. İkisi de genç olurlarsa sevişmeleri de çocuk<a id="GBS.0034.02"/> oyununa dönerdi. Halbuki olgun kadınlarla aşk büsbütün başkaydı: Onlar sağlam olur, insanı idare etmesini bilirlerdi ve aşklarının kendine göre bir değişik kündesi olurdu. Boris, Lola ile birlikte olunca vicdanı rahat ediyor, kendini temize çıkmış hissediyordu. Aslında Mathieu’yle birlikte olmayı ona yeğlerdi. Mathieu olgun bir kadın değildi. Sonra oturup ona meraklı şeyler de anlatmıyordu. Yalnız,<a id="GBS.0034.03"/> bazen Boris kendi kendine, Mathieu’nün kendisiyle arkadaşlıktan hoşlanıp hoşlanmadığını soruyordu. Mathieu ilgisiz ve haşindi; evet, erkekler aralarında gevşeyip kendilerini koyuvermezlerdi; ama gevşeyip yumuşamadan da insan birini sevdiğini, ona bağlandığını gösterebilirdi, bin türlü yolu vardı bunun. Boris, Mathieu’nün ona sevgisini anlatacak iki kelime söyleyebileceğini, bir küçük hareketle<a id="GBS.0034.04"/> bunu pekâlâ belli edebileceğini düşündü. İviç’le birlikteyken, Mathieu bambaşka bir Mathieu oluyordu. Boris birden, Mathieu’nün, İviç’in mantosunu giymesine yardım ettiği sıradaki yüz ifadesini hatırladı ve içinde tatsız bir burkulma duydu. Mathieu gülümsemişti o gün: Boris’in o kadar sevdiği o sert, haşin dudaklar, yumuşak ve çocuksu bir gülüşle bükülmüştü. Ama düşüncelerinin burasında zihni birden<a id="GBS.0034.05"/> kararıverdi ve hiçbir şey düşünmez oldu.</p>
			<p>Lola, “İşte, gene gittin,” dedi.</p>
			<p>Yüzüne kuşkuyla bakarak, “Ne düşündün?” diye sordu.</p>
			<p>Boris istemeyerek, “Mathieu Delarue’yü...” dedi.</p>
			<p>Lola kederli bir gülümsemeyle, “Kırk yılda bir de beni düşünemez misin?” dedi.</p>
			<p>“Seni düşünmeme gerek yok ki. Sen buradasın.”</p>
			<p>“Neden boyuna Delarue’yü düşünüyorsun? Onunla birlikte olmak mı istiyorsun?”</p><div style="display:none;"><a id="GBS.0035.01"/></div>
			<p>“Burada olmaktan mutluyum.”</p>
			<p>“Burada olmaktan mı, yoksa benim yanımda olmaktan mı mutlusun Boris?”</p>
			<p>“Ne fark var?”</p>
			<p>“Senin için fark yok. Ama benim için var. Ben senin yanında olduktan sonra, nerede olursam olayım, umurumda değil. Zaten, ben seninle birlikteyken mutlu olmuyorum ki.”</p>
			<p>Boris birden şaşırdı.</p>
			<p>“Nasıl?” diye hayretle sordu.</p>
			<p>“Benim duygularıma mutlu olmak demezler,<a id="GBS.0035.02"/> bunu biliyorsun sen de. Bunun adı başka. Ve bu duyguyu sen de tanıyorsun: Mathieu Delarue’yle birlikte olduğun zaman yüzünün ne hale girdiğini gördüm: Onunla birlikteyken, yerde mi gökte mi olduğunu fark etmiyordun.”</p>
			<p>“Ama aynı şey değil ki.”</p>
			<p>Lola ona yıpranmış, güzel yüzünü yaklaştırdı.</p>
			<p>“Bana bak, küçük sersemim benim, ona bu kadar düşkün oluşunun sebebini anlat bana.”</p>
			<p>“Bilmem.<a id="GBS.0035.03"/> Hem dediğin kadar da değil... İyi insandır!.. Lola, canım sana ondan bahsetmek istemiyor, çünkü sen daha baştan, ondan hoşlanmadığını söyledin.”</p>
			<p>Lola hoş görürcesine güldü.</p>
			<p>“Şuna bakın hele, bana küsmüş. Bebeğim, ben sana ondan hoşlanmıyorum demedim. Yalnızca, onda bu kadar ilgi çekici, bu kadar olağanüstü ne bulduğunu anlayamadım baştan beri. Ama sen anlat, ben anlamaya hazırım.”</p>
			<p><a id="GBS.0035.04"/>Boris, “Yalan,” diye düşündü. “Anlatmaya kalkışsam iki söz söylemeden zırıltı çıkarır.”</p>
			<p>Çekingen, “Çok sempatik bir kere,” diye başladı.</p>
			<p>“Bunu her zaman söylüyorsun zaten. Ben senin yerinde olsam, onu anlatmak için başka bir sözcük seçerdim. Bana zeki olduğunu, kültürlü olduğunu söyleyebilirsin ama sempatik olduğunu... Hayır. Tabii, ben kendi fikrimi söylüyorum. Benim için sempatik insan,<a id="GBS.0035.05"/> mesela, Maurice gibi biridir, apaçık, besbelli. Halbuki o insanı tedirgin ediyor, çünkü iyi mi, kötü mü, anlamıyorsun; insanları aldatıyor hep. Bak, mesela, elleri...”</p>
			<p>“Ellerinde ne var? Ben ellerini beğenirim onun.”</p>
			<p>“Kocaman, iri elleri var. İşçi elleri. Ağır işler yapmış gibi hep titrer durur.”</p>
			<p>“Evet, öyle. Ne olmuş?”</p>
			<p>“Ne mi olmuş? İşte gördün mü bak, elleri gerçekten işçi eli<a id="GBS.0036.01"/> de değil. Onun koca pençesiyle bir viski kadehini tuttuğunu görüyorum bazen, o sırada sert ve zevk düşkünü görünüyor. Fakat içmesi... İçmesini görmeye katlanamıyorum. O acayip, şekilsiz ağzıyla içmesini! Anlatabiliyor muyum sana, onu çok tatsız ve ruhsuz buluyorum; gözlerine baktığın zaman zekâsını ve bilgisini görebiliyorsun; ama o kadar. O hiçbir şeyi tam sevemez, ne yemeyi ne içmeyi ne de bir<a id="GBS.0036.02"/> kadınla yatmayı. Her şeyi uzun uzun düşünecektir, o sesine benziyor zaten, o asla aldanmayan, her şeyin en iyisini bilen, ukala sesine. Evet, işi bunu gerektiriyor, bir alay çocuğa bir şeyler öğretecekse insan; ama ben çocuk değilim, bu ses beni öldürüyor. Anlarım, insan birinden biri olur ya eşeğin biri olur, ya kültürlü, saygıdeğer, nazik, zarif bir öğretmen. Ama ikisini birden olmak isterse insan...<a id="GBS.0036.03"/> Bilmem, belki ondan hoşlanacak kadınlar da vardır. Ama bana çekilmez geliyor. Açıkçası, onun bana o koca işçi elleriyle sarılırken bir yandan da o soğuk, ukala gözleriyle bakması... Dayanılır şey değil bence.”</p>
			<p>Lola nefes nefese kalmıştı. Boris, “Onu bu kadar sinirlendiren nedir ki?” diye düşündü. Ama rahatsız olmamıştı. Onu seven iki insanın ayrı ayrı birbirini sevmesi şart değildi ve hatta,<a id="GBS.0036.04"/> biri öbürünü kötüleyebilirdi.</p>
			<p>Lola daha yumuşak, devam etti.</p>
			<p>“Seni anlıyorum,” dedi. “Hak veriyorum, sen onu benim gözlerimle göremezsin. Senin öğretmenindi, seni etkilemiştir. Bu o kadar belli ki: Mesela, sen insanların giyimine kuşamına çok önem verirsin, kimseleri beğenmezsin; oysa o her zaman dökülüyor, taktığı kravatları bizim otelin kapıcısı beğenip takmaz ama sen bunu görmüyorsun<a id="GBS.0036.05"/> bile.”</p>
			<p>Boris kendini yorgun ve bıkkın hissetti, “İnsanın canı üstü başıyla uğraşmak istemiyorsa, bu demektir ki giyime önem verse de olur, vermese de... Ama hem giyinip süslenip herkesin gözünü boyamak ister, hem de gene dökülürse, gene pasaklı, gene çirkin olursa, buna dayanılmaz. Bu farkı anlamalısın.”</p>
			<p>“Sen herkesin gözünü çok güzel boyuyorsun ama, küçük keçi seni,” dedi Lola.</p>
			<p>Boris,<a id="GBS.0037.01"/> alçakgönüllülükle, “Bana neyin yakıştığını bilirim,” dedi.</p>
			<p>Sonra üzerinde mavi kazağı olduğunu hatırlayarak birden memnun oldu: Güzel bir kazaktı bu. Lola onun elini eline almış, oynuyordu. Boris, kadının avucunda sallanıp kıpırdayan kendi eline bakarak, “Bu benim elim değil,” diye düşündü. “Tavada kızarmakta olan bir hamur tatlısına benziyor.” Elini unutmuştu, duymuyordu onu, bu oyun hoşuna<a id="GBS.0037.02"/> gitti, elini yeniden duyabilmek için bir parmağını kımıldattı. Parmağı Lola’nın avucuna değdi, Lola başını kaldırdı, mutlu gözlerle baktı. Boris, huzursuz, “Beni rahatsız eden bu işte,” diye düşündü. “Eğer Lola bu kadar azla yetinmese, bu kadar tok gözlü olmasa insan ona karşı daha rahat sevgi gösterebilir.” Onun rahatını kaçıran buydu, yoksa, herkesin içinde, elini kırkını geçmiş bir kadının elinde<a id="GBS.0037.03"/> oyuncak etmekten hiç rahatsız değildi. Zaten epeyden beri, insanların ilgisine alışmıştı: Hatta yalnızken bile, mesela metroda, insanlar ona tuhaf bakışlarla bakar, küçük işçi kızlar yüzüne bakıp gülerlerdi. Lola birden, “Bana, ona neden böyle hayran olduğunu hâlâ anlatmadın,” dedi.</p>
			<p>Lola böyleydi: Bir kere başladı mı, artık çenesini tutmayı bilmezdi. Boris onun şu anda ıstırap çektiğini biliyordu;<a id="GBS.0037.04"/> ama o için için bu ıstıraptan da memnundu. Boris baktı: Kadının yüzü, mavimsi ışıkta mavimsi beyaz görünüyordu ama gözleri sert ve haşindi.</p>
			<p>“Haydi, söyle!”</p>
			<p>“İyi çocuk dedim ya işte!” diye Boris inledi. “Öf! Beni şaşırtıyorsun. Hiçbir şeye bağlanmıyor o, sonra...”</p>
			<p>“Hiçbir şeye bağlanmamak, özenilecek bir şey mi sence? Sen, ya sen, sen de hiçbir şeye bağlanmıyor musun?”</p>
			<p>“Hayır.”</p><div style="display:none;"><a id="GBS.0037.05"/></div>
			<p>“Ama ne de olsa, hiç olmazsa bana bir parçacık bağlısın, değil mi?”</p>
			<p>“Canım, sana bağlıyım tabii.”</p>
			<p>Lola çok üzgün görünüyordu, Boris başını çevirdi. Lola böyle kederliyken ona bakmayı canı istemezdi. Kadın kendini yiyip bitiriyordu: Bu saçma bir şeydi ama Boris’in elinden ne gelirdi. O kendi payına düşeni yapıyordu. Lola’yı aldatmıyordu. Ona her gün telefon ediyor, haftada üç gece onunla<a id="GBS.0038.01"/> buluşuyordu; Sumatra’nın kapısında onu bekliyor, sonra onunla yatıyordu. Üst yanı, Lola’nın bileceği şeydi. Biraz, yaşın da etkisi vardı herhalde, yaşlılar bir başka tutkulu oluyorlardı, sanki, yaşamlarıyla kumar oynuyorlardı. Bir gün, Boris ufacık bir çocukken sofrada, kaşığını düşürmüştü; ona, “Eğil de al!” demişler, Boris inat etmiş, almamak için çırpınmış, kıyamet koparmıştı. O zaman babası,<a id="GBS.0038.02"/> “Pekâlâ, o halde ben alırım,” demişti; Boris zorlukla eğilen iri bir beden, çıplak bir kafa ve kan ter içinde, inildeyen, yaşlı bir yüz görerek birden bunun çok, çok büyük bir saygısızlık olduğunu hissedivermiş ve hıçkıra hıçkıra ağlamıştı. O günden sonra Boris ihtiyarları, kımıldaması zor, iri, ağır ve kutsal varlıklar olarak kabul etmişti. Eğildikleri zaman, orta yerlerinden kırılıverecekler<a id="GBS.0038.03"/> sanırdı; yanlış bir adım atıp sendelediler mi, gülmek isteğiyle kutsal bir varlığa saygısızlık etmiş olmanın korkusu arasında bocalar, şaşırırdı. Ve nihayet, gözler yaşlandı mı, şimdi Lola’nın gözleri gibi, nereye bakacağını, ne söyleyeceğini bilemezdi. Bir ihtiyarın gözyaşlarında mistik bir şey vardı; sanki insanlığın kötülüklerine ağlayan Tanrı’nın gözyaşlarıydı bunlar. Boris bir yandan da Lola’yı<a id="GBS.0038.04"/> bu kadar tutkulu, böylesine duygulu olabildiği için beğeniyordu. Mathieu her zaman, insanların duygulu ve hırslı olması gerektiğini söylerdi. Descartes da aynı şeyi söylemişti.</p>
			<p>Düşüncelerini yüksek sesle devam ederek, “Mathieu çok hırslıdır,” dedi. “Ama gene de bir şeye bağlanmadan yaşayabiliyor. Özgür kalabiliyor.”</p>
			<p>“Ona bakarsan, ben de özgürüm. Çünkü senden gayrı hiçbir şeye bağlı değilim.”</p><div style="display:none;"><a id="GBS.0038.05"/></div>
			<p>Boris yanıt vermedi.</p>
			<p>Lola ısrarla, “Söyle, değil miyim?” diye sordu.</p>
			<p>“İkisi aynı şey değil.”</p>
			<p>Anlatması çok zordu. Lola özgür olamazdı, çünkü kendi kendisinin sahibi değildi, kurbandı o ve başka türlü olabilme şansı da yoktu. Bütün bunlar onun işini zorlaştırıyordu. Üstelik, eroin kullanıyordu. Ne var ki, bu kötü bir şey değildi, hatta, belki iyiydi. Boris bundan İviç’e de söz etmişti<a id="GBS.0039.01"/> ve onunla, bunun Lola için iyi olduğuna karar vermişlerdi. Ama her şeyin bir yolu, yordamı vardı: İnsan eroini intihar etmek için ya da umutsuzluktan, kendini kaybetmek için ya da özgür olduğuna inanmak için kullanırdı. O zaman onun eli öpülürdü. Oysa Lola onu açgözlü bir iştahla, yığınla alıyordu; bu onun keyfiydi. Zaten, zehir almadığı an da yoktu ya.</p>
			<p>Lola kuru bir sesle, “Güldürme insanı,”<a id="GBS.0039.02"/> dedi. “Her zaman Delarue’yü herkesten başka göstermenin yolunu bulursun! Biliyor musun, laf aramızda, bazen ikimizden hangimizin daha özgür olduğunu düşünüyorum: O mu, ben mi? Bir kere belli, değişmeyen bir yaşamı var onun: Aylık geliri belli, alacağı emekli aylığı belli, her şeyi önceden kararlı, tam bir küçük memur. Sonra, bir de o yapışkan macera var, o bana anlattığın hani: O kapı dışarı çıkmayan<a id="GBS.0039.03"/> kadın hikâyesi; hepsi tamam, değil mi? İnsan ancak bu kadar özgür olabilir! Benimse dünya yüzünde üç beş paçavramdan başka bir şeyim yok, yapayalnızım, otel odalarında sürünüyorum ve gelecek mevsim iş bulup bulamayacağımı bile bilmiyorum.”</p>
			<p>Boris, “İkisi aynı şey değil,” diye direndi.</p>
			<p>Canı sıkılmıştı. Lola’nın özgürlük falan umurunda değildi, bu gece salt Mathieu’yü küçük düşürmek için<a id="GBS.0039.04"/> bu sözleri ediyordu.</p>
			<p>“Bak hele! Böyle inadın tuttu mu insanın seni boğası geliyor. Hâlâ aynı şey değil, diyorsun! Neymiş o halde, neymiş, aynı şey değilmiş de?”</p>
			<p>“Bak,” dedi, “evet, sen özgürsün ama bunu istemiyorsun ki. Bu özgürlüğü sen yapmadın, anladın mı? Halbuki Mathieu özgür olmayı istiyor ve bunu başarıyor.”</p>
			<p>Lola başını salladı.</p>
			<p>“Gene anlamadım,” dedi.</p>
			<p>“Aylığını söylüyorsun:<a id="GBS.0039.05"/> Aylık onun umurunda değil, onsuz da yaşayabilir, nerede olursa yaşayabilir; o kadın da öyle. Onunla birlikte, çünkü nihayet bir erkeğin bir kadınla yatması gerekir, değil mi? Onun özgürlüğünü sen göremiyorsun, çünkü o Mathieu’nün dışında değil, içinde!”</p>
			<p>Lola düşünüyordu. Boris onu biraz kırmak, incitmek, bir şeylerin hıncını almak istedi:</p>
			<p>“Sen, bana çok fazla bağlısın ve buna katlanabiliyorsun.<a id="GBS.0040.01"/> Oysa o hiçbir zaman bir insana bu kadar yapışmaya dayanamaz.”</p>
			<p>Lola, ani bir öfkeyle, “Ya!” diye bağırdı. “Öyle mi, sana yapışıyorum ha? Aptal! Ya o, İviç’e ne biçim yapışıyor, fark etmiyor musun? Geçen akşam Sumatra’daki halini görmedin mi?”</p>
			<p>“İviç’e mi? Haydi canım sen de.”</p>
			<p>Lola sustu ve o her zamanki karanlık bulut gene Boris’in beynini sarıverdi. Bir an öylece kalakaldılar, sonra<a id="GBS.0040.02"/> cazın “St. James infirmary”yi çaldığını fark ettiler. Boris dans etmek istiyordu:</p>
			<p>“Kalkalım mı?”</p>
			<p>Dans ettiler. Lola gözlerini kapamıştı, Boris, onun kısa kısa nefes aldığını hissetti. Küçük homoseksüel, Uzakdoğu dansları yapan kızı dansa kaldırmıştı. Boris onu yakından görebileceğini düşünerek sevindi. Lola kollarına ağır geliyordu: Çok güzel dans ediyordu, bedeninden tatlı, okşayıcı bir<a id="GBS.0040.03"/> koku yükseliyordu ama çok ağırdı. Boris, İviç’le dans etmekten zevk aldığını düşündü: Kız kardeşi çok, çok güzel dans ederdi. “İviç, step<a class="si-noteref" epub:type="noteref" href="#s2" id="ref_s2">2</a> dansını da öğrenmeli,” diye geçirdi içinden. Birden, Lola’ nın kokusuyla başı döndü. Kadını sıkı sıkı göğsüne çekti ve kuvvetle nefes aldı.</p>
			<p>Lola gözlerini açtı, dikkatle Boris’e baktı:</p>
			<p>“Beni seviyor musun?”</p>
			<p>Boris yüzünü tuhaf bir şekilde buruşturarak,<a id="GBS.0040.04"/> “Evet,” dedi.</p>
			<p>“Niye yüzünü buruşturuyorsun?”</p>
			<p>“Çünkü, beni şaşırtıyorsun sen.”</p>
			<p>“Neden? Sevmiyor musun beni?”</p>
			<p>“Seviyorum.”</p>
			<p>“Neden bana, seni seviyorum, demiyorsun? Her zaman ben soruyorum, sen o zaman söylüyorsun.”</p>
			<p>“Canım söylemek istemiyor da ondan. Böyle şeyler söylenmemeli, iyi olmuyor.”</p>
			<p>“Ben sana, seni seviyorum dediğim zaman, hoşuna gitmiyor mu?”</p>
			<p>“O başka, sen<a id="GBS.0040.05"/> içinden geldiği zaman söyle bana. Ama bana, beni seviyor musun, diye sorma.”</p>
			<p>“Canım, sana bir şey sorduğum, senden bir şey istediğim o kadar az ki. Çoğu zaman, yalnızca sana bakmak ve seni sevdiğimi bilmek bana yetiyor. Ama bazen, öyle anlarım oluyor ki, sana, senin aşkına dokunmak, ondan emin olmak istiyorum.”</p>
			<p>Boris ciddi, “Anlıyorum,” dedi. “Gene de benim içimden gelmesini bekle! Öyle<a id="GBS.0041.01"/> olmazsa, değeri olmaz ki.”</p>
			<p>“Ama sen kendin, sana sorulmadığı zaman söylemek istemediğini, durduğu yerde içinden gelmediğini söylemiyor musun?”</p>
			<p>Boris gülmeye başladı.</p>
			<p>“Tamam,” dedi. “Şimdi ağzıma ettin işte. Ama Lola, insan birine karşı birtakım duygular besler de, gene de söylemek istemeyebilir. Olmaz mı sanki?”</p>
			<p>Lola yanıt vermedi. Müzik durmuştu, alkışladılar, yeniden başladı.<a id="GBS.0041.02"/> Sarı saçlı kızla dans eden homoseksüelin yanlarına geldiğini gören Boris sevindi; ama ta yakına gelince birden kan beynine çıktı: Herif en azından kırk beşinde vardı. Yüzünde, yirmi yıl önceki cila duruyordu; ama hemen derisinin altı çoktan ihtiyarlamış, bozulmuştu. Bir bebeğinki gibi iri, açık mavi ve suçsuz gözleri, pembe dudaklı çocuksu bir ağzı vardı; ama çini parlaklığındaki gözlerin altında<a id="GBS.0041.03"/> yorgun torbacıklar belirmişti; dudaklarının kenarları incecik çizgilerle kaplıydı; burun delikleri can çekişen bir hastanın burun delikleri gibi yassılmış, yapışmıştı ve uzaktan altın ışıklarla parlayan saçlarının çıplak kafasına dikkatle, teker teker yatırılıp tarandığı belli oluyordu. Boris bu tüysüz, kart suratlı ihtiyar çocuğa iğrenerek, dehşet içinde bakakaldı. “Bir zamanlar bu da gençti,” diye<a id="GBS.0041.04"/> düşündü. Bazı insanlar vardı, onlar mesela otuz beş yaşında olmak için dünyaya gelmişlerdi sanki, Mathieu bunun bir örneğiydi. Çünkü onlar hiçbir zaman genç olmazlar. Ama eğer adamın biri yaşamının bir çağında gerçekten genç olmuşsa, artık kurtuluş yoktu, bu damgayı ömrünün sonuna kadar yüzünde, gözünde, bir yerlerinde taşırdı. Yirmi beş yaşına kadar, iyi kötü giderdi ama sonra... Korkunç, dayanılmaz<a id="GBS.0041.05"/> bir şeydi bu.</p>
			<p>Boris Lola’ya baktı, aceleyle, “Lola,” dedi. “Başını kaldır. Seni seviyorum.”</p>
			<p>Lola’nın gözleri pembe pembe oldu, Boris’in ayağına bastı. Kısaca, “Sevgilim,” dedi.</p>
			<p>Canı haykırmak istedi: Daha sıkı sarıl, seni sevdiğimi koyu koyu duyur bana. Ama Lola susuyordu, yalnızdı, şimdi sıra ona gelmişti, yalnızlığın zevkini çıkarıyordu, gözleri kapalı, mutluluğunun üzerine kapanmıştı.<a id="GBS.0042.01"/> Boris kendini bir kenara atılıvermiş hissederek ürperdi ve birden korku, müthiş bir korku içini altüst etti: İhtiyarlamak istemiyorum, istemiyorum! Geçen yıl ne kadar rahattı, böyle şeyleri aklına bile getirmezdi ama şimdi, korkuyordu: Gençliğinin, parmaklarının arasından kayıp gittiğini her an, her an duyuyordu. Yirmi beş yaşına kadar! Boris, “Beş yılım daha var,” diye düşündü, sonra, “beynime<a id="GBS.0042.02"/> bir kurşun sıkar, geberip giderim.” Artık çevresinde bu insanları görmeye, bu müziğin kulaklarında uğuldamasına dayanamayacaktı.</p>
			<p>“Çıkalım mı?”</p>
			<p>“Tabii canım, hemen.”</p>
			<p>Masalarına döndüler. Lola garsonu çağırdı, hesabı ödedi, kadife mantosunu sırtına aldı.</p>
			<p>“Haydi,” dedi.</p>
			<p>Çıktılar. Boris belli bir şeyler düşünmüyordu ama içinde bir burukluk vardı. Sokaklarda bir sürü adam, çoğu<a id="GBS.0042.03"/> sert yüzlü, ihtiyar yüzlü adamlar. Chat Botté’nin maestrosu Piranese’ye rastladılar, selamlaştılar. İtalyan’ın ince, kısa bacakları, sarkık göbeğin altında titriyordu. “Benim de böyle koca bir göbeğim olur belki.” Aynaya bakmayı canı çekmemek, sanki kurumuş, suyu çekilmiş gibi hareket ederken gövdesinin takırdadığını duymak... Ve geçen her saniye, her saniye onu yıpratıyor, eskitiyor, onu ihtiyarlığa<a id="GBS.0042.04"/> doğru itiyordu. “Bari biraz ağırdan alabilsem, kendimi kullanabilsem, belki birkaç yıl daha kazanabilirim. Ama bunu yapabilmek için, her gece sabaha kadar sokak sürtmemem gerek.” Lola’ya nefretle baktı. “Beni sömürüyor.”</p>
			<p>Lola, “Neyin var?” diye sordu.</p>
			<p>“Hiç.”</p>
			<p>Lola, Navarin Sokağı’ndaki otellerden birinde kalıyordu. Kapıdan anahtarını aldı, merdivenleri konuşmadan çıktılar. Oda bomboş<a id="GBS.0042.05"/> ve çıplaktı, kenarda, üzerinde bir sürü etiketler yapıştırılmış büyük bir sandık duruyordu. Duvarda, raptiyeyle yapıştırılmış Boris’in resmi vardı. Bu, Lola’nın verip büyüttürdüğü vesikalık bir fotoğraftı. “Bu kalacak,” diye düşündü Boris. “Ben bir şekilsiz et yığını haline geldiğim zaman bile burada böyle sırıtıp duracak.” Canı fotoğrafı parçalamak istedi.</p>
			<p>“Pek keyifsizsin. Neyin var?”</p>
			<p><a id="GBS.0043.01"/>“Başım çatlıyor.”</p>
			<p>Lola birden kaygılandı.</p>
			<p>“Hasta falan değilsin ya? Bir aspirin vereyim mi?”</p>
			<p>“Hayır, istemem. Şimdi geçer.”</p>
			<p>Lola sokuldu, Boris’i çenesinden tutarak başını kaldırdı.</p>
			<p>“Bana küskün gibisin. Ha? Küskün müsün? Doğru söyle. Ne oldu, bir şey mi yaptım?”</p>
			<p>Korkmuştu.</p>
			<p>Boris, yorgun, isteksiz, “Küskün falan değilim,” dedi. “Deli misin?”</p>
			<p>“Evet evet, bana küstün.<a id="GBS.0043.02"/> Ama ne olduğunu bilsem... Söylesen, belki bir şeyler yapabilirim. İstemeyerek bir şey yaptımsa özür dilerim, Boris, n’olur söyle. Yalvarırım...”</p>
			<p>“Yok bir şey dedim, anlamıyor musun?”</p>
			<p>Kollarını Lola’nın omuzlarına koyarak dudaklarını öptü. Lola ürperdi. Boris yüzünde kokulu ve ılık bir nefes duydu ve dudaklarına gergin bir ıslaklık değdi. İçinde bir şeylerin kımıldadığını duyarak doğruldu,<a id="GBS.0043.03"/> Lola yüzünü on kere, yüz kere üst üste öpüyordu.</p>
			<p>Birden kadını canı çekmişti: Buna için için sevindi. Şehvet bütün karanlık düşünceleri, daha doğrusu, düşüncelerin hepsini siler, götürürdü. Beynini bütün başka şeylerden boşaltmaya çalışarak Lola’ya baktı. Elini kadının kalçasına koymuştu: İpek giysisinin altından etinin sıcaklığını duyuyordu. Parmaklarını büktü, ipek deri, canlı, dipdiri ve<a id="GBS.0043.04"/> gergin, kımıldamamıştı. Lola kadife mantosunu sırtından alarak yatağın üzerine fırlattı, çıplak kollarını Boris’in boynuna doladı: Mis gibi kokuyordu. Koltukaltlarının tıraşlı derisi mavimsi bir esmerlikle esmerdi, incecik, küçücük siyahlıklarla beneklenmişti: Ta derinlere batmış minicik kıymıklar gibi. Boris’le Lola, tutkunun onları yakaladığı yerde, öylece ayakta bekliyorlardı, kımıldamaya güçleri<a id="GBS.0043.05"/> kalmamıştı. Lola’nın bacakları titremeye başlamıştı ve Boris bir an, onun kendini halının üzerine koyuvereceğini sandı. Lola’yı sımsıkı gövdesine bastırdı ve etinin üzerinde göğüslerinin yumuşak kabarıklığını duydu.</p>
			<p>Lola, “Ayyy...” diye inledi.</p>
			<p>Başını arkaya atmıştı ve Boris, bu ıslak, şişkin dudaklı bembeyaz yüze, bu Medusa<a class="si-noteref" epub:type="noteref" href="#s3" id="ref_s3">3</a> yüzüne büyülenmiş gibi bakıyordu. “Bunlar onun son mutlu günleri,”<a id="GBS.0044.01"/> diye düşündü. Onu göğsüne daha da sıkı bastırdı. “Günün birinde, bir sabah, yıkılıp gidecek,” Artık ondan nefret etmiyordu; kendi gövdesini, kuru ve zayıf, yalnızca kastan yapılmış gibi kaskatı, Lola’nın bedeni üzerinde hissediyordu, kadın kollarıyla sımsıkı erkeğe sarılmıştı, ihtiyarlıktan ve ölümden onu saklıyordu sanki. Sonra bir an, zihni karıştı ve uykusu geldi: Lola’nın kollarına baktı,<a id="GBS.0044.02"/> ihtiyar bir kadının saçları gibi bembeyaz kollarına ve parmaklarının arasında ihtiyarlığı tuttuğunu sandı, tutması, Lola’yı sıkması, yok edene kadar sıkması gerekti.</p>
			<p>“Canımı yakıyorsun”, diye baygın bir sesle inledi Lola. “Alsana beni.”</p>
			<p>Boris çekildi, şaşalamış, hatta ürkmüştü.</p>
			<p>“Pijamamı ver,” dedi. “Banyoya gidip soyunayım.”</p>
			<p>Banyoya girdi ve kapıyı kilitledi. Soyunurken Lola’<a id="GBS.0044.03"/> nın içeri girmesi sinirine dokunuyordu. Yüzünü, ayaklarını yıkadı, bacaklarına uzun uzun talk serpti. Ferahlamıştı. “Amma tatsız iş,” diye düşündü. Başı dönüyordu, zihni ağırlaşmıştı, ne düşündüğünün farkında değildi. “Bundan Mathieu’ye bahsetmeliyim,” dedi kendi kendine. Kapının ardında Lola bekliyordu. Çoktan soyunmuştu, çıplaktı mutlak. Canı acele etmek istemiyordu. Çırılçıplak bir gövde, çırılçıplak,<a id="GBS.0044.04"/> tuhaf kokularıyla, çıplak bir beden, bu rahatsız edici, korkutucu bir şeydi; Lola bunu anlayamıyordu. Şimdi kendini kapıp koyuvermek, kuvvetli, bastıran, ezen bir şehvetin derinliklerine yuvarlanmak gerekti. İnsan bir kere başladı mı, arkası gelirdi; ama başlayıncaya dek ürkerdi her seferinde. Sinirlenerek, “Ne olursa olsun,” diye düşündü, “geçen seferki gibi beyinüstü gitmeyeceğim.” Lavabonun<a id="GBS.0044.05"/> aynasında dikkatle saçlarını taradı, dökülüp dökülmediklerini anlamak istiyordu. Ama beyaz fayansın üzerine tek saç düşmedi. Pijamalarını da giydikten sonra kapıyı açtı ve çıktı.</p>
			<p>Lola, çıplak, yatağın üzerine uzanmıştı. Şimdi başka bir Lola’ydı, kirpiklerinin arasından, gevşek ve korkutucu, Boris’e bakıyordu. Mavi yatak örtüsünün üzerinde üçgen biçiminde kızıl bir tüy demetiyle beneklenmiş<a id="GBS.0045.01"/> bedeni, bir balığın karnı gibi gümüş parıltılı bir beyazlıkla bembeyazdı. Güzeldi. Boris yanına doğru yürüdü ve ona, tiksintiyle karışık bir heyecanla baktı; Lola kollarını uzattı.</p>
			<p>“Dur biraz,” dedi Boris.</p>
			<p>Duvara uzandı ve elektriği söndürdü. Oda birden kıpkızıl kesilmişti: Karşıki binanın üçüncü katına ışıklı bir reklam yerleştirmişlerdi. Boris, Lola’nın yanına uzandı ve elini usul usul<a id="GBS.0045.02"/> omuzlarında, göğüslerinde dolaştırmaya başladı. Derisi o kadar yumuşak, o kadar kaygandı ki, ipek giysisi hâlâ üzerinde sanılırdı. Göğüsler biraz gevşemişti, Boris bunu seviyordu: Bunlar yaşamış, yaşamın gerçeğini öğrenmiş bir kadının göğüsleriydi. Elektriği söndürmüştü; ama şu Allahın belası reklamın ışığında gene de Lola’nın kızıl aydınlıkta simsiyah görünen kalın dudaklarını, soluk yüzünü görüyordu;<a id="GBS.0045.03"/> bu yüzde acı vardı, gözleri haşindi. Boris kendini ağır, hantal ve kederli hissediyordu, tıpkı Nimes’de, ömründe ilk kez bir boğa güreşi seyredeceği zaman olduğu gibi; şimdi de bir şey olacaktı, feci, korkutucu ve önüne geçilmez bir şey: boğanın kanlı ölümü gibi bir şey.</p>
			<p>Lola, “Pijamanı çıkarsana,” diye yalvardı.</p>
			<p>“Hayır, olmaz.”</p>
			<p>Buna alışmışlardı. Her seferinde Lola, Boris’e pijamasını<a id="GBS.0045.04"/> çıkarması için yalvarır, her seferinde Boris, aynı sözlerle bunu reddederdi. Lola’nın elleri pijamanın içine sokuldu ve göğsünü okşamaya başladı. Boris gülüyordu.</p>
			<p>“Gıdıklanıyorum.”</p>
			<p>Öpüştüler. Lola, Boris’in elini aldı, bacaklarının arasına koydu. Lola’nın acayip istekleri vardı ve Boris çoğu zaman kendini savunmak zorunda kalırdı. Elini bir an Lola’nın bacaklarının arasında hareketsiz<a id="GBS.0045.05"/> bıraktı, sonra usulca, omuzlarına doğru çekti.</p>
			<p>Lola, Boris’i kendine doğru çekmeye uğraşarak, “Gel, gel,” diye fısıldıyordu. “Seni seviyorum, bayılıyorum sana.”</p>
			<p>Kısık kısık inliyordu ve Boris, “Tamam,” diye düşündü, “gene beyinüstü gidiyorum.”</p>
			<p>Belinden ensesine doğru elektrikli bir ürperme dolaşıyordu. Boris dişlerini sıktı: “Hayır, istemiyorum.” Ama birden ona, birisi bedenini, bir<a id="GBS.0046.01"/> tavşan yavrusuymuş gibi ensesinden tutup havaya kaldırmış gibi geldi ve boylu boyunca Lola’nın üzerine yattı, gözlerinde kırmızı, mor, benekler, benekler uçuştu.</p>
			<p>Lola, “Canım,” diye mırıldandı.</p>
			<p>Onu usulca yana doğru devirdi ve sıyrılıp kalktı. Boris, başı yastığa gömülü, şaşkın, uzanmış kalmıştı. Lola’nın banyoya girip kapıyı kilitlediğini duydu ve düşündü: Lola ile bu hikâye bitsin, bir<a id="GBS.0046.02"/> daha böyle rezilliklere kalkışmayacağım. Bir kadınla böyle mıncık mıncık sevişmek iğrenç bir şey. Hayır, sevişmek iğrenç değil ama insanın aklı başından gidiyor... Berbat! İnsan artık ne halt ettiğini bilmiyor, çileden çıkıyor; öyle olunca, seviştiğin kim olursa olsun, önemi yok. Bir kere aklını kaçırdın mı, üst tarafı fizyolojik bir iş... Tiksintiyle tekrarlıyordu: Fizyolojik bir iş! Lola yıkanıyordu.<a id="GBS.0046.03"/> Suyun sesi dinlendirici ve tertemizdi. Boris bu sesi zevkle dinledi. Çölde, susuzluktan delirenler de böyle kulaklarında suyun kutsal sesini duyarlarmış. Boris bir an kendini çıldırmış farz etti: Bu oda, bu kızıl aydınlık, bu kulaklarında şırıldayan şu, hepsi çılgınca rüyalardı, şimdi ayılacak ve kendini, çölde, burnu kızgın kumlara gömülü, başında kasket, serilmiş kalmış bulacaktı. Birden<a id="GBS.0046.04"/> Mathieu’nün hayali gözünün önüne geldi. “Amma boktan iş,” diye düşündü. “Erkekleri kadınlardan daha çok seviyorum. Bir erkeğin yanında, bir kadının yanında olduğumdan bin kez daha mutlu hissediyorum kendimi. Ama dünyayı bağışlasalar bir erkekle yatamam.” Birden keyiflendi: “Lola’dan ayrılınca papaz olacağım.” İçi rahatlamıştı. Lola yatağa atladı ve kollarını boynuna doladı.</p>
			<p>“Bebeğim,” diyordu,<a id="GBS.0046.05"/> “tatlı bebeğim.”</p>
			<p>Saçlarını okşuyordu. Boris ses çıkarmadı. Lola konuşmaya başladığı zaman gözkapaklarının arkasında pırıl pırıl yıldızlar görüyordu. Lola’nın sesi kızıl ışıklı gecede tuhaf akisler yaptı:</p>
			<p>“Boris, senden başka hiçbir şeyim yok benim. Yalnızım. Sen beni çok, çok sevmelisin, ben senden başka hiçbir şeyi sevmiyorum. Yalnızca seni düşünüyorum. Eğer yaşamımın saçmalığını düşünecek<a id="GBS.0047.01"/> olsam, hemen gidip kendimi köprüden nehre atmam gerek. Ama ben seni düşünüyorum. Sakın bana bir oyun oynamaya kalkışma canım, sen elimde kalan tek şeysin benim. Tek şeysin! yaşamım senin elinde, sevgilim; sakın, sakın beni harcama, ne olursa olsun. Harcama sakın beni, öyle yalnızım, öyle yalnızım ki!”</p>
			<p>Boris sıçrayarak ayıldı ve apaçık, “Eğer yalnızsan,” dedi, “bunu sen kendin istemişsin, çünkü<a id="GBS.0047.02"/> çok gururlusun. Öyle olmasaydı benden yaşlı birini sevebilirdin pekâlâ! Ben, çok gencim ve senin yalnızlığına ortak olamıyorum. Belki de beni bunun için seçtin.”</p>
			<p>Lola, “Bilmiyorum,” dedi. “Yalnızca seni çok, çok sevdiğimi biliyorum, o kadar.”</p>
			<p>Sımsıkı sarıldı. Boris onun, “Seni çok seviyorum,” dediğini duydu ve sonra uyudu.</p>
			</section>
			<section class="si-footnotes" epub:type="footnotes">
			<aside class="si-footnote" epub:type="footnote" id="s2"><a class="si-backref" href="#ref_s2">2</a>. (Alm.) Adım. Kesin olarak belirlenmiş ritmik kalıplar<div style="display:none;"><a id="GBS.0047.03"/></div> içinde ayakların yere vurulmasıyla yapılan sahne dansı. Dans ederken daha çok ses çıkması için ayakkabıların topuklarına ve ayak uçlarına nalçalar takılmıştır. (Y.N.)</aside>
			
			<aside class="si-footnote" epub:type="footnote" id="s3"><a class="si-backref" href="#ref_s3">3</a>. Yunan mitolojisinde Gorgo’ların en ünlü ve tek ölümlü olanı. Kafasında saç yerine yılanlar olan kanatlı bir genç kadın. Perseus tarafından öldürülmüştür.  (Ç.N.)</aside>
			</section>
  <div style="display:none;"><a id="GBS.0047.04"/></div></body>
</html>