<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0088.01"/></div>
    <section>
      <h1 class="baslik">VI</h1>
			<p>Kapının üzerinde önce “R.F.”<a class="si-noteref" epub:type="noteref" href="#s5" id="ref_s5">5</a> harflerini taşıyan bir arma ve üç renkli bayraklar göze çarpıyordu.</p>
			<p>Bu, hemen içerinin havasını veriyordu. Sonra, kocaman tenha salonlara, kocaman cilasız camlardan salona dolan ciddi yüzlü bir aydınlığa giriliyordu: Bu aydınlık, altın pırıltılarla gözlerinize giriyor, sonra erimeye başlıyor ve gümüş ışıltılı bir renge dönüşüyordu. Açık renk duvarlar,<a id="GBS.0088.02"/> açık bej, kadifemsi bir boya; Mathieu, “Fransız ruhu,” diye düşündü. Fransız ruhuyla dolu bir havuzdu burası, her yerde o ruh vardı. İviç’in saçlarının üzerinde, Mathieu’nün ellerinde: Bu, süzülmüş, ayıklanıp temizlenmiş bir aydınlıktı, salonların ciddi ve saygılı sessizliğiydi. Mathieu kendini uygar bir sorumlulukla dopdolu buldu: Yavaş sesle konuşmak gerekti, eşyaya el sürmemek, kurcalayıcı<a id="GBS.0088.03"/> zekâyı insaflı ve kararlı bir hızla kullanmak ve en önemlisi, bir Fransız’a en uygun nitelik olan “ağırbaşlılığı” unutmamak gerekti. Bütün bunlardan sonra, doğal olarak duvarların üzerindeki o renkli lekeler vardı: tablolar. Mathieu’nün bunlara bakmaya hiç hevesi yoktu. Gene de İviç’i sürüklüyor, ona, tek kelime konuşmadan, Bretanya’dan<a class="si-noteref" epub:type="noteref" href="#s6" id="ref_s6">6</a> bir peyzaj, çarmıhta İsa, bir buket, kumsalda diz çökmüş<a id="GBS.0088.04"/> iki Tahitili kız ve Maori süvarilerini gösteriyordu. İviç konuşmuyordu ve Mathieu onun ne düşündüğünü merak ediyordu. Tablolara bakmaya çalışıyor ama yapamıyordu. Canı sıkılarak, “Tablolar insanı çekip almıyor, yalnızca dinlendiriyor,” diye düşündü. “Onların benim için var olup olmaması bana bağlı, onların karşısında bağımsızım.” Evet, bağımsız! Bu ayrıca bir sorumluluk duygusu uyandırıyordu ve insan<a id="GBS.0088.05"/> kendini suçlu buluyordu.</p>
			<p>“Bu Gauguin,” dedi.</p>
			<p>Üzerinde “Otoportre” yazılı bir etiket bulunan dört köşe bir tabloydu. Gauguin solgun ve dağınık görünüyordu, iri çenesiyle yüzünde rahat bir zekâ ve biraz çocuksu, kederli bir kendini beğenmişlik vardı. İviç yanıt vermedi, Mathieu yan gözle ona baktı: Ancak ışığın yanıltıcı parlaklığıyla yaldızlarını kaybetmiş saçını görebildi. Geçen hafta,<a id="GBS.0089.01"/> bu tabloyu ilk gördüğü zaman Mathieu çok güzel bulmuştu. Şimdi tablonun karşısında duygusuzdu. Zaten tabloyu görmüyordu: Mathieu gerçekle ağzına dek doluydu. Üçüncü Cumhuriyet ruhuyla sarmaş dolaştı; gerçek olan ne varsa hepsini görüyordu; hepsini, bu klasik ışığın aydınlattığı her şeyi, duvarları, duvarlardaki tabloları, tablolardaki kabuklaşmış renkleri. Yalnızca resimleri görmüyordu; resimler<a id="GBS.0089.02"/> sönmüş, kapanmıştı ve bu aklı başında dünyada, çizecek ve boyayacak, tuvallerin üzerinde var olmayan şeyleri canlandıracak insanların yaşadığını düşünmek, korkunç bir şeydi.</p>
			<p>Bir erkekle bir kadın salona girdi. Erkek potin düğmelerine benzer gözleri, yumuşak, beyaz saçları olan bembeyaz, iriyarı bir adamdı; kadın, daha çok bir ceylana benziyor, kırk yaşlarında görünüyordu. Girer girmez, evlerindeymiş<a id="GBS.0089.03"/> gibi rahatlamışlardı: Böyle yerlere alışık olmalıydılar, onlardaki gençlik iddiasıyla bu seçilmiş ışık arasında inkâr edilmez bir yakınlık vardı: Bu çeşit gençlik, en kolay, bu sergilerin aydınlığında korunabiliyordu. Mathieu karşı duvarın ortasındaki büyük, küflü lekeyi gösterdi:</p>
			<p>“Bu da Gauguin.”</p>
			<p>Gauguin, fırtınalı bir göğün altında, beline kadar çıplak, delilerin sert ve aldatıcı gözleriyle,<a id="GBS.0089.04"/> dimdik, bakıyordu. Yalnızlık ve gurur yüzünü kemirmişti, bedeni, içi su dolu, yumuşak ve etli bir tropik meyvesi olmuştu. Kendine saygısını ve onurunu yitirmişti. O insanoğluna özgü onur ki, Mathieu, ne işe yarayacağını pek de bilmeden korumuştu hep ve gururunu yitirmemişti. Gauguin’in arkasında karanlık birtakım varlıklar, simsiyah şekillerden bir karmaşa vardı. Bu çılgın ve korkunç bedeni<a id="GBS.0089.05"/> ilk gördüğü gün Mathieu heyecanlanmıştı ama o gün yalnızdı. Bugün yanında kin dolu bir küçücük insan vardı ve Mathieu kendinden utanıyordu. Utançtan da öte: duvar dibinde bir kocaman çamur yığını.</p>
			<p>Adamla kadın yaklaşmışlar, tablonun önünde iddialı bir dikkatle duruyorlardı. İviç bir adım çekilmek zorunda kaldı, çünkü önünü kapamışlardı. Erkek biraz arkaya eğilerek tabloya hoşnutsuz bir ciddiyetle<a id="GBS.0090.01"/> baktı. Buna yetkiliydi, rozeti vardı.</p>
			<p>Başını sallayıp dilini hoşnutsuzluğunu belirtmek için damağında şaklatarak, “Bundan hiç hoşlanmadım,” dedi. “Kendini Hazreti İsa zannediyormuş galiba. Hele şu siyah meleğe bak, arkada, arkasında, yakışıksız, laubali...”</p>
			<p>Kadın gülmeye başlamıştı; kuş cıvıltısı gibi bir sesle, “Tanrım,” dedi. “Gerçekten, o melek pek uyduruk bir şey!”</p>
			<p>Adam ciddi bir<a id="GBS.0090.02"/> tavırla, “Düşündüğü zaman Gauguin’i sevmiyorum,” dedi. “Gerçek Gauguin, süsleyen Gauguin’ dir.”</p>
			<p>Gri flanelden iyi dikilmiş giysisi içinde dik ve kuru, o çıplak bedenin karşısında durmuş, Gauguin’e bebek gözleriyle bakıyordu. Mathieu tuhaf bir fıkırdama duyarak döndü: İviç gülmekten katılmak üzereydi, dudaklarını ısırarak umutsuz gözlerle ona bakıyordu. Mathieu, bir sevinç fırtınası içinde,<a id="GBS.0090.03"/> “Bana küsmemiş,” diye düşündü. Kolundan tutarak onu, iki büklüm, salonun ortasındaki deri koltuğa sürükledi. İviç gülerek kendini koltuğa bıraktı: Saçları karmakarışık yüzündeydi. Yüksek sesle, “Müthiş, harika,” dedi. Ne diyordu: “Gauguin’i düşündüğü zaman sevmiyorum” mu diyordu? Ya kadın! Aman Tanrım! O kadın o adama ne kadar yakışıyor ama.</p>
			<p>Adamla kadın, tereddütle bakınarak duruyorlardı:<a id="GBS.0090.04"/> Gözleriyle, hangi tarafa gideceklerini birbirlerine sorar gibiydiler.</p>
			<p>Mathieu, usulca, “Yandaki salonda başka tablolar var,” dedi.</p>
			<p>İviç gülmekten vazgeçmişti, keyifsiz bir sesle, “Yok,” dedi. “Kalabalık oldu şimdi...”</p>
			<p>“Çıkalım isterseniz.”</p>
			<p>“Evet, çıksak fena olmaz, bu tablolar başımı ağrıttı. Biraz dolaşıp hava almak istiyorum.”</p>
			<p>Kalktı. Mathieu, sol duvardaki büyük tabloya<a id="GBS.0090.05"/> üzgün gözlerle baktıktan sonra arkası sıra yürüdü, o tabloyu İviç’e göstermek isterdi. İki kadın çıplak ayaklarıyla, yerde, pembe otlara basıyorlardı. Birinin başında bir kukuleta vardı, o büyücüydü. Öbürü kolunu peygamberlere özgü bir rahatlıkla, ileri uzatmıştı. İkisinde de cansızmışlar gibi bir görünüş vardı. Sanki tam maddeye geçiştikleri, canlıdan eşyaya doğru değiştikleri anda yakalanmışlardı.</p><div style="display:none;"><a id="GBS.0091.01"/></div>
			<p>Dışarıda sokak yanıyordu; Mathieu bir öpüşün içinden geçtiğini sandı. Kendini tutamadı, “İviç,” dedi.</p>
			<p>İviç yüzünü buruşturdu, elleriyle gözlerini örttü.</p>
			<p>“Sanki gözlerimi oyuyorlar,” dedi. “Off... Şu yazdan nefret ediyorum.”</p>
			<p>Birkaç adım attılar. İviç hafifçe sendeliyordu, elleri hâlâ gözlerinin üzerindeydi.</p>
			<p>Mathieu, “Dikkat edin,” dedi. “Kaldırımın kenarına geldik.”</p>
			<p>İviç<a id="GBS.0091.02"/> birden ellerini indirdi ve Mathieu onun gerilmiş solgun gözkapaklarını gördü. Konuşmadan yürüdüler.</p>
			<p>“Bunları herkese göstermemeli,” dedi İviç.</p>
			<p>Mathieu, şaşkın, “Yani, tabloları mı demek istiyorsunuz?”</p>
			<p>“Evet.”</p>
			<p>Mathieu, alışkın olduğu içten ve tanıdık tonu yakalamaya çalışarak zorlukla konuşuyordu, “Herkese göstermeseydiler,” dedi, “biz nasıl görebilirdik sonra?”</p>
			<p>İviç, sertlikle,<a id="GBS.0091.03"/> “Görmeyiverirdik,” dedi.</p>
			<p>Sustular. Mathieu, “Bana hâlâ kızgın,” diye düşündü. Sonra birden dayanılmaz bir gerçekle burun buruna geldi:</p>
			<p>“Beni ekip gitmek istiyor,” diye düşündü. “Şimdi bütün istediği bu. Aklında, uygun bir ayrılık cümlesi arıyor, bulur bulmaz eyvallah deyip gidecek. Ama ben gitmesini istemiyorum, istemiyorum.” Korkuyla tekrarladı: “İstemiyorum.”</p>
			<p>“Yapılacak belli bir<a id="GBS.0091.04"/> işiniz var mı?” diye sordu.</p>
			<p>“Ne zaman?”</p>
			<p>“Şimdi.”</p>
			<p>“Hayır, yok.”</p>
			<p>“Canınız dolaşıp hava almak istediğine göre... Acaba dedim, benimle Daniel’e kadar gelir miydiniz? Monmartre Caddesi’ne kadar. Kapının önünde ayrılırız, belki sizi bir taksiye bindirmeme de izin verirsiniz, yurda kadar yürüyemezsiniz nasılsa.”</p>
			<p>“Teşekkür ederim, nasıl isterseniz... Ama ben yurda dönmeyeceğim, Boris’e<a id="GBS.0091.05"/> gideceğim.”</p>
			<p>“Gitmiyor.” Bu onu bağışladığını göstermezdi. İviç insanlardan ve bulunduğu yerden ayrılmaktan hoşlanmazdı, onlardan nefret bile etse... Çünkü gelecek onu korkuturdu. En tatsız durumlarda bile bir kaçamak bulur ve kendini somurtkan bir duygusuzlukla koşullara koyverirdi. Ama ne olursa olsun, Mathieu memnundu: İviç’in yanında oldukça onun düşünmesine engel olacaktı. Durmadan konuşarak<a id="GBS.0092.01"/> yanında bulunuşunu zorla kabul ettirebilirse, onda doğacak o öfkeli ve hor gören düşüncelerin bilinçlenmesini geciktirmiş olurdu. Hemen, hemen konuşmak, ne olursa olsun konuşmak gerekti. Ama Mathieu söyleyecek, anlatacak bir şey bulamıyordu. Sonunda beceriksizce, “Sergi... Biraz olsun hoşunuza gitti mi?” diye sordu.</p>
			<p>İviç omuz silkti. “Tabii.”</p>
			<p>Mathieu alnındaki terleri silmek istiyordu,<a id="GBS.0092.02"/> ama cesaret edemedi. Bir saat sonra o, yalnız kalacak ve beni düşünerek suçlayacak. Kendimi savunamayacağım. Buna engel olmam gerek, öylece gitmesine izin veremem. Ona anlatmalıyım.</p>
			<p>Ona doğru döndü ama biraz vahşi, ürkek gözlerini gördü, sözcükler boğazında düğümlendi.</p>
			<p>İviç birden, “Deli miydi acaba?” diye sordu.</p>
			<p>“Gauguin mi? Sanmam. O tablo için mi soruyorsunuz bunu?”</p>
			<p>“Gözleri<a id="GBS.0092.03"/> için. Sonra, o arkasındaki siyah şekiller vardı, kulaklarına bir şeyler fısıldıyorlardı sanki.”</p>
			<p>Sesinde gizli bir özleyişle, “Güzel adammış,” diye ekledi.</p>
			<p>Mathieu, şaşırmıştı.</p>
			<p>“Bakın hele! Sahi mi? Bu benim hiç aklıma gelmemişti.”</p>
			<p>İviç’in böyle ünlü, ama ölmüş insanlardan öyle bir söz edişi vardı ki Mathieu’yü şaşırtıyordu: Büyük ressamlarla eserleri arasında hiçbir bağ kurmuyordu;<a id="GBS.0092.04"/> tablolar her zaman, her zaman var olmuşlardı onun gözünde, ve elde edilmesi özlenen, güzel, şehvetli şeylerdi. Ressam ise, insandı, herkese benzeyen, herhangi bir insan. “Güzel miydi, hoşa giden zarif bir insan mıydı, metresleri var mıydı?” diye düşünürdü. Bir gün Mathieu ona, Toulouse Lautrec’in tablolarını sevip sevmediğini sormuştu, İviç, “Öff... Ne korkunç, ne berbat şey!” diye yanıt vermişti.<a id="GBS.0092.05"/> “Öyle çirkin adam ki.” Mathieu gururunun kırıldığını hissetmişti.</p>
			<p>İviç, ısrarla, “Evet, güzel adammış,” dedi.</p>
			<p>Mathieu omuz silkti. İviç, Sorbonne’un kişiliksiz kız gibi kırıtkan oğlanlarını gözleriyle yiyebilirdi, hem de keyfince, istediği kadar... Hatta bu, Mathieu’nün hoşuna bile gidiyordu; onun, iki rahibeyle birlikte yürüyen küçük bir oğlana, bir öksüzler yurdu öğrencisine uzun uzun<a id="GBS.0093.01"/> baktıktan sonra, “Galiba ben sapıklaşıyorum,” dediği gün, onu bu haliyle ne kadar canayakın bulmuştu. Kadınları da, onları da güzel bulabilirdi. Ama Gauguin’i değil! Hayır, bu güzel tablolar yapmış, olgun adamı değil.</p>
			<p>“Ben,” dedi. “Ben onda... Ben onu sevimli bulmuyorum.”</p>
			<p>İviç alayla dudak büktü ve sustu.</p>
			<p>Mathieu, aceleyle, “Ne var, İviç?” diye sordu. “Onu sevimli bulmadığım için bana<a id="GBS.0093.02"/> kızdınız mı?”</p>
			<p>“Hayır ama niye böyle söylediğinizi anlayamadım.”</p>
			<p>“İşte öyle. Bana öyle geldi de ondan: O kadar kendini beğenmiş ki, gözleri balık gözü gibi bakıyor.”</p>
			<p>İviç saçıyla oynamaya başlamıştı, yüzünde yavan bir inat vardı. Renksiz bir sesle, “Soylu bir duruşu var,” dedi.</p>
			<p>Mathieu, aynı renksiz sesle, “Yani, azametli, kurumlu, demek istiyorsunuz,” dedi.</p>
			<p>İviç sessizce güldü.<a id="GBS.0093.03"/> “Tabii, tabii...”</p>
			<p>“Neden tabii diyorsunuz?”</p>
			<p>“Çünkü sizin buna ‘kurum, azamet’ diyeceğinizi biliyordum da ondan.”</p>
			<p>Mathieu yumuşak bir sesle, “Ama kötü niyetle söylemedim,” dedi. “Ben insanların gururlu olmasını severim.”</p>
			<p>Uzunca bir sessizlik oldu. Sonra İviç, budala bir sertlikle, kabaca, “Fransızlar soyluluktan hoşlanmazlar,” dedi.</p>
			<p>İviç öfkelendiği zaman ve her seferinde aynı<a id="GBS.0093.04"/> kaba, budalaca bir sertlikle Fransızların karakterinden, huyundan söz ederdi. Bön bir tavırla, “Ama hakları da var,” diye ekledi. “Dıştan bakılınca soyluluk, pek abartılı görünüyor herhalde...”</p>
			<p>Mathieu yanıt vermedi: İviç’in babası soyluydu, eğer 1917 Devrimi olmasaydı İviç Moskova’da, soylu aile kızlarının gittiği bir koleje gidecek, sonra saraya takdim edilecek ve dar alınlı, ölü mavi gözlü,<a id="GBS.0093.05"/> yakışıklı bir muhafız subayıyla evlenecekti. Mösyö Serguine şimdi Laon’da bir kereste fabrikasının sahibiydi. İviç Paris’teydi; Paris’te, soyluluktan nefret eden bir yoksul halk çocuğuyla dolaşıyordu.</p>
			<p>İviç, “Başını alıp gitmişti, değil mi?” diye sordu.</p>
			<p>Mathieu, telaşla yanıt verdi:</p>
			<p>“Evet, anlatmamı ister misiniz?”</p>
			<p>“Biliyorum galiba: Evliymiş, çocukları varmış, falan filan, değil<a id="GBS.0094.01"/> mi?”</p>
			<p>“Evet, bir bankada çalışıyormuş. Pazar sabahları, elinde bir şövaleyle bir kutu boya, kırlara gidermiş. Şu ‘pazar ressamı’ dedikleri tiplerden...”</p>
			<p>“Pazar ressamı mı?”</p>
			<p>“Evet, başta öyleymiş, yani pazar günleri balığa çıkacak yerde resim yapan bir amatör. Bir çeşit açık hava sporu, anlıyorsunuz ya? Çünkü bu resimler daima kırlarda, açık havada yapılır.”</p>
			<p>İviç güldü; ama bu, Mathieu’nün<a id="GBS.0094.02"/> beklediği gülüş değildi.</p>
			<p>Mathieu, “Onun işe, pazar günleri resim yaparak başlamış olması size gülünç mü geliyor?” diye sordu.</p>
			<p>“Onu düşünmüyordum.”</p>
			<p>“Ne düşünüyordunuz?”</p>
			<p>“Pazar ressamları gibi, ‘pazar şairleri’ de var mıdır?’ diye soruyordum kendi kendime.”</p>
			<p>Pazar şairleri: her hafta sonu bir hikâye ya da üç beş şiir yazarak yaşamlarına biraz ideal katmak isteyen küçük burjuvalar...<a id="GBS.0094.03"/> Tıpkı açık hava sporu yapar gibi! Mathieu ürperdi. Neşeli görünmeye çalışarak, “Benim de o ‘pazar şairleri’nden biri olduğumu mu söylemek istiyorsunuz?” diye sordu. “Eh, görüyorsunuz ki insan bu yolla pekâlâ ünlü olabiliyor. Kim bilir, bir de bakarsınız ben de Tahiti’ye gitmişim. Olmaz mı?”</p>
			<p>“Hiç sanmam.”</p>
			<p>“Neden? Neden olmasın? Belki Tahiti’ye gidemem ama New York’a gidebilirim. Amerika’ya<a id="GBS.0094.04"/> gitmeyi isterim.”</p>
			<p>İviç sinirli parmaklarla saçlarını çekiştiriyordu.</p>
			<p>“Evet,” dedi. “Davetli olarak... Başka öğretmenlerle birlikte.”</p>
			<p>Mathieu yanıt vermedi, bakıyordu. İviç devam etti:</p>
			<p>“Belki yanılıyorum... Ama sizi, bir üniversitede, Amerikalı öğrencilerin karşısında konferans verirken gözümün önüne getirebiliyorum da, bir gemi güvertesinde, göçmenlerle birlikte, hayır!.. Bu belki<a id="GBS.0094.05"/> de Fransız oluşunuzdan.”</p>
			<p>Mathieu kızararak, “Benim ancak lüks kamaralarda yolculuk edebileceğimi mi sanıyorsunuz?” diye sordu.</p>
			<p>İviç, kısaca, “Hayır,” dedi, “ikinci mevkide.”</p>
			<p>Mathieu yutkunmakta güçlük çekiyordu. “Ben de seni görmek isterdim,” diye düşündü, “bir geminin güvertesinde, göçmenlerle haşır neşir, ölürdün, herhalde.”</p>
			<p>“Neyse,” dedi, “şöyle ya da böyle, benim bir yere gidemeyeceğimi<a id="GBS.0095.01"/> sanmanızı yadırgadım. Yanılıyorsunuz İviç, başımı alıp gitmek istediğim günler çok olmuştur. Ama şimdi artık geçti. Çünkü bu kaçışın çok budalaca bir şey olduğunu anladım. Bu hikâye, hele kırk yaşına kadar bir koltukta ekmek elden, su gölden rahat rahat oturmuş bir Gauguin söz konusu olunca, daha da saçma geliyor insana.”</p>
			<p>İviç alaylı bir kahkahayla güldü. Mathieu, “Doğru değil mi?” diye sordu.</p><div style="display:none;"><a id="GBS.0095.02"/></div>
			<p>“Siz söylediğinize göre... Doğrudur! Zaten onun tablodaki yüzünü görmek yetiyor.”</p>
			<p>“Yani?”</p>
			<p>“Yani; dünyada onun gibi ‘ekmek elden, su gölden’ geçinip gitmiş pek çok insan bulunmasa gerek! Onun her şeyden vazgeçmiş, her şeyi yitirmiş... Ve her şeyi göze almış bir hali var.”</p>
			<p>Mathieu iri çeneli, kocaman bir yüz görür gibi oldu. Gauguin insanoğluna özgü onurunu yitirmişti, yitirmeyi göze<a id="GBS.0095.03"/> almıştı.</p>
			<p>“Anlıyorum,” dedi. “Dipteki büyük tabloyu söylüyorsunuz. O sırada çok hastaymış.”</p>
			<p>İviç, dudak bükerek, “Küçük tablodan bahsediyorum,” dedi. “Orada Gauguin henüz genç: Genç ve her şeyi yapabilecek bir insan olduğu besbelli...”</p>
			<p>Gözleri boşluğa dalmıştı, Mathieu ikinci kezdir içinin kıskançlıkla burkulduğunu duydu.</p>
			<p>“Evet, gerçekten, bunu söylemek istiyorsanız,” dedi, “ben<a id="GBS.0095.04"/> her şeyi göze alabilecek bir adam değilim.”</p>
			<p>“Yo, hayır!”</p>
			<p>“Hem, bunun niçin özlenir bir nitelik olduğunu da anlayamıyorum,” dedi, “ya da ne demek istediğinizi iyi anlamadım.”</p>
			<p>“Neyse, bırakalım şimdi bu lafları.”</p>
			<p>“Tabii, gene her zamanki gibi, değil mi? Her zaman böyle: Üstü kapalı sözlerle beni iğneliyorsunuz, sonra anlatın diye rica ettiğim zaman, şimdi kalsın, deyip işin içinden<a id="GBS.0095.05"/> çıkıyorsunuz. Bu size kolay geliyor...”</p>
			<p>İviç ilgisiz bir tavırla, “Ben kimseyi iğnelemiyorum,” dedi.</p>
			<p>Mathieu birden durdu ve ona baktı. İviç de istemeyerek durdu, ağırlığını bir ayağından öbürüne vermiş bekliyor, bakışlarını Mathieu’den kaçırıyordu.</p>
			<p>“Şimdi, ne demek istediğinizi anlatın bana.”</p>
			<p>İviç, hayretle, “Nasıl, ne demek istediğimi?..” diye sordu.</p>
			<p>“Şu ‘her şeyi göze almış<a id="GBS.0096.01"/> adam’ sözüyle neyi kastettiğinizi öğrenmek istiyorum.”</p>
			<p>“Gene mi o laf? Bitmedi mi?”</p>
			<p>Mathieu, “Aptalca bir şey belki ama,” dedi, “ne demek istediğinizi merak ettim.”</p>
			<p>İviç saçlarının uçlarıyla oynamaya başlamıştı bile... Bu, insanın sinirine dokunuyordu.</p>
			<p>“Hiçbir şey demek istemedim ki, öyle, aklıma geldi, söyledim.”</p>
			<p>Durakladı, zihninde bir şeyler, arıyor gibiydi. Bir ara ağzını<a id="GBS.0096.02"/> açtı, Mathieu konuşacağını sanarak bekledi ama İviç yalnızca, “İnsanlar şöyle olmuş, böyle olmuş, bana ne,” dedi. “Umurumda bile değil.”</p>
			<p>Parmağına bir demet saç dolamış, koparacakmış gibi çekiyordu. Birden, ayaklarının ucuna bakarak anlattı:</p>
			<p>“Siz yerinize yerleşmişsiniz ve dünyayı bağışlasalar, kıpırdamayı göze almazsınız.”</p>
			<p>“Demek öyle,” dedi. “İyi, ama nereden biliyorsunuz?”</p>
			<p><a id="GBS.0096.03"/>“Bilmiyorum, hissediyorum: İnsan size bakınca, tamamlanmış bir yaşamınız ve her şey hakkında peşin yargılarınız olduğunu hissediyor. Bir yerde durup emriniz altında bulunan şeylere elinizi uzatıyorsunuz, olup bitiyor; ama o şeyleri almak için siz yerinizden kıpırdamıyorsunuz.”</p>
			<p>Mathieu, tekrar, “Ne biliyorsunuz?” diye itiraz etti. Söyleyecek başka söz bulamıyordu, çünkü İviç’in haklı olduğunu<a id="GBS.0096.04"/> biliyordu.</p>
			<p>İviç, bıkkınlıkla, “Öyle sanıyordum,” dedi. “Bir şeyleri tehlikeye atmak istemediğinizi, istemeyecek kadar akıllı olduğunuzu sanıyordum.” Yalancı bir ilgiyle, “Ama madem öyle olmadığınızı söylüyorsunuz,” diye devam etti. “O halde...”</p>
			<p>Mathieu bir an Marcelle’i düşündü, utançla, “Hayır,” dedi, “öyleyim, haklısınız, sizin sandığınız gibiyim.”</p>
			<p>İviç, bir zafer sevinciyle, “Ya,”<a id="GBS.0096.05"/> dedi.</p>
			<p>“Bunun... Bunun çok aşağılık bir tavır olduğunu mu düşünüyorsunuz?”</p>
			<p>İviç, hoş görürcesine, “Aksine,” dedi, “böylesi daha bile iyi bence. Gauguin’le yaşam taşınılmaz bir yük olurdu.” Sonra, sesinde en ufak bir alay ifadesi olmaksızın, “Sizinle insan kendini güvende hissediyor,” diye devam etti. “Beklenmedik, akla gelmedik bir şeyler olmasına imkân yok.”</p>
			<p>Mathieu, kuru bir sesle,<a id="GBS.0097.01"/> “Gerçekten...” dedi. “Aklıma eseni yapamadığımı söylemek istiyorsanız, haklısınız. Oysa ben de başkaları gibi delilik yapabilirim ama bunu saçma bulduğum için...”</p>
			<p>İviç, “Biliyorum, biliyorum,” dedi. “Yaptıklarınız her zaman o kadar düzenli, o kadar akla yakın ki...”</p>
			<p>Mathieu yüzünün gerildiğini hissetti. “Bunu neyi düşünerek söylediniz, İviç?”</p>
			<p>İviç, “Hiç,” dedi, “belli bir şeyi düşünmedim.”</p><div style="display:none;"><a id="GBS.0097.02"/></div>
			<p>“Herhalde bir şey düşünmüşsünüzdür.”</p>
			<p>Ona bakmadan, mırıldandı:</p>
			<p>“Her hafta, elinizde bir ‘Semaine à Paris’ ile gelirdiniz, bir program yapardınız...”</p>
			<p>Mathieu, küskün, “İviç,” dedi. “Ama ben bunları sizin için yapıyordum.”</p>
			<p>İviç incelikle, “Biliyorum,” dedi. “Onun için de size teşekkür borçluyum.”</p>
			<p>Mathieu üzülmekten çok şaşırmıştı.</p>
			<p>“Anlayamadım, İviç. Konser dinlemeyi ya<a id="GBS.0097.03"/> da güzel tabloları görebilmeyi istemiyor muydunuz?”</p>
			<p>“İstiyordum tabii.”</p>
			<p>“Bunu nasıl da baştan savma söylüyorsunuz.”</p>
			<p>“Hepsini çok severim...” Sonra ani bir öfkeyle devam etti: “Ama sevdiğim şeyleri bir görev gibi önüme sürmelerinden nefret ederim!”</p>
			<p>Mathieu kekeledi:</p>
			<p>“Ya... Demek... Demek bunun için...”</p>
			<p>İviç başını kaldırmış, saçlarını arkaya savurmuştu, geniş, solgun yüzü<a id="GBS.0097.04"/> ortaya çıkmıştı şimdi, gözleri ateş gibiydi. Mathieu birden gerçekle yüz yüze gelmişti: İviç’in ince, gevşek dudaklarına bakıyor, onları nasıl olup da öptüğünü anlayamıyordu.</p>
			<p>Kırılmış bir sesle, “Bana söylemeliydiniz,” dedi. “Sizi zorlamazdım.”</p>
			<p>İviç’i konserlere, sergilere sürüklemiş, ona dinlediklerini, gördüklerini anlatmaya çalışmış ve bu sırada İviç ondan nefret etmişti.</p>
			<p>İviç,<a id="GBS.0097.05"/> onu işitmemişti bile.</p>
			<p>“Tablolardan bana ne,” dedi. “Onlar benim değil ki, olmasına da imkân yok. Her seferinde, hırstan kuduruyordum, almak, kaçırıp götürmek isteğiyle kıvranıyordum. Ama elimi bile süremiyordum. Siz ise yanımda, sessiz ve saygılı, seyrederdiniz, sanki kilisede dua dinler gibi...”</p>
			<p>Sustular. İviç haşin yüzüyle düşünüyordu Mathieu’ nün birden boğazı kurudu.</p>
			<p>“İviç, bu<a id="GBS.0098.01"/> sabah olanlar için özür dilerim,” dedi.</p>
			<p>İviç, “Bu sabah olanlar mı?” dedi. “Unuttum bile. Gauguin’i düşünüyordum.”</p>
			<p>“Bir daha olmayacak,” dedi Mathieu, “hatta bu sabah, nasıl olduğunu ben de anlayamadım.”</p>
			<p>Vicdanını rahatlatmak için konuşuyordu: Yoksa partiyi kaybettiğini biliyordu. İviç yanıt vermedi, Mathieu kendini zorlayarak devam etti:</p>
			<p>“Sonra müzeler ve konserler... Çok pişmanım<a id="GBS.0098.02"/> şimdi. İnsan biriyle anlaştığını sanıyor, bir de bakıyor ki... Siz de hiçbir şey söylemiyordunuz.”</p>
			<p>Her cümlede artık susacağını sanıyordu. Ama hemen ardından bir başkası geliyor, dudaklarını zorluyordu. Tiksintiyle, isteksiz ve için için ürpererek konuşuyordu. Devam etti:</p>
			<p>“Değişmeye çalışacağım.”</p>
			<p>“Aşağılık, ikiyüzlü herifin biriyim,” diye düşündü. Çaresiz bir öfkeyle yanaklarının gerildiğini<a id="GBS.0098.03"/> hissetti. İviç başını salladı.</p>
			<p>“İnsan değişemez,” dedi. Aklı başında, anlayışlı bir tavırla konuşuyordu ve Mathieu ondan açıkça nefret ediyordu. Konuşmadan, yan yana, kör edici aydınlıkta yürüyorlar ve birbirlerinden nefret ediyorlardı. Mathieu kendini İviç’in gözleriyle görüyor ve kendinden de nefret ediyordu. İviç elleriyle şakaklarını bastırarak, “Daha çok var mı?” diye sordu.</p>
			<p>“On beş<a id="GBS.0098.04"/> dakikalık yolumuz kaldı. Yoruldunuz mu?”</p>
			<p>“Evet! Özür dilerim, tablolar yordu beni. “Ayağını yere vurarak, öfkeyle, “İşte,” dedi, “şimdiden hepsini unuttum, hepsi karmakarışık oldu zihnimde. Her seferinde aynı şey oluyor.”</p>
			<p>“Dönmek mi istiyorsunuz?”</p>
			<p>“Dönsem daha iyi olacak.”</p>
			<p>Mathieu bir taksi çağırdı. Şimdi yalnız kalabilmek için acele ediyordu.</p>
			<p>İviç, ona bakmadan, “Hoşçakalın,”<a id="GBS.0098.05"/> dedi.</p>
			<p>Mathieu, “Ya Sumatra?” diye düşündü. “Gitmem gerek mi acaba?”</p>
			<p>Ama İviç’le akşam tekrar birlikte olmayı canı çekmiyordu.</p>
			<p>“Güle güle!”</p>
			<p>Taksi uzaklaştı ve birkaç saniye Mathieu kederle ardından baktı. Sonra beyninde bir kapı kapandı, kilitlendi ve Marcelle’i düşünmeye başladı.</p>
			</section>
			<section class="si-footnotes" epub:type="footnotes">
					<aside class="si-footnote" epub:type="footnote" id="s5"><a class="si-backref" href="#ref_s5">5</a>. R.F.  République France. Fransa Cumhuriyetinin kısaltılmış adı.(Y.N.)</aside>
				
					<aside class="si-footnote" epub:type="footnote" id="s6"><a class="si-backref" href="#ref_s6">6</a><div style="display:none;"><a id="GBS.0099.01"/></div>. Fransa’nın kuzeybatısındaki Ille-et-Vilaine, Morbihan, Côtes-du-Nord ve Finistrère illerini içine alan ve eski Bretanya eyaletiyle çakışan bölge. (Y.N.)</aside>
			</section>		
  <div style="display:none;"><a id="GBS.0099.02"/></div></body>
</html>