<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0328.01"/></div>
    <section>
      <h1 class="baslik">XVII</h1>
			<p>Mathieu kapıyı, gıcırdamasın diye menteşeleri üzerinde biraz kaldırarak usulca açtı, sonra ayağını en alt basamağa koyarak eğildi, ayakkabılarının bağlarını çözdü, dizi çenesine değiyordu. Ayakkabılarını çıkardı, sol eline aldı, gözlerini kaldırdı, yukarıda, karanlıkta asılı gibi duran pembemsi buluta baktı, sağ eli merdivenin tırabzanındaydı. Kendi hakkında hüküm yürütmekten<a id="GBS.0328.02"/> çoktan vazgeçmişti. Karanlıkta, basamakları gıcırdatmamaya dikkat ederek merdiveni çıktı.</p>
			<p>Odanın kapısı aralıktı, itti. İçerisi ağır kokuyordu. Günün boğucu sıcağı bütünüyle, bir tortu gibi bu odaya birikmişti. Yatağın kenarında oturmuş, gülümseyerek bakan bir kadın vardı, Marcelle’di bu. Lame kuşaklı güzel beyaz sabahlığını giymiş, itinayla boyanmıştı, yüzünde önemli ve mutlu günlere özgü<a id="GBS.0328.03"/> anlam vardı. Mathieu kapıyı kapattı, elleri iki yanında sarkık, durdu; var olmanın o dayanılmaz, o tatlı yumuşaklığı boğazına bir yumruk gibi oturmuştu. O tatlı, yumuşak duygu buradaydı, burada, bu gülümseyen kadının yanındaydı, burada açılıyor, yaşıyor; bu hastalık, vanilya ve aşk kokulu havaya karışıyordu. Marcelle başını geriye atmış, onu yarı kapalı gözkapaklarının aralığından muzip bakışlarla<a id="GBS.0328.04"/> seyrediyordu. Ona gülümsedi ve ayakkabılarını dolaba koymak için duvara doğru yürüdü. Aşk ve sevecenlikle dopdolu bir ses, ardından fısıldadı:</p>
			<p>“Sevgilim.”</p>
			<p>Mathieu birden döndü ve dolaba yaslandı. Alçak sesle, “Merhaba,” dedi.</p>
			<p>Marcelle elini şakaklarının hizasına kaldırarak parmaklarını oynattı:</p>
			<p>“Merhaba!”</p>
			<p>Kalktı, kollarını Mathieu’nün boynuna doladı ve öptü, uzun uzun, dilini<a id="GBS.0328.05"/> usulca onun ağzına kaydırarak öptü. Gözkapaklarına mavi far sürmüştü, saçlarının arasında bir çiçek vardı. Mathieu’nün ensesini okşayarak:</p>
			<p>“Çok sıcak, değil mi?” diye sordu.</p>
			<p>Ona aşağıdan yukarı doğru doğru, dilini muzip ve mutlu çocuk gibi dişlerinin arasına kıstırmış bakıyordu. Güzeldi. Mathieu içi ezilerek, İviç’in kuru ve haşin çirkinliğini düşündü.</p>
			<p>“Çok sıhhatli görünüyorsun,”<a id="GBS.0329.01"/> dedi. “Halbuki dün sabah telefonda sesin çok bozuktu.”</p>
			<p>“Evet. Aptalım da ondan. Ama bugün iyiyim, hatta çok iyiyim.”</p>
			<p>“Gece iyi uyudun mu?”</p>
			<p>“Uyudum. Hem de mışıl mışıl.”</p>
			<p>Sokuldu, tekrar öptü. Mathieu dudaklarının üzerinde, onun dudaklarının kadife yumuşaklığındaki dolgunluğunu, sonra dilini duydu: hareketli, kaygan, sıcacık bir çıplaklık. Usulca geri çekilerek kollarından sıyrıldı.<a id="GBS.0329.02"/> Marcelle beyaz sabahlığının içinde çıplaktı. Mathieu iri, güzel göğüslerini gördü ve ağzına ballı bir tat yayıldı. Marcelle onu belinden yakalayarak yanına çekti.</p>
			<p>“Gel yanıma otur.”</p>
			<p>Mathieu yatağın kenarına, onun yanına oturdu. Eli hâlâ Marcelle’in ellerinin içindeydi; genç kadın acemi bir okşamayla bu eli avuçlarında bastırıyordu ve Mathieu’ye, bu avuçların sıcaklığı ta içine, kemiklerine<a id="GBS.0329.03"/> kadar yayılıyormuş gibi geliyordu.</p>
			<p>“Burası çok sıcak,” dedi.</p>
			<p>Yanıt vermedi; onu dudakları aralık, yüzünde alçakgönüllü ve inanmış bir ifade, hayran gözlerle seyrediyordu. Mathieu sol elini usul usul midesinin üzerinden kaydırarak sinsi bir hareketle pantolonunun sağ cebine soktu, sigarasını çıkaracaktı. Marcelle bu eli gördü hafif bir çığlık kopardı:</p>
			<p>“Hii! Eline ne oldu?”</p>
			<p>“Kestim.”</p><div style="display:none;"><a id="GBS.0329.04"/></div>
			<p>Marcelle, onun sağ elini bıraktı ve yaralı sol elini avucuna aldı, dikkatle evirip çevirerek inceledi.</p>
			<p>“Sargın çok kirlenmiş,” dedi, “mikrop kaptıracaksın. Hem çamurlanmış da, ne yaptın sen?”</p>
			<p>“Sokakta gelirken yere kapaklandım.”</p>
			<p>Marcelle şaşkın, ama saygılı bir gülüşle ona baktı.</p>
			<p>“Elimi kestim, sokakta düştüm, elimi çamurladım, şu koca bebeğe de bakın! Ne oldu sana böyle? Bir<a id="GBS.0329.05"/> dakika dur, şu pansumanı değiştireyim. Böyle gezilir mi hiç?”</p>
			<p>Mathieu’nün elindeki sargıyı çözdü ve başını salladı.</p>
			<p>“Öff, berbat bir yara. Nasıl yaptın bunu? Teneke mi kesti, ne oldu, ha?”</p>
			<p>“Hayır. Dün gece, Sumatra’da oldu.”</p>
			<p>“Sumatra’da mı?”</p>
			<p>Geniş, solgun elmacıkkemikleri, altın pırıltılı saçlar; yarın, yarın saçlarımı böyle tarayacağım sizin için.</p>
			<p>“Boris’in deliliği,”<a id="GBS.0330.01"/> dedi Mathieu. “Yeni bir bıçak almış, avucuna saplayamazsın diye iddia etti.”</p>
			<p>“Sen de tabii saplayabileceğini hemen kanıtladın, değil mi? Ama sevgilim, şu hale bak, elini parçalamışsın. Yazık değil mi sana, şu zıpçıktı oğlanlar sonunda senin canına okuyacaklar diye korkuyorum vallahi. Zavallı elceğizine bak...”</p>
			<p>Mathieu’nün eli, alev alev yanan iki elin arasında, kıpırtısız yatıyordu; yara,<a id="GBS.0330.02"/> kararmış, cerahatli kabuğuyla iğrenç bir şeydi. Marcelle bu eli ağır ağır yüzüne doğru kaldırdı, bir an gözünü kırpmadan baktı, sonra birden eğildi ve dudaklarını heyecanla bu yaraya yapıştırdı. Mathieu, “Ne oluyoruz?” diye şaşkınlıkla düşündü. Marcelle’i kendine doğru çekti ve kulağının ucunu öptü.</p>
			<p>“Benimle birlikte olmaktan mutlu musun?” diye sordu Marcelle.</p>
			<p>“Evet, tabii.”</p>
			<p>“Ama öyle<a id="GBS.0330.03"/> görünmüyorsun?”</p>
			<p>Mathieu, ona yanıt vermeden gülümsedi. Genç kadın kalkmıştı, dolaptan, ilaç çantasını çıkarmaya gitti. Şimdi ona arkasını dönmüştü, üst rafa yetişebilmek için ayaklarının ucunda yükselmiş, kollarını yukarı kaldırmıştı, sabahlığının kolları dirseklerinden aşağı kaymıştı. Mathieu o kadar severek okşadığı bu esmer, çıplak kollara baktı ve içinde unutulmuş arzuların kımıldadığını<a id="GBS.0330.04"/> duydu. Marcelle, yürüyüşünde korkutucu bir ağırlıkla ona doğru geldi.</p>
			<p>“Ver bakalım elini.”</p>
			<p>Küçük bir pamuk parçasına alkol dökmüştü, elini silerek temizlemeye başladı. Mathieu kalçasının bir noktasında bu çok tanıdık vücudun sıcaklığını duyuyordu. </p>
			<p>“Şunu tükürükle!”</p>
			<p>Marcelle ince, uzun zamklı bir yakı parçası uzatıyordu. Dilini çıkardı ve uslu uslu, yakının pembe hafif tüylü yüzüne<a id="GBS.0330.05"/> sürdü. Marcelle yakıyı yaraya yapıştırdı, sonra eski pansumanı parmaklarının ucuyla tutarak kaldırdı, baktı.</p>
			<p>“Ya bu pisliği ne yapmalı? Sen gittikten sonra çöp tenekesine atarım.”</p>
			<p>Elini temiz, beyaz bir sargı beziyle yeniden sardı.</p>
			<p>“Demek Boris, seninle iddiaya tutuştu, öyle mi? Sen de elini bıçakladın! Vay koca bebek vay! Peki Boris de kesti mi elini?”</p>
			<p>“Kesmedi,” dedi Mathieu.</p><div style="display:none;"><a id="GBS.0331.01"/></div>
			<p>Marcelle güldü.</p>
			<p>“Seninle iyi oynamış,” dedi.</p>
			<p>Ağzına bir çengelli iğne almıştı, sargı bezini iki eliyle tutup çekerek yırttı. Dişlerini çengelli iğnenin üzerine bastırarak dudaklarının ucuyla sordu:</p>
			<p>“İviç de orada mıydı?”</p>
			<p>“Elimi kestiğim zaman mı?”</p>
			<p>“Evet.”</p>
			<p>“Hayır. Lola’yla dans ediyordu.”</p>
			<p>Marcelle iğneyi sargı bezinin ucuna geçirdi. İncecik çeliğin sırtında dudaklarının<a id="GBS.0331.02"/> kırmızı boyası kalmıştı.</p>
			<p>“Tamam, işte oldu! İyi eğlendiniz mi?”</p>
			<p>“Eh işte...”</p>
			<p>“Sumatra güzel mi? Ne istiyorum biliyor musun? Bir gece seninle oraya gitmek!”</p>
			<p>Mathieu can sıkıntısıyla, “Sen orada sıkılırsın,” dedi.</p>
			<p>“Yok canım, bir kerecik. Uzun uzun hazırlanır da öyle gideriz hem de, seninle birlikte bir yere çıkmayalı çok oldu, değil mi?”</p>
			<p>“Bir yere çıkmayalı! Seninle bir<a id="GBS.0331.03"/> yere çıkmayalı!” Bu evli kadın ağzı birden Mathieu’yü sinirlendirdi. Marcelle’in seçtiği sözcüklerden yana şansı yoktu.</p>
			<p>“İstemez miydin?”</p>
			<p>“Bak,” dedi Mathieu, “sonbahardan önce olmaz bu dediğin. Bir kere senin şimdi bir müddet kendini yormaman gerek. Sonra, sonra da Sumatra yaz tatiline girer, kapanır. Zaten Lola da Kuzey Afrika’ya turneye gidecek.”</p>
			<p>“Peki, sonbahara olsun. Söz mü?”</p><div style="display:none;"><a id="GBS.0331.04"/></div>
			<p>“Söz.”</p>
			<p>Marcelle bir an sustu, sonra çekingen bir tavırla öksürerek, “Sen...” dedi, “bana küskünsün biraz, değil mi?”</p>
			<p>“Ben mi?”</p>
			<p>“Evet... Önceki gün huysuzluk ettim.”</p>
			<p>“Yok canım.”</p>
			<p>“Evet evet. Çok sinirliydim.”</p>
			<p>“İkimiz de sinirliydik. Ama senin suçun yok ki, suç bende yavrucuğum.”</p>
			<p>Marcelle birden, inanan bir insanın isyanıyla, “Hayır, senin hiç suçun yok,” diye bağırdı.<a id="GBS.0331.05"/> “Hiç! Hiç suçun yok.”</p>
			<p>Mathieu dönüp bakmaya cesaret edemiyordu; onun yüzündeki ifadeyi tahmin ediyordu çünkü, çok iyi biliyordu ve bu nedeni anlaşılmaz ve hak edilmemiş güvenin açık belirtisini görmeye katlanamıyordu. Daha fazla bekleyemeyecekti:</p>
			<p>“Bak,” dedi.</p>
			<p>Cebinden cüzdanını çıkardı ve dizlerinin üzerine koyarak açtı. Marcelle boynunu uzatmış, çenesini Mathieu’ nün omzuna dayamıştı.</p><div style="display:none;"><a id="GBS.0332.01"/></div>
			<p>“Neye bakayım?”</p>
			<p>“Buna!”</p>
			<p>Cüzdanından kâğıt paraları çıkardı. Birer birer parmaklarıyla şaklatarak, sesinde bir zafer neşesiyle:</p>
			<p>“Bir, iki, üç, dört, beş,” diye saydı. Kâğıtlardan Lola’ nın hafif parfümü sinsi sinsi yayılmıştı. Mathieu bir an Marcelle’in konuşmasını bekleyerek sustu, sonra onun ses çıkarmadığını fark ederek dönüp baktı. Marcelle başını kaldırmış, gözlerini kırpıştırarak<a id="GBS.0332.02"/> bakıyordu. Anlamış gibi görünmüyordu. Sonra sözcüklerin üzerine basa basa, usulca, “Beş bin frank,” diye mırıldandı.</p>
			<p>Mathieu, bir aile babası tavrıyla parayı yatağın başucundaki küçük masanın üzerine koydu:</p>
			<p>“Evet,” dedi, “beş bin frank. Bulmak hiç de kolay olmadı doğrusu.”</p>
			<p>Marcelle yanıt vermedi. Dişlerini alt dudağına geçirmiş, inanmayan gözlerle masanın üzerindeki paraya bakıyordu.<a id="GBS.0332.03"/> Birden çökmüş, ihtiyarlamıştı. Mathieu’ye kederli, ama hâlâ güvenen bakışlarını kaldırarak, “Ben...” diye kekeledi.</p>
			<p>Mathieu sözünü kesti, çabucak, “Şimdi o Yahudi doktora gidebilirsin işte,” dedi. “Çok ünlü bir doktormuş. Viyana’da binlerce kadın geçmiş elinden. Hem de sosyete kadınları, zengin kadınlar...”</p>
			<p>Marcelle’in gözlerindeki ışık sönmüştü.</p>
			<p>“İyi,” dedi, “iyi.”</p>
			<p>Çantadan bir<a id="GBS.0332.04"/> çengelli iğne almış, sinirli parmaklarıyla açıp kapıyordu. Mathieu devam etti:</p>
			<p>“Parayı sana bırakıyorum. Sanırım Sarah, seni oraya götürür, adama parayı sen verirsin, herif parayı peşin istiyormuş.”</p>
			<p>Bir sessizlik oldu, sonra Marcelle sordu:</p>
			<p>“Parayı kimden buldun?”</p>
			<p>“Sen keşfet,” dedi Mathieu.</p>
			<p>“Daniel?”</p>
			<p>Mathieu omuz silkti. Marcelle, Daniel’in parayı vermek istemediğini pekâlâ<a id="GBS.0332.05"/> biliyordu.</p>
			<p>“Jacques?”</p>
			<p>“Hayır. Telefonda Jacques’ın para vermeyi reddettiğini sana söylemiştim dün.”</p>
			<p>Marcelle haşin bir sesle, “Öyleyse ben düşünmekten vazgeçtim,” dedi. “Sen söyle! Kim verdi?”</p>
			<p>“Kimse vermedi,” dedi Mathieu.</p>
			<p>Marcelle keyifsiz bir gülümsemeyle, “Herhalde biri verdi,” dedi, “çalmadın ya!”</p>
			<p>“Evet, çaldım.”</p>
			<p>Marcelle bir an neye uğradığını bilemeden şaşkın<a id="GBS.0333.01"/> bakakaldı, sonra rüyada gibi, “Çaldın mı?” diye tekrarladı. “Yalan söylüyorsun.”</p>
			<p>“Evet, çaldım. Lola’dan.”</p>
			<p>Bir sessizlik oldu. Mathieu alnının terini siliyordu.</p>
			<p>“Anlatacağım sana,” dedi.</p>
			<p>Yüzü yemyeşildi. Marcelle ona bakmadan, mırıldandı.</p>
			<p>“Çocuktan kurtulmayı bu kadar çok istiyordun ha.”</p>
			<p>“Ben en çok, senin o canavar karıya gitmemeni istiyordum.”</p>
			<p>Marcelle düşünüyordu;<a id="GBS.0333.02"/> dudakları sert ve kuşkucu ifadesini almıştı. Mathieu, “Parayı çaldığım için beni ayıplıyor musun?” diye sordu. </p>
			<p>“Umurumda değil.”</p>
			<p>“Öyleyse ne var?”</p>
			<p>Marcelle birden şiddetli bir hareket yaptı ve ecza çantası yuvarlandı. İkisi de bir an çantaya baktılar, sonra Mathieu ayağıyla öteye itti. Marcelle ağır ağır ona döndü, yüzünde derin bir şaşkınlık vardı.</p>
			<p>Mathieu, “Söyle ne var?” diye<a id="GBS.0333.03"/> tekrarladı.</p>
			<p>Marcelle kesik kesik gülüyordu.</p>
			<p>“Neye gülüyorsun?”</p>
			<p>“Kendi halime gülüyorum,” dedi Marcelle.</p>
			<p>Saçlarının arasına iliştirdiği çiçeği çekip almıştı, parmaklarının arasında evirip çeviriyordu. Mırıldandı:</p>
			<p>“Ne kadar aptalmışım!”</p>
			<p>Yüzü sertleşmişti. Sanki konuşmak istiyormuş da sözcükler dudaklarından çıkmıyormuş gibi bir an ağzı açık, hareketsiz durdu, söyleyeceğinden<a id="GBS.0333.04"/> korkar gibiydi. Mathieu’ye bakmadan, “Daniel’le konuştuğunu biliyorum,” dedi.</p>
			<p>Olan olmuştu artık. Marcelle başını geriye atmış ve kaskatı kesilmiş parmaklarıyla çarşafı sımsıkı yakalamıştı; dehşete düşmüş ama kurtulmuş bir ifade vardı yüzünde. Mathieu de birden kendini hafiflemiş, kurtulmuş hissetti. Kartlar apaçık önlerindeydi şimdi; artık sonuna kadar gidebilirdi, gitmek gerekti. Bunun için<a id="GBS.0333.05"/> önlerinde bütün bir gece vardı.</p>
			<p>“Evet, konuştum,” dedi Mathieu. “Ama sen nereden biliyorsun? Demek onu bana sen yolladın ha! İkiniz, baş başa verdiniz, bu oyunu hazırladınız öyle mi?”</p>
			<p>“Böyle bağırma,” dedi Marcelle, “annemi uyandıracaksın. Onu sana ben yollamadım ama seninle konuşacağını biliyordum.”</p>
			<p>Mathieu kederle, “İçinden çıkılmaz bir şey bu,” dedi.</p>
			<p>“Evet, içinden çıkılmaz<a id="GBS.0334.01"/> bir şey...” Marcelle acı acı güldü.</p>
			<p>Sustular. Daniel orada, yanlarındaydı, aralarında oturuyordu.</p>
			<p>“Öyleyse,” dedi Mathieu, “her şeyi açık açık konuşmak gerek. Yapılacak başka şey kalmadı.”</p>
			<p>Marcelle, “Açık açık konuşacak bir şey yok,” dedi. “Her şey, her şey ortada! Daniel’le konuşmuşsun, o sana söyleyeceğini söylemiş; sonra sen, ondan ayrılır ayrılmaz gidip Lola’dan beş bin frangı<a id="GBS.0334.02"/> çalmışsın. İşte bu! Öyle değil mi?”</p>
			<p>“Evet. Ve sen, aylardan beri Daniel’i evine kabul ediyorsun, gizli gizli, benden saklayarak... Görüyorsun ya, açık konuşulması gereken şeyler var daha.” Sonra birden, Marcelle’in gözlerinin içine bakarak sordu. “Bir dakika,” dedi, “söyle bana, önceki gün ne yaptım ben?”</p>
			<p>“Önceki gün mü?”</p>
			<p>“Anlamazlıktan gelme! Daniel’e, önceki gün hareketlerim yüzünden<a id="GBS.0334.03"/> bana kırıldığını söylemişsin.”</p>
			<p>“Ah, bırak,” dedi Marcelle. “Bırak, benimle uğraşma artık.”</p>
			<p>“Rica ederim Marcelle, inat etme! Yemin ederim ki iyi niyetle soruyorum. Yanlışlarımın hepsini biliyorum, kabul ediyorum, haklısın; ama konuş. Önceki gün ne yaptığımı söyle bana. Birbirimize biraz daha fazla inanabilsek, biraz daha güvenebilsek işler o kadar kolaylaşacak ki.”</p>
			<p>Marcelle, somurtkan,<a id="GBS.0334.04"/> ama biraz daha rahat bir yüzle susuyor, tereddüt ediyordu. Mathieu, onun elini avucuna alarak tekrarladı:</p>
			<p>“Rica ederim...”</p>
			<p>“Ben... öyleyse söyleyeyim. Önceki gün de... her zamanki gibi benim ne düşündüğümü, ne istediğimi sormak aklına bile gelmedi.”</p>
			<p>“Ne düşünüyordun?”</p>
			<p>“Ne diye beni söyletmeye uğraşıyorsun? Pekâlâ biliyorsun ya!”</p>
			<p>Mathieu, “Her şey bitti artık,” diye düşündü,<a id="GBS.0334.05"/> “evleneceğim onunla.” Bu apaçık bir gerçekti. “Bundan kurtulacağımı sanmakla amma ahmaklık etmiştim.” Marcelle orada ıstırap çekiyordu, bahtsız ve ümitsizdi, hırçındı, ancak bir söz, yalnız bir söz ona kaybettiği huzuru verebilirdi. Mathieu, “Evlenmemizi istiyorsun, değil mi,” dedi.</p>
			<p>Elini şiddetle çekerek ayağa kalktı. Ona dehşetle bakıyordu, yüzü bembeyaz olmuştu, dudakları titriyordu.</p>
			<p><a id="GBS.0335.01"/>“Sana... Sana bunu Daniel mi söyledi?”</p>
			<p>Mathieu başını salladı.</p>
			<p>“Hayır,” dedi, “ama ben, onun sözlerinden bunu anladım.”</p>
			<p>“Onun sözlerinden bunu anladın ha?” Marcelle ıstırapla gülüyordu: “Onun sözlerinden bunu anladın! Daniel üzgün olduğumu söyledi, sen de bundan, benimle evlenmeni istediğim anlamını çıkardın, öyle mi? Sen, Mathieu, yedi yıldan sonra!..”</p>
			<p>Elleri de titremeye başlamıştı.<a id="GBS.0335.02"/> Mathieu, onu kollarına almak, göğsüne bastırmak arzusuyla kıvranıyordu ama cesaret edemedi. </p>
			<p>“Haklısın,” dedi, “böyle düşünmemeliydim.”</p>
			<p>Onu duymamış gibiydi. Mathieu ısrar etti:</p>
			<p>“Dinle bak, ben de haksız değilim: Daniel, bana seninle buluştuğunu, senin, bunu benden gizlediğini söylemişti.”</p>
			<p>Marcelle hâlâ susuyordu. Mathieu, usulca, yumuşak bir sesle, “Sen, onu... çocuğu istiyordun,<a id="GBS.0335.03"/> değil mi?” diye sordu.</p>
			<p>Marcelle birden, “Yok,” dedi, “bu seni ilgilendirmez. Benim ne istediğim seni ilgilendirmez. Hiç ilgilendirmez!”</p>
			<p>“Rica ederim,” dedi Mathieu, “daha vaktimiz var...”</p>
			<p>Marcelle başını salladı.</p>
			<p>“Bu doğru değil,” dedi. “Vakit yok artık, kalmadı...”</p>
			<p>“Peki ama neden Marcelle? Neden benimle sakin sakin, güzel güzel konuşmak istemiyorsun? Bir saat sabretsen yeter,<a id="GBS.0335.04"/> her şey hallolacak, her şey anlaşılacak, göreceksin.”</p>
			<p>“Hayır, istemiyorum.”</p>
			<p>“Neden? Neden ama?”</p>
			<p>“Çünkü seni yeteri kadar beğenmiyorum artık, saygı duymuyorum sana. Ve sen de artık beni sevmiyorsun. Anladın mı?”</p>
			<p>Kendine güvenen, rahat bir insan gibi konuşmuştu ama şaşkındı; kendi sözleriyle korkmuş, dehşete düşmüştü, şimdi gözlerinde yalnızca korkulu bir soru vardı. Kederle devam<a id="GBS.0335.05"/> etti:</p>
			<p>“Benim hakkımda, demin düşündüğün gibi düşünebilmen için beni artık sevmemen gerek.”</p>
			<p>Bu hemen de bir soruydu. Şu anda onu kollarına alsa, sevdiğini söylese, her şeyi kurtarabilirdi henüz. Onunla evlenirdi, çocuk doğardı ve yan yana, bütün ömürleri boyunca yan yana, birlikte yaşarlardı. Mathieu ayağa kalktı, ona, seni seviyorum, diyecekti. Bir an başı döndü, sendeledi, sonra açık,<a id="GBS.0336.01"/> berrak bir sesle, “Evet, haklısın...” dedi. “Artık seni sevmiyorum ben.”</p>
			<p>Cümle çoktan söylenip bitmişti; ama o hâlâ hayretle kendi sözlerini dinliyor gibiydi. “Bitti, her şey bitti.” Marcelle acı bir zafer çığlığı kopararak kendini arkaya attı ama hemen doğruldu, elini ağzına kapayarak korkuyla mırıldandı:</p>
			<p>“Annem!” Ve Mathieu’ye susmasını işaret etti.</p>
			<p>İkisi de bir an durup kulak verdiler,<a id="GBS.0336.02"/> caddeden geçen otobüslerin sağır gürültüsünden başka bir ses yoktu. Mathieu, “Marcelle,” dedi, “ben, sana hâlâ bütün kalbimle bağlıyım.”</p>
			<p>Marcelle uzak bir gülüşle başını salladı.</p>
			<p>“Tabii, biliyorum. Ama ne yazık ki başka... başka türlü bir bağlılık bu. Bunu mu söylemek istiyorsun?”</p>
			<p>Elini eline aldı.</p>
			<p>“Dinle bak,” dedi.</p>
			<p>Marcelle elini haşin bir hareketle çekti.</p>
			<p>“İyi,” dedi,<a id="GBS.0336.03"/> “çok iyi. Öğrenmek istediğimi öğrendim artık.”</p>
			<p>Terle sırsıklam olmuş alnına yapışan perçemleri sinirli bir hareketle itti. Sonra birden, bir anıya gülümser gibi güldü, kin dolu, nefret dolu bir sevinçle, “Ama dün,” dedi, “ama dün telefonda böyle demiyordun. Bana bal gibi, ‘Seni seviyorum,’ dedin, neden? Sana kimse sormamıştı ki...”</p>
			<p>Mathieu yanıt vermedi. Marcelle ezen, kahreden bir bakışla,<a id="GBS.0336.04"/> “Çünkü yan çizmek, çünkü beni oyalamak istiyordun,” dedi.</p>
			<p>“Seni oyalamayı hiç düşünmedim.”</p>
			<p>“Hadi git artık,” dedi Marcelle.</p>
			<p>“Sen delisin,” dedi Mathieu. “Gitmeyeceğim. Sana anlatmam, açıklamam gerek, sana...”</p>
			<p>Marcelle, gözleri kapalı, boğuk bir sesle, “Git,” diye tekrarladı.</p>
			<p>Mathieu, umutsuzlukla haykırdı.</p>
			<p>“Deli misin,” dedi. “Sana bütün kalbimle bağlıyım, ben seni seviyorum,<a id="GBS.0336.05"/> senden ayrılmayı asla düşünmedim. Bütün ömrümce senin yanında yaşamak istiyorum, seninle evleneceğim, seni...”</p>
			<p>“Git, git, git, rica ederim, yalvarırım, seni görmeye dayanamıyorum, git, yoksa artık dayanamayacağım, şimdi haykırırım...”</p>
			<p>Bütün bedeniyle titremeye başlamıştı. Mathieu, ona doğru atılmak istedi ama Marcelle müthiş bir güçle itti.</p>
			<p>“Git, yoksa annemi çağırırım.”</p>
			<p>Mathieu<a id="GBS.0337.01"/> döndü, dolabı açtı, ayakkabılarını eline aldı, kendini sefil ve gülünç hissediyordu. Marcelle arkasından, “Paranı al,” dedi.</p>
			<p>Mathieu döndü.</p>
			<p>“Hayır,” dedi, “bu, bu başka. Buna hakkımız yok, seninle...”</p>
			<p>Marcelle birden döndü, paraları aldı ve Mathieu’nün yüzüne doğru savurdu. Kâğıtlar havada, odanın ortasında ağır ağır uçtu, sonra yere, yatağın yanındaki halıya, ecza çantasının yanına<a id="GBS.0337.02"/> düştü. Mathieu paralara bakmadı, Marcelle’e bakıyordu. Marcelle, gözleri kapalı, şiddetli hıçkırıklarla sarsıla sarsıla gülüyordu.</p>
			<p>“Ne gülünç,” diye inliyordu, “ne gülünç. Ben sanıyordum ki...”</p>
			<p>Mathieu yaklaşmak istedi, fakat o gözlerini açmış bakıyordu, geri çekildi, eliyle kapıyı gösteriyordu. “Biraz daha duracak olursam bağırmaya başlayacak,” diye düşündü Mathieu. Döndü, ayakkabıları<a id="GBS.0337.03"/> elinde, çorapla usul usul yürüyerek odadan çıktı. Aşağı inince ayakkabılarını giydi ve bir an durdu, eli kapının tokmağında, kulak verdi. Birden, sessizlikte, Marcelle’in gülüşü duyuldu; feci, inleyen, hıçkırıklarla perde perde yükselen bir gülüştü bu. Bir çağlayan gibi büyüye büyüye dökülüyordu. Sonra bir ses haykırdı:</p>
			<p>“Marcelle? Ne var? Marcelle!”</p>
			<p>Anne uyanmıştı. Gülme birden kesildi<a id="GBS.0337.04"/> ve her şey gene sessizliğe gömüldü. Mathieu birkaç saniye daha öylece, kımıldamadan bekledi, sonra hiçbir şey duymayınca kapıyı usulca açtı ve çıktı.</p>
			</section>
  <div style="display:none;"><a id="GBS.0337.05"/></div></body>
</html>