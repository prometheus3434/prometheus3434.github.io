<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0048.01"/></div>
    <section>
      <h1 class="baslik">III</h1>
			<p>Yaz. Hava sıcak ve sıkıntılıydı. Mathieu yolun ortasında, kollarını sallayarak, altın yıldızlı aydınlığa dalıp çıkarak yürüyordu. Yaz gelmişti. Başkalarına ait bir yaz.</p>
			<p>Mathieu için, akşama kadar güneş altında sürükleneceği karanlık, kasvetli bir gün başlıyordu. Bir adres. Biraz para. Paris’in dört yanına koşmak, aramak gerekti. Sarah adresi verecekti. Sonra Daniel parayı<a id="GBS.0048.02"/> bulacaktı. Yahut, belki de Jacques. Gece rüyasında bir cinayet işlediğini görmüştü ve şimdi kör edici aydınlıkta, gözlerinin derinliğinde hâlâ bu rüyadan bir şeyler duruyordu. Delambre Sokağı, 26. Sarah orada, altıncı katta oturuyordu ve tabii, asansör bozuktu. Mathieu altı kat merdiveni tırmandı. Kapalı kapıların ardında kadınlar, önlerinde önlük, saçları bağlı, ev işleriyle uğraşıyorlardı. Onlar<a id="GBS.0048.03"/> için de yeni bir gün başlıyordu. Ama ne gün! Mathieu nefes nefeseydi. “Biraz spor yapmalıyım,” diye düşündü. Sonra can sıkıntısıyla söylendi: “Her merdiven çıkışta aynı şeyi söylüyorum.” Kapıyı çaldı. Hafif bir tıkırtı duyuldu, sonra açıldı. Çıplak başlı, mavi gözlü, ufacık bir adam Mathieu’ye gülümsedi. Mathieu tanıdı: Bir göçmendi, bir Alman göçmen. Onu Dôme’da sık sık görüyordu, adam önünde bir<a id="GBS.0048.04"/> sütlü kahve uzun uzun düşünüyor ya da birisiyle, dudaklarını hırsla yalayarak satranç oynuyordu.</p>
			<p>Mathieu, “Sarah’yla görüşmek istiyorum,” dedi.</p>
			<p>Küçük adam saygıyla eğildi, topuklarını birbirine vurdu, kulakları mora çalıyordu. Soran bir sesle, “Weymuller,” diye kendini tanıttı.</p>
			<p>“Delarue,” dedi Mathieu.</p>
			<p>Küçük adam tatlı tatlı gülmeye başlamıştı.</p>
			<p>“Girin,” dedi. “İçeride, buyurun,<a id="GBS.0048.05"/> sizi görünce çok sevinecek.”</p>
			<p>Onu içeri aldı, hafifçe topallayarak uzaklaştı. Mathieu camlı kapıyı itti ve girdi. Merdiven başındaki holde birden duraladı, gözleri kamaşmıştı; karşı duvarı boydan boya kaplayan pencereden ışık, çağlayan gibi içeri akıyordu. Mathieu gözlerini kırpıştırdı, şakakları zonkluyordu.</p>
			<p>Sarah’nın sesi içeriden, “Kim o?” diye seslendi.</p>
			<p>Mathieu parmaklığa yaslanarak<a id="GBS.0049.01"/> baktı. Sarah, üzerinde sarı kimonosu, divanda oturuyordu, sert ve seyrek saçları alnına düşmüştü. Tam karşısında alev kırmızısı, kocaman bir kafa vardı. Mathieu, “Brunet burada,” diye düşündü. Canı sıkılmıştı. Brunet’yi görmeyeli altı ay vardı; ona tam bugün Sarah’da rastlamayı hiç de istemezdi doğrusu; bu, işini zorlaştıracaktı. Aralarında, kopmak üzere olan bir arkadaşlık vardı ve birbirlerine<a id="GBS.0049.02"/> söylenecek epeyi söz birikmişti. Hem, Brunet, yanı sıra başka bir dünyanın taze ve sağlam havasını; haklı isyanların ve kıyasıya bir savaşın, sabırlı ve inatçı çabaların ve şaşmaz bir disiplinin gösterişsiz, apaçık ve değişik dünyasını getiriyordu: Bu dünyada Mathieu’nün Sarah’ya fısıldayacağı o utanç verici, aşağılık sırrın yeri yoktu. Sarah başını kaldırdı ve gülümsedi.</p>
			<p>“Merhaba, merhaba!..”</p><div style="display:none;"><a id="GBS.0049.03"/></div>
			<p>Mathieu de gülümsedi: Buradan, üç beş basamak yukarıdan Sarah’nın yuvarlak hatlı, biraz pörsümüş, iyi niyetli yüzünü ve kimonosunun yakasından taşan yumuşak ve büyük göğüslerini görüyordu. Acele adımlarla aşağı indi.</p>
			<p>Sarah, “Hangi rüzgâr attı sizi buraya?” diye sordu.</p>
			<p>Mathieu, “Size bir şey soracağım,” dedi.</p>
			<p>Sarah’nın yüzü hevesle pembeleşti.</p>
			<p>“Tabii, ne isterseniz...”</p>
			<p>Sonra,<a id="GBS.0049.04"/> ona vereceği haberin sevinciyle heyecanlı, “Bilin bakalım,” diye haykırdı. “Kim geldi?”</p>
			<p>Mathieu Brunet’ye döndü, elini uzattı. Sarah yumuşak bir bakışla onları süzüyordu.</p>
			<p>Brunet, “Merhaba, insanlık kaçağı,” dedi.</p>
			<p>Mathieu, ne olursa olsun, bu sesi duymaktan memnundu. Brunet, ağır ve durağan köylü yüzüyle kocaman ve sağlamdı. Pek sevimli sayılmayacak bir tavırla gülümsüyordu.</p>
			<p>“Merhaba,”<a id="GBS.0049.05"/> dedi Mathieu. “Seni öldü biliyordum.”</p>
			<p>Brunet yanıt vermedi, güldü.</p>
			<p>Sarah, açgözlü bir merakla, “Şuraya, yanıma oturun,” dedi.</p>
			<p>Sarah onun için bir şeyler yapacaktı, Mathieu şimdilik onun esiri sayılırdı. Oturdu. Küçük Pablo masanın altında tahta oyuncaklarla oynuyordu.</p>
			<p>Mathieu, “Gomez nerede?” diye sordu.</p>
			<p>Sarah, “Her zamanki gibi,” dedi. “Barcelona’da.”</p>
			<p>“Haber alıyor musunuz?”</p><div style="display:none;"><a id="GBS.0050.01"/></div>
			<p>“Geçen hafta mektup aldım.” Sonra alayla devam etti: “Kahramanlıklarını anlatıyor.”</p>
			<p>Brunet’nin gözleri parlamıştı.</p>
			<p>“Albay oldu, biliyor musun?”</p>
			<p>Albay ha. Mathieu daha dün şuralarda dolaşan adamı düşünerek içinde bir rahatsızlık duydu. Gomez gitmişti! Bir gün, gazetede Irun’ün düştüğünü okumuştu. Gomez... Bütün gün atölyesinde, parmaklarıyla siyah kafasını karıştırarak, bir aşağı,<a id="GBS.0050.02"/> bir yukarı dolaşmıştı. Sonra, üzerinde yalnızca ceketiyle, başı açık, sanki Dôme’a sigara almaya gidiyormuşçasına sokağa çıkmıştı. Ve dönmemişti. Atölyesi, öylece, onun bıraktığı gibi kalmıştı: Şövalenin üzerinde yarım bir tablo, masada, henüz ne olduğu belirsiz çizgilerle işlenmeye başlamış bir bakır parçası. Tablo ve gravür Madam Stimpson’a aitti. Kadın tabloda çırılçıplaktı. Mathieu onun Gomez’in<a id="GBS.0050.03"/> koluna yaslanmış, güzel bedeniyle dalgalanarak, kalın sesiyle şarkı söylediğini görür gibi oluyordu. “Gomez Sarah’ya karşı çok hayvanca hareket etti,” diye düşündü.</p>
			<p>Sarah neşeli bir sesle, “Kapıyı size bakan mı açtı?” diye sordu.</p>
			<p>Gomez’den bahsedilmesini istemiyordu. Onun her şeyini affetmişti, değer bilmez kabalığını, ihanetlerini, başını alıp gidişlerini, her şeyini. Ama İspanya’ya gidişini,<a id="GBS.0050.04"/> hayır! Bunu affetmemişti. Gomez insan öldürmeye gitmişti, insan öldürmüştü orada. Sarah için insan yaşamı dokunulmaz, kutsal bir şeydi.</p>
			<p>Mathieu, şaşkın, “Hangi bakan?” diye sordu.</p>
			<p>Sarah utangaç bir övünmeyle, “Kırmızı kulaklı, küçük, sivri burunlu adam. Bakanmış o! 1922’de Münih’teki sosyalist hükümette bakanmış. Şimdi burada acından geberiyor,” dedi.</p>
			<p>“Tabii, hemen kanatlarınızın altına<a id="GBS.0050.05"/> aldınız onu.”</p>
			<p>Sarah gülmeye başladı. “Bir gün elinde valizle çıkageldi. İnanın gerçekten gidecek yeri yokmuş. Kaldığı otele para ödeyemediği için kapı dışarı etmişler.”</p>
			<p>Mathieu parmak hesabı yaparak, “Anna, Lopez ve Santi’den sonra bu dördüncü pansiyoner oluyor,” dedi.</p>
			<p>Sarah özür diler gibi, “Anna yakında gidecek,” dedi. “İyi bir iş buldu.”</p>
			<p>“Delilik!”</p>
			<p>Mathieu şaşaladı ve Brunet’ye<a id="GBS.0051.01"/> döndü. Brunet ağır ve durağan köylü gözleriyle Sarah’ya bakıyordu, suçlaması da ağır ve durağandı. Tekrarladı, “Düpedüz delilik!”</p>
			<p>“Ne? Delilik olan hangisi?”</p>
			<p>Sarah heyecanla Mathieu’ye döndü, elini kolunun üzerine koyarak, “Mathieu, sevgili Mathieu,” dedi, “bana ancak siz yardım edebilirsiniz. İmdadıma yetişin.”</p>
			<p>“Neden söz ettiğinizi anlamadım ki.”</p>
			<p>Brunet Sarah’ya canı sıkkın bir<a id="GBS.0051.02"/> tavırla, “Bu Mathieu’ yü ilgilendirecek bir şey değil,” dedi.</p>
			<p>Sarah onu dinlemiyordu, acınacak bir halde, anlattı:</p>
			<p>“Kırmızı kulaklı bakanımı sokağa atmamı istiyor.”</p>
			<p>“Sokağa mı?”</p>
			<p>“Onu evimde alıkoymakla cinayet işlediğimi söylüyor.”</p>
			<p>Brunet, asık suratla, “Sarah işi büyütüyor,” diye konuştu. Mathieu’ye dönerek, isteksizce, anlattı:</p>
			<p>“İşin içyüzü şu: Bu küçük adam hakkında<a id="GBS.0051.03"/> hiç de güzel olmayan şeyler öğrendik. Altı ay öncesine kadar Alman elçiliğinden dışarı çıkmıyormuş. Bir Yahudi göçmenin oralarda niçin siftindiğini tahmin etmek zor olmasa gerek!”</p>
			<p>Sarah, “Elinizde hiçbir delil yok,” dedi.</p>
			<p>“Hayır. Yok. Eğer olsaydı şimdi burada oturup keyfine bakamazdı zaten. Ama delil olmasa bile Sarah’ın onu evine alması delice bir ihtiyatsızlık oluyor.”</p>
			<p>Sarah hırsla,<a id="GBS.0051.04"/> “Peki ama neden, neden?” diye sordu.</p>
			<p>Brunet, yumuşak bir sesle, “Sarah,” dedi, “civcivlerinizden birine dokunmaya kalksalar bütün Paris’i birbirine katacaksınız.”</p>
			<p>Sarah zayıf bir gülüşle, “Hayır,” dedi. “O kadar değil. Ama şunu bilin ki Weymuller’i sizin parti hikâyeleriniz uğruna harcayamam. Bir parti... O kadar karışık, anlaşılması güç şey ki.”</p>
			<p>Brunet, “Ben de aynı fikirdeyim,” dedi.</p><div style="display:none;"><a id="GBS.0051.05"/></div>
			<p>Sarah şiddetle başını salladı. İri yeşil gözleri kızarmıştı. Ağlamaklı, “Küçük adamcık,” dedi. “Onu siz de gördünüz, Mathieu, bir sineğe bile kötülük edemez o.”</p>
			<p>Brunet’nin rahatlığı, kendine güveni insanı korkutacak ölçüdeydi, okyanusun durgunluğu gibi bir şeydi bu. Şaşırtıyor ve korkutuyordu. Hiçbir zaman tek kişiymiş gibi görünmüyordu, onda büyük bir kalabalığın yavaş yavaş akan, ağır,<a id="GBS.0052.01"/> sessiz ve sürükleyici yaşayışı vardı. Anlattı:</p>
			<p>“Gomez ara sıra bize haber gönderiyor. Bu mesajları getiren adamlar, buraya geliyorlar, onlarla bu evde görüşüyoruz. Bunlar, gizli kalması gereken mesajlar, tabii! Eh, şimdi sen, belki de casus olan bir Yahudi’yi getirip bu eve sokuyorsun, olacak şey mi bu?”</p>
			<p>Mathieu yanıt vermedi. Brunet sorar gibi konuşuyordu; ama aslında bu bir soru değil,<a id="GBS.0052.02"/> nazik bir emirdi. Brunet çoktan Mathieu’ye şu ya da bu mesele hakkında fikir sormaktan vazgeçmişti.</p>
			<p>“Mathieu, sizi hakem yapıyorum: Weymuller’i kapı dışarı edersem, gidip kendini Sen Nehri’ne atacak! Sorarım size: Yalnızca saçma sapan kuşkular üzerine bir adam ölüme mahkûm edilebilir mi?”</p>
			<p>Sarah başını kaldırmış, dimdik ve heyecanlı, bekliyordu. Bu sözleriyle Mathieu’de, felakete uğramış<a id="GBS.0052.03"/> insanlara karşı duyulan o ortaklaşa acıma duygusunu uyandırmaya çalışıyordu.</p>
			<p>“Sahi mi?” diye sordu. “Kendini nehre mi atacak?”</p>
			<p>Brunet, “Yok efendim,” dedi. “Gene bir yolunu bulup Alman elçiliğine sokulacak ve ekmek parası uğruna vicdanını satacak.”</p>
			<p>Mathieu, “Aşağı yukarı aynı şey,” dedi. “Her iki şekilde de adamın sonu geldi demektir.”</p>
			<p>Brunet, ilgisiz, omuz silkti.</p>
			<p>“Eh, öyle...”</p><div style="display:none;"><a id="GBS.0052.04"/></div>
			<p>Sarah, büyümüş gözlerle bakıyordu.</p>
			<p>“Duydunuz ya Mathieu,” dedi. “Ne yapıyoruz şimdi? Bir şey söyleyin.”</p>
			<p>Mathieu’nün söyleyeceği bir şey yoktu. Brunet onun fikrini sormuyordu zaten. Onun gibi bir “pis burjuvanın”, “kafası örümcekli bir entelektüelin”, “bir çoban köpeğinin” fikrine gerek yoktu. “Buz gibi bir nezaketle beni dinleyecek ama söylediklerim bir kayaya çarpmış gibi üzerinden<a id="GBS.0052.05"/> kayıp gidecek, yarım ağızla gülecek ve... İşte o kadar.” Mathieu, Brunet’nin, hakkında hükümler vererek yarım ağızla gülmesini istemiyordu. Çoktandır birbirlerini yargılamaktan vazgeçmişlerdi. Brunet, “Dostluk, birbiri hakkında hüküm vermek demek değildir, dostluk, inanmak demektir,” derdi. Şimdi de aynı fikirdeydi herhalde; ama artık Mathieu’yü değil, parti arkadaşlarını düşünüyordu bunu söylerken.</p><div style="display:none;"><a id="GBS.0053.01"/></div>
			<p>Sarah, “Mathieu,” dedi.</p>
			<p>Brunet ona doğru eğildi, elini bacağının üzerine koyarak,</p>
			<p>“Bakın Sarah,” dedi. “Mathieu’yü severim, zekâsına da hayranım. Spinoza’nın ya da Kant’ın bir fikri bahis konusu olsaydı muhakkak ona başvururdum. Ama bu iş o kadar önemli, derin bir mesele değil, inanın bana ve karar vermek için bir felsefe öğretmeninin fikrine gerek olmadığını bilin. Bu iş halloldu demektir.”</p><div style="display:none;"><a id="GBS.0053.02"/></div>
			<p>Kesinlikle. Evet, kesinlikle. Kalbinde ağır bir sıkıntı duyuyordu ama Brunet’yi suçlayamazdı. Nihayet, böyle bir meselede fikir verebilecek bir insan mıydı ki? Yaşamı boyunca gerçekten büyük, gerçekten önemli ne yapmıştı?</p>
			<p>Brunet kalkmıştı.</p>
			<p>“Kaçıyorum ben,” dedi. “Tabii, siz gene de istediğiniz şekilde hareket edebilirsiniz. Siz Parti’den değilsiniz ve bizim için yaptıklarınız için size<a id="GBS.0053.03"/> borçluyuz. Ama adamı yollamayacak olursanız, Gomez’den mesaj aldığınız zaman lütfen bana gelip kendiniz haber ediverin.”</p>
			<p>Sarah, “Peki,” dedi.</p>
			<p>Gözleri parlıyordu, ferahlamış, sevinmişti.</p>
			<p>Brunet, “Mektuplarınızı ortada bırakmayın,” diye ilave etti. “Hatta yaksanız daha iyi olur.”</p>
			<p>“Merak etmeyin.”</p>
			<p>Brunet bu kez Mathieu’ye döndü.</p>
			<p>“Haydi bakalım, eyvallah, eski dost!”</p>
			<p>Elini<a id="GBS.0053.04"/> uzatmamıştı, ona dikkatle, dün gece Marcelle’ in baktığı gibi apaçık, dimdik bakışla bakıyordu. Bu bakışlar karşısında çıplaktı, çırılçıplak, iri, upuzun bir budala. Didik didik edilen, yargılanan bir budala, beceriksiz herifin biri. “Ona öğüt verecek, akıl öğretecek adam mıyım ben?” Gözlerini kırpıştırdı. Brunet katı ve insafsızdı. “Ya ben? Suçumu suratımın orta yerinde taşımıyor muyum?” Brunet<a id="GBS.0053.05"/> birden konuştu, sesi, Mathieu’nün beklediği ses değildi.</p>
			<p>Usulca, “Suratın berbat,” dedi. “Bir derdin mi var Mathieu?”</p>
			<p>Mathieu de kalkmıştı.</p>
			<p>“Başım... Başım dertte biraz. Ama önemli değil.”</p>
			<p>Brunet iri elini omzuna koymuştu. Ona kararsızlıkla bakıyordu.</p>
			<p>“Ne yazık. İnsan bütün gün sağa sola koşmaktan eski dostları arayıp soramıyor! Ölsen bile haberini ancak üstünden bir ay geçtikten<a id="GBS.0054.01"/> sonra alabilirim.”</p>
			<p>Mathieu güldü.</p>
			<p>“Korkma,” dedi. “O kadar çabuk ölmem.”</p>
			<p>Brunet’nin pençesini omzunda hissediyordu, “Hakkımda hüküm vermeye kalkışmıyor,” diye düşündü ve içini korkak bir mutluluk doldurdu.</p>
			<p>Brunet düşünüyordu, sonra, “Tabii, o kadar çabuk değil ama...” dedi. “Ne de olsa...”</p>
			<p>Nihayet, karar vermiş göründü:</p>
			<p>“Öğleden sonra serbest misin? Saat ikiye doğru sana<a id="GBS.0054.02"/> gelsem, eskisi gibi, baş başa iki söz ederdik.”</p>
			<p>Mathieu, “Tamamen serbestim,” dedi, “eskisi gibi. Seni bekleyeceğim.”</p>
			<p>Brunet dostça gülümsedi. Eski günlerin suçsuz çocuk gülüşünü koruyabilmişti. Döndü ve merdivene doğru yürüdü.</p>
			<p>Sarah, “Sizi geçireyim,” dedi.</p>
			<p>Mathieu bakışlarıyla onları takip etti. Brunet iri cüssesinden beklenmeyecek bir hafiflikle merdiveni çıkıyordu. “Her şey<a id="GBS.0054.03"/> bitmedi daha,” diye düşündü. İçini umuda benzer bir şey, ılık ve yumuşak bir duygu kapladı. Birkaç adım attı. Yukarıda kapı kapanmıştı. Küçük Pablo ona ciddi gözlerle bakıyordu. Mathieu masaya doğru yürüdü ve çelik kalemlerden birini aldı. Bir sinek yarım kalmış bakır levhacığın üzerinden uçup gitti. Pablo hâlâ bakıyordu. Mathieu nedense rahatsız oldu. Çocuğun gözleri tarafından yeniliyor, yutuluyor<a id="GBS.0054.04"/> gibi geldi ona. “Çocuklar açgözlü olurlar,” diye düşündü. “Yaşamları ağızlarından ibarettir.” Pablo’nun bakışlarına insanca ışıltılar gelmemişti; ama şimdiden yaşamın ta kendisi gibiydi: Çocuğun bir insan gövdesinin içinde yaşadığı günler çok yakındı ve bu açıkça görülüyordu; orada, küçücük, korkak, kararsız duruyordu ve üzerinde, bir insanın midesinde yarı yarıya sindirilip kusulmuş şeylerin<a id="GBS.0054.05"/> erimiş, çözülmüş, tiksinti veren hali vardı. Ama göz çukurlarında oturan o şaşkın, acemi ve korkak pencerelerin ardında bilinç, ağır ağır şekilleniyor, pusu kuruyordu. Mathieu çelik kalemle oynuyordu. “Hava sıcak,” diye söylendi. Sinek etrafında vızıldayıp duruyordu; pembe odada, bir başka insanın içinde koyu renkli, peltemsi bir yaşam kabarıyor, şişiyor, gelişiyordu.</p>
			<p>Pablo, “Ben rüya gördüm,”<a id="GBS.0055.01"/> dedi.</p>
			<p>“Anlat bakalım.”</p>
			<p>“Rüyamda ben bir kalemmişim...”</p>
			<p>Mathieu, “Eh, zannederim,” diye düşündü.</p>
			<p>Sordu:</p>
			<p>“E, peki, kalemdin de ne yapıyordun?”</p>
			<p>“Hiç. Uyuyordum.”</p>
			<p>Mathieu çelik kalemi ani bir hareketle elinden fırlattı. Sinek korkmuş, uzaklaşmıştı. Sonra gene geldi, bakır levhacığın üzerinde kadının kollarını meydana getiren iki çizginin arasına oturdu. Çabuk olmalıydı,<a id="GBS.0055.02"/> acele etmeliydi! O koyu renkli, peltemsi yaşam şişiyor, kabarıyor, kanlı ve şekilsiz gövdesinden kurtulup değişmeye; karanlıklardan sıyrılıp şekillenmeye ve şu yaşamı açgözlü varlığıyla sömüren, emen küçücük yaratığa benzemeye uğraşıyordu.</p>
			<p>Mathieu merdivene doğru birkaç adım attı. Sarah’ nın sesini duyuyordu. Sokak kapısını açmış, pervaza dayanmış, Brunet’ye gülümsüyordu. Niye inmiyordu sanki?<a id="GBS.0055.03"/> Döndü, çocuğa ve sineğe baktı. Çocuk! Bir çocuk! Öldürüldüğü zaman haykıran ve kanayan, şuurlu bir et parçası. Bir sineği öldürmek, çocuğu öldürmekten elbette daha kolaydı. Omuz silkti. “Kimseyi öldürmeye niyetim yok! Bir çocuğun doğmasına engel olacağım, o kadar.” Pablo tahta parçalarıyla oynamaya dalmış, Mathieu’yü unutmuştu. Mathieu parmağını uzatarak elini masanın tahtasına değdirdi: “Doğmasına<a id="GBS.0055.04"/> engel olmak...” Sanki bir yerde, her şeyiyle bütünlenmiş, tamamlanmış bir çocuk vardı, buraya, bu güneşli odaya, dekorun bu tarafına atlayıvermek için işaret bekliyordu ve Mathieu onun önüne geçiyor, yolunu kesiyordu. Evet, bunun gibi bir şey değil miydi gerçekte: Bir yerlerde kurnaz ve hilekâr bir küçük insan vardı, çabucak kederlenen, ürkek ve yalancı bir küçük adam; bembeyaz yüzlü, kepçe<a id="GBS.0055.05"/> kulaklı, şurasında burasında benleriyle pasaportlarda “ayırıcı özellikler” sayfasına yazılan bir avuç değişik niteliğiyle küçük bir erkek; bir küçük erkek ki, bir ayağı kaldırımda, bir ayağı çamurlu suyun içinde sokaklarda koşamayacak; bir çift göz, ya Mathieu’nünkü gibi yeşil ya da Marcelle’inki gibi kapkara bir çift göz ki kışın buzlu gökyüzünü, denizi, bir insanın yüzünü göremeyecek, bir çift<a id="GBS.0056.01"/> küçük, kirli el ki karları avuçlayamayacak ya da bir kadının sıcak etini, ağaçların çatlamış kabuğunu derisinde duymayacak: Kanlı, pırıl pırıl, çirkin, tutkulu, baş döndürücü, korkunç, boş ama vazgeçilmez umutlarla dolu bir hayal, evler, sokaklar, iriyarı, şehvetli kızlar ve iri, korkunç, öldürücü böceklerle dolu bir hayal ki bir iğne darbesiyle, çocukluk günlerindeki sevgili balonlar gibi söndürülüverecekti.</p><div style="display:none;"><a id="GBS.0056.02"/></div>
			<p>Sarah, “Geldim,” dedi. “Sizi çok bekletmedim ya?”</p>
			<p>Mathieu başını kaldırıp baktı ve içi rahat etti: Sarah, ağır ve şekli bozulmuş gövdesiyle parmaklığa dayanmıştı: O, köşeyi dönmüş olanlardandı; hiç doğmamışa, salamuradan çıkmışa benzeyen, eskimiş bir etti onunki; kadın gülümsedi, sonra acele adımlarla merdiveni indi, kimonosunun etekleri kısa bacaklarının etrafında uçuşuyordu.</p>
			<p>Açgözlü<a id="GBS.0056.03"/> bir merakla, “Ee, ne var?” diye sordu.</p>
			<p>Koskocaman, heyecanlı gözleriyle, ısrarla Mathieu’ yü süzüyordu. Mathieu başını çevirdi, kısaca, “Marcelle gebe,” dedi.</p>
			<p>“Yaa...”</p>
			<p>Sarah sevinmiş gibiydi. Sıkılarak sordu:</p>
			<p>“Şey! Yani... Şey mi edecek?”</p>
			<p>Mathieu çabuk çabuk, “Yo yo,” dedi, “istemiyoruz.”</p>
			<p>“Ha, anladım.” Başını öne eğdi, sustu. Bir suçlama anlamı bile taşımayan bu susuş,<a id="GBS.0056.04"/> Mathieu’yü sinirlendirdi.</p>
			<p>Kabaca, “Eskiden siz de aynı şeyi yapmışsınız,” dedi. “Gomez söylemişti.”</p>
			<p>“Evet. Eskiden...”</p>
			<p>Birden gözlerini kaldırdı, bir nefeste, “Korkacak bir şey yok,” dedi. “Vaktinde davranılırsa kolay olur.”</p>
			<p>Yargılamak, suçlamak istemiyordu, olanı başına kakmaktan vazgeçmişti ve şimdi tek isteği vardı: Mathieu’yü rahatlatmak.</p>
			<p>“Çok kolay olur...”</p>
			<p>Artık Mathieu<a id="GBS.0056.05"/> gülebilir, geleceğe güvenle bakabilirdi: Bu küçücük ve gizli ölümün yasını Sarah tek başına üzerine almıştı.</p>
			<p>Mathieu, sinirli, “Bakın, Sarah,” dedi. “Beni anlamaya çalışın: Evlenmek istemiyorum. Bu, bencillikten değil: Ben evliliği...”</p>
			<p>Sustu: Sarah evliydi, beş yıl önce Gomez’le evlenmişti. Kısa bir sessizlikten sonra ilave etti:</p>
			<p>“Hem Marcelle çocuk istemiyor.”</p>
			<p>“Çocuk sevmez mi?”</p><div style="display:none;"><a id="GBS.0057.01"/></div>
			<p>“Pek ilgilenmiyor.”</p>
			<p>Sarah şaşırmıştı.</p>
			<p>“Evet, evet,” dedi, “tabii, nihayet...”</p>
			<p>Mathieu’nün elini ellerinin arasına alarak, “Zavallı Mathieu,” dedi, “kim bilir ne kadar sıkıldınız. Size yardım edebilmek isterdim.”</p>
			<p>“Tamam işte,” dedi Mathieu, “bize yardım edebilirsiniz. Başınıza... O şey geldiği zaman birine gitmişsiniz, bir Rus kadınıymış galiba.”</p>
			<p>Sarah, “Evet,” dedi. (Yüzü<a id="GBS.0057.02"/> değişmişti.) “Korkunçtu!”</p>
			<p>Mathieu bozuk bir sesle, “Çok mu... Çok mu canınız yandı?” diye sordu.</p>
			<p>“Hayır, canım yanmadı ama...” Ağlayacak gibiydi. “Hep çocuğu düşünüyordum,” dedi. “Gomez çocuk istemiyordu. O sırada, o bir şeye olmaz dedi mi, bilirsiniz ya... Ama korkunçtu, bir daha, dünyada... Ayaklarıma kapanıp yalvarsa bir daha beni dünyada razı edemez.”</p>
			<p>Dalgın gözleriyle Mathieu’ye<a id="GBS.0057.03"/> bakıyordu:</p>
			<p>“Ameliyattan sonra elime küçük bir paket tutuşturdular, ‘Bunu kubura atıverin,’ dediler. Kubura! Pis bir sıçan gibi!” Birden Mathieu’nün kolunu sımsıkı kavrayarak, “Mathieu,” dedi, “ne yaptığınızın farkında değilsiniz.”</p>
			<p>Mathieu, öfkeyle, “Ya siz, dünyaya bir çocuk getirdiğiniz zaman ne yaptığınızın farkında mısınız?” diye sordu.</p>
			<p>Bir çocuk: Bir zavallı bilinç daha, duvarlara<a id="GBS.0057.04"/> çarparak dört dönen, çırpınan, ama bir türlü kurtulamayan, küçücük, korkmuş bir aydınlık.</p>
			<p>“Hayır ama demek istiyorum ki, Marcelle’den ne istediğinizi bilmiyorsunuz; sonra sizden nefret etmesinden korkarım.”</p>
			<p>Mathieu, Marcelle’in etrafı morarmış, iri ve haşin gözlerini görür gibi oldu.</p>
			<p>Sarah yatışmıştı, acıklı bir hali vardı: O kimseden nefret edemezdi, hele Gomez’den...</p>
			<p>Kararlı<a id="GBS.0057.05"/> bir sesle, “Zaten sizi o Rus kadına yollayamam,” dedi. “Hâlâ ameliyat yapıyor, ama bu günlerde çok içiyormuş. Güvenemem. İki yıl önce az kalsın başı belaya giriyordu.”</p>
			<p>“Başka bir bildiğiniz yok mu?”</p>
			<p>Sarah ağır ağır, “Yok, kimseyi bilmiyorum,” diye konuştu. Sonra birden, içinin bütün iyiliği bir an yüzünde parladı, bağırdı: “Tamam, buldum, işiniz oldu! Daha önce nasıl akıl etmedim? Ben<a id="GBS.0058.01"/> bu işi hallederim. Weldmann. Bizde görmemiş miydiniz? Bir Yahudi doktor, jinekolog. Yani kürtajın ustası sayılır, onunla insanın içi rahat olur. Berlin’de işi çok iyiymiş, Naziler gelince Viyana’ya kaçmış. Sonra orada da Anschluss<a class="si-noteref" epub:type="noteref" href="#s4" id="ref_s4">4</a> hikâyesi ortaya çıkmış. O da tası tarağı toplayıp Paris’e gelmiş. Ama epeydir parasını İsviçre’ye yolluyormuş zaten.”</p>
			<p>“Yapar mı dersiniz?”</p>
			<p>“Tabii. Ben hemen<a id="GBS.0058.02"/> bugün gider görüşürüm.”</p>
			<p>“Çok sevindim,” dedi Mathieu, “çok sevindim. Ne alıyormuş acaba?”</p>
			<p>“Berlin’deyken 2000 mark alırmış.”</p>
			<p>Mathieu sapsarı oldu.</p>
			<p>“Yani 10.000 frank.”</p>
			<p>Sarah telaşla, “Tabii orada şöhretini satıyormuş,” dedi. “Burada kimse onu tanımaz ki, daha aklı başında bir fiyat söylemek zorundadır. Ben ona 3000 frank teklif edeceğim.”</p>
			<p>Mathieu dişlerinin arasından, “İyi,”<a id="GBS.0058.03"/> dedi.</p>
			<p>“Bu parayı nereden bulacağım?” diye düşünüyordu.</p>
			<p>Sarah, “Bir dakika,” dedi. “Şimdiden gidip görüşsem daha iyi olmaz mı? Blaise-Desgoffes Sokağı’nda oturuyor, şuracıkta. Hemen giyinip çıkayım. Beni bekler misiniz?”</p>
			<p>“Hayır... On buçukta biriyle buluşacağım. Sarah, altın gibi bir kalbiniz var!”</p>
			<p>Kadını omuzlarından tutarak sarstı, gülümsedi. Sarah, Mathieu’nün hatırı için, aslında<a id="GBS.0058.04"/> ona çok ağır gelen bir işin suç ortaklığını kabullenmiş, büyük bir cömertlikle, nefret ve tiksintisini bile unutmayı başarmıştı: Bunu yapabildiği için de mutlulukla, pırıl pırıldı.</p>
			<p>“Saat on birde nerede olursunuz? Size telefonla haber veririm.”</p>
			<p>“Dupont Latin’de. Saint-Michel Bulvarı’nda. Siz telefon edene kadar orada beklerim.”</p>
			<p>“Peki. Dupont Latin’de.”</p>
			<p>Sarah’nın kimonosunun önü<a id="GBS.0058.05"/> açılmıştı, iri göğüsleri görünüyordu. Mathieu onu sevdiği ve göğüslerini görmek istemediği için kendine doğru çekerek kucakladı.</p>
			<p>Sarah, “Güle güle Mathieu, sevgili Mathieu,” dedi.</p>
			<p>Güzelliğini kaybetmiş tatlı yüzünü Mathieu’ye doğru kaldırmıştı. Bu yüzde öylesine şaşırtıcı ve şehvetli bir boyun eğme ifadesi vardı ki insan, için için ona kötülük etmek, onu utandırmak, ezmek isteği duyuyordu.<a id="GBS.0059.01"/> Daniel, “Sarah’yı görünce sadizmin ne olduğunu anlıyorum,” derdi. Mathieu, kadını yanaklarından öptü.</p>
			<hr class="yildiz"/>
			<p>“Yaz!” Gök, maddesi olan bir hayalet, bir cin gibi sokağı çarpıyor, insanları çarpıyor; insanlar gökte, tutuşan, yanan yüzleriyle uçuşuyorlardı. Mathieu yeşil ve canlı kokuyu, taptaze toz kokusunu içine çekti; gözlerini kırpıştırdı, gülümsedi. “Yaz!” Bir iki adım attı: Beyaz benekli siyah,<a id="GBS.0059.02"/> yapışkan zift tabanlarında kalıyordu: Marcelle gebeydi, bu yaz, geçmiş yazlardan başka bir yazdı.</p>
			<p>O uyuyordu şimdi, koyu bir loşlukta, uyurken terliyordu. Morumsu esmer güzel göğüsleri yayılmıştı, tepelerinde beyaz ve tuzlu, minicik çiçekler gibi ter taneleri titreşiyordu. Uyuyordu. Her sabah, ta öğleye kadar uyuyordu. Karnının derinliğinde, içinde, peltemsi kabarcık uyumuyordu: Uyumaya vakti<a id="GBS.0059.03"/> yoktu; besleniyor ve büyüyordu. Zaman, kesin ve geri dönülmez sıçramalarla akıp gidiyordu. “Kırk sekiz saate kadar parayı bulmam şart!”</p>
			<p>Lüksemburg! Sıcak ve beyazlık, heykeller, güvercinler, çocuklar. Çocuklar koşuyor, güvercinler uçuşuyor... Demir sıralardan birine oturdu: “Parayı nereden bulmalı? Daniel vermez ama gene de isterim bir kere... Nihayet, en sonunda, başka çare kalmazsa Jacques’tan<a id="GBS.0059.04"/> isterim.” Çimen bileklerine kadar yükseliyor, bir heykel, taştan kaba etlerini ona doğru uzatıyor, güvercinler huhuluyordu. “Nihayet on beş günlük mesele. Yahudi pekâlâ ay sonunu bekleyebilir. 29’unda aylığı alacağım.”</p>
			<p>Mathieu irkilerek durdu, düşüncelerinin burasında birden kendini görmüştü. Ve kendinden tiksinmişti. “Şu saatte Brunet sokaktadır,” diye düşündü. “Sokağın aydınlığında, içi<a id="GBS.0059.05"/> rahat, dolaşır. Zamanı gelince kırıp parçalayacağı camdan bir ağın içindeki kentin ortasında yürürken kendini güçlü hisseder: Biraz sallanarak, sakınarak yürür, çünkü her şeyi kırıp parçalayacağı zaman daha gelmemiştir; bekler, umutla bekler. Ya ben? Marcelle gebe. Acaba Sarah Yahudi herifi kandırabilecek mi? Parayı nereden bulmalı? İşte benim düşündüklerim bunlar.” Birden, kalın siyah kaşlar altında<a id="GBS.0060.01"/> birbirine yakın bir çift kara göz, gözlerinin önüne geldi: “Madrid! Oraya gitmek istiyordum. Yemin ederim... Ama ayarlayamadım.” Ve birden, “İhtiyarladım,” diye düşündü. “İhtiyarladım. Şurada, bir sandalyenin üzerinde, gırtlağıma kadar kendi yaşamıma gömülmüş oturuyor ve hiçbir şeye inanmıyorum. Oysa bir zaman ben de İspanya’ya gitmek istemiştim. Ama olmadı! İspanyalar gerçekten var mı? Ben buradayım,<a id="GBS.0060.02"/> kendi kendimin tadına bakıyorum; kanın ve pas kokulu bir suyun buruk tadına bakıyorum; kanın ve pas kokulu bir suyun buruk tadını duyuyorum: Bu benim kendi tadım; kendi kendimin tadıyım ben ve varım, yaşıyorum. Var olmak, yaşamak, işte bu: susamadan, canı çekmeden kendini içmek! Otuz dört yaş, otuz dört yıl! Otuz dört yıldır kendimi tatmaktayım ve ihtiyarım! Çalıştım, bekledim ve istediklerimi<a id="GBS.0060.03"/> elde ettim: Marcelle, Paris ve özgürlük; artık bitti. Artık beklediğim hiçbir şey yok.” Önündeki bahçeye bakıyordu; her gün aynı yaşamı yaşayan, her gün değişen, ama tıpkı yüzyıllardır aynı ses ve aynı renk dalgacıklarının koşuştuğu deniz gibi her gün aynı olan bahçeye... İşte bu vardı: karmakarışık koşuşup duran, yüzyıllardan beri değişmeyen; hep aynı çocuklar, parmakları kopuk alçıdan kraliçeler<a id="GBS.0060.04"/> üzerinde aynı güneş, aynı ağaçlar; Sarah ve sarı kimonosu vardı, gebe Marcelle ve para vardı. Bütün bunlar öylesine doğal, öylesine alışılmış, değişmez şeylerdi ki, bir yaşamı doldurmaya yeterdi, yaşam buydu işte. “Üst yanı, İspanyalar, İspanya’da şatolar, bunlar... Neydi? Benim getirdiğim, küçük, suya sabuna dokunmaz bir din mi? Gerçek yaşamımın saygılı ve ağzı sıkı birlikteliği mi? Yoksa,<a id="GBS.0060.05"/> tanığım mı? Onlar, Daniel, Jacques, Marcelle, Brunet, onlar beni işte böyle görüyorlar: özgürlük peşinde bir adam. Herkes gibi yiyor içiyor, küçük bir memur, politikayla ilgisi yok, <em>L’oeuvre</em> ve <em>Le Polulaire</em> okuyor, paradan yana sıkıntısı var. Ama başkalarının pul koleksiyonunu seçmesi gibi o da özgürlüğü istiyor. Özgürlüğü onun gizli bahçesi, kendi kendisiyle yaptığı küçücük bir suç ortaklığıdır.<a id="GBS.0061.01"/> Tembel ve biraz soğuk bir herif, azıcık da kuruntulu ama akıllı; kendine usul usul, ortalama ve sağlam bir mutluluk, hareketsizliğin kıpırtısız mutluluğunu sağlamayı bildi. Ve çoğu zaman haklı olduğu ortaya çıktı. İşte bu... ben bu muyum?”</p>
			<p>Yedi yaşında, Pithiviers’de, dişçi olan Jules amcasının yanındayken, bekleme salonunda yalnız kalınca, kendini yok farz etmek oyununu oynardı: Bunun için,<a id="GBS.0061.02"/> insanın yaşamayı durdurması gerekti, hani insan ağzına çok soğuk bir su alır da, yutmamak için, suyu bir anda boğazına yuvarlayıverecek olan o basit yutkunma hareketini yapmamak için hareketsiz bir güç sarf eder, işte onun gibi. Bir gün, beynini tamamen boşaltmayı başardı. Ama bu boşluk da gene bir duygu, bir tattı. Ahmakça bir şeydi aslında. O gün, sinek sinek kokan bir taşra sıcağında boğuluyordu,<a id="GBS.0061.03"/> tam o sırada bir sinek yakalamış, kanatlarını koparmıştı. Hayvanın kafasının, mutfaktaki kibritlerin başına benzediğini görmüş, kibrit kutusunu alıp sineğin başını, alevlenip alevlenmeyeceğini anlamak için, pürtüklü kenara sürtmüştü. Ama bunların hepsini istemeye istemeye, zorla yapmıştı: Bu, başarısız bir komediydi, çünkü kendisi de sinek kafasının tutuşmayacağını biliyordu. Masanın üzerinde<a id="GBS.0061.04"/> eski dergiler ve papağan ibiği gibi kulpları olan grili yeşilli bir Çin vazosu vardı. Jules amca vazonun üç bin yıllık olduğunu söylemişti. Mathieu, elleri arkasında, sallanarak, biraz da korkuyla masaya yaklaşmıştı: Bu pişmiş, helmelenmiş ihtiyar dünyada, üç bin yıllık, duygusuz bir vazonun karşısında zavallı bir kırıntı olmak korkunç bir şeydi. Vazoya sırtını dönmüş, aynaya bakarak gözünü şaşılatıp<a id="GBS.0061.05"/> burnundan soluyarak oyalanmaya çalışmış ama oyalanamamıştı.</p>
			<p>Masaya sokulmuş, ağır vazoyu kaldırmış ve yere bırakmıştı: Bu, bir anda esmişti ve hemen sonra kendini bir şeytanörümceği kadar hafif hissetmişti. Porselen parçalarına, kendinden geçerek bakmıştı: Bu üç bin yıllık vazoya, etrafı çeviren seksen yıllık duvarlar arasında ve bin yıllık yaz güneşinin aydınlığında bir şey olmuştu; saygısızca<a id="GBS.0062.01"/> ama günün doğuşu kadar gerçek bir şey. “Bunu yapan benim,” diye düşünmüş ve gururlanmış, kendini dünyadan kurtulmuş, bağsız, ailesiz, köksüz hissetmişti; toprağı çatlatıp çıkan küçük ve inatçı bir türedi ot gibi.</p>
			<p>On altı yaşında, küçük bir hayduttu; Arcachon’da kumun üzerine yatmıştı, okyanusun kocaman, yassı dalgalarına bakıyordu. Ona taş atan bir Bordeauxluyu dövmüş, pestilini çıkarmış,<a id="GBS.0062.02"/> kafasını kumlara sokmuştu. Çamların gölgesinde oturmuş, nefes nefese, burun deliklerinde reçine kokusuyla kendini, havalara asılmış, yusyuvarlak, sert ve patlamaya hazır anlaşılmaz bir şey hissetmişti. Kendi kendine, “Özgür olacağım,” demişti, daha doğrusu, hiçbir şey dememişti de demek istediği buydu ve bu bir yemindi; bütün yaşamının işte o güne benzeyeceğine yemin etmişti. Yirmi bir yaşındaydı,<a id="GBS.0062.03"/> bir karnavalın son gününün sabahı odasında oturmuş, Spinoza okuyordu, yollardan karton mankenler yüklü renk renk, kocaman arabalar geçiyordu; gözlerini kaldırıp bakmış ve Brunet’yle birlikte benimsedikleri o yapmacık filozof havasıyla yeniden yemin etmişti: “Kendimi kurtaracağım!” On kez, yüz kez yeminini tekrarlamıştı. Sözcükler, yaşa ve moda olan havaya göre değişiyordu ama temelde hepsi tek ve<a id="GBS.0062.04"/> aynı yemindi; Mathieu kendi gözünde, bir erkek lisesinde felsefe dersi veren iriyarı adam değildi; Daniel’in, Brunet’nin arkadaşı Mathieu de değildi: O, bu yeminden ibaretti, bu yeminden başka bir şey değildi.</p>
			<p>Hangi yemin? Işıktan yorulan gözlerini elleriyle örttü: Artık hiçbir şey bilmiyordu; son zamanlarda –gitgide sıklaşan– bunalmaları oluyordu. Yeminini anlayabilmek için, kendinde en iyiyi<a id="GBS.0062.05"/> yaratması gerekti.</p>
			<p>“Topu, lütfen.”</p>
			<p>Bir tenis topu ayaklarına kadar yuvarlanmıştı, elinde raketle bir çocuk koştu. Mathieu topu aldı ve attı. Şu haliyle içindeki en iyi “ben” değildi Mathieu; orada oturmuş ruhsuz yaz sıcağında kokuşuyor ve o değişmeyen, eskimiş “günü yaşama” duygusuna katlanıyordu: Eskiden onu kendinden geçiren, coşturan cümleleri şimdi istediği kadar söyleyebilirdi: “Özgür<a id="GBS.0063.01"/> olmak! Kendi kendinin nedeni olmak: Benim, çünkü ben olmak istiyorum, diyebilmek! Kendi kendinin başlangıcı olabilmek!” Bunlar içi boş, cafcaflı sözler, okumuşların can sıkıcı, bıktırıcı tekerlemeleriydi.</p>
			<p>Kalktı. Bir memur, parasızlıktan kıvranan ve eski öğrencilerinden birinin kardeşini görmeye gidecek olan bir memur kalktı. Düşünüyordu: Zarlar atıldı bitti mi? Gerçekten artık herhangi bir<a id="GBS.0063.02"/> memurdan başka bir şey değil miyim? Ne kadar çok beklemişti; son yılları hep, bir savaş öncesinin bekleyişi içinde geçmişti. Günlük yaşamın binbir küçük kaygısıyla bekliyordu: Tabii, kadın peşinde koşuyordu o zamanlar, geziyordu ve yaşamak için de para kazanıyordu. Ama bütün bunların yanı sıra tek çabası kendini bir başka şey için emre hazır tutabilmekti. Bu başka şey, üzerinde düşünülmüş, önemli<a id="GBS.0063.03"/> ve özgür bir karardı, onun bütün yaşamını değiştirecek ve yepyeni bir varoluşun başlangıcı olacaktı. Hiçbir zaman kendini bir aşka bütünüyle verememiş, hiçbir zaman bütünüyle mutlu, gerçekten tasalı olamamıştı: Ona hep aşklar, mutluluklar, tasalar bir başka yerdeymiş, daha henüz doğmamış gibi gelmişti. Bekliyordu. Ve bu sırada yıllar, sinsi sinsi, usul usul, gelmiş, onu yakalamış, arkasından vurmuştu;<a id="GBS.0063.04"/> otuz dört yıl. “Bir şeylere bağlanmaya yirmi beş yaşındayken karar vermem gerekirdi. Brunet gibi.”</p>
			<p>Küçük yelkenliler, Lüksemburg havuzunda, fıskıyeye yaklaştıkça tokatlanıp dalgalanarak dolaşıyordu. Mathieu bu su şenliğini seyretmek için bir an durdu. “Artık beklemiyorum,” diye düşündü. “Marcelle’in hakkı var: Baştan başa bekleyiş olmak için kendimi boşalttım, kısırlaştım. Şimdi bomboşum işte!<a id="GBS.0063.05"/> Ve artık beklediğim bir şey yok.”</p>
			<p>Orada, fıskıyenin yanında yelkenlilerden biri batmak üzereydi, herkes bakıyor, gülüyordu, çocuğun biri uzun bir kanca almış, kurtarmaya çalışıyordu.</p>
			</section>
			<section class="si-footnotes" epub:type="footnotes">
			<aside class="si-footnote" epub:type="footnote" id="s4"><a class="si-backref" href="#ref_s4">4</a>. (Alm.) Birleşme. Avusturya ile Almanya arasında siyasal birleşmeyi öngören ve Adolf Hitler’in 1938’de Avusturya’yı ilhak etmesiyle gerçekleşen düşünce. (Y.N.)</aside>
			</section>
  <div style="display:none;"><a id="GBS.0064.01"/></div></body>
</html>