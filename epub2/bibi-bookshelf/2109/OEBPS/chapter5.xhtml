<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>Akıl Çağı</title>
		<link href="main.css" rel="stylesheet" type="text/css"/>
<meta name="Adept.resource" value="urn:uuid:2760bda4-a9d0-9308-1688-1ad431659f20"/>
	</head>
	<body xmlns:epub="http://www.idpf.org/2007/ops" class="chapter" epub:type="chapter"><div style="display:none;"><a id="GBS.0082.01"/></div>
    <section>
      <h1 class="baslik">V</h1>
			<p>“Daniel.” Marcelle esnedi, azıcık doğruldu, başını salladı ve ilk düşüncesi bu oldu: “Daniel bu akşam geliyor.”</p>
			<p>Bu gizli konuğu seviyordu ama bugün canı onu düşünmek istemiyordu. Çevrede durgun, hareketsiz bir ürperti vardı, öğle saatlerinin ürpertisi. Bozulmuş, ekşimiş bir sıcaklık odayı doldurmuştu: Önce dışarıyı ısıtmış, parlaklığını ve ışıltısını perdenin büklümleri arasında<a id="GBS.0082.02"/> bırakmıştı. Şimdi orada, bir alınyazısı gibi kıpırtısız ve korkunç, duruyordu. “Eğer bilse, o kadar dürüsttür ki; benden iğrenirdi.” Yatağın kenarında oturmuştu, tıpkı dün, Mathieu, çırılçıplak, önünde durduğu zaman oturduğu gibi, karamsar bir tiksinmeyle ayak parmaklarını seyrediyordu; dünkü gece, pembe, ölü aydınlığıyla soğumuş bir koku gibi, elle tutulmaz bir varlık halinde, oradaydı. “Söyleyemedim...<a id="GBS.0082.03"/> Söyleyemedim.” Söyleseydi, Mathieu o umursamaz tavrıyla, bir ilacı yutar gibi, “Eh, pekâlâ,” diyecekti. “Dur bakalım!” Buna dayanamayacağını biliyordu, onun için sesi boğazında düğümlenip kalmıştı. “Öğle!” diye düşündü. Tavan, güneş daha doğmamış gibi gümüş rengiydi ama öğle olmuştu. Marcelle geç vakitlere kadar uyurdu, onun için sabahı tanımazdı, ona bazen yaşamı bir öğle saatinde duruvermiş<a id="GBS.0082.04"/> gibi gelirdi; bu yaşam, her şeyin üzerini kaplamış, yağmur gibi, umutsuz ve saçma bir sonsuz öğle saatinden ibaretti. Dışarısı ışıl ışıl, aydınlıktı; insanlar aydınlık, açık renkler içindeydi. Mathieu dışarıda, Marcellesiz başlamış ve şimdiden bir geçmişi olan bu yeni günün canlı ve keyifli toz toprağı içinde yürüyordu. İlgisiz, “Beni düşünüyordur,” diye düşündü, “telaştadır.” Şaşkın ve<a id="GBS.0082.05"/> ürkekti, çünkü o apaydınlık sokaktaki sapasağlam acıma duygusunu, ruhu sağlıklı bir erkeğin kışkırtıcı, beceriksiz acıma duygusunu düşünüyordu. Kendini hâlâ uykudaymış gibi kirli, hantal ve nemli hissediyordu, alnında gene o demir kıskaç vardı; ağzı, bez çiğniyormuş gibi bir tatla berbattı, böğürlerinde ılık ürpertiler dolaşıyor, koltuklarının altında, siyah tüylerin arasında buz gibi bir soğuk oturuyordu.<a id="GBS.0083.01"/> Kusmak istiyordu ama kendini tutuyordu, Marcelle’in günü daha başlamamıştı bugün, sakat bir dengeyle tutturulmuş, karşısında duruyordu, en ufak bir hareketle, paldır küldür yıkılacaktı. Acı bir alayla, “Özgürlük ha!” diye düşündü. İnsan yataktan midesi altüst, kusarak kalktıktan ve önünde, tekrar yatağa serilene kadar geçireceği on beş uzun, bıktırıcı saat olduktan sonra özgür olmuş, olmamış,<a id="GBS.0083.02"/> ne çıkardı. “Özgürlük insanın yaşamasına yardım etmiyor.” Gırtlağının ta içini, küçücük, ince, pisi otlarının telcikleri kadar ince ve yumuşak tüyler gıdıklıyordu, sonra her şeyden iğrenen ve dilinin üzerinde kabarcıklanan bir tiksinti, dudaklarını sımsıkı kavradı, çekti. “Gene de şükretmeliyim. Bazıları ikinci ayda, sabahtan akşama kadar kusup dururmuş. Ben sabahları biraz kusuyorum, öğleden<a id="GBS.0083.03"/> sonra çok halsizim falan ama gene de iyi; annem anlatırdı, bazı kadınlar tütün kokusuna dayanamazmış. Bir o eksikti yani.” Birden fırladı, musluğa koştu, koyu, köpük köpük bir su çıkardı, şöylece çırpılmış bir yumurta akı gibi. Musluğun kenarına yaslandı ve bu hava kabarcıklarıyla karışmış yapışkan suya baktı: Daha çok meniye benziyordu bu şekliyle. Marcelle kötü kötü güldü ve, “Aşk anısı,” diye<a id="GBS.0083.04"/> söylendi. Sonra, birden beyninin içinde derin bir sessizlik oldu ve gün başladı. Artık hiçbir şey düşünmüyordu, parmaklarını saçlarının arasında dolaştırdı. “Sabahları, üst üste geliyor,” diye düşündü, “gene gelir şimdi.” Sonra birden, Mathieu’nün yüzünü görür gibi oldu, suçsuz ve rahatlamış: “Çaresine bakacağız, değil mi?” diye sorduğu zamanki yüzünü ve içine şimşek gibi bir nefret saplandı.</p><div style="display:none;"><a id="GBS.0083.05"/></div>
			<p>İşte geliyordu. Önce aklına yağ geldi ve ürperdi, ağzında sapsarı ve donuk donuk bir yağ çiğniyormuş gibi oldu, sonra boğazının derinliğinde, kocaman bir kahkahaya benzer bir şey büyüdü ve musluğa koştu. Dudaklarında ince uzun, koyu bir salya sallanıyordu, koparıp atabilmek için şiddetle öksürdü. İğrenmiyordu. Oysa her zaman ne kadar titizlenirdi: Geçen kış, ishal olduğu zaman, Mathieu’nün<a id="GBS.0084.01"/> yanına sokulmasını istememişti, ona sanki bedenine bir koku sinmiş, yapışıp kalmış gibi gelmişti; Mathieu de bu kokuyu duyar diye korkmuştu. Şimdi orada yaslanmış duruyor, beyaz fayansın üzerinde sümüklüböcek izleri gibi yapışkan ve pırıl pırıl yollar bırakarak musluğun deliğine doğru ağır ağır süzülen o kıvamlı, yumurta akı gibi şeye bakıyordu. Kendi kendine, “Berbat iş,” diye söylendi. İğrenmiyordu:<a id="GBS.0084.02"/> Bu, yaşamdı işte, tıpkı ilkbaharda dalların uçlarında parlayan zamklı tomurcuklar gibi; küçük yaprakların üzerini örten kızıl renkli ve kokulu zamktan daha iğrenç değildi bu da. “İğrenç olan bu değil,” diye düşündü. Musluğu temizlemek için biraz su akıttı, yavaş hareketlerle gömleğini çıkardı. “Hayvan olsaydım, beni kendi halime bırakırlardı, rahatsız etmezlerdi,” diye düşündü. O zaman kendini<a id="GBS.0084.03"/> zevkle o yaşam verici tembelliğe koyuverebilir, mutlu bir yorgunluğun koynunda uyuklayabilirdi. Ama hayvan değildi. “Çaresine bakacağız, değil mi?” Dün geceden beri tuzağa düşürülmüş gibiydi.</p>
			<p>Aynada, çevresi kurşun ışıltılarıyla çevrili hayalini görüyordu. Biraz daha yaklaştı. Ne omuzlarına bakıyordu ne göğüslerine. Bedenini sevmiyordu. Karnına, geniş ve bereketli karnına baktı. Yedi yıl önce<a id="GBS.0084.04"/> gene bir sabah böyle aynaya sokulmuş –o gece ilk kez Mathieu ile yatmıştı–,  aynı kararsız şaşkınlıkla düşünmüştü. “Demek gerçekten sevilebilirmişim!” Aynada, pürüzsüz ve cilalı etini seyretmişti; bu et, yumuşak bir kumaştı ve beden bir düzlükten ibaretti; yalnızca, ışığın saf ve suçsuz oyunlarını aksettirmek ve rüzgârın kımıldattığı su gibi, okşayışlar altında ürpermek için yaratılmış bir düzlük.<a id="GBS.0084.05"/> Bugün bu, o aynı et değildi: Karnına bakıyor, o yumuşak, yağlı ve besleyici bolluk karşısında, küçük bir çocukken Lüksemburg’a giden kadınların memelerini gördüğü zaman duyduğu hissi bugün gene içinde buluyordu: nefret, iğrenme ve korkunun yanı sıra tuhaf bir umut. “İşte burada,” diye düşündü. Bu karnının içinde küçücük bir kan pıhtısı suçsuz bir telaşla, yaşamak için çırpınıyordu; henüz bir<a id="GBS.0085.01"/> hayvan bile olmayan ve bir bıçak darbesiyle parçalanıverecek küçücük bir kan pıhtısı. “Şimdi benim gibi aynada karınlarına bakıp işte burada, diyen başka kadınlar vardır dünyada. Ama onlar bununla övünürler.” Omuz silkti: Evet, öyleydi, budalaca bir çabayla gelişmeye, çiçeklenmeye çalışan bu beden ana olmak için yaratılmıştı. Ama erkeklerin düşüncesi başkaydı. O ihtiyar kadına gidecekti: İçindekinin<a id="GBS.0085.02"/> herhangi bir küçük ur olduğunu düşünebilmek yeterdi. “Zaten şu anda ufacık bir urdan daha fazla bir şey değil.” İhtiyar kadına gidecek, bacaklarını yukarı kaldıracaktı, kadın kasıklarının arasına aletini sokacak, içini kazıyacaktı. Sonra artık bu olaydan bir daha hiç söz edilmeyecekti, tatsız bir anı olup unutulacaktı. Herkesin yaşamında böyle anılar vardı. Marcelle pembe odasına dönecek, okumaya,<a id="GBS.0085.03"/> bağırsaklarından yana sıkıntı çekmeye devam edecekti. Mathieu gene haftada dört gece gelecek, genç bir anne gibi ona özenle bakacak ve hele onunla yattığı zaman çok daha dikkatli hareket edecekti, sonra... Sonra, ara sıra da Daniel gelecekti. Daniel! Daniel belki de onun için kaçırılmış bir fırsattı, kim bilir? Birden aynada kendi gözlerini görerek başını çevirdi: Mathieu’den nefret etmek istemiyordu:<a id="GBS.0085.04"/> “Kalkıp yıkanmalı, giyinmeli.”</p>
			<p>Kımıldamaya cesareti yoktu. Yatağın üzerine oturdu, ellerini usulca karnına, tam siyah tüylerin başladığı yere koyarak sevgiyle, ağır ağır bastırdı: “İşte şurada.” Kini ve nefreti yumuşamıyordu. Kendini inandırmak isteyerek, kuvvetle, “Ondan nefret etmek istemiyorum,” diye mırıldandı, “o da kendince haklı, bazı böyle kaza olunca... Herkes öyle değil mi? Hem bilmiyordu<a id="GBS.0085.05"/> ki, suç bende, ona söylemedim.” Bir an, gevşeyeceğini, rahatlayacağını sandı, Mathieu’yü suçlu bulmaktan korkuyordu. Ama hemen ardından, irkilerek, “Nasıl söyleyecektim?” diye öfkeyle düşündü. “Bana hiçbir şey sormaz ki!” Evet, ta baştan aralarında, birbirlerine her şeyi söylemeyi kararlaştırmışlardı; ama bu, en çok Mathieu’nün işine yarıyordu. O kendinden bahsetmeyi, vicdanındaki küçük<a id="GBS.0086.01"/> kımıldanmaları, ahlak kaygılarını anlatmayı seviyordu. Marcelle için kendini üzmüyordu: “Bunu bilmesi gerekti, kendimden söz etmediğimi; çünkü kendimi başkalarına anlatabilecek kadar sevmediğimi anlaması gerekti.” Ama Daniel başkaydı. Daniel onu kendi kendisiyle ilgilendirmeyi biliyordu: Ona güzel, okşayıcı gözleriyle bakarak öyle tatlı bir merakla soruyordu ki. Sonra aralarında küçük bir giz de vardı.<a id="GBS.0086.02"/> Daniel, giz dolu ilişkilerden hoşlanıyordu; Marcelle’i görmeye gizlice geliyordu ve bundan Mathieu’nün haberi yoktu. Kötü bir şey yapmıyorlardı, bu daha çok, muzip bir oyuna benziyordu; ama bu suç ortaklığı, aralarında ince ve sevimli bir bağ oluşturmuştu; hem Marcelle azıcık “kendine özgü bir yaşam”ı olmasından memnundu, gerçekten kendinin olan, bir başkasıyla paylaşmak zorunda olmadığı bir<a id="GBS.0086.03"/> şeydi bu. “Daniel gibi yapsa, yeterdi,” diye düşündü. “Neden sanki yalnız Daniel beni konuşturabiliyor? Bana biraz, biraz yardım etseydi...” Dün, bütün gün boğazında kaskatı bir yumrukla dolaşmıştı, ona, “Bırakalım, kalsın,” diyebilmek için kıvranmıştı. Ah! Bir saniye, yalnızca bir saniye düşünüp bekleseydi, söyleyebilecekti. Ama o gelmiş, o safdil suratı takınmış ve, “Çaresine bakacağız, değil mi?”<a id="GBS.0086.04"/> demişti. O da susmuştu, sesi boğazından çıkamamıştı. “Giderken düşünceli görünüyordu, kadının bana bir şey yapmasından korkuyor. Bak, bu doğru: Şimdi daha iyi birini bulabilmek için sağa sola koşar, uğraşır, lisede dersler de kesildiğine göre bu, o kızla şurada burada dolaşmaktan daha kolay gelir ona. Üstelik, vazo kırmış bir çocuk gibi kendini beceriksiz hissediyordur. Ama içi, vicdanı rahattır,<a id="GBS.0086.05"/> biliyorum. Kendi kendine, bundan böyle beni el üstünde tutmaya karar vermiştir.” Kesik kesik güldü. “İşte hepsi bu kadar!” dedi. “Yalnız, aklı varsa elini çabuk tutsun: Yakında sevişemeyecek kadar yaşlı sayılacağım.”</p>
			<p>Elleri çarşafı parçalayacakmış gibi kenetlendi, korku içinde, “Ondan nefret edersem, elimde ne kalır?” Bir çocuk isteyip istemediğini kendi de biliyor muydu? Aynada, biraz uzaktan,<a id="GBS.0087.01"/> koyu renkli ve hafifçe çökmüş bir hayal görüyordu: Bu onun, bir sultanınkine benzeyen, kısır, verimsiz bedeniydi. “Bu beden hiç yaşadı mı sanki? Ben çürüdüm, koktum artık.” O ihtiyara gidecekti. Gece yarısı, saklana saklana. Ve ihtiyar, Andrée’ye yaptığı gibi, elini saçlarında dolaştıracaktı, ona çirkin bir suç ortağı tavrıyla, güzelim, diyecekti. “İnsan evli olmadığı halde gebe kalırsa, bu<a id="GBS.0087.02"/> belsoğukluğu kadar iğrenç, mide bulandırıcı bir şey oluyormuş. Bende zührevi bir hastalık var şimdi, doğrusu bu.”</p>
			<p>Ama ne olursa olsun, elini karnında dolaştırarak okşamaktan kendini alamıyordu. “Burada, işte burada!” diye düşünüyordu. Canlı ve kendisi gibi şanssız bir şey. Anlamsız ve yararsız bir yaşam, kendi yaşamı gibi... Birden, ani bir tutkuyla düşündü: “O benim olmalıydı. Şekilsiz, sakat<a id="GBS.0087.03"/> da olsa, budala da olsa, çirkin de olsa benim olmalıydı.” Ama bu gizli istek, bu karanlık istek, o kadar yalnız, o kadar itiraf edilemeyecek ve insanlardan o kadar utançla saklanması gereken bir şeydi ki Marcelle birden kendinden nefret etti.</p>
			
			</section>
  <div style="display:none;"><a id="GBS.0087.04"/></div></body>
</html>