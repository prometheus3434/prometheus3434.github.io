<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos563965"><span class="calibre13"><span class="bold">Bölüm 17</span></span></p>

  <p class="calibre14">Andy, Ramon’a bir sonraki sabah kalkması için 500 dolar ve onu Frankie Doyle’un Buda’daki evine götürmesi için de bir 500 dolar daha verdi. Andy kızın DNA’sını almalı – her ne kadar nasıl yapacağına dair bir fikri olmasa da – ve onu Russell’a ulaştırıp sonra da saat 14:00’da Teksas Üniversitesi stadyumuna yetişmeliydi. Ve Frankie Doyle’u bir kez daha görmek istiyordu. Fakat Ramon, Frankie’nin evinin önünde durduğunda, “Gitmişler, dostum,” dedi.</p>

  <p class="calibre10">Andy kapıyı tıklattı. Cevap yoktu. Pencerelerden içeri baktı. Eşyalar hâlâ içerideydi ama Frankie ile kız ortadan yok olmuştu. Etraf düzenliydi, öyle ki sanki temizlenmişti. Gitmişlerdi. Andy arabaya geri döndü. Ve koltuğa yığıldı.</p>

  <p class="calibre10">“Ahh, adamım,” dedi Ramon.</p>

  <p class="calibre10">Andy ona doğru döndü. “Ne?”</p>

  <p class="calibre10">“Onu görmek istiyordun.”</p>

  <p class="calibre10">“Yani?”</p>

  <p class="calibre10">“Yani asla işle zevki karıştırmamalısın.”</p>

  <p class="calibre10">“Sen de.”</p>

  <p class="calibre10">“Eski karımı asla izlemedim…ta ki beni aldatana kadar.”</p>

  <p class="calibre10">“Neden gecenin bir yarısı gittiler ki?”</p>

  <p class="calibre10">“Çünkü onu buldun… ve o bulunmak istemiyordu.”</p>

  <p class="calibre10">Ramon arabayı yola doğru kırdı.</p>

  <p class="calibre10">“Dur!”</p>

  <p class="calibre10">Ramon frene bastı. “Ne?”</p>

  <p class="calibre10">“Bu.”</p>

  <p class="calibre10">Yolun hemen yanında siyah plastik bir çöp kutusu alınmayı bekliyordu. Andy arabadan indi ve kutunun kapağını açtı. İçerisinde çöp poşetini çıkardı. Torbanın bağlanmış ağzını gevşetti ve içine baktı.</p>

  <p class="calibre10">“Adamım, çöpü mü karıştıracaksın?” dedi Ramon. “Tıpkı çöp karıştırıcısı Floyd T. gibi.”</p>

  <p class="calibre10">“Evden ayrılmadan önce her yeri temizlemiş.”</p>

  <p class="calibre10">“Yani?”</p>

  <p class="calibre10">“Yani burada bir şey olabilir.”</p>

  <p class="calibre10">Andy çıplak elle çöp torbasını karıştırmak istemiyordu bu yüzden etrafına bakındı ve bir sopa buldu. Sonra torbadaki çöpleri yere boşalttı. Elindeki sopayla her şeyi didikledi – yiyecek ve içecek kutuları, kirli kağıt havlular, muz kabukları, sigara izmaritleri ve boş bir de sigara kutusu vardı – tekrar sigara içmeye başlamıştı – yoğurt kutuları, patates cipsi ambalajları, kadın bağı paketler, yumurta kabukları, ilk yara bandı… Durmuştu. Bu büyüklükteki bir yara bandı sadece ciddi yaralanmalarda kullanılırdı. Yara bandını elindeki çubukla çevirdi. Kanla lekelenmişti.</p>

  <p class="calibre10">Ama bu kimin kanıydı?</p>

  <p class="calibre10">Andy yarabandını Russell’a götürdü ve Russell ona 10,000 dolarlık bir çek verdi. Andy ayrıca 20,000 dolar değerindeki maç biletlerini de almıştı. Bir an biletleri karaborsada satmayı düşündüyse de 20,000 dolar değerindeki biletlerle yılın maçını arkadaşlarıyla beraber 45 metre yakından izlemekten daha keyifli ne olabilir diye geçirdi içinden. Teksas Üniversitesi, Ohio State’e karşı oynuyordu. Longhorn ve Buckeye’ın mücadelesiydi bu. Yılın maçıydı bu. Ve tabii ki orada—</p>

  <p class="calibre10">“Ponpon kızlar!”</p>

  <p class="calibre10">Dave lunaparktaki küçük bir çocuk gibi parmağıyla gösteriyordu. Longhorn takımının ponpon kızları kısacık turuncu beyaz kovboy kız kıyafetleri giymişti. Hayat dolu, çok tatlı ve ilik gibi kızlardı. Andy, Tres ve Dave bu görüntüye mıhlanmışlardı. Sonra Curtis’in sesini duydular.</p>

  <p class="calibre10">“Dostum, bu yeni RV’ler bir milyon dolara satılıyor, içlerinde Wi-Fi, uydu anteni, GPS sistemi…”</p>

  <p class="calibre10">“Curtis,” dedi Dave, “ponpon kızlar yerine vaktini arabalara bakarak mı geçiriyorsun?”</p>

  <p class="calibre10">Curtis etrafına bakındı: “Nerede hani?”</p>

  <p class="calibre10">Stadyumun hemen doğusunda Lyndon Baines Johnson Okulu’nun parkında yapılan halk buluşmasının ortasında geçip gelmişlerdi. Bu buluşma stadyumun sadece solunda kalan sokakta gerçekleştiriliyordu. Kamyonlar ve RV’ler kalabalığı oluşturuyordu ve taraftarlar bir Amerikan geleneği olan öndekinin tamponundan ayrılmamayı kutsuyorlardı. Bir futbol maçı öncesi park yerinde büyük bir parti yapılırdı. Et yenir ve bira içilirdi. Bağırarak takımlarının marşları söylenirdi. Çirkin davranışlar sergilenirdi. Park yeri bir barbekü buluşmasına dönmüştü; etrafta barbekü sosunun ve etin yanmasından oluşan dumanlar göğe yükseliyordu. Soğuk rüzgar sanki bir parfüm gibi bunu taşıyordu. Teksas Üniversitesi taraftarları hep bir ağızdan takımın sloganını yoldan geçen herkese haykırıyorlardı: ‘Hook’em Horns!’ Eğer buna Hook’em Horn el işaretiyle cevap vermezseniz – serçe parmak ve işaret parmağı havaya kaldırılır ve başparmak ortadaki iki parmağı avucunuzun içinde tutar, böylece bir çift boynuz elde etmiş olursunuz – Longhorn takımını desteklemediğiniz varsayılır. Bu yüzden düşman olarak görülür böylece size boş bira kutularının atılmasından kaçamazsınız.</p>

  <p class="calibre10">Basit, güzel Amerikan eğlence anlayışı.</p>

  <p class="calibre10">Üzerlerinde sevdikleri oyuncuların turuncu formaları olan insan seline katıldılar ve iki katlı stadyuma girdiler.</p>

  <p class="calibre10">“Kolezyum,” dedi Curtis.</p>

  <p class="calibre10">Roma tarihi üzerine çalışıyordu.</p>

  <p class="calibre10">“Bu harika,” dedi, “Amerikan futbolu ve antik Roma gladyatörlerinin dövüşleri nasıl da paralel…tabii Amerikan futbolu taraftarları kana daha fazla susamış durumda.”</p>

  <p class="calibre10">“Bir Roma dersinin daha yaklaştığını hissediyorum,” dedi Tres.</p>

  <p class="calibre10">“Çoğu gladyatörün köle ve açlıktan kaçmak isteyen çaresiz durumdaki fakir adamlar, tıpkı günümüzdeki siyah futbolcular olduğunu biliyor muydunuz?”</p>

  <p class="calibre10">Teksas Üniversitesi 1969 yılına kadar, sadece beyazların katıldığı tüm ulusal şampiyonalara katılmıştı. O yıldan sonra okul Houston ve Dallas’tan siyah oyuncuları toplamaya başlamıştı; 2005 yılında Teksas Üniversitesi’ni şampiyon yapan takımın çoğu siyah oyunculardan oluşuyordu.</p>

  <p class="calibre10">“Gladyatörler inanılmaz derecede iri adamlardı ve zengin izleyiciler için dövüşürlerdi. Bazıları ulusal üne kavuşurlardı. Üzerlerinde dövmeler olurdu, onların adını taşıyan mallar yapılırdı, etrafında kızlar olurdu, yani tıpkı bugünün futbol oyuncuları gibiydiler.”</p>

  <p class="calibre10">“Tanrım,” dedi Dave, “o zamanlar da bile kızlar sporculara hasta olurmuş.”</p>

  <p class="calibre10">“Ve oyunlar halk tarafından özel olarak inşa edilmiş amfitiyatrolarda izlenirdi, yani bugünlerde futbol takımlarını çekebilmek için şehirlerde milyon dolarlar harcayarak inşa ettiğimiz stadyumlar gibi. Takımlar ve maskotlar olurdu, ayrıca taraftarlar bahse girip, bilet alırlardı yani tıpkı—”</p>

  <p class="calibre10">“Bunu yapabilirdim,” dedi Andy.</p>

  <p class="calibre10">“Kolezyum elli bin kişilikti ve farklı girişler ile VIP için ayrılmış özel oturma kısımları olurdu, tıpkı stadyumlardaki gibi. Ve arena futbol sahasıyla tıpatıp aynı büyüklükteydi. Düşündüğün zaman bizim ve Roma toplumunun benzerlikleri gerçekten çok ilginç.”</p>

  <p class="calibre10">“Roma İmparatorluğu çökmemiş miydi?” diye sordu Andy.</p>

  <p class="calibre10">“Curtis,” dedi Tres, “sen ayaklı bir ansiklopedisin. Bilmediğin bir şey var mı?”</p>

  <p class="calibre10">“Kadınlar.”</p>

  <p class="calibre10">“Amin, kardeşim.”</p>

  <p class="calibre10">Dave ve Curtis yumruklarını tokuşturdu.</p>

  <p class="calibre10">“Andy,” dedi Curtis, “Reeves’in çocuğunu ayarladığın için teşekkür ederim.”</p>

  <p class="calibre10">“Zach ile tanıştın mı?”</p>

  <p class="calibre10">“Dün. Bir limuzin gelip beni aldı. Sürücüsü tam bir pislikti ama güzel bir yolculuktu. Reeves bana altı yüz kağıt ödüyor.”</p>

  <p class="calibre10">“Saatlik mi? Bu bana ödediğinden daha fazla.”</p>

  <p class="calibre10">“Cebir öğretebilir misin?”</p>

  <p class="calibre10">“Telaffuz dahi edemem.”</p>

  <p class="calibre10">“Biz inekler bir numarayız.”</p>

  <p class="calibre10">“Andy,” dedi Dave, “bana da Reeves’den bir iş ayarlayabilir misin?”</p>

  <p class="calibre10">“Ne öğretebilirsin?”</p>

  <p class="calibre10">“Bira içme konusunda doktoram var.”</p>

  <p class="calibre10">“Zach bir Guitar Hero canavarı,” dedi Curtis. “Ve ders verdiğim pek çok üniversite öğrencisinden daha zeki.”</p>

  <p class="calibre10">“Curtis,” dedi Andy, “kızıl saçın çekinik olması neyin nesi?”</p>

  <p class="calibre10">“Bu çok tesadüfi. Pekala, kızıl saç çekiniktir bunun anlamı siyah, kahverengi ve sarı renk saçın genleri kızıl saçlara baskın olduğundan hem anne hem de baba kızıl saç genini taşıyor olması lazım. Kızıl saç geni bir M-C-1-R’dir yani melanocortin-1 reseptörüdür. Herkes bu gene sahiptir ama kızıl saçlı olanlarda mutasyona uğramış M-C-1-R geni vardır… aslında iki tane vardır bundan, biri anneden biri de babadan gelir. Eğer hem annen hem de baban kızıl saçlıysa kızıl saçlı olma şansın yüzde yüzdür.”</p>

  <p class="calibre10">“Peki ya çocuk kızıl saçlı ve ebeveynlerden sadece biri kızıl saçlıysa?”</p>

  <p class="calibre10">“O zaman çocuğun büyükannesi ya da büyükbabası kızıl saçlıdır. Tabii istatiksel olarak epey zor. Yani bu yüzden Amerika’nın nüfusunun sadece yüzde altısı kızıl saçlı.”</p>

  <p class="calibre10">Russell Reeves yalan söylememişti. Ama Andy neden öyle olduğundan endişe ediyordu?</p>

  <p class="calibre10">Metal dedektörünü geçtikten sonra stadyuma girdiler. Ohio kızılı ve Teksas turuncusu giyen doksan altı bin taraftar haykırıyordu. Buckeye taraftarları bu maçı izlemek için 1500 km. yol gelmişlerdi. 45 metre çizgisinde, Teksas valisinin sırasında yer alan koltuklarına geçtiler. Tres sahanın aşağısını işaret etti.</p>

  <p class="calibre10">“Bak kenarda kim duruyor: McConaughey.”</p>

  <p class="calibre10">“Neden tam kenardaki bulunuyor ki?” dedi Dave. “O burada okurken futbol falan oynamadı ki.”</p>

  <p class="calibre10">Tres omuz silkti: “Ünlü olmanın cazibesi.”</p>

  <p class="calibre10">Üstlerinde uçan devasa balonun üzerinde bir sigorta şirketinin reklamı bulunuyordu, balon akbaba gibi sahanın çevresinde dolaşıyordu. Aslında üzerinde bir de kuşgözü kameralardan vardı ve güney uca yerleştirilmiş devasa ekrandan oyunu gösteriyordu. Devasa ekran sanki Godzilla’nın düz ekran televizyonu gibi görünüyordu.</p>

  <p class="calibre10">“Bundan daha büyük tek bir HDTV var, o da Tokyo’da,” dedi Curtis.</p>

  <p class="calibre10">Andy Prescott üniversitedeyken Longhorn’un çoğu maçına gitmişti – tabii ki bunu annesine asla anlatmamıştı – fakat o Amerikan futbolu için gelmiyordu buraya. O kızlar için gelirdi. Cumartesi günü burada yapılan maçlarda bir şey vardı – hatta kasım ayında bile bu olurdu – bu şey üniversiteli kızların en cüretkar dekoltelerini giymesine neden olurdu. Her zaman bunun televizyon kameraları olduğunu bilmişti. Muhteşem üniversiteli kızlar ulusal televizyon kanalında keşfedilmeyi umarak en güzel dekoltelerini sergiliyorlardı.</p>

  <p class="calibre10">Sırf bu bile giriş ücretini ödemeye değerdi.</p>

  <p class="calibre10">Sonraki üç saat boyunca Teksas’ın siyah ve beyaz insanları takımlarını destekledi. Onları maçı izlerken, Andy kızları izledi. Longhorn’un maskotu olan Bevo izleyenleri coştururken, Ohio State oyun kurucusu kafasından yaralandığından ponpon kızlar zıplayıp parendeler atmaya başladı. Sanki yan tarafta bulunan Matthew McConaughey için bir seçme düzenleniyordu. Şanslı hergele diye geçirdi aklından Andy ve ah evet, Teksas Üniversitesi maçı kazandı.</p>

  <p class="calibre10">Cecil Durant uçağın camından aşağı baktı ve şöyle dedi; “Bak, futbol oynuyorlar aşağıdaki stadyumda. Teksas – Ohio State maçı olmalı.”</p>

  <p class="calibre10">Harmon başını salladı. Cecil ile seyahat etmek bir çocuğu tatile götürmek gibiydi. Adamın hayatı boyunca New Jersey’den asla çıkmadığını düşünürdünüz.</p>

  <p class="calibre10">“Teksas’a ilk gelişim. İndiğimizde Alamo’yu görmeye gidebilir miyiz?”</p>

  <p class="calibre10">“Cecil, Alamo, San Antonio’da.”</p>

  <p class="calibre10">“Ya. Peki ya J.R. Ewing’in Southfork Çiftliği? O diziye bayılırdım.”</p>

  <p class="calibre10">“O da Dallas’ta, Cecil. Bu yüzden dizinin adı da <span class="italic">Dallas</span> zaten.”</p>

  <p class="calibre10">Cecil başıyla onayladı. “Mantıklı. NASA?”</p>

  <p class="calibre10">“Houston’da.”</p>

  <p class="calibre10">“Pekala, Austin’de ne var?”</p>

  <p class="calibre10">“Andy Prescott.”</p>

  <p class="calibre10">Cecil Durant’ın bir dahi olmadığı kesindi ama yetenekli bir şofördü ve zarar verilmesi gerektiğinde demir levye ile harikalar yaratırdı. Uçakları indi siyah bir Crown Vic kiraladılar ve hava alanından çıktılar. 35 numaralı karayoluna girdiklerinde, güneye doğru gittiler. Harmon’un kaburgası korkunç bir şekilde acıyordu.</p>

  <p class="calibre10">“Kovboy çizmeleri alabilir miyim?” dedi Cecil.</p>

  <p class="calibre10">“Önce silah alalım.”</p>

  <p class="calibre10">Uçuş firmalarındaki bugünlerdeki yegane sorun – aslında ağlayan çocuklar, şikâyet eden yolcular, kayıp bagajlar, geç kalan uçaklar ve güvenlik şeridinde kaybedilen zamanın dışında – silahlarınızın taşınmasıydı. Cevaplamanız gereken bir sürü sorunun olduğu evraklar doldururdunuz ve görevli ne zaman x-ray cihazında susturucunuzu görse tek kaşını havaya kaldırırdı. Bu yüzden Harmon Teksas’a uçarken silahlarını evde Jersey’de bırakmıştı. Neyse ki Teksas’da bir cephanelik satın almak bir kadının kürtaj yaptırmasından daha kolaydı.</p>

  <p class="calibre10">Harmon önce silah fuarı için yapılan Austin reklamına baktı; her türlü ateşli silahı, mühimmatı, saldırı silahını ve hatta makineli tüfeği tek soru sormadan ya da kimlik kartı olmadan nakit olarak ödeme yaparak alınabilirdi. Harmon bir yerlerde Meksika uyuşturucu mafyasının ülkelerindeki katı silah kanunlarından ötürü silahlarını bu silah fuarından alıp sınırdan kaçırdığını okumuştu. Fakat en yakın silah fuarı Austin’den 150 km. uzakta bulunan Waco’daydı. Bu yüzden havaalanındaki telefon defterini kontrol ederek en yakında Cabela’nın adresini aldı. Austin’den 25 km. uzaktaki Buda kasabasındaydı.</p>

  <p class="calibre10">Cabela bir uçak hangarı boyutunda dışı ağaç kütüğü ile kaplı bir yerdi. İçeride sıra sıra doldurulmuş, geyik, maral, Amerikan geyiği, Kuzey Amerika ren geyiği, misk sığırı, buzul kurdu ve ayılar (dağ, orman, kutup ve kahverengi) sergileniyordu. Doldurulmuş hayvanların başları duvarda bulunurken, doldurulmuş kuşlar ise tavandan sarkıyordu. Burada satılan silahlarla bu hayvanları öldürebilirdiniz. Silah kısmında Browning, Smith &amp; Wesson, Winchester, Ruger, Glock, Savage Arms, Bushmaster, Remington, Colt, Sig Sauer ve Baretta markalarını bulabilirdiniz. Orta yaşlı beyaz adamlar mağazayı doldurmuştu.</p>

  <p class="calibre10">Amerikalılar av yasağının kaldırılışını Teksas, Buda’da kutluyor gibiydi.</p>

  <p class="calibre10">Harmon köşede kısa saplı yarı otomatik bir Glock 21’i eliyle tartıyordu, fiyatı 550 dolardı. Cecil ise eline aldığı 44’lük bir Magnum ile silahını hayali bir hedefe doğrultup dişlerinin arasından “Kıpırdama, seni pislik!” diye inledi.</p>

  <p class="calibre10">Harmon iç geçirdi.</p>

  <p class="calibre10">“Silahı bırak, Cecil. Beni endişelendiriyorsun. Sen şoförsün, nişancı değil.”</p>

  <p class="calibre10">Nişancı olan Harmon Payne’di. Buna rağmen yirmi yıllık New Jersey çetesi ve iki yüzden fazla “temizlik” işinin ardından ne gözaltına alınmış ne tutuklanmış ne de hapis yatmıştı. Bir kere bile olmamıştı bunlar. Bu işte oldukça iyiydi. Yani suç geçmişi NICS’de aratıldığında – bu sistem kişinin sabıka kaydına erişimini sağlıyordu, bu yasa akıl hastası Hinckley’in Başkan Reagan’a düzenlediği başarısız suikastin ardından yasallaşmıştı – sonuç rüya gibi oluyordu. Harmon’un adını, adresini, doğum tarihini, sosyal güvenlik numarasını, boyunu, kilosunu, cinsiyetini ve ırkını girerek bu sistemde arattırdığınızda otuzuncu saniyenin ardından karşınıza çıkan şu oluyordu: ÖDEME AŞAMASINA GEÇİNİZ. Görevli kişi Harmon’a gülümsedi ve istediği her silahı alabileceğini söyledi.</p>

  <p class="calibre10">Glock’u istiyordu.</p>

  <p class="calibre10">Teksas’ta silah aldıktan sonra bekleme süreci yoktu, ateşli silah almanız için izin almanıza da gerek yoktu ve dahası aracınızda silah taşımak için de hiçbir izin belgesine gerek yoktu. Yani mağazaya girdikten on beş dakika ve Cecil’i bulmak için harcadığı on beş dakikanın ardından şoförünü kıyafet reyonunda kamuflajların arasında bir avcı beresi denerken ve elinde kamuflajdan yapılmış bir bikini tutarken buldu.</p>

  <p class="calibre10">“Harmon, sence Harriet bundan hoşlanır mıydı?”</p>

  <p class="calibre10">“Karın kamuflaj bikini içerisinde? Hiç sanmıyorum, Cecil.”</p>

  <p class="calibre10">Harmon Payne ve Cecil Durant, iki yepyeni Glock (susturucusuz, ama bunu yapmak zorundaydı), iki adet 13 kurşunlu şarjör ve Teksas polis gücünü yere serecek kadar cephanelikle oradan ayrıldılar.</p>

  <p class="calibre10">Bu kolay olmuştu.</p>

  <p class="calibre10">Tabii ki Harmon Payne okuldaki öğretmeninin sürekli kendisine B verdiği için kızan ve bu yüzden okuldaki elli arakadaşını öldüren bir üniversite öğrencisi olsaydı bu kolay olmazdı. Harmon Payne bir profesyoneldi. O sadece bir kişiyi öldürecekti.</p>

  <p class="calibre10">“Gidip Andy Prescott’u bulalım.”</p>

  <p class="calibre10">Cecil, Crown Vic’i 1 ile 35 numaraları karayolunun kuzeyine doğru sürdü.</p>

  <p class="calibre10">“İşte bu kadar,” dedi Harmon. “Güney Congress’den yarım mil uzakta, Fourteen ve Fifteen sokaklarının köşesinde. Kapıda “trafik cezaları” yazıyor. Sokağın aşağısına park et.”</p>

  <p class="calibre10">Cecil, Congress caddesinin kuzeyine, Teksas İşitme Engelliler Okulu’na kadar devam etti sonra da bir u dönüşü yaptı, Blackmail adındaki mağazanın önünde durdu. Mağazanın ismine bakıp kıkırdadı.</p>

  <p class="calibre10">“Bizler de aynı işte sayılırız.”</p>

  <p class="calibre10">Arabadan indiler. Hızla etrafa bakındıktan sonra kıyafetlerinin biraz abartılı olduğunu söyledi Harmon’a; her zaman iş seyahatlerinde orta düzey yöneticiler gibi giyinirlerdi. Bu yüzden kravatlarını çıkardılar ve gömleklerinin üst düğmelerini açtılar. Harmon arkada, beline taktığı Glock’u gizlemek için ceketini üzerinden çıkarmadı. Bu halde bile orta yaşlı muhasebecilere benziyorlardı.</p>

  <p class="calibre10">1200 sokağına park ettiler; böylece Andy Prescott’un üç sokak ilerideki bürosuna yürüyebileceklerdi. Pink Hair Salon &amp; Gallery, Creatures Boutique ve Cocoon Massage &amp; Bodyworks isimli mağazaların önünden geçtiler.</p>

  <p class="calibre10">“Sonra masaj yaptırabilirdik,” dedi Cecil. “Belki kaburganın acısını hafifletebilirlerdi.”</p>

  <p class="calibre10">“Eğer her şey yolunda giderse, eve gidecek sonraki uçağı yakalarız.”</p>

  <p class="calibre10">“Eğer gece burada kalacaksak, birkaç fahişe tutalım.”</p>

  <p class="calibre10">“Ne, şimdi de New York senatörü mü oldun?”</p>

  <p class="calibre10">Küçük bir otelin, Jo’s kahve dükkanının, Meksika yemekleri yapan Güero’s isimli lokantanın yanından geçip gittiler. Geçtikleri yerlerden insanlar öyle tuhaf görünüyordu ki Harmon bir sirkte geziyormuş gibi hissetti.</p>

  <p class="calibre10">“Artık altmışlı yıllardaki tüm hippilere ve asi gençlere ne olduğunu biliyoruz.” ‘Lucy in Disguise with Diamonds’ yazan dükkanın dışında aylak aylak gezen dövmeli genç kızı işaret etti. “Bu oldukça yaygın, sanki bir şov programından fırlamış gibi, şu dövmeli kız.” Harmon Amerikan gençliğinden ne kadar midesinin bulandığını göstermek için başını salladı. “Yüce İsa.”</p>

  <p class="calibre10">Cecil başıyla onayladı. “Ve Beatles.”</p>

  <p class="calibre10">“Ne?”</p>

  <p class="calibre10">Cecil binanın dışına resmedilmiş olan yüzleri gösterdi. “İsa’nın, Beatles’ın, Marilyn Monroe’nun yüzleri bir arada… Monroe’nun gerçekten Kennedy ile yattığını düşünüyor musun?”</p>

  <p class="calibre10">“Onların hiçbirinin yattığını düşünmedim.”</p>

  <p class="calibre10">15141/2 ’e gelmişlerdi. Harmon kapıyı açmayı denedi. Kapı kilitliydi. Bir dilenci dövme dükkanının hemen yanındaki dükkanın merdivenlerinde oturuyordu ve Harmon’ın en küçük kızının kullandığı bir not defterine bir şeyler yazıyordu.</p>

  <p class="calibre10">“Andy Prescott’u tanıyor musun?”</p>

  <p class="calibre10">Dilenci kafasını kaldırmadı.</p>

  <p class="calibre10">“Hayır.”</p>

  <p class="calibre10">Dilenciden bir adım uzaklaştılar, temiz hava almaya ihtiyaçları vardı.</p>

  <p class="calibre10">“Cumartesi günü çalışmıyor olmalı,” dedi Harmon.</p>

  <p class="calibre10">“Dilenci mi?”</p>

  <p class="calibre10">“Prescott.”</p>

  <p class="calibre10">“Ah.” Cecil gerindi ve konuştu, “Acıktım. Hadi o Meksika yemekleri yapan yere gidip bir şeyler yiyelim.”</p>

  <p class="calibre10">“Tamam. Sonra da bir otel bulalım.”</p>

  <p class="calibre10">“Ve fahişeler?”</p>

  <p class="calibre10">“Fahişe yok, Cecil.”</p>

  <p class="calibre10">Güero’s ismindeki yere geri gittiler. Üniversite çocukları Congress Caddesi’ne bakan ön kısmı doldurmuştu. Harmon ve Cecil zorlukla kaldırımda bulunan masalardan birine oturdular. Üç adam bir masada Corona’larını içiyordu, içlerinden biri üzerinde ‘Keep Honking – I’m Reloading’ yazan bir tişört giyiyordu; Harmon bundan hoşlanmıştı, ayrıca geçip duran güzel kızlar yüzünden afallamıştı.</p>

  <p class="calibre10">“Dave, adamım dilini ağzına sok!”</p>

  <p class="calibre10">Dört bira taşıyan başka bir adam daha masaya geldi.</p>

  <p class="calibre10">“McConaughey’i içerde. Ronda ondan bir imzalı resim almaya çalışıyor, bu yüzden biraları ben getirdim. Bu seferkiler benden.”</p>

  <p class="calibre10">“İşte budur adamım, Tres!”</p>

  <p class="calibre10">Yankee oyuncularının sayı yapınca yaptıkları gibi yumruklarını masada tokuşturdular. Siyah gözlük takan ve saçları sanki çim biçiciyle kesilmiş gibi duran cılız adam şöyle dedi: “Bizde olmayıp McConaughey’de olan ne?”</p>

  <p class="calibre10">“Tip, para, şöhret…”</p>

  <p class="calibre10">“Başka?”</p>

  <p class="calibre10">Konuşan bir komedyenmiş gibi kendilerinden geçercesine güldüler.</p>

  <p class="calibre10">Cılız olan şöyle dedi: “Kızın ilanda dediğini dinleyin: Benimle aynı yatağı paylaşan köpeğimle aynı zekaya sahip olmayan biriyle kalbimi paylaşmak istiyorum.”</p>

  <p class="calibre10">Saçları Elvis gibi olan konuştu: “Köpeği mi? Adamım bu benim için bile fazla müstehcen.”</p>

  <p class="calibre10">Cılız olan konuştu: “Ve pireli.”</p>

  <p class="calibre10">Tekrar güldüler.</p>

  <p class="calibre10">Harmon başını salladı. Şımarık üniversite çocukları babalarının parasıyla sarhoş oluyordu. Harmon üniversiteye gitmemişti. O daha on yaşındayken babası vefat etmişti ve iki kız kardeşiyle annesine destek olmak zorundaydı. Bu yüzden liseden sonra iş için doğruca çeteye gitmişti. Mühendis olmak istiyordu ama bir infazcı olmuştu.</p>

  <p class="calibre10">“Hadi içeri geçelim. Belki daha sessizdir.”</p>

  <p class="calibre10">Değildi. Teksas futbol takımı, Ohio State’i yenmişti bu yüzden üniversiteli gençler içeride içki içip gürültüyle bunu kutluyorlardı. Garsonları ayrıca arka kısımda ünlü bir yıldızın da bulunduğunu söylemişti, bu da patırtının bir diğer sebebiydi. Harmon iç geçirdi; bu sessiz güzel bir yemek olmayacaktı.</p>

  <p class="calibre10">Tam giriş kapısının önünde tahta zeminin üzerinde barın hemen yanında bir çeşme vardı ve duvarda da doldurulmuş yabani hindiler asılıydı. Burası kesinlikle klas bir yerdi. Ve müşterilerde dekora uygun bir şekilde giyinmişlerdi. Üzerinde minicik bir etek ve de Güero’s baskılı daracık bir tişört olan hostesleri onlara yemek odasına kadar eşlik etmişti. Yemek odasına geçerken açık mutfakta Meksikalı çekici bir kadının ızgara üzerinde tortilla yaptığını gördüler. Harmon kadının bakışını yakaladı ve ona göz kırptı; kadın ölçülü bir şekilde gülümseyerek karşılık verdi. Cancún’a bir iş için gittiğinde ilk Latin deneyimini kaldığı otelde bir garsonla yaşamıştı.</p>

  <p class="calibre10">Yemek odası Cancún takviminden fırlamış gibiydi, etrafta bir sürü sanat eseri ve süs vardı. Oturdukları kısım tuğla bir duvarla kaplıydı ve duvarlarda siyah beyaz Meksikalı soyguncuların posterleri ile bir zamanlar Harmon’ın okul tuvaletine çizdiği türden grafitiler yer alıyordu: JK6RL. Geleneksel kıyafetler giymiş gitar çalan bir adam Meksika aşk şarkıları söylüyordu. Oldukça iyiydi. Tüm gürültü ve müzik beton zeminde ve tuğla duvarlarda yankılanıp Harmon’ın kafasına balyoz gibi iniyordu.</p>

  <p class="calibre10">Belki de baş ağrısından kurtulmak için bir biraya ihtiyacı vardı.</p>

  <p class="calibre10">Baştan aşağı takılar ve dövmelerle kaplı olan garsona Meksika yemeği ve Dos Equis marka bira sipariş ettiler. Garson demokrat olmalıydı. Tüm bu yer demokratlarla doluydu.</p>

  <p class="calibre10">“Ne biçim bir hayvanat bahçesi burası,” dedi Harmon. “Austin’de hiç normal bir insan yaşamıyor mu?”</p>

  <p class="calibre10">“Daha görmedim.”</p>

  <p class="calibre10">Fakat bira soğuktu ve yemek de güzeldi. Ailesiyle oturmuş yemek yiyen bir adamı görene kadar keyfi yerindeydi aslında. Harmon’ın eşi ve çocukları şu anda muhtemelen oğlunun futbol karşılaşmasındaydı. Ardı ardına oğlunun iki maçını da kaçırmıştı. Kendini beş para etmez bir baba gibi hissediyordu. Cecil aklını okuyor olmalıydı.</p>

  <p class="calibre10">“Harmon, hadi birkaç fahişe bulalım. Onlar senin keyfini yerine getirir. Ve kaburganı da rahatlatır.”</p>

  <div class="mbppagebreak" id="calibre_pb_26"></div>
</body>
</html>
