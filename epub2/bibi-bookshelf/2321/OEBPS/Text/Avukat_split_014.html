<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos164221"><span class="calibre13"><span class="bold">Bölüm 5</span></span></p>

  <p class="calibre14">Andy’nin ofisine dönmek için acelesi yoktu. Asla randevusu olmazdı; müvekkilleri habersiz gelirlerdi ya da aldıkları cezaları 100 dolar ile birlikte Ramon’a bırakırlardı. Ve Britney’in 200 doları şu anda cebinde kor gibi yanıyordu. Whole Foods’da yemek yemeye, REI’de bisiklet bakmaya ve annesine uğramaya karar verdi.</p>

  <p class="calibre10">Bisikletiyle Teksas Piyango Binası’nın bulunduğu Sixth Sokağı’na girdi ve çevresinde kimse olmadığından muhtemelen Tanrı ile konuşan zihinsel olarak hasta bir adamın yanından geçti. Sokağın aşağısında mavi bir elbise giymiş bisiklet süren bir kadına el salladı. Rüzgar kadının eteklerini havalandırıyordu, güzel bacakları vardı.</p>

  <p class="calibre10">Canlı müzik yapan barlar, gece kulüpleri ve lokantalar Congress Caddesi kavşağından Sixth Sokağı boyunca uzanıyordu – Bourbon Rocks, Blinf Pig, Agave, Pure ve Peckerheads gibi isimleri vardı bu yerlerin – ve Austin bu yerler sayesinde, Amerika’nın en sert içkilerinin bulunduğu şehirler listesinin tepesinde yer alıyordu. Sokak sessizdi ve keyifsiz görünüyordu o sabah, ama geceleri gençlerin, dilencilerin gürültüleri ve âlem yapan liseli çocukların sağa sola kusma sesleriyle inliyordu. <span class="italic">Tanrım, ne günlerdi ama</span>. Teksas Üniversitesi’nde bir öğrenciyken Sixth Sokağı o zamanlar nasıl da normal görünürdü, şimdi ise yirmi dokuz yaşındaydı ve burası hiç olmadığı kadar tuhaf geliyordu ona. Sixth Sokağı yerine artık Güero’s’da Corona içmek istiyordu.</p>

  <p class="calibre10">Yaşlanıyordu.</p>

  <p class="calibre10">Beş yıldızlı Driskill Hotel’i geçti, kırmızı ışığa yakalanmamayı umarak Congress Caddesi’ne doğru sürmeye devam etti. Öte yandan Sixth Sokağı’ndan oraya yol aşağıya doğru meylettiğinden rahatlamıştı, kıyı boyunca Colorado, Lavaca, Guadalupe, San antonio, Nueces ve Rio Granda – bunlar da Teksas nehirleriydi – kavşaklarını geçti. Sırtından iri ter damlaları inerken Lamar Bulvarı’nın neredeyse tamamını kaplayan, Whole Foods’un en popüler yer olduğu 7500 m2 büyüklüğündeki alışveriş merkezinin park yerinde durdu.</p>

  <p class="calibre10">Whole Foods, Austin’in miskinlerine umut verecek bir hikayeye sahipti; yirmi beş yaşında üniversiteyi bırakmış bir adamla yirmi bir yaşında bir kadın 1978 yılında organik ürünler satan küçük bir mağaza açmıştı, artık üç yüzden fazla şubesiyle ülkenin dört bir yanında hizmet verirken otuz yıl içerisinde yedi milyar dolarlık bir ciro elde etmişlerdi. Andy Prescott SoCo’da düzgün bir yerin kirasını karşılayabilecek ya da kendine üst seviye bir bisiklet alabilecek miydi? Tamam, bari bisikleti alsaydı.</p>

  <p class="calibre10">Hayattan çok mu fazla şey bekliyordu?</p>

  <p class="calibre10">Andy Huffy’sini Bisycle Pit-Shop’ın önüne park etti, ceketini, kravatını sırt çantasına koydu ve çantayı da bisikletin gidonuna astı. Otomatik cam kapılardan geçerek Whole Foods’a girdi ve tako satılan kısma yöneldi. Takım Elemanı Brad’den (on beş yıllık çalışan olan bu kişi beyaz şef önlüğü ve yeşil Whole Foods kepi ve steril eldivenler takıyordu, ayrıca 500,000 dolarlık net hisse payına sahipti) her zamankinden ısmarladı: Çırpılmış yumurta, salam, peynir, ve buğday tortillası içinde sinüsleri açacak kadar bol salsa içeren fasülye.</p>

  <p class="calibre10">“<span class="italic">Dos</span>.”</p>

  <p class="calibre10">“Bir tane de Max’e ister misin?”</p>

  <p class="calibre10">“Hayır, bugün Güero’s’da yiyor.”</p>

  <p class="calibre10">Ve şimdiye kadar çoktan girişinde uyuklamaya başlamıştır. Andy takolarını Takım Elemanı Brad’den aldı, Gelato kısmından da day2day meyve suyu barına geçti ve Takım Elemanı Charlene’den Zıplayan Çekirge smoothie’si ısmarladı; içinde buğday çimi, limon, misket limonu, elma suyu, ananas, muz ve yağsız yoğurt ile isteğe göre yapılan eklemeler bulunuyordu. Kahvaltı takoları ve smoothie: 10 dolar altı nefis bir yemekti. Gelato bar kısmına döndü ve tam karşıda bulunan iskemlelere oturdu.</p>

  <p class="calibre10">Whole Foods Amerika’nın süpermarket zincirlerine alternatif olarak yaratılmıştı; asıl adı “Safer Way” idi ve dünden bugüne, aralarında Andy’nin annesinin de bulunduğu organik yiyecek isteyen ama zincir mağazalardan alışveriş yapmak istemeyen Austin’in hippilerine hitap etmişti. Hızla geçen otuz yılın ardından Whole Foods artık hippiler için alternatif bir yer olmaktan çok daha fazlası olmuş, bir alternatif yaşam tarzı haline gelmişti. Bir yaşam şekliydi.</p>

  <p class="calibre10">Ve bu müşterilerin yaşadığı bir hayattı.</p>

  <p class="calibre10">Onlar genç ve atletik, modern ve organik, liberal eğitimli ve iş sahibi insanlardı. Fakat genel olarak taş gibi vücutları vardı. Kadınlar ve erkekler için de geçerliydi bu ama Andy erkekler için gelmemişti. Kadınlar için gelmişti. Genç ve inanılmaz biçimde sıkı vücutları olan kadınlar için. İnce ve atletik, kaslı ve bronz tenli, Austin’in spor salonundan çıkmayan taş gibi kızları, Whole Foods’da takılıyorlardı. Onların muhteşem vücutları bölünmüş poliüretan yani inanılmaz uzunlukta zincir halindeki sentetik polimer fiber olarak da bilinen ve tüm dünyadaki meşhur adıyla Spandex ya da Elastane ile sımsıkı sarılmıştı. Straples, askılı üstler, kısacık şortlar, taytlar – <span class="italic">Tanrım, Spandex</span>. Bu kızlar <span class="italic">Chronicle</span>’a ilanlar vermiyordu. Onlar Whole Foods’a gelirdi.</p>

  <p class="calibre10">Whole Foods kızları, Teksas Austin’in en sıkı ve en güzel kızlarıydı.</p>

  <p class="calibre10">Kızlara bakarken, Andy Prescott bir kez daha sessizce DuPont şirketinin bilim adamı, 1959 yılında Spandex’i icat eden Joseph C. Shivers’a teşekkür etti. Tüm yaşamını insanlığın iyiliği için adamıştı. Ya da erkeklerin.</p>

  <p class="calibre10">Andy takolarından birini bitirdi, smoothie’sini yarıladı ve ikinci takosunu yemeye başladı. Burada oturup kızları izlemeye bayılıyordu ama burada oturmanın tek bir kötü yanı vardı; o da kendisinden daha başarılı olan sınıf arkadaşlarını görmekti. Mesela Richard Olson gibi. Rich gerçekten zengindi. Soluk ten rengi ve yuvarlak vücuduyla bir vergi avukatına benziyordu. Şimdi iki kızla konuşuyordu ve söylediği her bir kelimeyi sanki vücudunu yalayan bir kedi gibi uzatarak, ağır ağır sarfediyordu; iki Whole Foods kızı lanet olası Rich Olson ile flört ediyordu. Andy başını salladı.</p>

  <p class="calibre10"><span class="italic">Onda olup bende olmayan ne?</span></p>

  <p class="calibre10">Fakat Andy bu sorunun cevabını çok iyi biliyordu; cevap bir anda gelirdi. Rich sınıfın en yüksek ortalamasıyla mezun olmuştu. Dört yıl Austin’in en büyük firmasında çalışmış ve 250,000 dolar kazanıyordu. Bir Porsche kullanıyor, şehir merkezinde bir stüdyo dairede kalıyor ve güzel kızlarla çıkıyordu.</p>

  <p class="calibre10">Andy smoothie’sinin pipetinden büyükçe bir yudum çekti ve tam önünden geçen güzelliğe bakarken kıskançlık ateşinin bedenini kavurmasına izin verdi. Kız sarışındı, incecik ve taş gibiydi. Spandex giyiyordu. Yirmi beş yaşındaydı. Adı Suzie’ydi.</p>

  <p class="calibre10">“Selam, Suzie.”</p>

  <p class="calibre10">Kız durdu, arkasını döndü ve mükemmel bir poz takındı… fakat Andy’yi görmüştü. Tüm o tavrı asfalttaki tükürük gibi bir anda buharlaştı.</p>

  <p class="calibre10">“Ah. Merhaba, Andy.”</p>

  <p class="calibre10">Suzie, motorunu göreceği bir aygırla vitese takacak, rölantide bekleyen kızlardandı. Fakat bu kişi Andy değildi. Asla onun vites kutusuna yakın olamamıştı ama vites koluna uzanmayı denemekten de yılmamıştı. “Bu gece boşum,” dedi Andy.</p>

  <p class="calibre10">“Ben değilim. Boş değil. Oldukça doluyum.”</p>

  <p class="calibre10">“Tanrım, Suzie, tam bir Dallas kızı gibi konuştun.”</p>

  <p class="calibre10">“Andy, Austin kızları Dallas kızlarından daha az yüzeysel değildir. Bizim vücudumuz daha güzel o kadar.”</p>

  <p class="calibre10">Suzie’nin vücudu haddinden fazla güzeldi. Muhteşemdi. Dergilerdeki mankenlere benziyordu ama kusursuz olanlarından. Whole Foods kızları içerisinde en üst düzey kızdı. Bel çantasını karıştırıyordu. Tanıdık bir kâğıt çıkardı. Andy’ye uzattı.</p>

  <p class="calibre10">“Andy, hız cezası aldım. Bu yıl dördüncü. Bunu halledebilir misin?”</p>

  <p class="calibre10">“Tabii… yüz kağıda neden olmasın. Boşa çalışmıyorum ben de.”</p>

  <p class="calibre10">Suzie kağıdı adamın elinden kaptı ve hızla gitti. Andy’nin hâlâ bir gururu vardı. Yani, sayılır.</p>

  <p class="calibre10">Andy bisikletiyle Sixth Sokağı’nın köşesindeki L şeklindeki binada kadın kıyafetleri satan Anthropologie, bağımsız bir kitapçı olan ve Austin’de kült haline gelen BookPeople ve Recreational Equipment Inc.’a doğru gitti. Oraya kitap ya da bluz almak için gelmemişti, bisiklet alacaktı. Park etti ve REI’ye girdi.</p>

  <p class="calibre10">Girişte durdu ve sanki şeker dükkânındaki bir çocuk gibi hevesle etrafına bakınmaya başladı. REI, Andy’nin tüm rüyalarını barındırıyordu, tabii Suzie dışındakileri. Ve burada Slammer da yoktu. Ekstrem spora ait her şey tavandan aşağıya sarkıyor ya da duvarda asılı duruyordu; bunlar koşu, tırmanış, kayak ve bisiklet sürmek için gerekli aletlerdi. REI spor ürünleri satmazdı. Sadece açık hava macerası için ürünler satardı.</p>

  <p class="calibre10">Andy hayran hayran tavandan sarkan dağ bisikletlerine bakarken tanıdık bir ses onu rüyasından uyandırdı.</p>

  <p class="calibre10">“Dostum plakasını aldın mı?”</p>

  <p class="calibre10">Wayne. Üzerinde REI elemanı olduğunu gösteren yeşil yeleklerden vardı.</p>

  <p class="calibre10">“Ne plakası?”</p>

  <p class="calibre10">“Sana çarpan kamyonun plakasını.”</p>

  <p class="calibre10">Wayne komikti. Böyle bir komedi anlayışı vardı.</p>

  <p class="calibre10">“Yüzünü ve o Huffy’yi görünce – bir çocuktan falan mı çaldın onu? – hemen bir kaza daha geçirdiğini anladım.”</p>

  <p class="calibre10">“Evet.”</p>

  <p class="calibre10">“Üç ay içerisinde, bu bir çeşit rekor sayılabilir. Bu defa ne oldu?”</p>

  <p class="calibre10">Andy yaşlı bayanları ve vadiden aşağıya nasıl uçtuğunu Wayne’e üstünkörü anlattı. Hikayesi sona erdiğinde Wayne başını sallıyordu.</p>

  <p class="calibre10">“Dostum Samson teorisini zorluyorsun.”</p>

  <p class="calibre10">Wayne REI’deki bisiklet satan elemandı. Bisiklet dükkanında bisikletleri tamir eder, sonra mağazada satardı. Andy’nin bisikletlerinin hepsini o satmıştı; bununla beraber altıncı olacaktı. Yoksa yedi mi?</p>

  <p class="calibre10">“O saçları sakın kesme.” Wayne, Andy’nin omzuna bir şaplak indirdi. “Hadi, bakalım değiş tokuş ile alabileceğin nelerim var.”</p>

  <p class="calibre10">Andy, Suzie’den bile çok istediği yepyeni bisikletlerin altından geçti – Novara Method 2.0… Marin Rift Zone XC Quad…. Cannondale Prophet… Stumpjumper – bunlara binme şansı Suzie ile çıkma şansıyla aynıydı, hepsi üst sınıftı.</p>

  <p class="calibre10">“Andy,” dedi Wayne, “Keşke zengin olsaydın. Benden her yıl Dell çalışanlarından daha çok bisiklet alıyorsun!” Dell Bilgisayar, üniversiteyi bırakmış olan Michael Dell tarafından Austin’de kuruldu ve bu şirket onu milyoner yaptı. Ve çalışanlarının harcama alışkanlıkları Austin’de bir efsaneydi, öyle ki onlardan Dellyonerler diye bahsediyorlardı. “Tek farkı sen ucuz bisikletler alıyorsun. Bu arada şuna bir bak. Bir başka Schwinn marka bisiklet, ama popon buna alışıktır. Bazı parçalarını değiştireceğim, böylece dört yüz elliye satacağım ama sana dört yüze olur.</p>

  <p class="calibre10">“Değişecek parçalarla birlikte?”</p>

  <p class="calibre10">Andy çoktan üzerine oturmuştu. Kahretsin, bu koltuk biraz fazla sertti.</p>

  <p class="calibre10">“Tabii. Ona bindiğinde yağ gibi kayacak, en azından birkaç ay içerisinde kaza yapıp onu mahveden kadar. Şimdi borcuna ekliyorum ve bununla birlikte altı yüz elliye oluyor.”</p>

  <p class="calibre10">“Ellilik halinde taksitlendirsek?”</p>

  <p class="calibre10">“Yüz verebilir misin?”</p>

  <p class="calibre10">“Yetmiş beşe ne dersin ve…”</p>

  <p class="calibre10">Andy cebinden iki adet 100 dolarlık çıkardı ve uzattı.</p>

  <p class="calibre10">“İki yüz daha düş.”</p>

  <p class="calibre10">“Ne, lotoyu mu tutturdun?”</p>

  <p class="calibre10">“Trafik mahkemesinde bugün şanslı bir gün geçirdim.”</p>

  <p class="calibre10">Wayne parayı aldı ama şunu söyledi, “Yiyecek paran kaldı mı?”</p>

  <p class="calibre10">“Bisiklete binmeyi yemek yemeye tercih ederim.”</p>

  <p class="calibre10">“İşte bu, kardeşim.”</p>

  <p class="calibre10">Yumruklarını tokuşturdular.</p>

  <p class="calibre10">“Yarın bisikleti almaya gelebilirsin.” Wayne parmağı ile ön kapıyı gösterdi. “Fakat Huffy’yi BookPeople’ın önüne parket.”</p>

  <p class="calibre10">1839 yılında, Teksas Cumhuriyeti, Austin’de bir üniversite kurulmasına izin verdi ve Batı Teksas’ta bulunan 1000 km2’lik değersiz, çorak bir alanı bağışladı. Otuz yedi yıl sonra eyalet oldu, Amerika – Meksika arasındaki savaş yaşandı, bağımsızlığını ilan etti ve İç Savaş yaşandı – ve üniversite hâlâ kurulamadı.</p>

  <p class="calibre10">1876 yılı geldiğinde, Teksas Eyaleti yeni anayasasını onadı ve bu anayasada “birinci sınıf üniversitelerin” kurulacağı yazıyor, Batı Teksas’tan değersiz binlerce km2’lik toprağı üniversiteye bağışlıyordu.</p>

  <p class="calibre10">1883 yılında Teksas Üniversitesi sekiz eğitim görevlisi ve 221 öğrenciyle birlikte şehir merkezinin kuzeyinde College Tepesi olarak bilinen yerde 160 dönümlük bir alana dikilen binada eğitime başladı. Teksaslı politikacılar öylesi gurur duyuyorlardı ki bu üniversiteyle Batı Teksas’tan 9000 km2 değersiz ve çorak alanı üniversiteye bağışladılar. 1900’lü yıllarda bu alanın her bir km2’si 1 dolardan daha az değerdeydi.</p>

  <p class="calibre10">Teksas Üniversitesi fakirdi.</p>

  <p class="calibre10">Eğer iki petrol arayıcısı Frank Pickrell ve Carl Cromwell 1923 yılında Batı Teksas’ta devasa delgiyle yeri delmeseydi ki daha sonradan Santa Rita No:1 adı verilecekti ona, hâlâ da fakir olabilirdi. İkisi de çok umutluydu: Permiyan Havzası üniversitenin tam altında uzanıyordu. Milyonlarca varil siyah altın demekti bu. Bu çorak alan artık değersiz değildi.</p>

  <p class="calibre10">Teksas Üniversitesi zengindi.</p>

  <p class="calibre10">Bugün, ise Santa Rita No:1, on beş milyar dolarlık getirisiyle Teksas Üniversitesi’nin kampüsünde bir anıt gibi yükseliyor. 2700 eğitim görevlisi şehir merkezinin kuzeyinde 350 dönümlük alana yayılmış 130 binada 50,000 öğrenciye eğitim veriyor.</p>

  <p class="calibre10">Teksas Üniversitesi oldukça zengindi.</p>

  <p class="calibre10">Andy, Huffy’nin üzerinde Drag’ın kuzeyine doğru gidiyordu, Guadalupe Sokağı kampüsün sınırlarını belirliyor ve Nighthawk Diner Varsity Tiyatrosu ile köşebaşında bulunan hükümet karşıtı kitapçılar ve protestocular arasında sakin bir bölge oluyordu. Bugün Drag, zengin öğrencilere hitap eden pahalı bir kafeydi.</p>

  <p class="calibre10">Andy kampuse West Mall tarafından girdi, burası farklı görüşten öğrencilerin özgürce birbirlerine düşüncelerini sarf ettikleri alandı. Kısacık şortlar giymiş, uzun bacaklı kızları geçti (vay be!), iri kıyım sporcular sanki kendi kendilerine o hale gelmiş gibi davranıyorlardı (evet, öyle olmuştu) ve imtiyaz sahibi solcu öğretim görevlileri (bunlar Harvard fakültesini parti toplantılarına çevirmişlerdi) etrafta sanki muhafazakâr mezunlar tarafından asla kovulamayacaklarını biliyormuşçasına büyük bir özgüvenle dolaşıyorlardı.</p>

  <p class="calibre10">Karşısında 120 metrelik Teksas Üniversitesi saat kulesi yükseliyordu; 1966 yılında akıl sağlığı bozuk bir adam en üst katına çıkıp elindeki silahla sağa sola ateş ederek 13 kişinin ölümüne neden olmuştu.</p>

  <p class="calibre10">Andy’nin annesi de o gün kampusteydi.</p>

  <p class="calibre10">Yeni binalar her yerde yükseliyordu, sanki kampüste bulunan her yeşil alanı kaplamak istiyorlardı; tabii ki Teksas Üniversitesi için yeşil çok mühimdi özellikle de ABD hazine bakanlığı tarafından basılmış olanlar. Bu yüzden bu yapıların hepsi isimle yükseliyordu. Şöyle ki, 50 milyon dolarlık bir bağışın ardından, Teksas Üniversitesi sizin adınıza bir bina dikiyordu, “isim hakkı” bölgeseldi ve her zengin Teksaslı tarafından satın alınmak istenmişti. Teksas Üniversitesi’nin binalarına şirketlerin, yöneticilerin, doktorların, avukatların, sporcuların, koçların, politikacıların ve başkanların isimleri verildi. İçlerinden en değerlisi Lyndon B. Johnson Halkla İlişkiler Okulu oldu ki Andy’nin annesi her zaman bunun Joseph Stalin Beşeri Bilimler Okulu kadar manalı olacağını söylerdi.</p>

  <p class="calibre10">Andy, Reeves Araştırma Enstitüsü’nün önündeki San Jocinto Sokağı’na daldı ve Darrell K. Royal Teksas Memorial Stadyumu’nu geçti. 96.000 Teksas Longhorn hayranı maçları burada 9 milyon dolarlık ses sistemi ve maçtan görüntüleri anında tekrar eden 8 milyon dolarlık 50 metreye 100 metre boyutlarında, yüksek çözünürlüklü yayın yapan Amerika’nın en büyük HDTV ekranından takip ediyordu.</p>

  <p class="calibre10">Bununla övünmemeleri mümkün mü?</p>

  <p class="calibre10">Teksas Üniversitesi’nin, on yıllarca yıl önce hedeflenen birinci sınıf üniversite olmayı yerine getirip getirmediği konusunda tartışılabilir ama hiç kimse okulun futbol takımının başarısız olduğu yönünde fikir beyan edemezdi çünkü bu savı çürütecek çok basit bir kanıt ortada durmaktaydı: Longhorns ulusal şampiyonluk kupasını tam dört kez evine götürmüştü.</p>

  <p class="calibre10">Andy, Güzel Sanatlar Binası’nın önünde park etti ve sonra doğruca annesinin sınıfını buldu; kapısı ardına kadar açıktı. Duvara yaslandı ve annesinin anlattığı sanat tarihini dinlemeye başladı. Sanat hakkında bildiği her şeyi sınıfta onun derslerinde öğrenmişti ve bu doğduğunda başlamıştı. Annesi kreşe gidene kadar her derse onunla birlikte gitmişti; onun her dersi büyük bir dikkatle dinlediğini söylerdi. Hâlâ onu dinlemekten ve şimdi olduğu gibi izlemekten keyif alıyordu, annesi gibi olmadığı zamanları seviyordu; o zamanlarda işiyle uğraşan normal bir insana dönüşüyordu: Dr. Jean Prescott, sanatçı, sanat tarihi konusunda Doktora yapmış ve ayrıcalıklı öğretim görevlisi.</p>

  <p class="calibre10">Annesi altmış bir yaşında, ince, tatlı ve tutkulu biriydi. Siyah saçlarının arasında beyaz çizgiler vardı. Üzerinde renkli bir etekle, kırmızı gömlek, sandalet ve bir de silinmez bir gülümseyişi bulunuyordu. Belli belirsiz makyajıyla bile çok tatlıydı, ama önceden çok güzel bir çiçek çocuktu. Sanat, hayat, politika, eğitim, göçmenlik, küresel ısınma, savaş ve futbol konusunda hevesliydi. Vietnam’dan Irak savaşına kadar tüm Amerikan savaşlarını ve şimdi bile maaş veren başkanı protesto etmişti, geriye kalan hatırı sayılır uzunluktaki sabıka kaydıyla gurur duyuyordu. Andy onu o zamanlardaki haliyle tanımak isterdi ve onun hayata karşı duyduğu tutkunun çoğuna sahipti. Onun bu tutkusu bisiklet sürmeye yönelikti. O zamanlar yaşadığını hissedebiliyordu. Geri kalan zamanlarda sanki uykusunda yürüyor gibi hissediyordu.</p>

  <p class="calibre10">Dersinin bitmesini ve öğrencilerin çıkmasını bekledi Andy, sonra içeri girdi.</p>

  <p class="calibre10">“Andy.”</p>

  <p class="calibre10">Oğlunun yanına geldi ve sanki onu yıllardır görmüyormuş gibi sıkıca sarıldı. Sonra geri çekildi ve sanki cilt kanserinin izlerini arıyormuşçasına büyük bir dikkatle yüzünü inceledi.</p>

  <p class="calibre10">“Bisiklet mi?”</p>

  <p class="calibre10">Andy başıyla onayladı: “İyiyim ben.”</p>

  <p class="calibre10">Annesi bir kerecik olsun bisiklet sürmemesini istememişti. Onun bu tutkusunu anlıyordu. Oğlunun saçlarını geriye doğru attı.</p>

  <p class="calibre10">“Saçlarının uzun olmasını seviyorum.”</p>

  <p class="calibre10">Kitaplarını ve notlarını topladı, sonra da kucağına aldı.</p>

  <p class="calibre10">“Benimle odama kadar yürü.”</p>

  <p class="calibre10">“Eşyalarını taşıyayım.”</p>

  <p class="calibre10">Eşyalarını ona verdi ve üst kata çıktılar. Öğrenciler onu gülümseyerek selamlıyorlardı “Merhaba, Profesör Prescott,” yol boyunca devam etti bu. Ayrıcalıklı öğretim görevlisi oluşu ona futbol stadyumuna bakan geniş bir oda kazandırmıştı. Odasını kule manzaralı bir başka odayla değiştirecekti ama stadyumun manzarası onu her sabah ateşliyordu. Irak savaşına kadar otuz yıldız protesto etmek için savaşmak zorunda kalmamıştı bu yüzden futbol ile dövüş halindeydi; aslında mücadele edilen sadece Teksas Üniversitesi değil, Teksas Eyaleti’ydi de.</p>

  <p class="calibre10">Gazeteyi oğluna uzattı.</p>

  <p class="calibre10">“Oku şunu.”</p>

  <p class="calibre10">Andy gazeteyi aldı ama okumadı; annesinin tüm hikayeyi ona özetleyeceğini biliyordu. Öyle de yaptı zaten.</p>

  <p class="calibre10">“Teksas Üniversitesi’nin son beş yılda futbol stadyumları için beş milyar dolar harcadığını yazıyor.”</p>

  <p class="calibre10">Devasa pencereden görünen Teksas Üniversitesi stadyumunu eliyle gösteriyordu.</p>

  <p class="calibre10">Yeni yapılan kuzey kısmı bakımdaydı; işçiler karınca sürüleri gibi görünüyorlardı.</p>

  <p class="calibre10">“Futbola giden bir başka 180 milyon dolar ve yönetim kurulu 30 milyonun daha ödenmesini yeni onadı. Tac Mahal’imize daha ne kadar harcayacaklar? 500 ya da 600 milyon daha mı? Yılda sadece bir düzine mi maç yapılıyor? Bu gerçekten tiksindirici.”</p>

  <p class="calibre10">“Bu Teksas, anne.”</p>

  <p class="calibre10">“Sonra da yöneticiler neden Teksas’ın en zeki matematik ve fen öğrencilerinin üniversite için diğer ünlü üniversitelere ya da Californiya Üniversitesi’ne gittiğini sorguluyor. Çok basit; Teksas futbola yatırım yapıyor, matematik ve bilime değil.”</p>

  <p class="calibre10">“Anne hiç geri defansta oynayan bir matematik dehasıyla karşılaştın mı?”</p>

  <p class="calibre10">“Geri defans da ne?”</p>

  <p class="calibre10">“Futbolda bir alan.” Annesinin kafası karışmış gibi görünüyordu. “Sadece anlamanı sağlamaya çalışıyorum anne.”</p>

  <p class="calibre10">Anlamasını sağlamıştı ama hızını kesememişti.</p>

  <p class="calibre10">“Elli milyar dolarlık bağış ve vasat çocuklara üniversiteye gitmeleri için ödettiğimiz yirmi bin dolarla idare ediyoruz. Ama spor bölümü yüz yirmi beş milyon dolarını beş yüz sporcuya ve yıllık üç milyon ödediği koçlara dağıtıyor.” Başını öfkeyle salladı. “Teksas Üniversitesi bir üniversite değil, bir futbol takımı.”</p>

  <p class="calibre10">Annesi, savaşı protesto etmiş ve futbolla savaşmıştı; ilk defa bu kampuse geldiği tarih olan 1966’dan beri devleti militarist ve endüstriyel birliğin, üniversiteleri ise eski mezunlar ve spor bölümünün yönettiğini savunurdu. Ne kampüsten vazgeçmişti ne de savaşmaktan.</p>

  <p class="calibre10">Andy, annesinin 1970’li yıllardan kalmış resimlerini görmüştü; resimlerde hocalar ve öğrenciler futbol stadyumu için yapılacak genişleme çalışmalarını engellemek için kendilerini Waller Körfezi boyunca otuz meşe ağacına zincirlemişlerdi. Lyndon Baines Johnson’ın yakın dostlarından olan Frank Erwin, Jr, üniversitenin yönetim kurulu başkanıydı ve futbol takımını o zaman çok severdi. Öyle ki kullandığı Cadillac marka arabasının rengi okulun rengi olan turuncu beyazdı. Hatta <span class="italic">Time</span> dergisi tarafından ‘Teksas Üniversitesi’nin İmparatoru’ olarak adlandırılmıştı. Bu protestolar olduğunda polislere herkesin tutuklanmasını söylemişti; tutuklananlar arasında Jean Prescott da vardı. Sonra buldozerler devreye girdi, ağaçları devirdi ve stadyum için yer açılmış oldu. Annesi bu savaşı kaybetmişti ve çoğu savaşı da. Fakat dövüşmekten asla yılmamıştı ve yorulmak nedir bilmiyordu. Andy konuyu değiştirdi:</p>

  <p class="calibre10">“Babam nasıl?”</p>

  <p class="calibre10">Kadın derin bir nefes aldı.</p>

  <p class="calibre10">“Evden çıkmıyor. Hatta kiliseye ilahi söylemeye gitmiyor. En azından bahçeyle ilgileniyor. Onu dışarıya çıkarmalısın Andy, seninle birlikte olmaktan hoşlanıyor. Bu hafta sonuna ne dersin? Seni cuma günü evinden alırım sonra da pazartesi geri götürürüm.”</p>

  <p class="calibre10">Yüzü oğlunun evet cevabını vereceğinin umuduyla doldu.</p>

  <p class="calibre10">“Cumartesi günü kendim gelirim, bisikletle.”</p>

  <p class="calibre10">Bisiklet annesinin yirmi beş yıllık Volvo marka arabasından daha hızlı olacaktı.</p>

  <p class="calibre10">“Altmış beş kilometre.”</p>

  <p class="calibre10">“Benim için çok kek.”</p>

  <p class="calibre10">“Ve dondurma.”</p>

  <p class="calibre10">“Gidiş dönüşümden bahsediyorum.”</p>

  <p class="calibre10">“Ben de kek ve dondurmadan. Doğum günüm için.”</p>

  <p class="calibre10">“Senin <span class="italic">doğum günün</span> mü? Anne, çok üzgünüm. Affet.”</p>

  <p class="calibre10">“Fakat hediye almak yok Andy, tamam mı?”</p>

  <p class="calibre10">Her yıl aynı şeyi söylerdi.</p>

  <p class="calibre10">“Cumartesi öyleyse?”</p>

  <p class="calibre10">“Orada olacağım.”</p>

  <p class="calibre10">“Söz mü?”</p>

  <p class="calibre10">Eğilip annesini yanaklarından öptü.</p>

  <p class="calibre10">“Yemin ederim.”</p>

  <p class="calibre10">“Max’i de getir. Baban o köpeği özledi.” Oğluna sarıldı. “Ah, cezalar.”</p>

  <p class="calibre10">Oğluna üzerlerinde 100 dolarların iliştirildiği iki ceza makbuzunu uzattı. Hibrit araç kullanan ama hız yapan solcu Teksaslı profesörlere aitti bu cezalar. Profesör Prescott’un oğlunun bu cezaların icabına bakacağını biliyorlardı. Profesör Prescott bir tanecik oğlunun trafik cezalarına bakan bir avukat olmasından utanmıyormuş gibi davranıyordu. Ne biçim bir kadındı bu?</p>

  <p class="calibre10">“Paraya ihtiyacın var mı?”</p>

  <p class="calibre10">“Gerek yok.”</p>

  <p class="calibre10">Oldukça iyi durumdaydı. Bir günde dört yüz kağıt kazanmıştı; bu, onun için bir rekordu. Bu 200 doları nasıl harcayacağını düşündü, a) gelecek ayın kirasını ödeyebilirdi b) her ne kadar Suzie ile dışarı çıkmak en az 500 dolardan başlasa da Suzie’ye çıkma teklif edebilirdi c) bisikletini RockShox süspansiyon ve hafif seleyle modifiye ettirebilirdi ki kulağa çok iyi geliyordu. Fakat Andy kendini kandırıyordu, 200 doları nereye harcayacağını biliyordu, d) annesi için bir doğum günü hediyesi.</p>

  <div class="mbppagebreak" id="calibre_pb_14"></div>
</body>
</html>
