<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos807822"><span class="calibre13"><span class="bold">Bölüm 24</span></span></p>

  <p class="calibre14">Russell Reeves, Andy Prescott’un hayatını bir kez daha değiştirmişti.</p>

  <p class="calibre10">Gün ışığında uyandığında yüzünde bir tutam saç ve göğsünde bir kol vardı. Fakat bunlar ne Suzie’ye ne Bobbi’ye ne de bir başka Whole Foods kızına aitti. Frankie’ye aitti. Tabii ki tamamiyle giyinikti ve bir gece önce Qua’da sarhoş olmamış ve seks yapmamışlardı. Kadın uyandı ve yatış şeklinin farkına vardı.</p>

  <p class="calibre10">“Üzgünüm. Üşümüş olmalıyım.”</p>

  <p class="calibre10">Fakat yatış şeklini değiştirmedi. Andy ona baktı; kadın da Jessie’yi kontrol etti.</p>

  <p class="calibre10">“Nehrin aşağısına gitti.”</p>

  <p class="calibre10">Andy, kadını öptü. Kadın da ona karşılık verdi ve birden uzaklaştı.</p>

  <p class="calibre10">“Andy, Jessie’yi korumak zorundayım. Bunu yapamam. Sen iyi bir çocuksun ama—”</p>

  <p class="calibre10">“Ama ne?”</p>

  <p class="calibre10">“Fakat zaten bir çocuk büyüttüm. Bir tanesine daha dayanamam.”</p>

  <p class="calibre10">“Beni mi kast ediyorsun?”</p>

  <p class="calibre10">“Ertelenmiş ergenlikten muzdaripsin. Tıpkı Mickey gibi.”</p>

  <p class="calibre10">“Ne bu, hastalık falan mı?”</p>

  <p class="calibre10">“Mickey ile yaşamak benim için öyleydi. Büyümeyi reddetti. Tıpkı senin gibi, tabii sen sarhoş olup karını dövmüyorsun.”</p>

  <p class="calibre10">“Karım yok.”</p>

  <p class="calibre10">“Eğer bunları yapsaydın olmazdı.”</p>

  <p class="calibre10">Kadın kolunu çekti ve ayağa kalktı.</p>

  <p class="calibre10">“Kahveye ihtiyacım var.”</p>

  <p class="calibre10">Andy kalktı. “Ben markete bakacağım. Darrell gelmiş mi diye. Onu seveceksin…en az kanal tedavisi kadar.”</p>

  <p class="calibre10">Andy tuvalet ihtiyacını giderdikten sonra Slammer’a atladı ve parkın önündeki markete gitti.</p>

  <p class="calibre10">Frankie, Jessie’yi nehrin kenarında buldu. Sabah güneşi kusursuz derecede düz olan nehrin üzerinden bembeyaz yansıyordu.</p>

  <p class="calibre10">“Blanco İspanyolca’da beyaz anlamına gelir,” dedi kadın.</p>

  <p class="calibre10">Jessie sığ suya birkaç taş fırlattı.</p>

  <p class="calibre10">“Acıyacak mı?”</p>

  <p class="calibre10">“Belki biraz.”</p>

  <p class="calibre10">“Fakat küçük çocuğu kurtarabilir değil mi?”</p>

  <p class="calibre10">“Evet.”</p>

  <p class="calibre10">“Ve Andy’nin babası Paul’ü de?”</p>

  <p class="calibre10">“Evet.”</p>

  <p class="calibre10">“Bunu yapabilirim.”</p>

  <p class="calibre10">Frankie kızına sarıldı.</p>

  <p class="calibre10">“Her zaman çok cesur oldun.”</p>

  <p class="calibre10">Andy parkın marketine geldiğinde siyah bir arabanın hemen dışında parketmiş olduğunu gördü. Limuzin ortada yoktu. Mercedes-Benz de değildi bu araç. Ve Darrell da yoktu.</p>

  <p class="calibre10">Andy, Slammer’ın motorunu durdurmadı.</p>

  <p class="calibre10">Uzun bir adam arabanın yolcu kısmından indi. Sol elini havaya kaldırdı. Sağ eli sıkıca bacağına yapışmıştı. Bir şeyi tutuyordu. Andy’e seslendi adam.</p>

  <p class="calibre10">“Andy Prescott?”</p>

  <p class="calibre10">“Evet.”</p>

  <p class="calibre10">Adam sağ elini havaya kaldırdı. Elinde bir silah vardı.</p>

  <p class="calibre10">Andy Slammer’ın gazına yüklendi ve etrafında bir daire çizdi. Aşağıya doğru büzüldü ve arkasından gelen silah sesini duydu. Tozlu yolda hızlandı.</p>

  <p class="calibre10">Frankie motosiklet sesinin geldiği yöne baktı. Andy’nin hızla kulübeye doğru arkasında bir toz bulutuyla geldiğini gördü. Andy bağırıyordu.</p>

  <p class="calibre10">“Hadi!”</p>

  <p class="calibre10">Andy motosikleti durdurmak için savrulduğunda onlar da kulübeye doğru koşuyorlardı.</p>

  <p class="calibre10">“Binin hadi!”</p>

  <p class="calibre10">“Sorun ne?”</p>

  <p class="calibre10">“Markette iki adam vardı. Geliyorlar.”</p>

  <p class="calibre10">“Bizi almak için mi?”</p>

  <p class="calibre10">“Hiç sanmıyorum. Bana ataş ettiler.”</p>

  <p class="calibre10">“Darrell sana ateş mi etti? Neden?”</p>

  <p class="calibre10">“Darrell değildi. Ve durup nedenini sormadım.”</p>

  <p class="calibre10">Frankie uyku tulumunu aldı ve katlamaya başladı ama Andy ona bağırdı: “Boşver onu!”</p>

  <p class="calibre10">Siyah araba tozlu yolun aşağısından geliyordu. Frankie çantasını aldı ve motosiklete bindi. Jessie ise ikisinin arasına sıkıştı.</p>

  <p class="calibre10">“Bizi nasıl buldular?”</p>

  <p class="calibre10">“Russell onlara söylemiş olmalı.”</p>

  <p class="calibre10">“Fakat oğlunu kurtarmak içi ona ihtiyaçları var.”</p>

  <p class="calibre10">Andy Slammer’ı gazladı ve kulübenin çevresinden dolaşıp siyah arabadan hızla uzaklaştı. Parkın çıkışından geçtiler ve şehir meydanına doğru gittiler, sabah erken saatleri olduğu için hâlâ etrafta kimseler yoktu. 281 numaralı karayoluna girip, güneye San Antonio’ya gittiler. Motoru yavaşlattı Andy; hız limiti 110 km’ydi ama kısa süre sonra 140 km ile gitmeye başladı.</p>

  <p class="calibre10">Aynadan gelen var mı diye kontrol etti. Görünürde kimse yoktu. Yavaşladı, motorun devrini düşürdü ve sonra da doğuya dönüp geldiği yoldan kuzeye dönüp Henly’e doğru gitti. Küçük kasabaya geldiklerinde Andy uygun bir benzin istasyonunda kenara çekti. Slammer’ın yakıtı azalmıştı ve Russell’ı aramalıydı. Andy hızlı arama tuşuna bastı ve sinyal sesini dinledi.</p>

  <p class="calibre10">“Andy.”</p>

  <p class="calibre10">Ses oldukça cılızdı.</p>

  <p class="calibre10">“Russell, neden senin adamların ateş ediyor bize? Onlara durmalarını söyle! Kız kök hücrelerini verecek! Zach’i kurtaracak!”</p>

  <p class="calibre10">Russell hiçbir şey söylemedi ama telefonun ucunda Andy adamın aldığı derin soluğu duydu.</p>

  <p class="calibre10">“Andy… Zach dün gece öldü.”</p>

  <p class="calibre10">“Ahh, Tanrım.”</p>

  <p class="calibre10">Küçük Zach. Ölmüştü.</p>

  <p class="calibre10">“Russell, çok üzgünüm. İyi misin?”</p>

  <p class="calibre10">“Hayır, Andy, iyi değilim. Tek oğlum öldü ve karım sinir krizi geçirdi. Şimdi psikiyatri koğuşunda yatıyor.”</p>

  <p class="calibre10">Oğlu. Karısı. Hayatı. Andy, Zach’i ya da Kathryn’i hatta Russell Reeves’i bile kurtaramamıştı. Fakat Jessie’yi kurtarmak zorundaydı.</p>

  <p class="calibre10">“Russell, Zach’i öldüren bu kız değil. Onu öldürme. Adamlarına durmalarını söyle.”</p>

  <p class="calibre10">“Bunu yapamam.”</p>

  <p class="calibre10">“Neden?”</p>

  <p class="calibre10">“Onlar benim adamım değil.”</p>

  <p class="calibre10">“Bu da ne demek?”</p>

  <p class="calibre10">“Yani, Darrell’ı oraya göndermedim. Oraya kimseyi göndermedim. Sana ateş eden adamlar bana çalışmıyorlar.”</p>

  <p class="calibre10">“O zaman kimin için çalışıyorlar?”</p>

  <p class="calibre10">“İlaç şirketleri için, muhtemelen.”</p>

  <p class="calibre10">“Neden?”</p>

  <p class="calibre10">“Bebek X’in işlerini mehvetmesini istemiyorlar.”</p>

  <p class="calibre10">“Bunu nasıl yapabilir ki?”</p>

  <p class="calibre10">“Andy, Bebek X tarihteki en büyük bilimsel başarı. Eğer bağışıklık sistemi kök hücreleri sayesinde klonlanırsa aniden dünyada hiçbir hastalık kalmaz; kanser yok, AIDS yok, hatta grip bile olmaz. Ve ilaçlar da olmaz. Tüm bu hastalıklardan milyarlarca dolar kazanan ilaç şirketleri de olmaz. Küçük kızın bunu onlardan almasına izin vermezler.</p>

  <p class="calibre10">“Onu nasıl buldular?”</p>

  <p class="calibre10">“Darrell.”</p>

  <p class="calibre10">“Darrell mı?”</p>

  <p class="calibre10">“Ona rüşvet vermişler.”</p>

  <p class="calibre10">“Darrell sırlarını mı satmış?”</p>

  <p class="calibre10">“O bir avukat değil. Andy, kimse Bebek X’in gerçek mi yoksa bir efsane mi olduğunu bilmiyordu. Fakat düşüncesi bile ilaç şirketlerini korkutmaya yetti. Onu bulmak için en ufak bilgi kırıntısının bile peşinden gittiler.”</p>

  <p class="calibre10">“Sırf kazançları için onu öldüremezler.”</p>

  <p class="calibre10">“Onların sana ateş ettiklerini söyledin. Ve Andy…”</p>

  <p class="calibre10">“Ne?”</p>

  <p class="calibre10">“Sanırım Larry Smith’i de onlar öldürdü. Ve Mickey Doyle’u da.”</p>

  <p class="calibre10">“Fakat o daha bir çocuk!”</p>

  <p class="calibre10">“Andy, tütün şirketleri günde binlerce insanı öldürüyor ve bunu kırk yıldır yapıyorlar. Ürünlerinin insanları öldürdüğünü biliyorlar ama tüm bu süre boyunca gerçek tehlikeli sırlarını kârlarını korumak için saklıyorlar. Kârlarını korumak için milyonlarca insanı öldürdüler. İlaç şirketleri için bir çocuk nedir ki? Bu insanlar iş modellerini korumak istiyorlar.”</p>

  <p class="calibre10">“Ne iş modeli?”</p>

  <p class="calibre10">“Ölüm ve hastalık. İlaç şirketleri ölüm ve hastalıktan zenginleşiyor Andy, sağlık ve mutluluktan değil.</p>

  <p class="calibre10">“Darrell’ın verdiği bilgi iyiydi,” dedi Cecil.</p>

  <p class="calibre10">Harmon başıyla onayladı. “Prescott motosiklet üzerinde oldukça iyi ama bizi atlatamaz. Ve o kızı da kurtaramaz. Kuzeye dön.”</p>

  <p class="calibre10">Harmon Payne çetesinin lideri federallerce hapse atıldıktan sonra ilaç şirketi tarafından tutulmuştu. Birlik bozulmuştu. İlaç şirketleri artık patronlar onlardı. Üstelik tamamen yasaldı. En azından, çoğunlukla. Yaptığı iş belirsizdi ama kesinlikle yasal bir kılıf uydurmalıydı. Çoğu anlaşmalı suikastçi Amerika Birleşik Devletleri için Irak’ta çalışıyordu, o da yüksek bir meblağ belirlemişti. İşinde iyiydi, bir profesyoneldi ve iş yapılana kadar asla durdurulamazdı.</p>

  <p class="calibre10">“Şimdi ne yapacağız?” diye sordu Frankie.</p>

  <p class="calibre10">Andy Slammer’ı yakıt istasyonunun yanındaki piknik alanına çekmişti. Motosikletin üzerinde otoruyordu. Jessie ise masadaydı ve Frankie de sigara içiyordu.</p>

  <p class="calibre10">“O küçük çocuğu kurtaracak mıyız?” dedi Jessie.</p>

  <p class="calibre10">“Hayır, tatlım çocuk dün gece ölmüş.”</p>

  <p class="calibre10">“Ah. Peki ya Paul? O gene de karaciğeri alacak mı?”</p>

  <p class="calibre10">“Bilmiyorum.”</p>

  <p class="calibre10">Andy cep telefonunu çıkardı.</p>

  <p class="calibre10">“Devlet için çalışan bir arkadaşım var. Belki bize yardım edebilir.”</p>

  <p class="calibre10">“İnsanlar sana ateş mi ediyordu? Silahlarıyla yani?”</p>

  <p class="calibre10">“Evet, Tres silahlarıyla. Ve kurşunlarla.”</p>

  <p class="calibre10">“Tanrım, Andy, neye bulaştın sen?”</p>

  <p class="calibre10">“Belaya.”</p>

  <p class="calibre10">“Kurtul ondan.”</p>

  <p class="calibre10">“Yapamam, Tres. Onlar o küçük kızı öldürmeye çalışıyor. Bunun olmasına izin veremem.”</p>

  <p class="calibre10">“Ne yapmamı istiyorsun?”</p>

  <p class="calibre10">“İlaç onay kurumunu ya da FBI ya da CIA’yi ara, kahretsin, birilerini ara işte. Onlara Bebek X ile olduğumuzu söyle…ya da Hasta X ile. Fedarellerden birileri onu biliyor olmalı. Ve onlara bunun gerçek olduğunu söyle.”</p>

  <p class="calibre10">“Pekala, dostum, neler bulacağıma bir bakalım.”</p>

  <p class="calibre10">Frankie ve Jessie marketin arka kapısından çıktıklarında Andy telefonu kapattı.</p>

  <p class="calibre10">“Andy, buradalar.”</p>

  <p class="calibre10">“O adamlar mı?”</p>

  <p class="calibre10">“Evet, siyah arabadakiler.”</p>

  <p class="calibre10">“Bizi nasıl buldular?”</p>

  <p class="calibre10">“Bilmiyorum ama marketteler şu anda.”</p>

  <p class="calibre10">“İkisi de mi?”</p>

  <p class="calibre10">“Evet. Araç benzin pompalarının orada duruyor.”</p>

  <p class="calibre10">“İkisi de içerdeyse buralarda olduğumuzu biliyor ama tam olarak nerede olduğumuzu bilmiyor olmalılar.”</p>

  <p class="calibre10">Tıpkı Russell’ın adamlarının yaşadığı binayı bulup hangi daire olduğunu bulamadıkları gibi.</p>

  <p class="calibre10">“Onları yavaşlatmalıyız.”</p>

  <p class="calibre10">Frankie çantasından bir çakı çıkardı.</p>

  <p class="calibre10">“Bu yardımcı olur mu?”</p>

  <p class="calibre10">“İdare eder.”</p>

  <p class="calibre10">Markette Harmon Payne şöyle dedi: “Bir düzine çörek mi? Cecil elli yaşına geldiğinde şeker hastası olacaksın.”</p>

  <p class="calibre10">“Ama bunlar çok lezzetli.”</p>

  <p class="calibre10">Cecil ödemeyi yaparken Harmon kahveleri tuttu.</p>

  <p class="calibre10">“Yani en büyük kızın Amerika’nın en seçkin üniversitelerinden birine gidecek?” dedi Cecil.</p>

  <p class="calibre10">“Wellesley.”</p>

  <p class="calibre10">“Pahalı mı?”</p>

  <p class="calibre10">“Evet, ama o çok zeki ve benim sahip olamadığım fırsatlara sahip olmasını istiyorum.”</p>

  <p class="calibre10">“Sen iyi bir babasın, Harmon.”</p>

  <p class="calibre10">“Elimden geleni yapıyorum. Fakat böyle bir dünyada çocuk büyütmek çok zor, hayatlarında ne kadar da çok olumsuz etki var: Uyuşturucu, seks, kablolu yayın….”</p>

  <p class="calibre10">Kapıya doğru döndüler. Cecil parmağıyla işaret etti.</p>

  <p class="calibre10">“Lanet olsun! Bak!”</p>

  <p class="calibre10">Dışarıda, Prescott ve bir kadın motosikletle Crown Vic’in yanına geldi. Kadın motordan atladı ve ortadan kayboldu. Fakat Harmon ne yaptıklarını biliyordu.</p>

  <p class="calibre10">“Tekerleri patlattılar!”</p>

  <p class="calibre10">Kahveleri bıraktı, silahını çekti ve dışarı fırladı. Ama Prescott ve yanındaki kadın çoktan yola çıkmış gidiyorlardı bile. Harmon arabaya gitti ve inmiş olan lastiğe baktı. Kadın sadece birinin işini görmüştü. İç geçirdi.</p>

  <p class="calibre10">“Neden insanlar onları öldüreceğiz gerçeğini öylece kabul etmiyorlar ki? Niye her defasında aynı şeylerle uğraşıyoruz ki?”</p>

  <p class="calibre10">“Belki de ölmek istemiyorlardır?”</p>

  <p class="calibre10">“Cecil, kes sesini ve tekeri değiştir.”</p>

  <p class="calibre10">Andy 290 numaralı karayolunda doğuya Austin’e doğru ilerledi. Biraz zaman kazanmışlardı; bu yüzden Slammer hız limitini geçmedi. Eğer üç kişi birden motosiklete bindikleri için polis tarafından kovalansaydılar bile hız limitini geçmeyeceklerdi. 130 km ile giden birkaç tip ve kızlar yanlarından geçerken kornaya basmışlardı, bu huzur dolu bir yolculuktu. Jessie yolun kenarında ölmüş olan geyiğin üzerinde daireler çizen akbabaları gösterdi. Geyik akşamüzeri çalıların arasından yiyecek bulmak umuduyla 290 numaralı karayolunu geçmeye çalışmış olmalıydı. Onun için kötü bir gündü ama akbabalar için bir ziyafetti.</p>

  <p class="calibre10">Dripping Kaynak Suları’na vardıkları zaman, Andy Cattleman’s Ulusal Bankası’nın yanındaki Dairy Queen’in önünde durdu. Frankie ve Jessie yiyecek ve içecek almak için içeri girdi. Andy Slammer’da oturdu ve düşünmeye çalıştı; o adamlar onları parkta nasıl bulmuşlardı? Ve Henly’deki markette? Ve onları tekrar bulacaklar mıydı? Sanki onları haritada takip ediyor gibiydiler, sanki üzerlerinde bir izleme cihazı var—</p>

  <p class="calibre10">İzleme cihazı mı?</p>

  <p class="calibre10">Andy cep telefonunu çıkardı. Onlar cep telefonunu takip ediyorlardı.</p>

  <p class="calibre10">Hızlı aramadan Curtis Baxter’ı aradı. Telefonu açtığında Andy şöyle dedi: “Dostum, bana şu cep telefonu izleme olayından bahset.”</p>

  <p class="calibre10">“Andy, Reeves’in limuzini beni almaya gelmedi.”</p>

  <p class="calibre10">“Zach dün gece öldü.”</p>

  <p class="calibre10">“Kahretsin.”</p>

  <p class="calibre10">Bir dakikalık bir sessizliğin ardından Andy konuştu: “İzleme.”</p>

  <p class="calibre10">“Evet, tamam. Her telefon GPS ya da triangülasyon sayesinde izlenebilir. GPS yerini tayin etmek için trilaterasyon yöntemiyle üç uydu kullanır—”</p>

  <p class="calibre10">“Curtis sona gel, yani cep telefonum bende olduğu sürece onlar beni bulabilirler mi?”</p>

  <p class="calibre10">“Onlar kim”</p>

  <p class="calibre10">“Uzun hikaye. Ama soruma cevap ver?”</p>

  <p class="calibre10">“Evet.”</p>

  <p class="calibre10">“Buna nasıl engel olabilirim?”</p>

  <p class="calibre10">“Kapatırsın.”</p>

  <p class="calibre10">“Bunun onları durduracağına emin misin?</p>

  <p class="calibre10">“Oldukça eminim. Bazı insanlar telefon kapalı olsa da izlemenin devam edeceğini söylüyor ama.”</p>

  <p class="calibre10">“Bundan emin olmak için ne yapmalıyım?”</p>

  <p class="calibre10">“Pekala. Telefonun kapağını çıkar ve SIM kartını al sonra—”</p>

  <p class="calibre10">“Dostum. Ben Andy.”</p>

  <p class="calibre10">“Sakla.”</p>

  <p class="calibre10">“Telefonu mu?”</p>

  <p class="calibre10">“Evet.”</p>

  <p class="calibre10">“Nereye?”</p>

  <p class="calibre10">“Sinyal alamayacağın bir yere.”</p>

  <p class="calibre10">“Curtis, etraf baz istasyonu kaynıyor.”</p>

  <p class="calibre10">“Evet ama her yere ulaşamazlar.”</p>

  <p class="calibre10">“Neresi mesela?”</p>

  <p class="calibre10">“Mesela vadiye.”</p>

  <p class="calibre10">“Mesela yeşil kuşağa.”</p>

  <p class="calibre10">Otuz dakika sonra, Andy Camp Craft Yolu’ndan Barton Körfezi Yeşil Kuşağı’nın girişine doğru sürdü. Slammer’ını yola park etti. Frankie ve Jessie indi önce.</p>

  <p class="calibre10">“Burada kalın,” dedi Andy. “Telefonumu aşağıda vadiye saklayacağım.”</p>

  <p class="calibre10">“Neden sadece kayayla ezmiyorsun ki?”</p>

  <p class="calibre10">“Buna ihtiyacım olacak.”</p>

  <p class="calibre10">“Ne zaman?”</p>

  <p class="calibre10">“Bizi bulmalarını istediğim zaman.”</p>

  <p class="calibre10">Andy Life Tepesi’nden aşağı gitti ve sonra da Sculpture Şelalesi’ne ulaşana kadar körfez boyunca yürüdü. Sığ suyu geçti, burada kireç taşlarının bir araya gelmesiyle oluşan çıkıntılar vardı. Cep teşefonunu kuru olan bu çıkıntılardan birinin içine sakladı. Üç karış kireç taşının altında telefonun sinyal almasının imkanı yoktu.</p>

  <p class="calibre10">Frankie ve Jessie’nin yanına geri döndü.</p>

  <p class="calibre10">“Andy,” dedi Frankie, “bu gece soğuk olacak ve uyku tulumunu almadık, ayrıca battaniyeleri de parkta bıraktık.”</p>

  <p class="calibre10">“Dışarıda kamp yapamayız, geceleri çakallar ve vaşaklar ulur. Benim yerimde de kalamayız ya da Tres ile Natalie ile de; Jessie’yi televizyona çıkarmak isteyecektir Natalie. Dave ya da Curtis ile de kalamayız ve onları bu işe bulaştıramam. Bir otelde de kalamayız, kredi kartından bizi bulurlar.”</p>

  <p class="calibre10">Slammer’ın üzerine oturdu Andy.</p>

  <p class="calibre10">“Bana telefon kartını ver.”</p>

  <p class="calibre10">Kadın çantasını karıştırdı ve kartı çıkardı. Adama uzattı.</p>

  <p class="calibre10">“Bir telefon bulmalıyım. Hemen dönerim.”</p>

  <p class="calibre10">“Andy…”</p>

  <p class="calibre10">“Evet?”</p>

  <p class="calibre10">“Eğer geri dönmemeye karar verirsen, bunu anlayışla karşılarım. Bu bizim sorunumuz, senin değil.”</p>

  <p class="calibre10">“Geri döneceğim.”</p>

  <p class="calibre10">Andy, Slammer’a bindi ve bir market bulup Dave’i aradı. Arkadaşı oldukça şaşırmıştı.</p>

  <p class="calibre10">“Dostum, saçlarını geriye yatırmayı kes de beni dinle. Yeşil kuşak yakınlarında elinde bir yer var mı? İpotekle el konulmuş bir malikane falan?”</p>

  <p class="calibre10">“Adamım, Russell Reeves sana gerçekten iyi ödüyor olmalı.”</p>

  <p class="calibre10">“Satın almıyorum, Dave. Bu gecelik kalacak bir yere ihtiyacımız var.”</p>

  <p class="calibre10">“Biz derken?”</p>

  <p class="calibre10">“Bilmek istemezsin. Ama, Dave bu acil bir durum.”</p>

  <p class="calibre10">“Ateşli mi bari, ha? Neden onu pahalı bir otele götürmüyorsun ki, buna paran yeter, Reeves’in avukatı?”</p>

  <p class="calibre10">“Artık değil.”</p>

  <p class="calibre10">“Şaka mı yapıyorsun?”</p>

  <p class="calibre10">“Peki ya yer?”</p>

  <p class="calibre10">“Yeşil kuşağı üstten gören bir malikane var. Boş, sahipleri öylece bırakıp gitmişler, eşyaları bile içerde. Elektrik var. Sana dijital kapı kilidinin şifresini de vereyim.”</p>

  <p class="calibre10">Dave, Andy’e şifreyi ve evin adresini verdi.</p>

  <p class="calibre10">“Peki ya biri gelip eve bakmak isterse?”</p>

  <p class="calibre10">“Kimse oraya iki aydır bakmaya gelmiyor. Kriz var.”</p>

  <p class="calibre10">“Peki ya komşular? Işıkları açık görürlerse polisi ararlar mı?”</p>

  <p class="calibre10">“Hayır. Evin otomatik zaman ayaralayıcısı var. Karanlıkta birkaç ışık kendiliğinden yanıyor, gece yarısı da sönüyor. Böylece suçlular içeride birileri var sanıyor.”</p>

  <p class="calibre10">“Teşekkürler, Dave. Sana borçluyum adamım.”</p>

  <p class="calibre10">“Andy, eğer elimdeki evlerden birine en iyi arkadaşımın izinsiz kullanmasına göz yummayacaksam nasıl iyi bir adam derim kendime? Bu arada çarşafları kirletmemeye çalışın. Hepsi satendi.”</p>

  <p class="calibre10">Andy telefonu kapadı ve Tres’i aradı.</p>

  <p class="calibre10">“Andrew nasılsın?”</p>

  <p class="calibre10"><span class="italic">Andrew</span> mu? Ona Andrew diye seslenen tek kişi annesiydi ve o zamanlarda da ona çok kızmış olurdu.</p>

  <p class="calibre10">“Adamım, Andrew, o yaşlı bayanların arasından aşağı uçtuğun zamanı hatırlıyor musun?”</p>

  <p class="calibre10">“Hmm, evet.”</p>

  <p class="calibre10">“O zamandan beri oraya gittin mi?”</p>

  <p class="calibre10">“Şey, aslına bakarsan, ben—”</p>

  <p class="calibre10">“Bunu bir kez daha yapmalıyız, Andrew.”</p>

  <p class="calibre10">“Vadiden uçmayı mı?”</p>

  <p class="calibre10">“Hayır, orada oturup konuşmayı.”</p>

  <p class="calibre10">“Şey, peki ama önce—”</p>

  <p class="calibre10">“Bugün nasıl olur, Andrew? Saat ikide.”</p>

  <p class="calibre10">Tres telefonu kapadı. Saat bir kırktı. Andy, yeşil kuşağa Frankie ve Jessie’nin yanına geri gitti.</p>

  <p class="calibre10">“Biriyle buluşmak için bisiklet yolunun aşağısına gitmeliyim.”</p>

  <p class="calibre10">“Biz de gelebilir miyiz?” dedi Jessie. “Korkuyorum.”</p>

  <p class="calibre10">Andy küçük kıza sarıldı ve beraberce gittiler.</p>

  <p class="calibre10">Saat tam ikiden önce Tres bisikletiyle yolda göründü. Andy, Frankie ve Jessie aşağıya uçtuğu aynı kayanın üzerinde oturmuş bekliyorlardı. Andy herkesi tanıştırdı sonra da Tres’e döndü.</p>

  <p class="calibre10">“<span class="italic">Andrew</span> mu? Bu da neyin nesiydi?”</p>

  <p class="calibre10">“Seni dinleyip dinlemediklerini bilemezsin.”</p>

  <p class="calibre10">“Telefon konuşmalarını mı?”</p>

  <p class="calibre10">“Hey, adamım, fedareller bu günlerde herkesi dinliyor.”</p>

  <p class="calibre10">“Ama neden sen?”</p>

  <p class="calibre10">“Çünkü yanlış soruyu sordum?”</p>

  <p class="calibre10">“Hangisini?”</p>

  <p class="calibre10">Andy’ye sonra Frankie ve Jessie’ye baktıktan sonra tekrar ona geri döndü.</p>

  <p class="calibre10">“Tamam.”</p>

  <p class="calibre10">Tres, Frankie’yi kastederek.</p>

  <p class="calibre10">“Bu o mu? Hasta X?”</p>

  <p class="calibre10">“Hayır.” Andy Jessie’yi gösterdi: “Bu o.”</p>

  <p class="calibre10">“Hasta X’in bir kadın olduğunu sanıyordum?”</p>

  <p class="calibre10">Andy başını salladı: “Bir kızdı. Bebek X.”</p>

  <p class="calibre10">“Şey haklıydın, Federaller hakkındaki her şeyi biliyor.”</p>

  <p class="calibre10">“Bir şey mi buldun?”</p>

  <p class="calibre10">Başıyla onayladı: “’Hasta X: Maliyet – Kazanç Analizi.’”</p>

  <p class="calibre10">“Onun hakkında çalışmamı yapmışlar?”</p>

  <p class="calibre10">“Onun olması fikrine karşılık yapmışlar. Kimse Hasta X’in gerçek mi yoksa bir uydurmaca mı olduğunu bilmediğinden muhtemel senaryoların hepsini analiz etmişler. Bilirsin işte, ya varsa. Tıpkı savaş oyunları gibi. Ekonomi için iyi mi yoksa kötü mü olur? Hasta X’in devleti iflas ettirip yeni bir Büyük Buhran dönemi felaketine neden olabilir. En azından sayısal değerler hesaplandıktan sonra.”</p>

  <p class="calibre10">“Ne değeri?”</p>

  <p class="calibre10">“Tıbbi bakım giderleri düşecek ve Hasta X sadece birkaç hastalığı tedavi etse bile sayısal değerler tamamen değişiyor.”</p>

  <p class="calibre10">“Yani bu iyi.”</p>

  <p class="calibre10">“Evet, ama bu değerler artan sosyal güvenlik giderleriyle kıyaslanamaz. Şu anda, tahmini ömür yetmiş dört yıl. Peki ya yüz olursa? İnsanlar daha uzun yaşamaya başlayacak bu da sosyal güvenlik sistemini iflas ettirebilir. Vergileri yüzde elli ya da altmış oranında arttırır. İnsanlar hükümete kazançlarının yüzde doksanını vermek zorunda kalır. Toplum çöker, sosyal bir kaosun tam ortasına düşeriz. Bizim sosyal güvenlik sistemimiz insanların tam vaktinde ölmesine dayanır.</p>

  <p class="calibre10">“Fakat ben gelirimin on beş nokta dokuzunu güven fonuna yatırdım. Devlet ben emekli olduğumda bu parayı bana ödeyecek.”</p>

  <p class="calibre10">Tres güldü. “Andy, güven fonu diye bir şey yok. Senin vergilerin yatırım falan değil. Sosyal güvenlik sistemi bir tür saadet zinciridir; bugün ödediğin para yarının yaşlılarına harcanır. Geriye hiç para kalmaz, hepsi bir yere ödenir yani. Geçen yıl 175 milyar dolarlık vergi geliri arttı. Bu para Irak savaşına ve Meclis üyelerinin kişisel istekleri için harcandı. Buna “güven fonu” denmesinin sebebi devletin Sosyal Güvenlik Kurumu’na borç senedi almasından başka bir şey değil. Tam anlamıyla Washington’da bir dosya dolabında saklanıyorlar. Güven fonu Amerikan halkı arasında bir aldatmacadan başka bir şey değil.</p>

  <p class="calibre10">“Yani hükümet ona yardım etmeyecek öyle mi?”</p>

  <p class="calibre10">Tres omuz silkti. “FBI’da bulunan bir dostumu aradım. Onu bir tanık koruma programına alabileceklerini, ona yeni bir kimlik verip yeni bir yere taşınmasını sağlayabileceklerini söyledi.”</p>

  <p class="calibre10">“Bunun için FBI’ya ihtiyacımız yok,” dedi Frankie. “Ve kızım tekrar gözetim altına girerse aynı şeylerle tekrar uğraşmak zorunda kalırız.” Hayır anlamında başını salladı. “Bir başımızayız.”</p>

  <p class="calibre10">“Hayır, Frankie, yalnız değilsiniz. Ben buradayım.”</p>

  <p class="calibre10">“Anne, ne yapacağız?”</p>

  <p class="calibre10">“Her zaman ne yapıyorsak onu, tatlım. Kaçacağız.”</p>

  <p class="calibre10">Jessie ağlamaya başladı. “Anne, kaçmaktan yoruldum. Jean, Paul, Max ve devekuşlarıyla yaşamak istiyorum. Balık tutmak istiyorum. Ve Paul bana gitar çalmasını öğretsin istiyorum.”</p>

  <p class="calibre10">Andy, Frankie’yi kenara çekti ve şöyle dedi: “Sonsuza kadar kaçamazsın.”</p>

  <p class="calibre10">“Diğer seçenek ne Andy? O yaşadığı sürece peşinden gelmeye devam edecekler.”</p>

  <p class="calibre10">Andy kayanın üzerinde oturmuş yüzünü ellerine gömmüş ağlayan Jessie’ye baktı.</p>

  <p class="calibre10">“O zaman onu öldürmek zorundayız.”</p>

  <p class="calibre10">5 km uzakta, Cecil şöyle dedi: “Ne istiyorsun?”</p>

  <p class="calibre10">Harmon elini cep telefonunun üzerine koydu: “Karamel macchiato ve şekersiz brownie.”</p>

  <p class="calibre10">Cecil arabadan indi ve Starbucks’a gitti. Harmon telefonda şunu söyledi: “Ne cehenemdeler?”</p>

  <p class="calibre10">“Bilmiyoruz.”</p>

  <p class="calibre10">Patrondu konuşan.</p>

  <p class="calibre10">“Neden bilmiyorsunuz?”</p>

  <p class="calibre10">“Prescott’un telefonundan sinyal alamıyoruz.”</p>

  <p class="calibre10">“Neden?”</p>

  <p class="calibre10">“Ya onu izlediğimizi fark edip telefonu kapattı ya da kapsama dışında. Ortaya çıktıklarında ya da telefonu açtığında nerede olduğunu hemen öğreneceğiz.”</p>

  <p class="calibre10">Harmon telefonu kapattı.</p>

  <p class="calibre10">Cecil geri döndüğü zaman şöyle dedi: “Yani?”</p>

  <p class="calibre10">“Bekliyoruz.”</p>

  <p class="calibre10">Andy, Dave’in verdiği adrese gitti. Kilidi şifre sayesinde açtı ve eve girdi. İçeri girdiklerinde Jessie “Vay be,” dedi.</p>

  <p class="calibre10">Bu gerçekten bir malikaneydi.</p>

  <p class="calibre10">“Siz eve bakın, ben SoCo’ya gideceğim ve bir şeyler alacağım. Jessie nasıl pizza seversin?”</p>

  <p class="calibre10">“Pepperoni ve İtalyan sosisli.”</p>

  <p class="calibre10">“Frankie?”</p>

  <p class="calibre10">“Aynısından.”</p>

  <p class="calibre10">“Birkaç saate dönerim.”</p>

  <p class="calibre10">O gece saat on birde pizzalarını yiyip, birkaç bira içmişler ve ertesi sabah için her şeyi hazırlamışlardı. Jessie televizyon koltuğunda uykuya dalmıştı. Frankie ve Andy ise kanepede oturmuş televizyonda Robert Redford’un <span class="italic">The Way We Were</span> filmini izliyorlardı. Adam çok yakışıklıydı. Frankie başını Andy’nin göğsüne koymuştu. Andy de ona sarılmıştı.</p>

  <p class="calibre10">“Andy, ya biz onları öldürürsek?”</p>

  <p class="calibre10">“Bunu yapabileceğimizi sanmıyorum. Onlar profesyonel. Ayrıca bunu başarabilsek bile başkasını yollayacaklardır. Haklısın, onun için gelmekten asla vazgeçmeyecekler. Bu tek yol.”</p>

  <div class="mbppagebreak" id="calibre_pb_33"></div>
</body>
</html>
