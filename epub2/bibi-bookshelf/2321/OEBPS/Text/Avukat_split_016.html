<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos239772"><span class="calibre13"><span class="bold">Bölüm 7</span></span></p>

  <p class="calibre14">Andy Prescott arkada oturan yolcusuna döndü.</p>

  <p class="calibre10">“Max, yemekten sonra körfezde yüzmeye ne dersin?”</p>

  <p class="calibre10">Max, <span class="italic">Evet! Evet, çok isterim!</span> Anlamında bir kez havladı.</p>

  <p class="calibre10">Cumartesi sabahıydı ve Andy Stumpjumper’ı ile Ranch Yolu 12’de sürüyordu. Paket yaptığı oyma baykuşu sırt çantasına koymuştu; kafasının üzerinden sanki etrafa göz atıyormuş gibi bakıyordu. Max arka tekerleğin üzerine Andy tarafından hazırlanmış bir selenin üzerine yerleştirilmişti. İkisinin de kafasında kask vardı.</p>

  <p class="calibre10">Andy, Austin’in dışındaki kır yollarında sürmeye bayılırdı. Hava daha temizdi, Hill Country’nin manzarası sonsuz gibiydi ve hız manyağı devasa araç sayısı yok denecek kadar azdı…ta ki bu araç görünene kadar.</p>

  <p class="calibre10">Max havlamaya başladı.</p>

  <p class="calibre10">Aracın yaklaştığını Andy’den önce duymuştu ve şimdi devasa motorun çıkardığı homurtuları adam da duyabiliyordu. Arkasına dönüp baktı. Pikap son dönemeci dönmüştü ve son hızla onlara doğru geliyordu. Bu normal boyutlarda bir pikap değildi. Kocaman arazi tekerleri olan simsiyah bir 4X4’tü, önündeki ızgarasının önünde koruma panelleri vardı ve süspansiyon sayesinde araç epey havaya yükselmişti. Abrams savaş tankı gibi yolları yiyerek geliyordu.</p>

  <p class="calibre10">Andy omzunun üzerinden seyretti ve kendisini yanlarından geçip gittikten sonra oluşacak rüzgara hazırladı. Pikapın sürücüsü oyuncağına henüz kavuşmuş bir çocuk gibi kornaya basıyordu. Andy yoldan hafifçe savruldu. Herife parmak göstermeyi düşündü ama Teksaslıların araçlarında hırsızlara karşı silah taşıma izni veren yasa yeni onaylanmıştı. Şüphesiz bu sonradan görme silahlı ve aptaldı. Bu yüzden Andy pedallara asıldı.</p>

  <p class="calibre10">Wimberley Kasabası, Teksas, nüfus 3946, Ranch Yolu 12 ile Austin’in 65 km güneyinde bulunan Cypress Körfezi’nin kesişimindeydi. Şehirde çalışıp banliyöde yaşamak isteyenler için yollar yıldırıcı ama yaratıcı tipler için birazcık zahmete değecek bir yerdi. Wemberley şarkıcılar, heykeltıraşlar, yazarlar, zaanatkarlar, cam üfleyicileri ve uyuşturucu kullananlar tarafından mesken tutulmuştu.</p>

  <p class="calibre10">Wimberley şehirden bunalanlar tarafından işgal edilip toprak fiyatları tavan yapmadan önce 200 dönümlük bir arazi Jean Prescott’a miras kalmıştı. Annesinin arazisinin değeri eğer bir yatırımcıya satmak istese bir milyon dolar getirirdi. Fakat satmamıştı. Emlak yatırımcıları onun kitabında futbol koçlarından daha aşağı sırada yer alıyordu. Fakat vergiler fiyatlarla birlikte yükselmişti. Büyükannesi ve büyükbabası tarım muafiyetinden yararlanmak için sığır beslediler, böylece vergileri birkaç yüz dolar azalacaktı. Ama annesi kırmızı eti bırakacağına yemin etmişti, bu yüzden o ve annesi sığır yerine devekuşu yetiştirmeye başladı.</p>

  <p class="calibre10">Andy dikenli telli kapıyı açtı. Uzun tombul devekuşları onu kapıda karşıladı; Andy onları kışkışladı sonra da bisikletiyle içeri girip kapıyı arkasından kapadı. Eve ulaşana kadar çakıllı yolda bisiklet sürdü.</p>

  <p class="calibre10">Uzun meşe ağaçlarının gölgesinde, Andy’nin çocukluğunun, önündeki kocaman verandada geçtiği, iki katlı bir köy eviydi bu. Sulama için yağmur suyunu toplama sistemi vardı ve güneş panelleri güneş enerjisini elektriğe çeviriyordu; babası yaz aylarında arta kalan elektriği elektrik idaresine satarken çok eğlenmişti. Susuzluğa dayanıklı Teksas bitkileri evin çevresini saran verandanın önünde bahçede büyüyorlardı – oyma baykuşda tam olarak buraya uygundu – ayrıca bahçenin arka tarafında organik bahçede büyüyen sebzeler vardı. Bahçede kullanılan gübre çitle çevrilmiş ayrı bir kısımdaydı. Yeşil hayat moda olmadan çok önce ailesi yeşile gönül vermişti bile.</p>

  <p class="calibre10">Ev gibisi yoktu.</p>

  <p class="calibre10">Max havlıyordu. Andy bisikletinden inip yasladı, sonra da köpeğini yere indirdi. Max yere iner inmez kuşları ve sincapları kovalamaya başladı ve sonra deve kuşları onu kovalamaya başladı. İki parmaklı kuşlar saatte 60 km. hızla koşabiliyorlardı. Böylece dikenli teller arasında istedikleri gibi başıboş gezinebiliyorlardı; fakat dikenli teller olmasa yola çıkıp ölebilirlerdi. 180 kilogramlık bir kuş bile olsa üç tonluk bir pikap karşısında şansı olmazdı.</p>

  <p class="calibre10">Andy sırt çantasını yere indirip içinden baykuşu çıkardı. Verandayı geçti ve ön kapıdan içeri girdi. Ailesi yazın bile klimayı açmazdı; fakat ev körfezden esen tatlı rüzgarı yakalayacak şekilde inşa edilmişti. Daha ön kapıdan annesinin arka tarafta bulunan mutfakta kek yaptığını anlamıştı.</p>

  <p class="calibre10">“Anne!”</p>

  <p class="calibre10">Cevap yoktu. Onu nerede bulacağını biliyordu. Hâlâ sıcak olan çilekli kekin bulunduğu mutfağa doğru gitti – annesi onun çikolata yemediğini bilirdi – tezgahın üzerine oturdu. Camdan arka verandaya doğru, dışarı baktı. Tatlı esintinin uğuldaması ve meşelerdeki yaprakları oynatması doğanın senfonilerinden biriydi. Bahçedeki rengarenk eşyalar – metal kuş ve sansarlar, rüzgar çanları – sanki açık hava sanat evi gibi görünmesine neden olmuştu. Otuz adım sonra bir ambarın içindeydi. Dış görünümüne karşın burası kullanılan bir yerdi; dışa doğru açık çift kanatlı kapıdan yayılan klasik müzik bunu kanıtlıyordu.</p>

  <p class="calibre10">Burası annesinin özel mekanıydı, burada kendisini sanata teslim ederdi. Onun için bisiklet yolu neyse annesi içinde burası o anlama geliyordu; tüm sözcüklerden uzakta, bambaşka bir yerdeydi burada. Burası onun alanıydı. Jean Prescott bir heykeltıraştı. Ve bu ambar da onun stüdyosuydu.</p>

  <p class="calibre10">Andy annesini köşede doğal gün ışığının vurduğu camla kaplı arka tarafta buldu. Arka kapılar ardına kadar açıktı ve körfezden esen ılık rüzgar tatlı bir ıslık gibi içeriye süzülüyordu. Orada üzerinde çamura bulanmış kot pantolonu ve tişörtüyle, Afrika çayırlarında avına atlamaya hazır duran bir aslan gibi duruyordu. Kimi insanlar 5 m2 olan ofislerine aittir, kimisi yerden 5 km aşağıdaki madenlere. Jean Prescott ise sanat atölyesine aitti. Melek heykelinin üzerinde son dokunuşlarını gerçekleştiriyordu.</p>

  <p class="calibre10">“Hoş.”</p>

  <p class="calibre10">Kadın arkasına döndü ve gülümsedi.</p>

  <p class="calibre10">“Andy.”</p>

  <p class="calibre10">Fakat gülümsemesi hemen bir kaş çatmasına dönüştü.</p>

  <p class="calibre10">“Saçlarını kestirmişsin.”</p>

  <p class="calibre10">Kestirmişti. Gözleri artık çok üzgündü, Andy neredeyse özür dileyecekti ama aniden kolunun altındaki oyma baykuşu gördü ve gözleri yeniden parladı.</p>

  <p class="calibre10">“Andy, sana söylemiştim, hediye yok.”</p>

  <p class="calibre10">“Biliyorum. Ama çok güzel, sence de öyle değil mi? Bahçen için. Mutlu yıllar, anne.”</p>

  <p class="calibre10">“Bu çok güzel. Fakat bunu almaya senin gücün yetmez.”</p>

  <p class="calibre10">“Artık yeter.”</p>

  <p class="calibre10">“Nasıl?”</p>

  <p class="calibre10">“Sana sonra söyleyeceğim. Babam nerede?”</p>

  <p class="calibre10">“Çalışma odasında.” Ellerini sildi ve konuşmaya devam etti. “Ona gidip yemek zamanı olduğunu söyle. Tofu burger. Onun beslenme zamanını birebir takip ediyorum.”</p>

  <p class="calibre10">Andy boğulur gibi inledi. Gene mi tofu burger vardı.</p>

  <p class="calibre10">Andy açık kapıdan çıkmadan önce baykuşu masanın yanına bıraktı. Domateslerin iyice kızardığı sebze bahçesinin yanından geçti. Cypress Körfezi’ne doğru meyilli hale gelen yolda devam etti, dışı taşlarla çevrili küçük su birikintisini ve etrafındaki kireçtaşı kayalarını geçip körfezin içerisinde iri su kamışları gibi duran çıplak selvi ağaçlarının altından ilerledi. Suyun kenarında taşın üzerinde sallanan sandalyesine oturmuş babasına doğru gitti; burası son otuz beş yıldır babasının çalışma odasıydı. Oltasını ağaca yaslamıştı, bu arada tertemiz suda bir kedi balığının yüzdüğünü gördü. Gitarını tıngırdatıp şarkısını mırıldanıyordu; sanki etrafta otlayan yarım düzine devekuşuna konser veriyordu.</p>

  <p class="calibre10">Paul Prescott uzun boylu sırık gibi bir adamdı, muntazam kesilmiş sakalına eşlik eden gri saç kuyruğu vardı. Üzerinde eski bir kot pantolonla kovboy çizmeleri vardı. Kris Kristofferson’a benziyordu, aynı kalın ses tonuna ve şarkı sözü yazma yeteneğine sahipti. Fakat Paul Prescott asla hit bir şarkı yapamamıştı. Asla yıldız olamamıştı. Asla şanslı olamamıştı. Kırk beş yıldır gitarıyla, etraftaki ve Austin’deki batakhanelerde şarkı söylemişti. Ve sadık dostu José Cuervo onu hiç yalnız bırakmamıştı.</p>

  <p class="calibre10">Cumartesi geceleri Broken Spoke’da ya da Cheatham Sokağı Ambarında ya da Gruene Salonu’nda annesinin kucağında uykuya dalana kadar babasını dinlerdi; bunlar Andy Prescott’un çocukluk anılarıydı. Diğer çocuklar Disney çizgi filmleri izlerken Andy Prescott gece kulüplerinde sarhoş koyboylar ve vahşi kadınlar arasında büyümüştü.</p>

  <p class="calibre10">Harika bir çocukluk geçirmişti.</p>

  <p class="calibre10">Willie ve Waylon ile, Kris ve Kinky ile, Ray Price ve Merle Haggard ile tanışmıştı; hepsi de Teksas barlarının yıldızıydı. Babası hepsinin altında çalışmıştı, ama kimse onun altında çalışmamıştı; asla yıldız olamamıştı. Andy on yaşına geldiğinde babasıyla gurur duyuyordu. O, sahnede şarkı söyleyen gerçek bir yıldızdı. Fakat on dört yaşına bastığında babasının bir yıldız olmadığını anladı. On sekizine geldiğinde babasının asla bir yıldız olamayacağını biliyordu. Andy Prescott her zaman babasının adımlarını takip etti; bir yıldız değil başarısızlık örneğiydi. Russell Reeves’in onun büyük şansı olup olmadığını merak etti.</p>

  <p class="calibre10">Babası şarkı söylemeyi kesti, sert bir şekilde öksürdü ve kan tükürdü.</p>

  <p class="calibre10">Paul Prescott ölüyordu. Altmış beş yaşındaydı ve eğer karaciğeri izin verirse daha da yaşayacaktı. Aslında karaciğerini tekila ile öldürmüştü. Doktorlar buna “alkolik siroz” diyordu. Yaralı karaciğeri vitaminleri yeterince ememiyor, kanının pıhtılaşması için protein üretemiyor ve vücudundan toksinleri arındıramıyordu. Yeni bir karaciğere ihtiyacı vardı. Organ nakli olmazsa, ölümcül düzeyde bakteriyel karın içi iltihabıyla karşılaşabilir, karaciğere bağlı beyin hasarıyla komaya girebilir ya da iç kanamadan hayatını kaybedebilirdi.</p>

  <p class="calibre10">Babası ulusal “kadaverik karaciğer bağışı” bekleme listesindeki on yedi bin hastadan biriydi, yani ölü bir vericiden karaciğer alınması gerekiyordu. Bir yıl kadar önce bekleme listesine eklenmişti ve doktoru kendisine bir yıl içerisinde sıranın geleceğini söylemişti. Gelecek on iki ay boyunca sadece altı bin kişi karaciğer alacaktı; babası onlardan biri olamayabilirdi. Alkolik siroz hastaları bekleme listesinin en altlarında yer alırlardı.</p>

  <p class="calibre10">Bağışlanan karaciğerler öncelikle “Statü 1” sınıfındaki kişilere tahsis edilirdi, bu hastalar yoğun bakımda yedi günden daha az yaşama şansı olanlardı. Fakat o zamana kadar genelde çoğu kez geç kalınmış olurdu çünkü Statü 1’de bulunan hastalar organ nakliyle bir yıl kadar yaşarlardı. Çok aptalca görünüyordu; karaciğer hayatta kalma şansı en az olan kişiye veriliyordu.</p>

  <p class="calibre10">Babasının tek umudu – ve Paul Prescott bunun bir de ahlaki yönüyle mücadele ediyordu çünkü kendi hayatının kurtulması için başkasınınkinin feda edilmesi gerekiyordu – bağışlanan karaciğerin Teksas bölgesinde Statü 1 hastası olan kişilerin kan grubuna ve vücut ağırlığına uygun olmamasıydı. Böylece onlar yerlerini bir altlarında olan yaşam süresi üç aydan daha az olanlara bırakırdı. Eğer o hastalara da uygunluk teşkil etmezse daha uzun olanlara ve hiçbirine uygun olmazsa karaciğer nihayet alkolik siroz hastalarına nakledilirdi. İhtimaller pek de iyi durumda değildi.</p>

  <p class="calibre10">Babası öldüğünü biliyordu.</p>

  <p class="calibre10">Fakat asla şikâyet etmemişti; kendisinden başka kimseyi suçlamadığını söylüyordu. Ve en azından sağlık sigortası vardı ve bekleme listesine dahil olabiliyordu; sigortası olmayan hastalar listeye giremezdi. Ödeme yapabilme durumu belirleyici faktördü; sağlık sigortası olmayan beş yaşındaki çocuklar ölebilirdi ama sağlık sigortası olan yirmi yedi yaşındaki bir adam yaşardı. Paul Prescott şöyle derdi: “Hayat adil değil. Bazen senin için iyi olan başkası için kötü olabilir, bazen de başkası için iyi olan senin için kötü olabilir. Hayat her zaman birilerine adaletsiz.” Oğlunun aksine babası hayatın adil olmadığı gerçeğini kabul etmişti.</p>

  <p class="calibre10">Andy yakınına geldi. Babasının yumuşak sesi daha anlaşılır hale geldi:</p>

  <p class="calibre10">“Gece kulübü kahramanları, bizler artık nesli tükenen bir soyuz.</p>

  <p class="calibre10">Gece kulüpleri tarih oldu;</p>

  <p class="calibre10">Onların kahramanları da yakında olacak;</p>

  <p class="calibre10">fakat müzikleri CD’lerde yaşayacak.”</p>

  <p class="calibre10">“Kulağa iyi geliyor.”</p>

  <p class="calibre10">Babasının parmakları tellerin üzerinde bir an dondu; arkasına döndü ve gülümsedi.</p>

  <p class="calibre10">“Andy, oğlum. Nasılsın, evlat?” Gözlerini ışıkta kısarak ona baktı. “Bar kavgasına mı karıştın?”</p>

  <p class="calibre10">“Bisiklet yolu. Bilirsin, sevdiğim bir şey.”</p>

  <p class="calibre10">“İşe yarayabilir. En iyisi yazmak.”</p>

  <p class="calibre10">Babası bugünlerde yanında taşıdığı not defterine yazdı. Unutkanlık karaciğer hastalıklarının semptomlarından biriydi.</p>

  <p class="calibre10">“Bir gecede otuz şarkı söylerdim. Şimdi birini bile anımsayamıyorum.”</p>

  <p class="calibre10">Babası kendi CD’sini Austin’de bir stüdyoda bastırmıştı, sonra da yerel müzik dükkanlarında ve sahne aldığı zamanlarda satmıştı. İki yıldır insanlara şarkı söylememişti. Ölmeden önce bir albüm daha kaydetmek istiyordu. Yazmayı bitirdi ve sonra tekrar Andy’ye döndü.</p>

  <p class="calibre10">“İşe mi girdin?”</p>

  <p class="calibre10">“Hayır.”</p>

  <p class="calibre10">“O zaman neden saçlarını kestirdin?”</p>

  <p class="calibre10">“Ah. Bir müvekkilim var.”</p>

  <p class="calibre10">“Hız yapan bir sürücü için saçlarını mı kestirdin?”</p>

  <p class="calibre10">“Sonra anlatırım.”</p>

  <p class="calibre10">Andy babasının yanına çömeldi; selvi ağaçlarının arasından kırılan güneş ışığında derisi sarımtırak bir şekilde parlıyordu.</p>

  <p class="calibre10">“Nasılsın, baba?”</p>

  <p class="calibre10">“Hâlâ şarkı söylüyorum…kuşlara tabii.”</p>

  <p class="calibre10">Andy gözyaşlarının akmak üzere olduğunu hissetti. Babası elini oğlunun kısacık saçlarında gezdirdi.</p>

  <p class="calibre10">“Evlat, benim için ağlama. Eğer hayatım şimdi sona ererse, hiç şikâyet etmem. Harika bir hayat yaşadım. Hayatımı istediğim şekilde yaşadım, müziğimi istediğim şekilde yaptım. Bugüne kadar tanıdığım en mükemmel kadınla otuz beş yıldır birlikteyim ve yirmi dokuz yıldır da umut edebileceğim en iyi oğla sahibim. Tek dileğim umarım benim gibi harika bir eşe ve senin gibi iyi bir evlada sahip olursun.”</p>

  <p class="calibre10">“Baba, bir trafik cezası avukatıyım.”</p>

  <p class="calibre10">“Sen iyi bir adamsın Andy. İyi bir yüreğe sahipsin.”</p>

  <p class="calibre10">Andy gözyaşlarını sildi.</p>

  <p class="calibre10">“Evlat, zengin ya da ünlü değilim ama hiç ihtiyacım olmadı. Mutlu olmak için şarkılarımı söylemeye ihtiyacım vardı, yıldız olmaya değil. Mutluluğu mağazalardan satın alamazsın, Andy. Yaşarsın. Ben de öyle yaptım. Hayatımın her gününü istediğim şekilde yaşadım. Sevdim ve sevildim. Bu hayatta alabileceğin en büyük hediye.”</p>

  <p class="calibre10">Andy hıçkırıklara boğulmadan önce konuşabildi: “Annem yemek zamanı olduğunu söyledi. Tofu burger var.”</p>

  <p class="calibre10">Babası inledi.</p>

  <p class="calibre10">“Kahretsin, gene mi tofu. Ete ihtiyacım var.”</p>

  <p class="calibre10">“Bu evde yok.”</p>

  <p class="calibre10">Paul Prescott sandalyesinden kalkmak için kendini zorladı; bu biraz güç gerektirmişti. Andy yardım edebilirdi ama bu her zaman babasının canını sıkmıştı. Asla yardım talep etmezdi.</p>

  <p class="calibre10">“Ne diyorsun Andy? Sen ve ben şehre sıvışıp cheeseburger ve patates kızartması yiyelim.”</p>

  <p class="calibre10">Babası tofu burgerden aldığı lokmasını yuttu.</p>

  <p class="calibre10">“Bu çok güzel, Jean.”</p>

  <p class="calibre10">Annesi “Kiminle kafa bulduğunu sanıyorsun?” gibisinden bir bakış attı.</p>

  <p class="calibre10">“Hindistan’daki karaciğer nakilleri hakkında okuyordum, diyorlar ki orada çok daha kısa bir sürede karaciğer bulabilirmişim. Ve daha ucuza.”</p>

  <p class="calibre10">Arka tarafta verandada tofu burgerlerini ve tatlı patates kızartmalarını yiyip buzlu çaylarını yudumluyorlardı. Andy babasının yanında asla bira içmezdi.</p>

  <p class="calibre10">“Görünüşe göre bugünlerde herkes Hindistan’a gidiyor; çağrı merkezi için, dölyatağı için, karaciğer için…”</p>

  <p class="calibre10">Annesi kaşlarını çattı. “Dölyatağı mı?”</p>

  <p class="calibre10">“Natalie bebeklerini taşıması için Hintli bir kadın tutmak istiyor. Daha ucuzmuş.”</p>

  <p class="calibre10">“Küresel ekonomi,” dedi babası. “Amerikalılar ucuz iş gücü için dünyanın her yanına gider. Tam da Natalie’nin durumuna uygun.”</p>

  <p class="calibre10">“Gerçekten Hindistan’dan bir karaciğer almayı mı düşünüyorsun?”</p>

  <p class="calibre10">“Yo. Bu fakir milletlerin memleketlerine gidip Çin’den ucuz otomobil parçaları alır gibi vücut parçalarını onların yoksulluklarını kullanarak alamayız.”</p>

  <p class="calibre10">Prescott erkekleri umutsuz liberaller ve sempatik başarısızlardı. McGover’e, Humphrey’e, Mondale’e, Gore’a, Kerry ve Kinky’ye oy vermişlerdi. Oyları verdikleri adaylar kaybetmeyi garantiliyordu.</p>

  <p class="calibre10">Babası bir avuç vitamini ağzına attı ve sonra da üzerine soğuk çay içip arkasına yaslandı.</p>

  <p class="calibre10">“Lanet olsun, gene gitmeliyim.”</p>

  <p class="calibre10">İçeri, eve girdi. Andy annesine baktı.</p>

  <p class="calibre10">“İdrar söktürücüler,” dedi annesi. “Karnındaki sıvıdan kurtulması için vücudunun daha fazla idrar üretmesini sağlıyorlar.”</p>

  <p class="calibre10">“Derisi ve gözleri, son gördüğümden daha da sarı.”</p>

  <p class="calibre10">Annesi başıyla onayladı: “Sarılık. Doktor sona ermeden önce yüzünün balkabağı gibi görüneceğini söyledi.”</p>

  <p class="calibre10">“Ehliyetimin arkasındaki organ bağış kısmını imzaladım.”</p>

  <p class="calibre10">“Yüzün daha iyi görünüyor.”</p>

  <p class="calibre10">Babası geri döndü, “Bu ay o pisliklere elektrik satarak yüz dolar daha kazandık,” dedi. Oturdu, çatalını arka kapının yanındaki oyma baykuşa doğrulttu. “Bu lanet şey de ne Andy?”</p>

  <p class="calibre10">“Bahçe süsü, Paul,” dedi annesi.</p>

  <p class="calibre10">“Bunu Austin’den mi aldın?”</p>

  <p class="calibre10">“Evet.”</p>

  <p class="calibre10">“Ucuza gelmiş olamaz… dışarıdaki o yeni bisiklet de öyle.”</p>

  <p class="calibre10">“Yeni bir müvekkilim oldu bu hafta.”</p>

  <p class="calibre10">İlgilerini tamamen ona vermiş olmalarını bekliyordu; kendisini beşlerle dolu karnesini onlara göstermek üzere olan bir çocuk gibi hissediyordu.</p>

  <p class="calibre10">“Russell Reeves beni tuttu.”</p>

  <p class="calibre10">Ailesi ona sanki Dick Cheney yemeğe gelecek demiş gibi bakıyordu. Nihayet annesi konuştuğunda şunu dedi, “Saçını onun için mi kestirdin?”</p>

  <p class="calibre10">Sadece annesi böyle bir şeyi sorardı. İnandırıcı olmayan bir şekilde başını salladı.</p>

  <p class="calibre10">“Russell Reeves trafik cezaları için seni mi tuttu?” diye sordu babası.</p>

  <p class="calibre10">“Hayır. SoCo’da dar gelirlilere ev yapmak için beni tuttu.”</p>

  <p class="calibre10">“Andy,” dedi annesi, “sen bir <span class="italic">yatırımcıyı</span> mı temsil ediyorsun?”</p>

  <p class="calibre10">“Hayır. Anne. Bir <span class="italic">yenileyiciyi</span>.”</p>

  <p class="calibre10">“Bunun seninle ne ilgisi var?” diye sordu babası.</p>

  <p class="calibre10">“Bir SoCo avukatına ihtiyacı var. Saatime dört yüz dolar ödüyor.”</p>

  <p class="calibre10">“Bunu neden yapıyor?”</p>

  <p class="calibre10">“Çünkü düşük gelirliler için Doğu—”</p>

  <p class="calibre10">“Hayır. Neden sana saatte dört yüz dolar ödüyor?”</p>

  <p class="calibre10">“Russell Reeves’in bana ihtiyacı var.”</p>

  <p class="calibre10">“Russell Reeves’in sana ihtiyacı mı var?”</p>

  <p class="calibre10">“SoCo’da güvenilir biriyim.”</p>

  <p class="calibre10">“O, öyle biri mi?”</p>

  <p class="calibre10">“Hayır. Bu yüzden bana ihtiyacı var.”</p>

  <p class="calibre10">“O bir milyarder.”</p>

  <p class="calibre10">“Evet. On beş kadar.”</p>

  <p class="calibre10">“Bu ona güvenmemen için on beş milyar neden demek.”</p>

  <p class="calibre10">Ailesi oğullarını doğduğu günden beri her gün ezilmiş havuç ve popülist politikayla beslemişti. Ve bu davranışın özünde yatan şey şuydu: Asla o “adama” güvenme. O adam her zaman zengin, güçlü ve politik olarak bağlantı içindeydi… tıpkı Russell Reeves gibi.</p>

  <p class="calibre10">“Baba, Russell Reeves Austin için pek çok iyi şey yaptı; anne, Teksas Üniversitesi futbol takımına hiç para vermedi. O bir araştırma laboratuarı inşa etti…ve onun hasta bir oğlu var.”</p>

  <p class="calibre10">Andy şimdi de o “adamı” savunuyordu.</p>

  <p class="calibre10">Annesinin ifadesi yumuşamıştı: “Oğlu ölüyor, Paul.”</p>

  <p class="calibre10">“Fakat Andy, neden?” dedi babası dönerek. “Alınma oğlum ama Austin’de on bin avukat daha var ve hepsi—”</p>

  <p class="calibre10">“Okulda benden iyi miydi?”</p>

  <p class="calibre10">“Sen bir trafik cezası avukatısın, evlat. Bu benim için sorun değil ama neden Russell Reeves için de sorun değil?”</p>

  <p class="calibre10">“Baba, SoCo’daki normal insanlara yardım etmek istiyor.”</p>

  <p class="calibre10">“Tıpkı zengin adamlar tarafından mevkilerine yükseltilen politikacıların normal insanlara yardım etmek istemesi gibi.” Babası başını salladı. “Andy, bir şey iyi görünmüyorsa, iyi değildir.”</p>

  <p class="calibre10">“Baba…”</p>

  <p class="calibre10">“Bir milyarder ansızın kapından içeri girip seni emlak işi için mi tuttu? Bu sana mantıklı geliyor mu?”</p>

  <p class="calibre10">“Endişelenme baba. Her şey yolunda.”</p>

  <p class="calibre10">Babası ikna olmamıştı. Biraz daha söylendi ve tofusunu yemeye devam etti, sonra da konuştu: “Gece kalmaya ne dersin evlat? Yemek için şehre gideriz, cheesburger yeriz ve bir şeyler izlemek için Corral’a uğrar—”</p>

  <p class="calibre10">Corral Tiyatrosu bir açık hava tiyatrosuydu, yıldızların altında film gösterimleri yaparlardı. Kendi sandalyenizi yanınızda getirirdiniz.</p>

  <p class="calibre10">“—belki yarın sabah da kiliseye gideriz. Cumartesi günü et yiyip pazar da ilahi söyleyecekmiş gibi hissediyorum.”</p>

  <p class="calibre10">Andy bir annesine bir de babasına baktı. Annesi onu ikna etmek için başını sallıyordu.</p>

  <p class="calibre10">“Cheeseburger yiyebilir miyiz, anne?”</p>

  <p class="calibre10">“Sen ve baban yiyebilir.”</p>

  <p class="calibre10">“Pekala baba, kalacağım.” Tres’e pazar günü için yeşil kuşakta bisiklet süreceklerine söz vermişti, fakat bunu başka bir güne bırakması gerekecekti. “Bir şartım var ama.”</p>

  <p class="calibre10">“Gerçek patates kızartması istiyorsun değil mi?”</p>

  <p class="calibre10">“Tabii ki, isterim ama bu bir şart değil.”</p>

  <p class="calibre10">“Çikolatalı dondurma?”</p>

  <p class="calibre10">“Onu da isterim ama sana altmış altıncı doğum günün için yeni botlar almama izin ver.”</p>

  <p class="calibre10">Babası uzun zamandır Clint Eastwood ve Kevin Costner (Austin’e babasının en sevdiği film olan <span class="italic">A Perfect World</span> filmini çekmek için gelmişti) için el yapımı kovboy çizmeleri yapan ayakkabıcıdan bir tane bot almayı hayal ediyordu. Bu botlar hiç de ucuz değildi; 1200 dolardan başlıyordu. Babası dişini sıkıp o botlardan almaya karar verdiği zaman karaciğer hastalığı teşhisi konmuştu ve botlara olan tutkusunu tamamen yitirmişti.</p>

  <p class="calibre10">“Milyarder müvekkilim sayesinde bunu karşılayabilirim. İstediğin herhangi bir deri var mı…deve kuşu hariç ama.”</p>

  <p class="calibre10">Deve kuşu derisinden yapılmış olan kovboy çizmeleri Teksas’ta oldukça rağbet görüyordu. Fakat Andy o koca kuşlarla beraber büyümüştü. Çocukluğunun evcil hayvanları olan aynı kuşlar hâlâ dışardaydı; deve kuşları yetmiş yıl yaşardı. Bu yüzden onlardan çizme yapılması fikrine pek sıcak bakmıyordu.</p>

  <p class="calibre10">“Belki geyik derisi olabilir, baba. Yumuşacık bir deridir ayağını eldiven gibi saracaktır.”</p>

  <p class="calibre10">“Andy, o çizmelerin yapılması altı ya da yedi ay sürüyor.”</p>

  <p class="calibre10">“Yani hazır olduklarında burada olacaksın.”</p>

  <p class="calibre10">“Kim demiş?”</p>

  <p class="calibre10">“Ben diyorum. Bu arada söylemem gereken bir şey daha var; Reeves için çalışırken bir süre oldukça meşgul olacağım, Max’e bakar mısınız?”</p>

  <p class="calibre10">Babasının sarı gözleri ışıldadı.</p>

  <p class="calibre10">“Emin misin?”</p>

  <p class="calibre10">Andy başıyla onayladı. Babasının bakışları Max’e kaymıştı.</p>

  <p class="calibre10">“Max, büyükbabayla bir süre kalmak ister misin?”</p>

  <p class="calibre10">Üzerine doğru eğildi ve Max’e bir parça tofu burgerden verdi. Max çiğnedi ve sonra da tükürdü. O da etten hoşlanıyordu. Jean Prescott oğlunu yanağından öptü ve sonra da mutfağa, çilekli kekin bulunduğu tezgaha doğru gitti.</p>

  <p class="calibre10">“Max, kek ve dondurma için hazır mısın?”</p>

  <p class="calibre10">Max zıpladı ve <span class="italic">Evet! Evet, hazırım!</span> anlamında havladı.</p>

  <p class="calibre10">“Çıktığın biri var mı?” dedi babası.</p>

  <p class="calibre10">“Curtis ve Dave. Tres çoktan kapıldı.”</p>

  <p class="calibre10">“Dışarıda bir yerlerde senin için biri var, Andy,” dedi annesi mutfağın diğer ucundan. “Bir gün arkanı döneceksin ve onun orada durduğunu göreceksin.”</p>

  <p class="calibre10">“Eminim, anne.”</p>

  <p class="calibre10">Annesi bir sanatçıydı. Umutsuz bir romantikti. Muhtemelen hayatta başarılı olamamış iki umutsuzla baş başa kalmasının nedeni de bu olmalıydı. Andy babasıyla olan hayatını düşündü. Paul Prescott zengin değildi; asla parayla ilgilenmemiş, müziğe gönül vermişti. Bir gün Andy’nin çocukları – eğer evlenir ve çocuk yaparsa – büyükbabalarının yaptığı müziği dinleyecek ve gurur duyacaktı. Andy bir kez daha gözyaşlarıyla mücadele etti.</p>

  <p class="calibre10">Babasının hayatını kurtarmak için her şeyini verirdi.</p>

  <p class="calibre10">Kendi karaciğerini vermeyi bile denemişti, “yaşayan verici” olarak. Karaciğer kendi kendini yenileme özelliği olan tek organdı; eğer karaciğerinin yarısını verirse diğer yarısı iki ay içerisinde büyüyecek ve tekrar eski halini alacaktı. Bu, tıpkı bir bilimkurgu filmi gibiydi. Fakat Andy’nin kan grubu A, babasınınki ise B olduğundan babasının bedeni Andy’nin karaciğerini kabul edemezdi.</p>

  <p class="calibre10">Andy’nin babasının hayatını kurtarmak için yapabileceği başka hiçbir şey yoktu.</p>

  <p class="calibre10">Colorado Nehri’nin Austin Gölü olarak bilinen kısmına üstten bakan 20 milyon dolarlık Akdeniz stilindeki malikanede, Russell Reeves neredeyse bütün duvarı kaplayan ekranın karşısında oturmuş yedi yaşındaki oğluyla beraber oyun oynuyordu.</p>

  <p class="calibre10">Guitar Hero III oynuyorlardı.</p>

  <p class="calibre10">Zach oyunda babasını ağırdan alıyordu.</p>

  <p class="calibre10">Zach’in yatak odası sauna gibiydi çünkü çocuk her zaman buz gibiydi. Longhorn takımının renklerini taşıyan turuncu-beyaz örgü bir bere kel kafasını örtüyordu. Oksijen tüpü kulaklarının üzerinden kavis çizerek burun deliklerinin altında birleşiyordu; kemoterapi aleti Dallas Cowboys takımının kazağının altına gizlenmişti. Sporu seviyordu ama asla spor yapmamıştı. Asla sıradan bir çocuk olmamıştı. Her zaman hasta bir çocuktu.</p>

  <p class="calibre10">Russell Reeves bunun sebebiydi.</p>

  <p class="calibre10">Taşıdığı mutasyona uğramış gen yüzünden oğlu nadir bulunan bir kanser cinsine yakalanmıştı. Aynı gen Russell’ı hasta etmemişti ama Zach’i hasta etmişti. Hayatından daha çok sevdiği oğlunu ölüme mahkum etmişti.</p>

  <p class="calibre10">Russell Reeves kendi oğlunu öldürmüştü.</p>

  <p class="calibre10">Zach hayatının çoğunu evden çok hastanede geçirmişti; Austin’de bulunan General Hospital’da kanserli çocukların yattığı koğuşta yatmıştı, babası hastanenin çatı katını bu yüzden tüm yıl boyunca ayırtmıştı. Böylece Zach hastanede kaldığında onlar da orada kalıyordu.</p>

  <p class="calibre10">Ve Zach evde olduğunda sanki hâlâ hastanede gibi oluyordu. Yatağı hastanedeki yatağıydı; tıbbi araç gereç yatağının arkasındaki duvarda takılıydı, yanıbaşında 7 gün 24 saat hizmet veren bir hemşire bulunuyordu. Hatta ev hastane gibi kokuyordu; ölümün kaçınılmaz kokusu.</p>

  <p class="calibre10">Kapı açıldı ve içeriye Kathryn girdi. Sadece otuz sekiz yaşındaydı ama son altı yılda epey yaşlanmıştı. Teksas Üniversitesi’ndeyken güzellik kraliçesi seçilmişti ve on dört yıl önce evlendiklerinde tam bir kraliçe gibi görünüyordu; ama şimdi tek çocuğunu kaybeden bir anne gibiydi. Fakat asla Zach’den vazgeçmemişti. Russell başını oyundan kaldırdığı anda kadının yüzüne mutlu bir ifade kondurduğunu gördü.</p>

  <p class="calibre10">“Zach!”</p>

  <p class="calibre10">Eğildi ve oğlunu öptü.</p>

  <p class="calibre10">“Kazanıyor musun, tatlım?”</p>

  <p class="calibre10">Zach gözünü ekrandan ayırmadan başını onaylarcasına salladı. Kathryn çocuğun göstergelerini kontrol etti; nabzına, kan basıncına ve ateşine baktı. Her yarım saatte bir bu yapılıyordu. Zach öne eğilip kustuğunda parmakları gitar şeklindeki oyun kumandasının üzerindeydi. Bu sabah kemoterapi görmüştü.</p>

  <p class="calibre10">Russell havluyu aldı ve oğlunun ağzını sildi. Zach’in kıyafetlerini kontrol etti; hâlâ temizdi. Narin oğlunu kucağına aldı – Russell kollarında bir kemik yığını taşıdığını hisetti – ve ağzını çalkalayıp dişlerini fırçalaması için banyoya götürdü. Sonra tekrar yatağına taşıdı ve nazikçe yatırdı.</p>

  <p class="calibre10">Zach yatakta arkasına yaslandı. Kathryn hemşireyi çağırdı, kadın çocuğun nabzına, ateşine ve kan basıncına baktı.</p>

  <p class="calibre10">“İyi misin, evlat?”</p>

  <p class="calibre10">“Sadece yorgunum.”</p>

  <p class="calibre10">“Pekala, dostum, biraz dinlen. Oyunu sonra bitiririz.”</p>

  <p class="calibre10">Oğlunu alnından öptü. Zach gözlerini kapadı. Gözlerini kapadığında rengi soluktu. Russell, oğlunun ölümüne tanık olduğunu biliyordu.</p>

  <p class="calibre10">Ve o an hiç de uzakta değildi.</p>

  <p class="calibre10">Hemşire sandalyesine geri döndü, Russell ışıkları kapadı. O ve eşi Kathryn oğullarının odasından çıktılar. Russell kapıyı arkalarından kapadı. Karısı ona bakıyordu.</p>

  <p class="calibre10">“Bir yılı bile kalmadı, Russell.”</p>

  <p class="calibre10">“Biliyorum.”</p>

  <p class="calibre10">“On beş milyar dolarımız var ama kendi oğlumuzun hayatını kurtaramıyoruz.”</p>

  <p class="calibre10">Ağlamaya başladı. Gene. Sürekli ağlıyordu bugünlerde. Gece gündüz evde bir hayalet gibi geziyordu. Russell ne zaman uyansa eşini yanında bulamazdı, hep gitmiş olurdu. Eşini mutlaka Zach’in odasında, yatağın başında diz çökmüş dua ederken bulurdu. Bu onu korkuturdu. Zach’in doktoru bir psikiyatrist önermişti. Kadın bunu reddetmişti. Hem hayat arkadaşını hem de oğlunu kaybediyordu.</p>

  <p class="calibre10">“Kathryn, altı yıldır oğlumuzu kurtarmak için çabalıyorum. Laboratuar, bilim adamları ve araştırmalar için beş milyar dolar harcadım. Ben—”</p>

  <p class="calibre10">“Onu yüzüstü bıraktın.”</p>

  <p class="calibre10">“Hayır, Kathryn, yüzüstü bırakmadım ve bırakmayacağım. Onun ölmesine izin vermeyeceğim. Sana söz veriyorum. Ona söz veriyorum.”</p>

  <p class="calibre10">Eşine sarıldı; sanki bütün kemiklerini hissedebiliyordu. Kadın yemek yemeyi uzun süre önce bırakmıştı. Sanki Zach ile beraber ölüyordu; sanki bütün aile Zach ile beraber ölüyordu.</p>

  <p class="calibre10">“Tanrı şahidim olsun Kathryn, onu kurtaracağım.”</p>

  <p class="calibre10">Kadın koridora doğru gitti; adam da odasına evin arka tarafına doğru. Odasının arka duvarları tamamen camdı böylece tepelerin ve gölün cömert manzarası önünde uzanabiliyordu. Austin Gölü üzerindeki tekneler beyaz noktalar gibi görünüyordu. İnsanların teknelerinden malikaneye bakıp orada yaşayanların nasıl mükemmel bir hayatı olduğunu düşündüklerine emindi. Yanılıyorlardı. Russell Reeves paranın satın alabileceği her şeye sahipti ama hayatı mükemmel değildi. Çünkü tek çocuğu ölüyordu. Ölecekti.</p>

  <p class="calibre10">Eğer babası onu kurtaramazsa ölecekti.</p>

  <p class="calibre10">Koltuğuna oturdu ve arkasına yaslandı. Gazetedeki ölüm ilanları sayfasını açtı. Bu onun günlük işlerinden biri olmuştu. Ya da takıntısı. Okumaya başladı: “Yedi yaşındaki Kenny Johnson kansere karşı cesur mücadelesinin ardından ebediyete intikal etti. Ailesi tarafından anısı yaşatılacak…”</p>

  <p class="calibre10">Çocuklarının ölümünden sonra bir aile nasıl hayatta kalırdı? Kendi çocukları? Onların çocukları? Gencecik yüzlere baktı ve kısacık hayat hikayelerini okudu. Çocuk ölüm ilanlarından yetişkin ölüm ilanlarına geçti: “Oğlu Henry ile ebediyette buluştu…” ya da “kızı Janice ile ebediyette buluştu…” Ve çocukları öldükten sonra hayatlarına nasıl devam ettiklerini merak etti. Ya da etmişler miydi?</p>

  <p class="calibre10">Ve oğlunun ölüm ilanını su gibi berrak bir şekilde gazeteye basılmış olarak gözünde canlandırdı: “ Yedi yaşındaki Zachary Reeves’in anısı ailesi Russell ve Kathryn tarafından yaşatılacak…”</p>

  <p class="calibre10">Oğlunun ölümünden sonra hayatta kalabilir miydi? Ya Kathryn?</p>

  <p class="calibre10">Kararlı bir kişilik olarak tanınıyordu, oğlu adım adım ölüme yaklaşırken diğerlerine yardım eden hayırsever milyarderdi o. Fakat halkın tanıdığı yüzü onun özel hayatını maskeliyordu. Onun kişisel cehennemini. Hayatı tek bir şey tarafından esir alınmıştı; oğlunun hastalığına çare bulmak. Hayatının son altı yılını oğlunu kurtarmaya adamıştı; servetinin her bir dolarını harcayabilir ve oğlunu kurtarmak için kalan ömrünü ona adayabilirdi…ya da oğlunun kalan ömrünü kurtarmak için, hangisi olursa yapmaya hazırdı.</p>

  <p class="calibre10">Her bir makaleyi, hakkında yazılmış her bir araştırmayı okumuş ve oğlunun hastalığı hakkındaki her şeyi öğrenmişti, oğlu Philadelphia Kromozom Pozitif Akut Lenfoblastik Lösemi hastasıydı. Medikal dergilere göre kanser hastası çocuklar arasında Ph-pozitif ALL hastalığı yüzde birden daha azdı. Nerdeyse her zamanda ölümle sonuçlanıyordu.</p>

  <p class="calibre10">Teşhis konar konmaz Zach kemoterapiye başlamıştı. Fakat hastalığın gerilemesi her zaman kısa ömürlü olmuştu. Tedavi için tek umut “uygun akraba” vericisinden hemotopoietik kök hücresi transferiydi; kan yoluyla akraba olan kız ya da erkek kardeş olması gerekiyordu bunun için. Zach’in kardeşi yoktu ve asla olmayacaktı. Ama olsa bile uyumlu olma ihtimali yüzde yirmi beşti. Fakat çocuklarının hayatını kurtaracak olsa da ikinci bir çocuk istemediler; Russel’ıin kanser geni bu çocuğa da aktarılabilirdi. Bunu riske atamazdı. İki çocuğu da ölüme mahkum edemezdi. Bu yüzden Russell Reeves Araştırma Enstitüsü’nü kurdu. Tesisi hayata geçirdi, bilim adamları tuttu ve oğlunun hastalığına çare bulmak için 5 milyar dolar para harcadı.</p>

  <p class="calibre10">Fakat başarılı olamadı.</p>

  <p class="calibre10">Tüm bilim adamlarını dünyanın dört bir yanına akraba olmayan uygun vericiler bulması için yolladı, bu tip vericilerde sonuçlar pek içaçıcı olmasa da bunu yapmıştı. Paradan kaçınmamıştı ama uygun verici bulunamamıştı.</p>

  <p class="calibre10">Ta ki şimdiye kadar.</p>

  <p class="calibre10">Belki, muhtemelen. Bir ihtimal. Umut olabilirdi. Bir şans. Bir temenni. Fakat halletmesi gereken birkaç pürüz olmuştu. Kararlar verilmiş. Sorunlar çözülmüştü. Pürüzler giderilmişti.</p>

  <p class="calibre10">Oğlunun hayatını kurtarması için bunları yapmak zorundaydı.</p>

  <p class="calibre10">Russell camın önünde durdu ve dışarıya, dünyaya baktı. Ya dünya ne yaptığını öğrenirse? Ya herkes bunu öğrenirse? Gerçekte nasıl olduğu ortaya çıkarsa, oğlunun hayatını kurtarmak için suç işleyecek kadar çaresiz bir adam olduğu öğrenilirse? Kameralar ve mikrofonlar ona yani Austin’in en sevdiği kişiye çevrildiğinde ne diyecekti? Muhtemelen ona saldırıcaklardı.</p>

  <p class="calibre10">Russell Reeves şimdi durduğu gibi dimdik durup şunu söylecekti:</p>

  <p class="calibre10">“Eğer çocuğunuz tedavi edilemez bir hastalıktan dolayı ölüyor olsaydı ne yapardınız?”</p>

  <p class="calibre10">“Eğer sınırlı parasal kaynakları olan normal bir insansanız çocuğunuzu doktorların eline bırakır ve dua ederdiniz. Çocuğunuzun bakımı için gereken sigorta primlerini ödemek için işinize geri dönerdiniz. Tek yapabileceğiniz bu olurdu. Normal insanların yapabileceği daha fazlası olmazdı.”</p>

  <p class="calibre10">“Ya normal olmasaydınız?”</p>

  <p class="calibre10">“Ya sınırsız parasal kaynağa sahip olsaydınız?”</p>

  <p class="calibre10">“Peki ya on beş milyar dolarınız olsaydı?”</p>

  <p class="calibre10">“O zaman ne yapardınız?”</p>

  <p class="calibre10">“Ya servetinizin beş milyar dolarlık kısmını tedavi için harcamış ama bir sonuç elde edememişseniz?”</p>

  <p class="calibre10">“Ya tedavi için en küçük umut zerresinin peşinden koşup – ne kadar saçma olduğunun bir önemi yok – ama başarısız olsaydınız?”</p>

  <p class="calibre10">“Ya tüm dünyayı uygun verici için arayıp eve eli boş dönseydiniz?”</p>

  <p class="calibre10">“Ya her şeyi kaybettiğinizi sandığınız anda çocuğunuzun tedavisi için bir umut olduğunu öğrenseydiniz? Çocuğunuzun hayatı için? Onu kurtarmak için?”</p>

  <p class="calibre10">“O zaman ne yapardınız?”</p>

  <p class="calibre10">“Öylece durup çocuğunuzun acı çekerek ölmesini mi izlerdiniz? Yoksa onu kurtarır mıydınız?”</p>

  <p class="calibre10">“Ben oğlumu kurtarmayı seçtim.”</p>

  <p class="calibre10">“Ve bazı tercihlerde bulundum.”</p>

  <p class="calibre10">“Ve sizler de aynı tercihleri yapardınız – eğer on beş milyar dolarınız olsaydı.”</p>

  <p class="calibre10">Söyleyeceği bu olurdu. Yapacağı tamamen bu olurdu.</p>

  <p class="calibre10">Russell Reeves oğlunu kurtarmak için her şeyi yapardı.</p>

  <div class="mbppagebreak" id="calibre_pb_16"></div>
</body>
</html>
