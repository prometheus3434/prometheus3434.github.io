<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos195232"><span class="calibre13"><span class="bold">Bölüm 6</span></span></p>

  <p class="calibre14">Andy Prescott’un kızıl saçlılara karşı her zaman bir zaafı olmuştu.</p>

  <p class="calibre10">Şimdi de onlardan birine bakıyordu. Uzun bacaklı ve çekici bir şekilde gülümseyen bir kızdı. Dudakları kıpkırmızıydı ve eteği de kısacıktı. Kızıl saçları peruktu ama yine de inanılmaz şekilde çekiciydi. Yani bir vitrin mankeni için.</p>

  <p class="calibre10">“Balo için birine mi ihtiyacın var, Andy?”</p>

  <p class="calibre10">Andy, Reggie’nin orada durduğunu fark etmemişti. Lucy in Disguise and Diamonds’ın önünde durmuş vitrine bakıyorlardı. Reggie kıkırdadı ve mağazaya girdi. Kalem çekilmiş gözleri ve rastalı saçları olan bir beyaz olsa da oldukça komik biriydi.</p>

  <p class="calibre10">Andy Huffy’si ile SoCo’ya geri dönmüş, Güero’s’a gidip Oscar’ın Max’i Ramon’un yanına gönderip göndermediğini kontrol etmişti. Sonra Floyd T.’yi alışveriş arabasını itip diğer insanların çöplerini karıştırırken bulmuştu. İşlerini bitirdiğinde annesi için mükemmel doğum günü hediyesini aramaya başlamıştı.</p>

  <p class="calibre10">Önce Tesor’s Trading Company’ye gitmiş, sonra Maya Star’a sonra da bisikletiyle yürüyerek Lucy in Disguise and Diamonds’ın önünde vitrindeki mankene çarpılmıştı. Son bir defa uzun uzun baktıktan sonra Yard Dog’a doğru yürümeye devam etti. Ve orada Jean Prescott için mükemmel hediye vitrinde duruyordu: Ahşaptan, elle oyulmuş beyaz bir baykuştu bu. Bahçe süsleri Teksas bahçelerinde bir gelenekti. Buna kesin bayılırdı. Etiketine baktı; 1000 dolar yazıyordu.</p>

  <p class="calibre10">Derin bir nefes aldı ve başını salladı. Annesine güzel bir hediye bile alamıyordu. Natalie haklıydı; hırsa ihtiyacı vardı.</p>

  <p class="calibre10">Andy sokağın ucuna Uncommon Objects’e doğru gitti. Standlarda alabileceği ikinci el hediyelere baktı, 125 dolarlık bir armadillo çanta bulmuştu, gerçek bir armadillo çantaya dönüştürülmüştü. Jean Prescott farklı bir kadındı ama belki de o kadar da farklı biri değildi.</p>

  <p class="calibre10">Pes etti, Max’i ve mektuplarını almak üzere dövme salonuna gitti. Sanal mektuplarını. Ne bilgisayarı ne de internet servisine parası yetiyordu, bu yüzden Ramon, Andy’nin bilgisayarını ve Yahoo sitesinden aldığı e-posta adresini kullanmasını izin vermişti.</p>

  <p class="calibre10">Salon buram buram antiseptik kokuyordu. Müşteriler şanslıydı – hepatit C dövmecilerdeki yegane tehlikeydi – Ramon gerçek bir temizlik manyağıydı; her yeri gün içerisinde defalarca baştan aşağı temizlerdi. Bir hastane kadar temizdi ve içerisi bir hastane gibi görünüyordu; alkol şişesi, mikrop öldürücü sabun, steril eldivenler, gazlı bez, sterilazatör, kullanılmış iğne ve mürekkep şişeleri için tehlikeli atık kutusu…şey, belki de mürekkep için değillerdi o şişeler.</p>

  <p class="calibre10">Andy içeri girdi ve Max’i köşede uyuklarken buldu bu yüzden masanın arkasında bulunan Ramon’un bilgisayarına doğru gitti, fakat aniden durdu. Yüz üstü yatmış sarışın bir kız Ramon’un müşteri koltuğunda yatıyordu. Kızın üzerinde sadece siyah bir tişört ve iç çamaşırı vardı, şortu sandalyenin üzerinde duruyordu. Çıplak poposu pürüzsüz, yusyuvarlaktı ve parlak florasan lambanın altında ışıldıyordu. Şüphe yok ki özgürlüğünü ailesinden koparmaya çalışan Teksas Üniversitesi’nden bir kızdı bu; tabii bu özgürlük masalı paraya ihtiyacı olana kadar sürecekti.</p>

  <p class="calibre10">“Ceza makbuzları tezgâhın üzerinde,” dedi Ramon kafasını yaptığı işten kaldırmadan.</p>

  <p class="calibre10">Ramon kızın yanındaydı, üzerine eğilmiş gözüne taktığı küçük okuma gözlüğüyle kızın pürüzsüz teninin birkaç santimetre yakınında duruyordu. <span class="italic">Tanrım</span>. Önce mahkeme salonunda Britney, sonra Whole Foods’da Suzie ve şimdi de Ramon’da çıplak bir popo. Austin’deki bu yoğunluk bazen dayanılmaz bir hal alıyordu.</p>

  <p class="calibre10">Andy iki ceza makbuzunu da aldı – her birine 100 dolar tutturulmuştu – sonra da yakından bakmak için bir adım attı; tabii Ramon’un steril alanını ihlal etmemeye özen göstererek. Ramon üzerine kolsuz bir tişört giymişti ve ellerinde eldivenleri vardı; kızın sol buduna “Teksas’ın Sarı Gülü” dövmesini işliyordu aslında kendisine bu oldukça da uygundu. Dövme değil, poposuydu uygun olan.</p>

  <p class="calibre10">“Gözünü dikip bakmak pek de kibar bir davranış değil, dostum,” dedi Ramon.</p>

  <p class="calibre10">Fakat bunu söylerken gülümsüyordu. Ramon Cabrera, Andy’den altı yaş büyüktü ama yaşadığı zor hayat ve dövmeleri onu yaşlandırmıştı. Yaptığı işe kendi vücudunu da katmıştı; bedeninin üst kısmı Meksika, Austin ve Latin kültürünün yanı sıra Katolik inancı, Aztek güneş tanrısı ve Tejano tanrıçası Serena’ya ayrılmış ayaklı bir anma duvarı gibiydi. Güzeldi ama aynı zamanda tuhaftı.</p>

  <p class="calibre10">Ramon Cabrera dövme iğnesiyle eserler veren bir sanatçıydı.</p>

  <p class="calibre10">Çıkan sesler bir dişçi muayenehanesinden geliyor gibiydi, Andy’nin tüyleri diken diken olmuştu. Ramon’un sol eli kızın poposunu sımsıkı tutuyordu, sağ eli ise arkada çalan Latin müziğinin ritmine uyum sağlayarak sarı gülün dışını oluşturuyordu. Dövme makinesi deseni derisine işliyordu – aslında epidermisin altına, derinin ikinci katmanı olan dermise yapıyordu bunu – bunu dakikada yüzlerce delik açıp içeriye mürekkep enjekte ederek yapıyordu.</p>

  <p class="calibre10">Dayanılmaz bir acıydı.</p>

  <p class="calibre10">Fakat kız kulaklarına iPOD’unu takmış, gözlerini kapamıştı, çevresindeki dünyadan ve acıdan azadeydi… buna Andy’nin onun poposuna duyduğu hayranlık da dahildi. Upuzun, olağanüstü bir dakikanın ardından Andy göz temasını sona erdirdi ve Ramon’un bilgisayarının başına oturdu. E-posta adresine giriş yaptı ve mesajlarını kontrol etti. Başını umutsuzlukla salladı.</p>

  <p class="calibre10">“Gelen tek mesaj penisimi büyüteceğini garanti eden reklamlar.”</p>

  <p class="calibre10">“Sakın paranı boşa harcama,” dedi Ramon. “Onlar hiçbir işe yaramıyor.”</p>

  <p class="calibre10">Andy <span class="italic">Chronicle</span>’ın web sitesine girdi ve “Seri İlanlar” kısmına tıkladı sonra da “Kişisel” sekmesine geçip oradan “Lovers Lane” kısmına ulaştı. Verdiği ilana gelen cevapları kontrol etti. Cevap yoktu. Yeni verilmiş olan “erkek arayan kadın” ilanlarına baktı. Hepsi de beyaz atlı prensini arayan (ilk ikisinde bulamamış olan) ve sonsuza kadar mutlu yaşamayı hayal eden kırk yaş üstü kadınlardan geliyordu. Bunun gerçekten işe yarayıp yaramayacağını merak etti. Annesi, babasına Teksas Üniversitesi’nde yüksek lisans öğrencisiyken âşık olduğunu ve onu ilk defa Broken Spoke sahnesinde gördüğünü söylemişti. İlk görüşte aşktı bu. Üç ay sonra evlenmişlerdi ve kırk beş yıldır da evlilerdi. Bu tip ilişkiler kişisel ilanlar sayfasından bulunamazdı. Ama Andy hâlâ arıyordu.</p>

  <p class="calibre10">“Dostum, o ilanlarda bir kadın bulamazsın,” dedi Ramon. “Aradığın kadını eski yöntemlerle bir barda bulabilirsin.”</p>

  <p class="calibre10">“Sanki sende işe yaradı.”</p>

  <p class="calibre10">Ramon eşiyle iki yıl önce barda tanışmıştı. Kadın onu bir yıl sonra barda tanıştığı başka bir adam yüzünden terk etmişti. Bu ona Tres’e verdiği sözü anımsattı.</p>

  <p class="calibre10">“Ramon, eşini takip etmen için tuttuğun şu özel dedektif kimdi?”</p>

  <p class="calibre10">“Eski, karım.”</p>

  <p class="calibre10">“Dedektifi tuttuğunda hâlâ senin karındı.”</p>

  <p class="calibre10">“Beni aldatıyordu, hem de iyi olmayan, iki peso…”</p>

  <p class="calibre10">Andy, Ramon’u bu kadar rahatsız eden şeyin karısının onu başka bir adamla aldatmış olması mı yoksa başka bir dövme sanatçısıyla aldatmış olması mı olduğunu anlayamıyordu. Ramon’un başlamış olduğu dövmeyi yeni sevgilisinin bitirmesine izin vermişti. Ramon eski karısı hakkında konuşmaya bir kere başladı mı, annesinin futbola sayıp sövmesi gibi durmaksızın devam ederdi.</p>

  <p class="calibre10">“Özel dedektifin adı?”</p>

  <p class="calibre10">“Lorenzo Escobar, Congress’in birkaç sokak aşağısında.”</p>

  <p class="calibre10">Andy siteden çıktı, kızın poposuna bir kez daha baktı ve kapıya doğru yöneldi.</p>

  <p class="calibre10">“Uyan Max.”</p>

  <p class="calibre10">Fakat Ramon’un söyledikleri yüzünden durdu, “Ah, dostum, biri seni aramaya buraya geldi. Bir limuzini vardı.”</p>

  <p class="calibre10">Andy arkasını döndü.</p>

  <p class="calibre10">“Bir limuzin mi? <span class="italic">Beni</span> mi arıyordu?”</p>

  <p class="calibre10">“Ben ne dedim?”</p>

  <p class="calibre10">“Kimmiş?”</p>

  <p class="calibre10">“Beyaz bir herif. Takım elbiseliydi. Portföyüme baktı” – dövmecilerde yaptığı işleri gösterir ve genelde görünür yerlerde asılı durur – “sonra da bana senin nerede olduğunu bilip bilmediğimi sordu. Ben de “onun sekreteri gibi mi görünüyorum?” dedim.”</p>

  <p class="calibre10">“Bu ceza makbuzları onun mu?”</p>

  <p class="calibre10">“Ceza makbuzu bırakmadı.”</p>

  <p class="calibre10">“Kimdi peki o?”</p>

  <p class="calibre10">Ramon kızın poposundaki kanı sildi ve elindeki dövme makinesinin iğnesiyle tezgahın üzerindeki gazeteyi işaret etti.</p>

  <p class="calibre10">“Oydu.”</p>

  <p class="calibre10">Andy gazeteyi aldı. Ön sayfasında beyaz saçlı takım elbise giymiş orta yaşlı bir adam ile genç bir beyaz kadın, Austin belediye başkanı, Teksas valisi, ünlü bir milyarder ve onun güzel eşi vardı. Bu insanların hepsi Austin’in tanınmış simalarıydı.</p>

  <p class="calibre10">“Belediye başkanı buraya mı geldi?”</p>

  <p class="calibre10">Ramon kahkaha attı: “Belediye başkanı senden ne isteyebilir ki?”</p>

  <p class="calibre10">“Vali mi geldi?”</p>

  <p class="calibre10">Daha büyük bir kahkaha duyuldu: “Ne içiyorsun sen?”</p>

  <p class="calibre10">Sadece biri kalmıştı, içlerinde en az uygun olandı bu.</p>

  <p class="calibre10">“Russell Revees burada mıydı?”</p>

  <p class="calibre10">Ramon başını kızın poposundan kaldırmadan sallayarak onayladı.</p>

  <p class="calibre10">“Ne zaman?”</p>

  <p class="calibre10">“Birkaç saat önce?”</p>

  <p class="calibre10">“Ne istiyormuş?”</p>

  <p class="calibre10">“Seni.”</p>

  <p class="calibre10">“Neden?”</p>

  <p class="calibre10">“Söylemedi. Ben de sormadım. Kendi işime bakmaya karar verdim.”</p>

  <p class="calibre10">“Ne zamandan beri?”</p>

  <p class="calibre10">Ramon gözlüklerinin arkasından bir bakış attı, yüzünde hafif bir gülümseme vardı.</p>

  <p class="calibre10">“Pekala, gazeteyi ödünç alabilir miyim?”</p>

  <p class="calibre10">Başıyla onayladı: “Görüşürüz, dostum.”</p>

  <p class="calibre10">Andy ve Max merdivenlerden yukarıya çıktılar. Max etrafında üç defa döndü ve patisini tam köşeye yerleştirdi. Andy ise oturup gazetede yazan makaleyi okudu. Russell Reeves üniversiteye gidecek gelir düzeyi düşük öğrencilerin yararına 100 milyon dolarlık bir bağış yapmıştı. Belediye başkanı ve vali tarafından sağduyu sahibi hayırsever olarak bahsedilen Reeves kurt politikacılar tarafından onurlandırılmıştı.</p>

  <p class="calibre10">Russell Reeves, Austin’de tıpkı Michael Dell gibi bir efsaneydi. Henüz yirmi iki yaşındayken internette devrim yaratacak bir makine icat etmişti; ileri teknoloji hisseleri Wall Street’te patladığı yıllarda milyarlarca dolar hisse senedi satmıştı. Sonra diğer ileri teknoloji şirketlerine yatırımda bulunmuştu ve NASDAQ 5000 seviyesine ulaştığında bir o kadar milyar dolar daha kazanmıştı. Fakat teknoloji hisselerinin dibe vuracağını öngörmüştü ve borsa 2000 seviyesine çakılmadan önce her şeyini satmıştı. Doksanlı yılları cebinde 20 milyar dolarla geride bırakmıştı. Dokunduğu her şeyi altına çevirmişti.</p>

  <p class="calibre10">Sonra da bu altınları dağıtmıştı.</p>

  <p class="calibre10">Parasını liberal politikacıların seçim kampanyalarına, fakir insanlara, doğa felaketleri mağdurlarına, alternatif enerji kaynağı arama çalışmalarına, sanata ve AIDS’e harcamıştı. Yetmemiş parasını düşük gelirli insanlar için evler yapılmasına, Doğu Austin’de bulunan sağlık kliniklerine, bilgisayarı olmayan devlet okullarına bağışlar yaparak, insanlar için yeşil alan yapılmasına, hatta küresel ısınmaya karşı mücadele ve Cumhuriyetçileri defetmek için bile bağışta bulunmuştu. Russell Revees bankadaki hesabı kadar büyük yürekli kendini iyilik yapmaya adamış bir insandı. Şimdi de Russell and Kathryn Reeves Vakfı, Austin’in daha iyi bir yer olması için 2 milyar dolarlık bir bağışta bulunmuştu.</p>

  <p class="calibre10">Reeves artık kırk yaşında ve eski Teksas Üniversitesi güzeli ile evliydi. Fotoğrafta güzellik kraliçesi eşiyle yan yana görüp gazetede valinin ona Teksas Kahramanı, belediye başkanının ise Austin’in sevgili oğlu dediğini okumak ve onun Forbes dergisinde yazdığı kadarıyla 15 milyar dolarlık gelirinin olduğunu bilmek muhtemelen Russell Revees’in dünyadaki en şanslı insan olduğunu düşünmenize neden olabilirdi… ama değildi.</p>

  <p class="calibre10">Yedi yaşındaki oğlu ölüyordu.</p>

  <p class="calibre10">Zachary Reeves, nadir görülen ve tedavisi olmayan bir kansere yakalanmıştı. Bilinen tüm tedavi yöntemleri – kemoterapi, radyasyon, kemik iliği transferi – başarısız olmuştu. Bu yüzden babası Teksas Üniversitesi kampusüne Reeves Araştırma Enstitüsü’nü kurmuştu; burayı oğlunun kanserine çare bulacak bir merkez haline getirmişti. Dünyanın dört bir yanından meşhur bilim adamlarını tutmuş ve onları Austin’e getirmişti. Her türlü imkanı vermiş, para harcamaktan kaçınmamıştı. Fakat beş yıl ve 5 milyar doların ardından, hâlâ bir tedavi bulunamamıştı. Doktorlar çocuğa bir yıl ömür biçmişlerdi.</p>

  <p class="calibre10">Sonunda Russell Reeves herkesin sevdiği ve hayran olduğu ama kimsenin kıskanmadığı biri haline geldi. Austin’de yaşayan talihsiz bir karakter haline gelmişti. Ve şu anda Andy’nin kapısının önünde dikiliyordu.</p>

  <p class="calibre10">“Girebilir miyim?”</p>

  <p class="calibre10">Andy gazeteyi bıraktı ve ayağa kalktı. Max bir şeyler olduğunu hissetmişti ve bu yüzden o da ayağa kalktı.</p>

  <p class="calibre10">“Bay Reeves. Evet, efendim. Lütfen girin.”</p>

  <p class="calibre10">Revees Max’e bir göz attı: “Isırır mı?”</p>

  <p class="calibre10">“Sadece Jo’s’nun muffinlerini. İsmi Max.” Andy elini uzattı. “Ben Andy Prescott.”</p>

  <p class="calibre10">Andy daha önce bir milyarderin elini sıkmamıştı. Ya da bir milyonerin, tabii Tres hariç.</p>

  <p class="calibre10">“Andy, ben Russell Reeves.”</p>

  <p class="calibre10">Russell Reeves’ın kazancı onu olduğundan daha büyük gösterse de aslında Andy’den daha iri değildi. Özel dikim olan takım elbise omuzlarından aşağıya ipek gibi dökülüyordu. Kalın çerçeveli gözlük takıyordu ama Andy bir yerlerde gözlerini lazer ile tedavi ettirdiğini okumuştu. Saçları siyahtı, eskisi gibi gür ve kıvırcık değil, daha az, kısa ve yanlarda grilikler barındırıyordu. Whole Foods’daki hiçbir kız ona yakışıklı demezdi ama bala üşüşen arılar gibi yapışacakları kesindi. Özellikle de Suzie’nin. Bankada on beş milyar dolar, bir adamın görünüşünü kesinlikle olumlu yönde etkilerdi.</p>

  <p class="calibre10">Russell Reeves kaşlarını çattı.</p>

  <p class="calibre10">“Saldırıya mı uğradın?”</p>

  <p class="calibre10">“Bisiklet kazası. Dün yeşil kuşakta bir uçuş yaptım da.”</p>

  <p class="calibre10">Reeves başıyla onayladı, sonra da odayı incelemeye başladı.</p>

  <p class="calibre10">“Ziyan edilmemiş bir yer. Bunu sevdim.”</p>

  <p class="calibre10">“Öyle mi?”</p>

  <p class="calibre10">Reeves gülümsedi. “İşe ilk başladığımda, iş yerimde yaşıyordum ve iş yerim eski bir binadaydı. Bir apartmanda yaşayacak paraya sahip değildim ve banyo yapmak için spor salonunu kullanıyordum.” Açık olan camı işaret etti. “Böyle bir yerde klima yok mu?”</p>

  <p class="calibre10">Keman sesleri yandaki odadan geliyordu. Öğrenci gerçekten çok iyiydi. Reeves dinlemek için başını kaldırdı.</p>

  <p class="calibre10">“Hoş.”</p>

  <p class="calibre10">“Kiraya dahil.”</p>

  <p class="calibre10">“Oturmamın sakıncası var mı, Andy?”</p>

  <p class="calibre10">“Ah tabii, lütfen, Bay Reeves.”</p>

  <p class="calibre10">Oyun masasına karşılıklı oturdular. Russell Reeves uzun süre Andy’yi inceledi, rahatsız edici bir andı; en son bu kadar rahatsız hissettiğinde hukuk bölümü dekanından bölüme kabul edilip edilmediğini öğrenmek üzereydi.</p>

  <p class="calibre10">“Andy, bir avukata ihtiyacım var.”</p>

  <p class="calibre10">“Yüzlerce avukatınız var ama sizin.”</p>

  <p class="calibre10">“Bu özel.”</p>

  <p class="calibre10">“Okul alanında hız yapmaktan ceza mı yediniz?”</p>

  <p class="calibre10">Reeves gülümsedi. “Hız cezasından daha özel bir durum bu, Andy. SoCo’yu düzeltmek istiyorum.”</p>

  <p class="calibre10">“Bozuk muydu ki?”</p>

  <p class="calibre10">“Bir milyarın çözemeyeceği bir şey değil.”</p>

  <p class="calibre10">“Yatırımcıları temsil etmem.”</p>

  <p class="calibre10">“Ah, prensip sahibi bir adam.”</p>

  <p class="calibre10">“Ah, hayır. Asla bunu istemedim.”</p>

  <p class="calibre10">“Pekala Andy, tüm bu göze çirkin gelen – eski terkedilmiş mağazaları, striptiz kulüplerini, varoş binaları – yerleri satın almak ve buraların yerine SoCo’da yaşayamayacak kadar düşük gelirli insanlara burada kaliteli binalar yapmak istiyorum. Havuzlu evler ve çocuklar için oyun alanları olacak.”</p>

  <p class="calibre10">“Biz yıllardır bunu yapmaya çalışıyoruz zaten.”</p>

  <p class="calibre10">“Hükümet bürokrasi demektir, Andy. Bürokrasiyi ortadan kaldıracak gücüm ve param var. Aynı insanlar Doğu Austin için de başaramayacağımı söylemişti, ama başardık. Ve aynısını burada da yapmak istiyorum. Austin’de maddi durumunun ne olduğunu önemli değil, herkes için. Ve bunu gerçekleştirmemde yardımını istiyorum. Andy, SoCo’daki avukatım olmanı istiyorum.”</p>

  <p class="calibre10">“Neden ben?”</p>

  <p class="calibre10">“Daha önce söylediğim gibi Andy, belediye üzerinde kullanabileceğim gücüm ve param var. Fakat buradaki insanların güvenine sahip değilim. SoCo’yu ele geçirmeye çalıştığımı söyleyecekler. Değiştirip Kuzey Austin gibi yapmak istediğimi.”</p>

  <p class="calibre10">“Buradaki insanlar nehrin kuzey yakasındakilere güvenmezler.”</p>

  <p class="calibre10">“İşte bu yüzden güney yakasından güvenebilecekleri birine ihtiyacım var.”</p>

  <p class="calibre10">“Trafik cezalarına bakıyorum ben.”</p>

  <p class="calibre10">“Avukatsın değil mi?”</p>

  <p class="calibre10">Andy duvarda American IronHorse posterinin yanında asılı duran diplomasına bir göz attı.</p>

  <p class="calibre10">“Evet, öyle sanırım.”</p>

  <p class="calibre10">“Ve buradaki herkesi tanıyorsun ve herkes de seni tanıyor?”</p>

  <p class="calibre10">Andy omuz silkti.</p>

  <p class="calibre10">“Ve buradaki herkes sana güvenir değil mi?”</p>

  <p class="calibre10">Bir kez daha omuz silkti.</p>

  <p class="calibre10">“Ve ofisin bir dövmecinin üst katında, ayrıca bahse girerim senin de dövmen vardır?”</p>

  <p class="calibre10">Andy başıyla onayladı. Russell Reeves elini uzattı.</p>

  <p class="calibre10">“Kusursuzsun.”“Öyle miyim?”</p>

  <p class="calibre10">“Andy, eğer Armani giyen ve dallama gibi davranan avukatlarımı SoCo’ya yollasaydım biz daha bu işe başlamadan sona ererdi her şey. Bu felaket olurdu.”</p>

  <p class="calibre10">Haklıydı.</p>

  <p class="calibre10">“Bay Reeves, ismimi nerden buldunuz?”</p>

  <p class="calibre10">“Sekreterim Doris Sullivan’dan. Onun trafik cezalarını halletmişsin.”</p>

  <p class="calibre10">“Onu bu sabah aramıştım.”</p>

  <p class="calibre10">“Kulak misafiri oldum. Bu işi nasıl halledeceğim üzerinde kafa patlatıyordum sonra o senden bahsetti. Seni araştırdım ve öğrendiklerim hoşuma gitti.”</p>

  <p class="calibre10">“Öyle mi?”</p>

  <p class="calibre10">“Bak Andy, bölümünden en yüksek notlarla mezun olmadın, bunu ikimizde biliyoruz. Ve seni şirketimin halka arz edilmesi işi için tutmayacaktım ama bu iş için doğru adamsın. Ücretin ne kadar?”</p>

  <p class="calibre10">“Şey, aa…”</p>

  <p class="calibre10">Andy iş hayatı boyunca asla saat başı ücret alabileceği bir iş kapamamıştı.</p>

  <p class="calibre10">“…peki, ne dersin—”</p>

  <p class="calibre10">“Dört yüze ne dersin? Benim şehirdeki avukatlarım bunun iki katını alıyor.” Reeves elini umarsızca salladı. “Fakat sende onlardaki gibi genel gider yok. Pekala, saatte dört yüz dolar.”</p>

  <p class="calibre10"><span class="italic">Saatte dört yüz dolar mı?</span> Andy kırk demeyi düşünmüştü. Nabzı hızla atmaya başladı ve beyni mali durumu üzerinde amansız bir düşünce karmaşasına girdi; bir saatlik kazancıyla bu ofisin iki aylık kirasını ödeyebilir, iki saatlik kazancıyla evinin kirasını ve faturalarını karşılayabilir ve bir diğer iki saatlik ücrete tüm aylık giderlerine çare olabilirdi. Ve yirmi dört saatlik ücretiyle, Aman Allahım, bu bir Stumpjumper anlamına geliyordu!</p>

  <p class="calibre10">“Pekala, Andy, benim avukatım olmak istiyor musun yoksa istemiyor musun?”</p>

  <p class="calibre10">Andy beyninde Stumpjumper’ı ile Life Tepesi’nde sürüş yapıyor, dönemeçleri rüzgar gibi geçip bayırlardan rüzgar gibi iniyordu…</p>

  <p class="calibre10">“Andy?”</p>

  <p class="calibre10">Andy gözlerini kırpıştırdı ve gerçeğe döndü. Önünde oturan milyarder gerçeğine odaklandı; kendisi bütün rüyalarının anahtarıydı.</p>

  <p class="calibre10">“Evet, Bay Reeves. Avukatınız olmak istiyorum.”</p>

  <p class="calibre10">“Harika. İlk alınacak yer Oltrof’un yanındaki eski market alanı.”</p>

  <p class="calibre10">“Beş milyon istiyorlar. Oraya yapılacak iki binaya engel olduk.”</p>

  <p class="calibre10">“Onlar dört alacaklar ve bizde oraya dar gelirliler için yüzlerce ev inşa edeceğiz. Fiyat ikamet edenlerin tekrar yapılandırma planını kabul etmesine bağlı. Bu da senin görevin. Onlarla konuş ve anlaş. Benim şehirdeki avukatlarım kontrat ve tüm isim işleriyle ilgilenecekler. Ve bunun gibi yüzlerce yapı daha tespit ettik. Oldukça meşgul bir avukat olacaksın, Andy. Umarım boş zamanın vardır.”</p>

  <p class="calibre10">“Programımı ona göre ayarlayacağım.”</p>

  <p class="calibre10">“İyi.”</p>

  <p class="calibre10">Russell Reeves ayağa kalktı ve kartvizitini uzattı.</p>

  <p class="calibre10">“Numaralarım. Cep telefonumdan istediğin zaman ara.”</p>

  <p class="calibre10">Reeves’in kartviziti kabartma harflerle süslenmişti. Andy’ninki öyle değildi. Kendi kartvizitini Ramon’un bilgisayarında tasarlamıştı. Kartvizitini zengin müşterisine uzattı.</p>

  <p class="calibre10">“Bu da benim cep numaram.”</p>

  <p class="calibre10">Sanki başka telefonu varmış gibi.</p>

  <p class="calibre10">“Aramıza hoş geldin Andy.”</p>

  <p class="calibre10">El sıkıştılar tekrar, sonra Reeves elini ceketinin cebine soktu ve bir zarf çıkardı. Andy’ye uzattı.</p>

  <p class="calibre10">“Bu ilk haftayı karşılar.”</p>

  <p class="calibre10">Russell Reeves kapıya doğru gitti ve sonra da geri döndü.</p>

  <p class="calibre10">“Fakat saçını kestir, tamam mı?”</p>

  <p class="calibre10">“Peki, Bay Reeves.”</p>

  <p class="calibre10">Merdivenlerden aşağıya inerek gözden kayboldu. Andy pencereye döndü ve Russell Reeves’in aşağıda kaldırımda belirdiğini gördü. Kendisini bekleyen ve yolun ortasında duran limuzine doğru gidiyordu. Bir polis aracı önünde, takım elbiseli ve güneş gözlüğü takan iri kel bir adamın yanında durmuş ceza yazıyordu. Reeves geldiğinde ona baktı. Polisin beden dili aniden değişti; artık özür diler gibiydi. Ceza makbuzunu yırttı. Gülümsedi ve Reeves’in elini sıktı. Sonra da ortadan kayboldu.</p>

  <p class="calibre10">İri kel adam limuzinin kapısını Reeves için açtı, sonra da şoför koltuğuna geçti. Limuzin yolda ilerlemeye başladı. Andy oturdu, zarfı açıp içinden “Andrew Paul Prescott” adına yazılmış 10,000 dolarlık banka çekini çıkardı.</p>

  <p class="calibre10">On bin dolar.</p>

  <p class="calibre10">Andy heyecandan bayılır gibi oldu… bunun bir nedeni de ortaya çıkan korkunç kokuydu. Bunun tek bir açıklaması vardı. Bakışlarını aşağıya çevirdi, şaşkın bir şekilde onu seyreden Max’e baktı.</p>

  <p class="calibre10">“Güero’s’da fasülyeli burrito yedin değil mi?”</p>

  <p class="calibre10">Limuzin henüz gözden kaybolmuştu ki Andy merdivenlerden aşağıya indi, Max’i Ramon ile bıraktı (aceleyle Ramon’un üzerinde çalıştığı popoya bir kez daha baktı) ve sonra da Huffy’ye atladı. Süratle çeki bozdurmak üzere bankaya gitti, bedeni duyguları tarafından ele geçirilmiş bir ergen gibi kalbi güm güm atıyordu. Veznedeki kadın “harcamaya uygun,” dedi. Andy kolunu boynuna dolayıp kadını öpmek istedi. Fakat onun yerine sanki çok sıradan bir olaymış gibi “Teşekkürler,” dedi.</p>

  <p class="calibre10">Doğruca REI’ye gitti.</p>

  <p class="calibre10">Ne istediğini Wayne’e söylediğinde yüzündeki ifadenin bir kamera tarafından yakalanmadığına üzüldü. Tabii ki Wayne, Andy’nin isteğini yerine getirmeden önce çekin kabul edilebilir olduğunu bankadan teyit ettirdi. “Kişisel alma,” demişti. İki saat sonra, Andy Prescott Hike-and-Bike’dan satın aldığı bir Specialized S-Works Stumpjumper dağ bisikletini Lady Bird Gölü çevresinde sürüyordu. Max de ona eşlik ediyordu.</p>

  <p class="calibre10">Kanunlar gereği hızını saatte on milin altında tutmalıydı ve yol iş çıkışı olduğundan hınca hınç doluydu, bu yüzden Andy bisikleti acele etmeden hissetmeye başladı; ayrıca diğer bisiklet sürücülerinin kıskançlık dolu bakışları onu epey eğlendiriyordu. Onları kim suçlayabilirdi ki: Karbon-çelik tam süspansiyonlu gövde, hidrolik disk frenler, Shimano marka vites, karbon mandallı değiştirici, yarış jantları ve tekerleri vardı. Hepsi birinci sınıftı. Hepsinin bakışları öylesine haset doluydu ki Andy sanki gidonunda Spandex şort ve straples üst giymiş Suzie’nin oturduğunu sandı.</p>

  <p class="calibre10">On mil uzunluğundaki granit yol kıyı şeridi boyunca uzanıyordu. Koşucular ve bisiklet sürücüleri buraya hafta içi akşam beş, hafta sonu her gün gelirlerdi; kimisi yaptığı iş konusunda ciddi, kimisi sosyalleşmek için gelirdi ama çoğu fit ve gösterişten hoşlanan tiplerdi. Gölün çevresinde koşmak ya da bisiklete binmek Austin’in alışılagelmiş sahnelerinden biriydi, burası hem görmek hem de görülmek için bir yerdi. Burada aktif ve sıkı vücutlu olup doğayla kucaklaşmalı ve Spandex giymeliydiniz.</p>

  <p class="calibre10">Andy iyi hissediyordu.</p>

  <p class="calibre10">Gerçek bir erkek gibi. Gerçek bir avukat gibi. Bunu zengin bir müvekkil ile sağlamıştı. Durumun tuhaflığını bir an olsun düşünmemişti; neden Russell Reeves gibi bir milyarder Andy Prescott gibi trafik cezalarına bakan bir avukatın kapısından içeri girip ona milyon dolarlık bir emlak işini teklif ederdi ki? Bu astronomik bir meblağdı. Şimşek gibi hızla olup bitmişti. Ve bu onu tedirgin ediyordu. Tıpkı babasının dediği gibi: “Eğer bir şey doğru olamayacak kadar iyiyse, muhtemelen doğru değildir.”</p>

  <p class="calibre10">Öte yandan – ve Andy kendisini çaresizce öte bir yan ararken buldu – Reeves, SoCo konusunda haklıydı; ona her adımında karşı çıkacaklardı. Hepsi militan düzeyinde aktifti ve onu durdurmak için belediyeye karşı ölümüne mücadele edeceklerdi. Nehrin kuzey tarafından kimseye güvenmezlerdi, bu yüzden herkesin güvenebileceği güney tarafından bir avukata ihtiyaç duymuştu. Andy Prescott gibi birine.</p>

  <p class="calibre10">O bu iş için <span class="italic">mükemmeldi</span>.</p>

  <p class="calibre10">Bir gürültü ilgisini dağıttı. Andy, bisiklet yolunun César Chávez Sokağı tarafında gidiyordu. Protestocular Seaholm projesinin yapım alanı sahasının tam önünde toplanmışlardı – burası Dallaslı bir yatırımcı tarafından finanse edilen Austin tarihinin en büyük iştirakiydi – göstericilerden ‘Belediye bizi sattı! Onlara oy verme!’ Sesleri yükseliyor taşıdıkları pankartlarda iri harfli yazılar göze çarpıyordu: AUSTİN’İ DALLAS’A BENZETMEK İSTİYORLAR, ŞEYTAN YATIRIMCI ve bol bol da YATIRIMCILAR ŞEREFSİZ pankartları göze çarpıyordu. Austinlilere göre dünya üzerinde gezen her canlı emlak yatırımcılarından daha değerliydi; ama bugünlerde Kuzey Kore’de yapılan füze denemeleri anketlerde yatırımcılardan daha fazla nefret edilen tek şeydi. Ve Andy Prescott o yatırımcılardan biri için avukatlık yapacaktı.</p>

  <p class="calibre10">Ya da yapacak mıydı?</p>

  <p class="calibre10">Andy gözlerini protestoculardan kaçırmaya çalıştı ve yeni müvekkilinin niyetini düşünmeye başladı. Russell Reeves SoCo’ya <span class="italic">yatırım yapmayı</span> değil, burayı <span class="italic">yenilemeyi</span> düşünüyordu. Andy bir <span class="italic">yatırımcının</span> avukatı değil, <span class="italic">yenileyicinin</span> avukatı olacaktı. O şeytanın değil, bir meleğin avukatı olacaktı. Köhne binaları alıp onları dar gelirliler için ev haline getirecek olan iyiliksever milyarder bir melek. Şu zamanda bunu kim yapardı ki? Belediye yapmazdı. Ucunda para olmadan bir yatırımcı da yapmazdı. Bunu sadece bir melek yapabilirdi. Sadece Russell Reeves. SoCo’da kalanlar yüksek ev fiyatları ve vergiler yüzünden göçe zorlanıyorlardı. Reeves’in bu teklifine ihtiyaçları vardı. Planlarıyla eğer halka giderse ona yardım edecekti. Ve onlara yardım kendisine yardımdı.</p>

  <p class="calibre10"><span class="italic">Saat başı tam dört yüz dolar!</span></p>

  <p class="calibre10">Bugün çok mutlu olmuştu çünkü dört yüz dolar kazanmıştı – ama bu parayı bir saatte kazanırsa? Eğer bir ayda kırk saat çalışırsa bu tamı tamına <span class="italic">on altı bin dolar</span> ederdi. Bu parayı trafik cezası davalarından bir yılda kazanamazdı. Bunu reddetmesi mi gerekirdi? Muhteşem Stumpjumper’ını Wayne’e geri mi iade edip bir Schwinn’e mi binmeliydi? Yard Dog’dan aldığı oyma baykuşu geri verip annesinin altmış ikinci yaşını kutlayacağı doğum gününe hediyesiz mi gitmeliydi?</p>

  <p class="calibre10"><span class="italic">Hiç sanmıyorum.</span></p>

  <p class="calibre10">Babası ayrıca şunu da demişti, “Asla adi bir hediye bakma.”</p>

  <p class="calibre10">İki yüz elli kilometre kuzeyde, Alvin Adams devasa hamburgerinden bir ısırık aldı. Quuens’de bir barda oturmuş hamburger ve patates kızartmasını yerken birasını yudumluyordu. İş yerinde bir başka sıkıcı gün daha geride kalmıştı ve baş ağrısından kurtulup rahatlaması için iki ya da üç biraya ihtiyacı vardı. Diğer bir deyişle, Alvin Adams’ın hayatında bir başka sıkıcı gün dahaydı; çalıştığı şirket tarafından basılmış tıbbi yayınların başında sekiz saat dikkat kesilerek makaleleri okumuş, hataları düzeltmiş, yazarları referanslarını doğrulaması için aramış ve onların yazdığı egzotik hastalık isimlerinin yazımlarını düzeltmişti. Kahretsin, eğer akademik kariyerine devam etseydi isminin önüne Doktor ya da Doçent yazılabilirdi.</p>

  <p class="calibre10">İşinden nefret ediyordu.</p>

  <p class="calibre10">Fakat faturalarını ödemek zorundaydı. Ya da, en azından, parasının yettiğince limitini doldurmuş olan kredi kartlarının ödemesi gereken en düşük tutarlarını ödemeliydi. Şerefsizler, yüzde otuz faiz koyuyorlardı. Yüksek faiz yasalara aykırı olmalıydı, ama kredi kartı şirketleri tüm eyaletlerde bunu etkisiz kılacak federal bir yasa satın almış olmalıydı. Ne anlaşma ama. Hamburgerinden bir ısırık almıştı ki orta yaşlarda, takım elbise giyen ve elinde evrak çantası olan bir adam karşısındaki koltuğa oturdu. Avukat gibi görünüyordu. Alvin yutkundu ve sonra da şöyle dedi, “Yardım edebilir miyim?”</p>

  <p class="calibre10">“Birbirimize yardım edebiliriz, Alvin,” dedi adam.</p>

  <p class="calibre10">“Nasıl olacakmış bu?”</p>

  <p class="calibre10">Adam evrak çantasını açtı ve bir zarf çıkardı. Masanın karşısına itti. Alvin hamburgerini tabağına bıraktı ve zarfı aldı. Oldukça kalındı. Onu açtı. İçinde 100 dolarlıklar vardı. Bir sürü 100 dolar vardı içinde. Zarfı kapadı ve masanın üzerine koydu.</p>

  <p class="calibre10">“Bu çok para.”</p>

  <p class="calibre10">“Elli bin dolar.”</p>

  <p class="calibre10">“Kimsin sen?”</p>

  <p class="calibre10">“Bay Smith.”</p>

  <p class="calibre10">Alvin gülümsedi. “Pekala, Bay Smith benden ne istiyorsunuz?”</p>

  <p class="calibre10">“Bir isim.”</p>

  <p class="calibre10">“Kimin ismi?”</p>

  <p class="calibre10">Bay Smith tekrar evrak çantasına uzandı ve bu defa bir dosya çıkardı. Masanın üzerine koydu böylece Alvin üzerinde yazanları okuyabildi: “Hasta X: Kurtarıcı Mı?”</p>

  <p class="calibre10">Alvin bu dosyayı anımsamıştı; şirketi tarafından basılmış bilimsel dergilerden birinde yayınlanmış bir makaleydi. Ne zamandı – iki ya da üç sene önce mi? Alvin’in makaleyi hatırlamasının sebebi yazarının “Anonim” olmasından kaynaklanıyordu ve makale—</p>

  <p class="calibre10">“Bir halta yaramaz.”</p>

  <p class="calibre10">“Efendim?”</p>

  <p class="calibre10">Alvin elindeki kızarmış patatesle makaleyi gösterdi.</p>

  <p class="calibre10">“Bu.”</p>

  <p class="calibre10">“Ne, siz araştırmacı mısınız?”</p>

  <p class="calibre10">“Sayılır. Yüzlerce araştırma makalesi okudum. Bu çok kötü bir şeydi. Bu işle ilgilenen kimse bu saçmalıklara inanmaz. Sadece kocaman bir şaka bu.”</p>

  <p class="calibre10">“Kim olduğunu biliyor musunuz?”</p>

  <p class="calibre10">“Hasta X’in mi?”</p>

  <p class="calibre10">“Hayır, Anonimin.”</p>

  <p class="calibre10">“Neden bunu bilmek istiyorsun ki?”</p>

  <p class="calibre10">“Ana prensip bilmektir Alvin, senin bilmene gerek yok. Tek bilmen gereken bu ismin karşılığının elli bin dolar ettiği. Vergisiz.”</p>

  <p class="calibre10">Alvin “Anonim” denen kişinin kimliğini biliyordu çünkü yazarla bu makale ve sonraki iki makalesinin üzerinde düzeltmeler yapması için defalarca yazışmıştı.</p>

  <p class="calibre10">“Biliyorsun bu gizli bilgi.”</p>

  <p class="calibre10">“Avukat mısın, Alvin?”</p>

  <p class="calibre10">“Hayır.”</p>

  <p class="calibre10">“Peki, kaybedecek neyin var?”</p>

  <p class="calibre10">“İşim.”</p>

  <p class="calibre10">“Peki bunu nasıl öğrenebilirler?”</p>

  <p class="calibre10">Alvin bunu düşündü, bunu öğrenmelerine ihtimal var mıydı?</p>

  <p class="calibre10">“Öğrenemezler ama…”</p>

  <p class="calibre10">Adam masanın üzerindeki zarfa uzanıp geri alır gibi yaptı.</p>

  <p class="calibre10">“Tony Falco.”</p>

  <p class="calibre10">Alvin bu adı hatırlıyordu çünkü daha önce “Anonim” bir yazara rastlamamıştı.</p>

  <p class="calibre10">“Ve kim bu Tony Falco?”</p>

  <p class="calibre10">“Bir doktor.”</p>

  <p class="calibre10">“Nerede?”</p>

  <p class="calibre10">“Burada. New York’da. En azından o zamanlar öyleydi.”</p>

  <p class="calibre10">Bay Smith ayağa kalktı ve bardan dışarı çıktı. Alvin zarftaki paraya bir kez daha göz attı sonra da zarfı kapatıp cebine koydu. Baş ağrısı geçmiş de olsa bir bira daha sipariş etti.</p>

  <p class="calibre10">İki saat ve dört bira sonra, tökezleyerek bardan çıktı. Hava artık karanlıktı. Birkaç bina ötede kaldırımın kenarına park etmiş siyah sedana yaslanmış duran kapüşonlu adamı fark etti. Alvin yakınlarına gelene kadar bekledi. Sonra aniden Alvin’e doğru hamle yaptı ve güçlü kollarıyla onu omuzlarından kavradı.</p>

  <p class="calibre10">“Alvin, avukata ne anlattın?”</p>

  <p class="calibre10">“Ne avukatı?”</p>

  <p class="calibre10">“Sana para veren avukat.”</p>

  <p class="calibre10">“Ne parası?”</p>

  <p class="calibre10">Adamın parmakları Alvin’in ceketinde paranın bulunduğu yere birkaç defa vurdu.</p>

  <p class="calibre10">“Bu para. Bak, Alvin, parayı istemiyorum. İstediğim şey bilgi.”</p>

  <p class="calibre10">“Hiçbir şey bilmiyorum.”</p>

  <p class="calibre10">Adam üzerindeki kabanı geriye doğru attı ve ortaya bir tabanca çıktı.</p>

  <p class="calibre10">“Hadi Alvin, bunun için ölmeye değmez.”</p>

  <p class="calibre10">Haklıydı.</p>

  <p class="calibre10">“Tony Falco.”</p>

  <p class="calibre10">“Ve?”</p>

  <p class="calibre10">“O bir doktor, burada New York’da.”</p>

  <p class="calibre10">“Teşekkürler Alvin.”</p>

  <p class="calibre10">Adam sıkıca tuttuğu Alvin’in omuzlarını serbest bıraktı. Adam onu barın aşağısındaki dar sokağa itmeden önce derin bir nefes almayı başarmıştı Alvin. Geriye dönüp baktığında adamın silahın uzun ve kalın namlusunu onun kafasına doğrulttuğunu gördü. Ve Alvin Adams bir daha asla baş ağrısı çekmeyeceğini biliyordu.</p>

  <p class="calibre10">Telefondaki ses şöyle dedi: “Tanrım, Harmon, neden Adams’ı öldürdün?”</p>

  <p class="calibre10">“Sessiz kalması için.”</p>

  <p class="calibre10">“O kiminle konuşacaktı ki? Ona rüşvet verdiler, Tanrı aşkına. Ve o da ismi verdi.” Derin bir iç geçirme duyuldu. “Şu andan itibaren Harmon, işleri senin yerine avukatın yapmasına izin ver. İzinsiz öldürmek yok, anladın mı? Unutma, öldürmek istediğimiz tek bir kişi var.”</p>

  <div class="mbppagebreak" id="calibre_pb_15"></div>
</body>
</html>
