<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos286684"><span class="calibre13"><span class="bold">Bölüm 8</span></span></p>

  <p class="calibre14">Tony Falco, Tanrı’ya inanırdı. Ama bilime de inanırdı. Bu iki inancını karıştırmaz, ayrı tutardı; çünkü Tanrı’ya inanmak demek bilimi inkar etmek ya da bilime inanmak Tanrı’yı reddetmek demekti.</p>

  <p class="calibre10">O inançlı bir bilim adamıydı. Onu nereye götürürse götürsün bilimi takip ederdi; ahlaki, kuramsal, dini ya da politik kısıtlamaları görmezden gelirdi. Çünkü bu kısıtlamaların hepsi insanlar tarafından hazırlanmıştı, Tanrı tarafından değil. Fakat o Amerikalı politikacıların bilimi bezdirici şekilde kısıtlamasını izlemişti. Amerikalıların çoğu bilim yerine dine inanıyordu, sanki Tanrı bize sorgulamak için aklı dış dünyayı görmezden gelmemiz için vermemişti; dünyayı dolaylı ya da dolaysız yoldan Tanrı yaratmıştı. Politikacıların ahlaki ya da dini nedenlerden ötürü bilimi kısıtlamasından artık bıkıp usanmıştı.</p>

  <p class="calibre10">Kök hücresi belki de yüzyılın buluşuydu, ama politik güç sahibi dindarlar kök hücre araştırmalarını Amerika dışına yollamışlardı; basit olarak bilim adamları bu çalışmalara “embriyonik kök hücreleri” diyordu. Kürtaj karşıtları “embriyo” kelimesine kemiğe dişlerini geçirmiş bir doberman gibi yapışmıştı ve tüm bilimsel araştırma bir anda kürtaj tartışmasının ortasına sürüklenmişti; gerçi herhangi bir şekilde insan hayatının sona ermesi söz konusu değildi.</p>

  <p class="calibre10">Bilim adamları hastanın deri hücresinden embriyonik kök hücrelerini alıyor ve hücrelerini çıkarıyorlardı. Daha sonra bu çekirdekleri döllenmemiş insan yumurtasına enjekte ediyorlardı. Yumurta – ya da embriyo – büyüyor ve blastosit olana kadar bölünüyorlardı; tek katmanlı küre şeklindeki hücre halleriydi bunlar. Blastosit formuna ulaşınca kök hücreler çıkarılıyordu. Bu kök hücreler hastalara enjekte ediliyor ve bir dizi – mucizevi? – aşamanın sonucunda vücutta bulunan diğer hücrelere – kan, kalp, beyin, sinir – benziyorlardı. Bunun sonucunda kişinin hasta olan vücudunu onarıyorlardı. Böylece hastanın hayatı kurtulmuş oluyordu.</p>

  <p class="calibre10">Peki politika bu işin neresinde dahil oluyordu? Eğer kök hücreler olmazsa yumurtalar ölüyordu. Başka bir insan hayatı değil, hastadan alınmış klon hücrelerdi bunlar. Fakat ortada iki kelime vardı – klon ve embriyo – bunlar politikadaki üzeri kırmızı kalemle çizilen iki kelimeydi. Ama Amerika’daki hücre kültürlerinin çoğunun kirlenmiş ve tıbbi anlamda işe yaramaz olduğu ve telafisinin imkansız olduğu ortaya çıktı. Ve böylece kök hücre araştırmaları Amerika’da aksamış oldu.</p>

  <p class="calibre10">Fakat Tony Falco yaşamını insanların hayatını kurtarmaya adamıştı ve Petri kaplarındaki klonlanmış hücreler – yumurta, embriyo ya da her neyse – ölen bir çocuğun hayatını kurtaracaksa her türlü ahlaki kararı kolayca verebilirdi. Tony Falco, Amerikan hükümetinin ölen hastalar için bu tedaviye onay veren yasasını bekleyerek yaşlanamazdı; hastalarını şimdi kurtarmak istiyordu. Onlara bilim sayesinde daha uzun hayatlar vermek istiyordu.</p>

  <p class="calibre10">Bu yüzden Çin’e taşındı.</p>

  <p class="calibre10">Çin’de bu tip politik kısıtlamalar yoktu. Embriyonik kök hücre araştırmaları cesaretlendiriliyor, destekleniyor ve onlara kaynak sağlanıyordu. Araştırma merkezleri dünya klasmanında ve araştırmacıların hepsi batıda eğitim görmüştü. Kök hücre araştırmaları ve tedavileri hükümetin baskısından uzak bir şekilde ilerliyordu. Çin kök hücre araştırmalarına liderlik ediyordu. Çin’de bilim geçerliydi, inanç değil. Amerikalılar kendi inançlarını yanlarında getirebilirlerdi ama Tony Falco onları bilimle tedavi ederdi.</p>

  <p class="calibre10">Ve Amerikalılar çaresizce bilime ihtiyaç duyuyordu. Akın akın Çin’deki enstitülere gelip ülkelerinde yasal olmayan kök hücresi tedavisi görüyorlardı. Her seansta 50,000 dolar ödüyorlardı. Evet, hepsi kobaydı ama gözlerinde ölüm korkusu vardı; para ve tehlike onlar için hiçbir şeydi çünkü kaybedecek hiçbir şeyleri yoktu. Falco, insanların yaşamak istediğini öğrenmişti.</p>

  <p class="calibre10">Meslektaşları Amerika’da yayınlanan bilimsel makalelerini ahlaksızca ve sömürüye dayalı olarak değerlendirmişti – onlar buna “kök hücresi turizmi” diyorlardı – ama aslında onlar da içten içe politik oyunlarla önü kesilmeyen bilimin hayalini kuruyorlardı. Ve eğer kök hücreleri lösemi gibi kan kanseri hastalıklarını tedavi ederse pek çok hastalık için de aynısının söz konusu olacağını biliyorlardı. Fakat onlar yirmi yıl daha beklemeye isteklilerdi.</p>

  <p class="calibre10">Tony Falco’nun böyle bir niyeti yoktu.</p>

  <p class="calibre10">Bu yüzden kök hücreleri Lou Gehrig hastalarına, MS hastalarına, beyin ve omuriliği hasarına uğrayanlara, epilepsi, ataksi, Batten hastalarına ve daha bir sürü ölümcül hastalığa sahip olanlara enjekte etti. Amerika’da kök hücresi kültürlerinin kirlendiği ortaya çıkmadan önce benzer deneyleri orada da yapıyordu ama FDA tarafından insanlar üzerinde uygulanması onaylanmamış yöntemleri kullanamazdı. Sonuçlar hayal kırıklığından muhteşeme doğru bir yükseliş göstermişti. Bu yüzden pek çok Amerikalı Çin’e akın ediyordu.</p>

  <p class="calibre10">Falco karşısında oturan Amerikalının Pekin’e kök hücresi tedavisi için geldiğini sanıyordu. Fakat yanılıyordu.</p>

  <p class="calibre10">“Bay Smith, araştırma laboratuarıma elli milyon dolar bağışlamak istiyorsunuz, öyle mi?”</p>

  <p class="calibre10">“Evet.”</p>

  <p class="calibre10">“Ve hiçbir talepte bulunmadan?”</p>

  <p class="calibre10">“Sadece bir tane.”</p>

  <p class="calibre10">“Ve bu talebiniz nedir Bay Smith?”</p>

  <p class="calibre10">“Bir isim.”</p>

  <p class="calibre10">“Kimin ismi?”</p>

  <p class="calibre10">“Hasta X.”</p>

  <p class="calibre10">Falco sandalyesine yaslandı ve ellerini göğsünde birleştirdi.</p>

  <p class="calibre10">“Hasta X bir efsane.”</p>

  <p class="calibre10">Bay Smith eğildi ve evrak çantasını açtı; birkaç dosyayı çıkarıp masanın üzerine koydu. Kağıttaki başlığı Falco tanımıştı; “Hasta X: Kurtarıcı Mı?”</p>

  <p class="calibre10">“Bay Smith, o makaleyi okudum.”</p>

  <p class="calibre10">“Makaleyi siz yazdınız.”</p>

  <p class="calibre10">“Yazarı anonim olarak geçiyor.”</p>

  <p class="calibre10">“Yazarı sizdiniz, Bay Falco. Basması için yolladığınız dergiden isminizin izini sürdük. Alvin Adams desem.”</p>

  <p class="calibre10">Falco her bir makalesi için Alvin ile birkaç defa e-posta üzerinden haberleştiğini anımsamıştı.</p>

  <p class="calibre10">“Kadının ismine ihtiyacımız var,” dedi Bay Smith.</p>

  <p class="calibre10">“Kadının ismi mi?”</p>

  <p class="calibre10">“Evet, o kadının ismi.” Bay Smith makaleden bir kısmı okumaya başladı. “Hasta X beyaz bir kadın, yirmi beş otuz yaşlarında….”</p>

  <p class="calibre10">“Ah, evet o kadın. Neden onun ismini öğrenmek istiyorsunuz?”</p>

  <p class="calibre10">“Onda istediğimiz bir şey var.”</p>

  <p class="calibre10">“Evet, muhtemelen öyledir. Herkesin istediği şeye sahip o. Benim de istediğim bir şeye. Fakat yeteneğini dünyayla paylaşmak istemedi.”</p>

  <p class="calibre10">Hasta X, Tony Falco’nun meslek hayatındaki en büyük hayal kırıklığıydı. Üzerinden üç yıl geçmiş olmasına rağmen hâlâ üzerinden atamamıştı.</p>

  <p class="calibre10">“Üzgünüm, Bay Smith ama size yardım edemem.”</p>

  <p class="calibre10">“Yüz milyon dolar desem.”</p>

  <p class="calibre10">“Bağışçı siz misiniz?”</p>

  <p class="calibre10">“Müvekkilim.”</p>

  <p class="calibre10">“Avukat mısınız?”</p>

  <p class="calibre10">“Evet.”</p>

  <p class="calibre10">“Peki müvekkiliniz kim?”</p>

  <p class="calibre10">“Bunun gizli kalması gerek. Gizli kalacağına dair yemin ettim. Avukat-müvekkil mahremiyeti, bilirsiniz.”</p>

  <p class="calibre10">“Ben de aynı durumdayım.”</p>

  <p class="calibre10">“Avukat mısınız?”</p>

  <p class="calibre10">“Gizlilik yemini.”</p>

  <p class="calibre10">“Hukuk, hasta – doktor mahremiyetini tanımaz.”</p>

  <p class="calibre10">“Ben tanırım.”</p>

  <p class="calibre10">“İki yüz milyon dolar. Sadece kadının adını verin.”</p>

  <p class="calibre10">“Bay Smith, ilaç şirketleri için çalıştığınızı farz ediyorum?”</p>

  <p class="calibre10">Smith hiçbir şey söylemedi.</p>

  <p class="calibre10">“Hasta X sektör için iyi olmazdı, değil mi? Şey, ben de yardımcı olamam. Üzgünüm Bay Smith ama müvekkilinizi bu işin dışında tutacağım. Üzgünüm.”</p>

  <p class="calibre10">Harmon Payne, Tony Falco’nun karşısında oturuyordu. Doktor sıska, muhtemelen deli gibi çalışan ve orta yaşlı biriydi. Saçları seyrek ve griydi, yüzünde eski bir gözlük vardı. Oldukça zeki görünüyordu. Harmon, Dr. Falco’yu öldürmek için Çin’e gelmemişti, ona ya rüşvet verecekti ya da ismi söylemesi için onu tehdit edecekti. Aslında bunlar deneyimlerine göre nadiren işe yararlardı. Öldürmek en etkili yöntemdi. Fakat birisi tarafından tutulmuştu ve işverenini memnun etmek zorundaydı. Müşterisi bir hayli tutucuydu.</p>

  <p class="calibre10">“Sizin için ne yapabilirim, Bay Payne?” dedi Dr Falco.</p>

  <p class="calibre10">“Ben sizin için bir şeyler yapabilirim, Doktor.”</p>

  <p class="calibre10">“Neymiş o?”</p>

  <p class="calibre10">“Para.”</p>

  <p class="calibre10">Doktor gülümsedi: “İki gün içerisinde iki Amerikalı para teklif etti. Bu bir tesadüf mü, Bay Payne?”</p>

  <p class="calibre10">“Bay Smith’e ne söylediniz?”</p>

  <p class="calibre10">“Bu sizi ilgilendirmez ama hiçbir şey söylemedim. İlaç şirketlerine yardım etmem.”</p>

  <p class="calibre10">“Smith ilaç şirketleri için mi çalışıyormuş?”</p>

  <p class="calibre10">“Öyle olduğunu sanıyorum.”</p>

  <p class="calibre10">“Hangisi için?”</p>

  <p class="calibre10">“Söylemedi.”</p>

  <p class="calibre10">“Ne istiyordu?”</p>

  <p class="calibre10">“Bir kez daha Bay Payne, bu sizi ilgilendirmez.”</p>

  <p class="calibre10">“Hasta X mi?”</p>

  <p class="calibre10">“Bay Payne, Bay Smith’e hiçbir şey söylemedim ve size de söylemeyeceğim.”</p>

  <p class="calibre10">“Para istemiyor musunuz?”</p>

  <p class="calibre10">“Sizin paranızı değil.”</p>

  <p class="calibre10">“Başka yöntemlerim de var.”</p>

  <p class="calibre10">Dr. Falco telefonun üzerindeki bir tuşa bastı. “Ling Su, lütfen güvenliği çağır.” Harmon’a geri döndü. “Bay Payne, güvenlik iki dakika içerisinde burada olacak. Şimdi gidebilirsiniz ya da tutuklanıp kalan ömrünüzü bir Çin hapishanesinde geçirebilirsiniz. Burada oldukça farklı yöntemler vardır.”</p>

  <p class="calibre10">Harmon ayağa kalktı.</p>

  <p class="calibre10">“Eve geldiğinizde tekrar görüşeceğiz, Dr. Falco.”</p>

  <div class="mbppagebreak" id="calibre_pb_17"></div>
</body>
</html>
