<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos57699"><span class="calibre13"><span class="bold">Bölüm 2</span></span></p>

  <p class="calibre14"><span class="italic">La Cerveza más fina.</span></p>

  <p class="calibre10">Andy bitirdiği Corona’sının boş şişesini boğumundan tutup salonun diğer ucundaki garson onu görene kadar havada salladı. Ronda bu pazar günü Congress Caddesi’nin önüne dizilmiş kaldırım masalarına bakıyordu. Yirmi beş yaşındaydı, tatlı biriydi ve lezbiyendi; siyah saçları mor ve yeşil renklerle canlandırılmış ve cildinin görünen her bir milimi dövmeyle kaplanmıştı. Üzerinde sadece bir mini kot etek ve boynundan bağlı kırmızı bir önlük olduğundan çoğu görünüyordu. Bu mesafeden dövmeler karışıyordu ve kadın sanki ayaklı bir Jackson Pollock tablosu gibi görünüyordu. Kadın dört parmağını havaya kaldırdı ve sorarcasına kaşlarını çattı, bir kez daha bütün masaya mıydı? Andy başıyla onayladı ve arkası dönük olan Tres’i işaret etti. Tres henüz bilmiyordu ama o ısmarlıyordu.</p>

  <p class="calibre10">Andy Prescott bütün masanın hesabını ödeyemezdi. Yirmi dokuz yaşındaydı, parasal durumu en hayati sorunuydu. Bugüne kadar emeklilik fonuna para yatırmalı, mortgage ile alacağı evin depozitosunu biriktirmiş ve geleceğini güvence altına alacak bir plan yapmış olmalıydı. Neden yapamıyordu? Neden Natalie’nin dediği gibi para kazanmak için büyük bir hırs duymuyordu? Bu sadece yetişkin olmayı inkâr etmesi yüzünden miydi? Yoksa saç ve göz rengi gibi kalıtımsal mıydı? Yoksa karakterindeki bir eksiklik miydi? Neden bu yetişkin sorunlarını dert etmek yerine...”</p>

  <p class="calibre10">“Tanrım, Tres, şu gelene bak.”</p>

  <p class="calibre10">Çok güzel bir kız masalarının yanından geçmişti ve restorana girmişti ama Tres’e de bir bakış atmıştı.</p>

  <p class="calibre10">Andy arkasından bağırdı; “Onun sahibi var! Benim yok ama!”</p>

  <p class="calibre10">Natalie, Tres’e gece dışarı çıkması için izin vermişti, kendisi evde oturup Hindistan’daki “kiralık rahim” işini araştıracaktı. Böylece onlar da üniversite arkadaşları olan Dave ve Curtis ile – ki onlar da şu anda diğer masada oldukça derin bir mevzuya dalmışlardı – Meksika birası içiyorlardı.</p>

  <p class="calibre10">“Apartmana dönmeliydi,” dedi Tres, “dosdoğru bilgisayarın başına oturdu. Havuzda okuduğu makale gerçekten onun hormonlarını coşturdu.”</p>

  <p class="calibre10">“Gerçekten bunu yapmayı düşünüyor musunuz? Bebeğinizi Hintli bir kadına doğurtmayı yani?”</p>

  <p class="calibre10">“Natalie fiyatları karşılaştırana kadar değil. Amerikalı bir taşıyıcı annenin maliyeti her şey dahil yüzbin doları buluyor. Hindistan’da ise sadece beş binliğe hallediliyor.”</p>

  <p class="calibre10">“Bisikletine ödediğinden çok daha azını vereceksin.”</p>

  <p class="calibre10">“Evet, ama bu bir servet Hindistan’da. Natalie’nin dediğine göre nüfusun üçte biri günlük 1 dolara geçiniyor. Amerikalı bir taşıyıcı anne elli bin dolar alırken, Hintli iki bin beş yüz dolar alıyor, fakat bu arada yedi yıllık bir ödeme miktarına denk geliyor.”</p>

  <p class="calibre10">Andy salsa sosuna bulanmış bir tortillayı ağzına attı ama bunu yaptığına anında pişman oldu; salsa gerçekten baharatlıydı. Boşalmış olan şişesine doğru döndü ve içerisinde soğuk birkaç damla var mı diyerek kafasına dikti. Şansı yoktu. Ofladı ve Dave ile Curtis’e arkalarındaki tatlı kızı işaret etti; onlar kıza bakmak için arkalarını döndüklerinde Andy, Curtis’in birasına uzandı ve içti, sonra da Curtis farkına varmadan şişeyi yerine koydu. Ağzını koluna sildi.</p>

  <p class="calibre10">“Dokuz ay, iki bin beş yüz dolar mı? Bu ayda üç yüz dolar eder?”</p>

  <p class="calibre10">“İki yüz yetmiş eder,” dedi Tres.</p>

  <p class="calibre10">“Rahmi günlük dokuz dolara mı kiralayacak?”</p>

  <p class="calibre10">“Evet ve çok daha iyi bir şekilde kontrol edilecek. Klinik, taşıyıcı anneleri dokuz ay boyunca barındırıyor, doğum öncesi yeterli besin ve bakım almalarını sağlıyor, hatta tüm yaşamları boyunca beslenmedikleri kadar iyi besleniyorlar.”</p>

  <p class="calibre10">“Bu kadınlar beraber mi yaşıyor?”</p>

  <p class="calibre10">Tres başıyla onayladı. “Eşleriyle ilişkiye girmelerini önlemek için. Bir evde yirmi taşıyıcı anne kalıyor.”</p>

  <p class="calibre10">“Bebek fabrikaları.”</p>

  <p class="calibre10">“Ve buradaki gibi çocuğu alacak endişesi taşımıyorsun. Ödeme yaptık, o bizim ve kadın bir anlaşma yaptı. Çocuğu vermek zorunda.”</p>

  <p class="calibre10">Tres birasından bir yudum aldı.</p>

  <p class="calibre10">“Tek sorun, Hintli kadınların Amerikalı kadınlara oranla doğumda ölme ihtimalinin on kat fazla olması.”</p>

  <p class="calibre10">“Yani taşıyıcı annenin doğum esnasında ölme ihtimali oldukça yüksek?”</p>

  <p class="calibre10">“Evet… ama Natalie bu riski almaya hazır. Ayrıca eğer taşıyıcı anne ölürse ödediğimiz tüm parayı alabileceğiz.”</p>

  <p class="calibre10">“Eminim bu taşıyıcı anneyi daha iyi hissettirecektir.”</p>

  <p class="calibre10">“Ve Natalie vücudunu korumaya devam edecek.”</p>

  <p class="calibre10">“Onun görünüşü için değer, Tres, bu konuyu sorgulaman bile manasız ama sence tüm bu şey biraz fazla “çirkin Amerikalı” gelmedi mi, bilirsin hani üçüncü dünya ülkelerindeki fakir insanları sömürme falan.”</p>

  <p class="calibre10">“Annen gibi konuşuyorsun. Andy, bunun Amerikan şirketlerinin vergi muafiyeti için ürünlerini ucuz iş gücüyle üretmelerinden bir farkı yok.”</p>

  <p class="calibre10">“Kesinlikle.”</p>

  <p class="calibre10">Andy biralar için Ronda’yı aradı ve sonra da tekrar Tres’e döndü.</p>

  <p class="calibre10">“Yani test tüpüyle seks yaptıktan sonra Hindistan’da küçük bir Cuatro üreteceksin?”</p>

  <p class="calibre10">Tres omzunu silkti. “Bakmak için <span class="italic">Playboy</span> bulmalıyım.”</p>

  <p class="calibre10">“Bu çok romantik.”</p>

  <p class="calibre10">Dave, Curtis ile sohbetine bir anlığına ara verdi ve “Bu hep bana da olur,” dedi. “Senin içkilerinin parasını ödeyemeyeceğini fark ediyorlar.”</p>

  <p class="calibre10">Curtis saçlarının arasından kafa derisine ulaşarak sert bir şekilde kaşıdı ve sonra da bir şey bulmuşçasına parmaklarını inceledi.</p>

  <p class="calibre10">“Yani?”</p>

  <p class="calibre10">“Yani onların değerli alanlarını işgal ediyorsun. Gözden ırak bir depo kirala.”</p>

  <p class="calibre10">Curtis gözlüklerini burnunun üzerine indirdi.</p>

  <p class="calibre10">“Qua’da kapıda duranlar bana güldü ve ben dokuz ay içerisinde doktoramı almış olacağım.”</p>

  <p class="calibre10">“Üniversitede aldığın diplomalar senin o kapıdan girmene yardımcı olmaz, Curtis.”</p>

  <p class="calibre10">“Qua,” dedi Andy. “Yerde akvaryum olan yer mi?”</p>

  <p class="calibre10">“Köpek balığı tankı,” dedi Curtis.</p>

  <p class="calibre10">“Curtis,” dedi Tres, “o tip yerlerin çok sıkı kıyafet kuralları vardır. Ne giyiyordun?”</p>

  <p class="calibre10">Curtis üzerindekileri gösterdi.</p>

  <p class="calibre10">“Dersteki kıyafetlerimle aynı.”</p>

  <p class="calibre10">Siyah çerçeveli gözlük takıyordu, önünde “got root?” yazan beyaz bir tişört giyiyordu, altında yandan cepli şort ve ayağında koyu turuncu, önü kapalı terliklerden vardı. Sıska biriydi, yirmi sekiz yaşındaydı ve matematik bölümünde doktorasını bitirmeye çalışıyordu; asistandı, ders veriyordu. Austin’deki Teksas Üniversitesi’nde asistan olarak çalışan yüzlerce kişiden biriydi, Curtis Baxter alt sınıflara ders verirken diğer profesörlerde makale yazacak zaman bulabiliyordu.</p>

  <p class="calibre10">“Curtis,” dedi Tres, “giydiğin bu kıyafetlerle benim apartmanımın güvenliğini bile geçemezsin. Bu kıyafetleri giyebileceğin tek bir yer var.”</p>

  <p class="calibre10">Bu yer Güero’s Tako Bar’dı, resmi adıyla Central Feed &amp; Seed. Güero’s hâlâ bir ambar gibi görünüyordu, ama artık bir Austin gelenekseliydi, herkes Meksika yemeği, bira, margarita ve mariachi için buraya gelirdi: Teksas Üniversitesi öğrencileri, öğretim üyeleri, politikacılar, avukatlar, vakıf fonu kullanıcıları ve tabii miskinler. Kıyafet kuralı ise basitti: “üstünde ne varsa”. Ve herkes öyle gelirdi.</p>

  <p class="calibre10">Andy ise bir şort, önünde Willie Nelson’ın “Don’t Mess With Texas” dediği baskılı bir tişört ve parmak arası terlik giyiyordu. Dave kırmızılı siyahlı kovboy gömleği, şort ve sandalet giymişti, kendisi yeni filizlenen iş kariyerinden dolayı görünüşü düzeltmek için çabalıyordu ve bundan dolayı da ayaklarında beyaz çoraplar vardı. Siyah saçlarını genç bir Elvis Presley gibi sık sık ve özenle yapıştırıyordu. Şimdi de bunu yapmıştı.</p>

  <p class="calibre10">“Bir noktayı kaçırdın,” dedi Andy</p>

  <p class="calibre10">“Neresi?”</p>

  <p class="calibre10">Dave saçlarını kaşığa bakarak kontrol etti; Andy başını salladı. Ne topluluktu ama. Tres Thorndike mükemmel kesilmiş modaya uygun saçları ve tarz kıyafetleriyle oldukça çarpıcıydı; kendisi Connecticut’tandı. En seçkinler arasında bulunan bir üniversitenin sınavlarında çaktıktan sonra öğrenci birliği partileri için Teksas Üniversitesi’ni seçmişti – Teksas Üniversitesi bu partilerde Amerika’nın bir numarasıdır – ve kampüsün en özel öğrenci birliğinin başkanı oldu. Dave Garner daha ufak bir öğrenci birliğine girdi. Curtis Baxter ise üniversitedeki bütün öğrenci birlikleri tarafından reddedildi. Andy Prescott ise asla bir öğrenci birliğine katılmak istemedi.</p>

  <p class="calibre10">Bu onların hayat hikâyesiydi işte.</p>

  <p class="calibre10">Ronda dört tane buz gibi Corona ile geri geldi. Tres onları hesaba yazmasını söyledi; vakıf fonuna sahip olmakta oldukça iyiydi. Andy arkasına yaslandı ve soğuk birasından büyükçe bir yudum aldı. Güero’s’da bir başka harika geceydi. Güneş tam arkalarında batıyordu ve sıcaklık nispeten azalmıştı. Her zamanki gibi kaldırım masalarına oturmuşlardı, burası hemen bitişikte bulunan Oak Garden’da canlı müzik yapan Tex Thomas &amp; His Danglin Wranglers’ı dinlemenin en zevkli olduğu yerdi, ayrıca giren ve çıkan her kadını buradan rahatça kesebiliyorlardı. <span class="italic">Tanrım, Austin kızları</span>. Her yıl gece hayatı için taşınan binlerce kız ile Teksas Üniversitesi’nden bir o kadar kız vardı, Austin’in her yeri güzel kız kaynıyordu.</p>

  <p class="calibre10">Onların masaları dışında her yer, yani.</p>

  <p class="calibre10">Çirkin oldukları söylenemezdi. Aslında Tres oldukça yakışıklıydı ve vakıf fonunun ona sağladığı imtiyaz her bir hücresinden kendine güven olarak fışkırıyordu, hatta görünüşe göre kızların bunu hissedecek altıncı hisleri de vardı. Öyle ki ne zaman yanından geçseler bir kere ona bakmadan edemiyorlardı. Curtis, Dave ve Andy’ye bakan olmuyordu. Onlar sadece sıradan çocuklardı, Austin’de üniversite hayatınıza dahil etmek isteyeceğiniz türden birileri değildi. Tabii ki Curtis bir matematik dehasıydı ama Teksas Üniversitesi’ndeki matematik bölümü dışında bunun hiçbir önemi yoktu. Ve hepsinden kötüsü, üçü de beş kuruşsuzdu.</p>

  <p class="calibre10">Tres’in telefonu çaldı.</p>

  <p class="calibre10">“Bana mesaj atmış.”</p>

  <p class="calibre10">“Natalie mi?”</p>

  <p class="calibre10">Başıyla onayladı ve mesajı kontrol etti.</p>

  <p class="calibre10">“Dört bin dolara halledecek bir klinik bulmuş Hindistan’da.”</p>

  <p class="calibre10">“Çocuğun için en düşük fiyat vereni tutmak istediğine emin misin?”</p>

  <p class="calibre10">“Kahretsin Andy, bir bebek istediğimden bile emin değilim… ya da evlenmek istediğimden.”</p>

  <p class="calibre10">Tres birasından içti, Andy’ye doğru eğildi ve sesini azalttı.</p>

  <p class="calibre10">“Tanıdığın bir dedektif var mı?”</p>

  <p class="calibre10">“Özel dedektif mi? Hayır. Ama tanıyan birini biliyorum.”</p>

  <p class="calibre10">“Benim için numarasını alır mısın?”</p>

  <p class="calibre10">“Tabii. Niye peki?”</p>

  <p class="calibre10">“Sanırım Natalie beni aldatıyor.”</p>

  <p class="calibre10">“<span class="italic">Ne</span>? Neden?”</p>

  <p class="calibre10">“Seks için tabii ki.”</p>

  <p class="calibre10">“Hayır yani. Seni neden aldatsın ki? Dostum, senden bir bebek istiyor.”</p>

  <p class="calibre10">“Benim bebeğimi Hintli bir kadından istiyor. Ve belki de evlenmeden ve anne olmadan önce son bir eğlence istiyordur.”</p>

  <p class="calibre10">“Seni asla terk etmez.”</p>

  <p class="calibre10">“Vakıf fonunu terk etmez o. Ya beni, işte ondan o kadar da emin değilim.”</p>

  <p class="calibre10">İçkisinden bir yudum aldı.</p>

  <p class="calibre10">“Görüyorsun ya, siz çocuklar parasızlıktan yakınıyorsunuz ama zengin olmak da sizi kurtaramıyor bazı şeylerden. Eğer siz bir kızla beraber olursanız en azından onun sizin paranızın peşinde olmadığını bileceksiniz.”</p>

  <p class="calibre10">“Bir kızın bir şey yüzünden peşimde olması fena olmazdı aslında.” Andy gülümsedi ama bu ciddiydi.</p>

  <p class="calibre10">“Bu kadar endişelendiren ne seni?”</p>

  <p class="calibre10">“Tuhaf davranıyor.”</p>

  <p class="calibre10">“Nasıl?”</p>

  <p class="calibre10">“İç çamaşırı giymeyi bıraktı.”</p>

  <p class="calibre10">Bu sözler Dave’in ilgisini çekmişti: “Hadi canım?”</p>

  <p class="calibre10">“Bakın çocuklar,” dedi Tres, “bu gizli tamam mı?”</p>

  <p class="calibre10">“Ah, tabii ki,” dedi Dave. “Kesinlikle öyle. Şimdi bize iç çamaşırı olayını anlat.”</p>

  <p class="calibre10">“Şey, bilirsiniz, o her zaman iplilerden giyerdi—”</p>

  <p class="calibre10">“Hangi türünden?”</p>

  <p class="calibre10">Tres omuz silkti. “Bilmiyorum. İpli dondu işte.”</p>

  <p class="calibre10">“Dantelli olanlardan mı?”</p>

  <p class="calibre10">“Curtis,” dedi Andy, “birayla söndür merakını.”</p>

  <p class="calibre10">“Neyse,” dedi Andy, “aniden iç çamaşırı giymeyi bıraktı.”</p>

  <p class="calibre10">“Tanrım bu çok seksi,” dedi Dave.</p>

  <p class="calibre10">“Eğer başka bir adam için değilse.”</p>

  <p class="calibre10">“Ah, evet, bu o zaman seksi olmazdı.”</p>

  <p class="calibre10">“Nedenini sordun mu?” dedi Andy.</p>

  <p class="calibre10">“Bunun moda olduğunu söyledi.”</p>

  <p class="calibre10">“Ona inanmıyor musun?”</p>

  <p class="calibre10">Tres kendisine bakan bir kızı görmemezlikten geldi.</p>

  <p class="calibre10">“Sanırım kanalda hafta sonu spor haberlerini sunan Bruce ile bir ilişkisi var. Teksas Üniversitesi’nin eski sporcusu ve gölün kenarında yaşıyor.”</p>

  <p class="calibre10">“Özel dedektifi onu takip ettirmek için mi istiyorsun?”</p>

  <p class="calibre10">Tres’in yüzünde zalim bir ifade belirdi. “Bilmeliyim. Ayrıca evlenmeden önce babamın yapacaklarının yanında bununla kıyaslanamaz.”</p>

  <p class="calibre10">“Cep telefonunu izle,” dedi Curtis. “GPS bağlantılı değil mi?”</p>

  <p class="calibre10">“Çok pahalıydı.”</p>

  <p class="calibre10">“Öyle yani.”</p>

  <p class="calibre10">“GPS, uyduyla olan değil mi?” diye sordu Andy.</p>

  <p class="calibre10">“Üç uyduyla olan,” dedi Curtis düzelterek. “Hava Kuvvetleri’nin dünya çevresinde yirmi yedi uydusu var. GPS yer belirlemek için bunlardan üçüne ihtiyaç duyuyor, bu matematiksel bir eşitlik ve trilaterasyon adı verilir. Cep telefonundaki GPS çipi üç uydudan mesajları alıyor, her birinin mesafesini belirliyor ve her bir uydu çevresinde bir daire belirtip—”</p>

  <p class="calibre10">Curtis artık sınıfta ders verir gibi anlatmaya başlamıştı. Önündeki peçetenin üzerine tükenmez kalemle bir dünya ve onun çevresinde üç uydu çizmiş sonra da dünyanın üzerine elinde telefon olan bir çöp adam çizip uyduların çevresine daireler eklemişti.</p>

  <p class="calibre10">“Ve bu üç daire sadece iki yerde kesişir, bunlardan biri dünyada biri de uzaydadır. Senin telefonun ise dünyadaki kısmında bulunuyor.”</p>

  <p class="calibre10">Andy daha sonra sanki onlara hizmet eden bir satış görevlisiymiş gibi kendi telefonunu Curtis’e uzattı.</p>

  <p class="calibre10">“Benimkinde GPS var mı?”</p>

  <p class="calibre10">Curtis cebini karıştırdı ve minicik bir alet kutusu çıkardı. Ufacık bir tornavida çıkardı ve Andy’nin telefonunun arkasını çevirdi. Başını salladı.</p>

  <p class="calibre10">“Hayır. Dur tahmin edeyim; telefonunu hattıyla beraber ücretsiz aldın.”</p>

  <p class="calibre10">Andy umarsızca omuz silkti. “Evet.”</p>

  <p class="calibre10">“Dostum, bir GPS telefonu birkaç bin dolara alırsın.”</p>

  <p class="calibre10">“Kesinlikle. İşte bu yüzden bedava olanı seçtim.”</p>

  <p class="calibre10">“Şey, hâlâ senin telefonunu izleyebilirler.”</p>

  <p class="calibre10">“Nasıl?”</p>

  <p class="calibre10">“Triangülasyon sayesinde. Bak, bir telefon görüşmesi yaptığında,” – Curtis peçetenin arka yüzünü çevirdi ve tekrar çizdi – “telefonun en yakın baz istasyonlarına sinyaller yollar. Sen hareket ettikçe sinyaller de bir baz istasyonundan diğerine geçer – istasyon da bu sinyallerin gücünü kontrol eder. Eğer bir sonraki baz istasyonunda sinyal güçlüyse görüşmeyi onun üzerinden yaparsın. Her bir baz istasyonundan diğerine geçiş zamanını ise VZF (Varış Zamanı Farkı) ve VA (Varış Açısı) eşitlikleri sayesinde bilgisayar yardımıyla her bir baz istasyonu arasındaki mesafeyi ve açıyı hesaplarsın ve bu sayede sinyaller, yer ve senin aranda bir triangülasyon kurulur.” Omzunu silkti: “Basit bir matematiksel hesap.”</p>

  <p class="calibre10">“Belki de anlamamamızın sebebi bu olabilir,” dedi Andy.</p>

  <p class="calibre10">“Triangülasyon GPS kadar kesin sonuç vermez. Şehirde bir telefonun otuz adım çevresine kadar yerini tespit edebilirsin. Şehrin dışındaysa baz istasyonları az olduğundan bu bin adıma kadar çıkabilir.”</p>

  <p class="calibre10">“Bunu yapabileceklerini asla tahmin edemezdim.”</p>

  <p class="calibre10">Curtis gözlüklerini yukarı doğru itti: “Cep telefonları sesli görüşmeler yapılabilen takip araçlarıdır. Devlet bunu 911 aramalarında arayan kişiyi bulmada, Federaller de uyuşturucu satıcıları ve teröristler için kullanıyor.”</p>

  <p class="calibre10">“Aman Tanrım, bu bir şekilde çok korkunç, devlet bizi telefonlarımız vasıtasıyla izliyor.”</p>

  <p class="calibre10">“Sadece Federaller de değil, YBS de bunu kullanıyor.”</p>

  <p class="calibre10">“YBS mi?”</p>

  <p class="calibre10">“Yer Belirleme Servisi. Anlaşma yapıp izleme bilgilerini alıyorlar ve belli bir ücret karşılığı sana yolluyorlar. Takip edilen kişinin izninin şart olduğunu söylüyorlar. Genellikle işverenler tarafından çalışanlarını takip için kullanılıyor, mesela kamyon sürücüleri için.”</p>

  <p class="calibre10">“Natalie bu izleme servisleri hakkında bir şeyler okuyordu,” dedi Tres. “Çocuğunun sırt çantasına bir GPS telefon koyuyorsun ve eğer okuldan ayrılırsa anında haberdar oluyorsun. Ya da kaçırılırsa.”</p>

  <p class="calibre10">“Sırt çantalarıyla beraber tabii.”</p>

  <p class="calibre10">“Yani Natalie’yi bu şekilde izleyebilirim? Yani gölde Bruce ile buluşursa?”</p>

  <p class="calibre10">“Tabii ki,” dedi Curtis. “Bana onun numarasını ver ve istediğin zaman izlet. YBS’de bir dostum var. İnek kardeşliği sağolsun.”</p>

  <p class="calibre10">“Qua hariç her yerde var bu inekler,” dedi Dave.</p>

  <p class="calibre10">Andy Tres’e döndü: “Natalie’den izin alacak mısın?”</p>

  <p class="calibre10">Tres kaşlarını çattı: “Ya almazsam ne olur? Bu yasadışı mı olur? Belki de onun özeline tecavüz ya da röntgenlemek bu?”</p>

  <p class="calibre10">“Bana sorma dostum,” dedi Curtis. “Avukat olan sensin. Ben bir matematikçiyim.”</p>

  <p class="calibre10">Tres arkasına yaslandı, belli ki bunun sebep olabileceği yasal karışıklığı ve Natalie’nin kendisini aldatma ihtimalini tartıyordu. Andy başını salladı; kim bilir kaç erkek kadınlar tarafından suça sevk edilmişti? Tabii ki listenin başında Âdem vardı ve Bonnie ve Clyde ikilisinin Clyde Barrow’u ve Bill Clinton ve…</p>

  <p class="calibre10">“<span class="italic">Ohh</span>!”</p>

  <p class="calibre10">Hepsi sokağa doğru döndü. Verandada insanlar oturmuş bir spor mücadelesini destekliyorlardı; trafik ışıklarını umursamadan Congress Caddesi’nin beş yol ağzından karşıdan karşıya geçen yayaları izliyorlardı. Taraftarlar arabaların ıskaladığı yayaları <span class="italic">ooh</span> ve <span class="italic">ahh</span> sesleriyle destekliyorlardı.</p>

  <p class="calibre10">“İşte bu iz bırakabilirdi,” dedi Dave.</p>

  <p class="calibre10">“Çocuklar şu kızın bıraktığı kişisel iletiyi bir dinleyin.”</p>

  <p class="calibre10">Curtis, Lovers Lane’e bırakılan ilanlara dönmüştü. Her zaman umut verici olanların çıktısını alırdı ve pazar günü Güero’s bira buluşmalarında okurdu.</p>

  <p class="calibre10">“Diyor ki, ‘Annenin senin için istediği her şeye sahibim. Tatlı, cana yakın ve yemek pişirmeyi seven biriyim. Alış verişten nefret ederim. En sevdiğim dönem, futbol sezonunun başladığı dönemdir. Izgara en sevdiğim yemek, bira ise en sevdiğim içecektir. Dantelli siyah iç çamaşırlarını severim. Geceleri uzun yürüyüşlerden hoşlanırım, özellikle de mezarlıklarda yürümekten…’”</p>

  <p class="calibre10">“Oha!” dedi Dave. “Mezarlık mı? Kahretsin, süper görünüyor.”</p>

  <p class="calibre10">“Diyor ki USİ arıyormuş.”</p>

  <p class="calibre10">“Uzun süreli ilişki mi? Kiminle peki, Drakula ile mi? Sıradaki.”</p>

  <p class="calibre10">Curtis sonraki ilana geçti. Tres Andy’ye doğru eğildi:</p>

  <p class="calibre10">“Kanuna aykırı hareket edersem avukatlık iznimi kaybederim. En iyisi bana özel dedektifin numarasını bul.”</p>

  <p class="calibre10">Andy başıyla onayladı: “Yarın alırım.”</p>

  <p class="calibre10">“Bu sefer ki ‘kankalık’ arıyormuş.”</p>

  <p class="calibre10">“Yani seks arıyor,” dedi Dave.</p>

  <p class="calibre10">“İşte profili: “Yaş… yirmi iki. Vücut tipi…balık etli. Mesleği…kuaför. Çocuk istiyor mu?... Çocukların benden uzak durmasını istiyorum. İçki?... Şu anda sarhoşum. Uyuşturucu?... Hadi bir tane tüttürelim.” Boş zamanını spor ve seks yaparak geçiriyormuş.”</p>

  <p class="calibre10">Dave başını coşkuyla salladı; burnundan tuhaf bir ses gelmişti.</p>

  <p class="calibre10">“Bu ilanlardaki her kız boş vaktini spor ve seks yaparak geçirdiği söylüyor. Madem bu kadar çok seks yapıyorlar neden ilanlarının tepesinde ‘erkek arayan kadın’ yazıyor, cevap versenize.”</p>

  <p class="calibre10">“Veremem,” dedi Andy.</p>

  <p class="calibre10">“İşte bu. Yalan söylüyorlar. Mezuniyet balolarından beri kimseyle yatmadılar.”</p>

  <p class="calibre10">“Sen de öyle.”</p>

  <p class="calibre10">“Ve en son ciddi ilişkin ne zamandı senin, Romeo?”</p>

  <p class="calibre10">“Bir kızla mı?”</p>

  <p class="calibre10">“Hayır, bir <span class="italic">Homo Sapiens</span> ile.”</p>

  <p class="calibre10">“Dördüncü sınıfta. Aziz Ignatius’da Mary Margaret McDermott ile. Benim ilk öpücüğümdü.”</p>

  <p class="calibre10">Kaydırağın hemen arkasında olmuştu bu. Andy merdivenlerden önce çıkmasına izin vermişti, bu sayede eteğinin altındaki iç çamaşırını dikizleyecekti; kız aniden arkasını dönmüş ve onu dudaklarından öpmüştü. Hâlâ bu öpücüğün sıcaklığını duyabiliyordu. Andy, Dave’in kendisine baktığını hissetti.</p>

  <p class="calibre10">“Bu sefer ne oldu?” diye sordu Dave.</p>

  <p class="calibre10">Havuz ile Güero’s arasında Andy kesik ve sıyrıklarını tedavi ettirmiş ve iki tane Ibuprofen almıştı ama gene de bütün vücudu bir vadiden aşağı uçmuş gibi sızlıyordu. Ah, evet aynen öyle olmuştu. Tabii ki dört şişe Corona bira güçlü bir uyuştucu olmuştu.</p>

  <p class="calibre10">“Birkaç yaşlı için balıklama atladı,” dedi Tres. “Vadiden Sculpture Şelalesi’ne.”</p>

  <p class="calibre10">“Ahh. Doktora gittin mi?”</p>

  <p class="calibre10">Andy bira şişesini salladı: “Kendi kendimi iyileştiriyorum. Ve reçetemin yenilenmesine ihtiyacım var.”</p>

  <p class="calibre10">Şişesini bir kez daha Ronda’ya doğru salladı. Eve içkili gideceği için endişeli değildi, çünkü a) kendi arabası yoktu ve b) Güero’s, evine sadece birkaç sokak uzaktaydı. Daha önce pek çok defa eve sarhoş halde bisikletle gitmişti, bu bir suç değildi, en azından Austin’de.</p>

  <p class="calibre10">“Yani Life Tepesi’nde neredeyse patlıyordun gene,” dedi David.</p>

  <p class="calibre10">Andy omuz silkti.</p>

  <p class="calibre10">“Daha çok Death tepesi gibi. Andy, korktuğun bir şey var mı?”</p>

  <p class="calibre10">“Kadınlar.”</p>

  <p class="calibre10">“Amin, kardeşim,” dedi Curtis.</p>

  <p class="calibre10">Masanın üzerinde yumruklarını tokuşturdular.</p>

  <p class="calibre10">“Bir gün o bisikletin üzerinde öleceksin,” dedi Dave.</p>

  <p class="calibre10">“O bisikletin değil. Ve ölmek için çok daha kötü yollar da var.”</p>

  <p class="calibre10">Bir anda sessizliğe bürünmüş ve gözlerini yere indirmişlerdi. Tres kolunu Andy’nin omzuna koydu.</p>

  <p class="calibre10">“Nasılsın?”</p>

  <p class="calibre10">“Hâlâ telefon bekliyorum.”</p>

  <p class="calibre10">Sessizce geçen rahatsız edici bir dakikadan sonra Tres konuştu: “Curtis bize başka bir ilan daha oku.”</p>

  <p class="calibre10">“Pekala,” dedi ve sayfayı çevirdi: “Bu kız nazik, düşünceli, sevgi dolu, espri anlayışı olan ve düzgün bir adam istiyor… ve ah evet, Einstein’ın zekasına ve Matthew McConaughey’in vücuduna sahip olmalı bu adam.”</p>

  <p class="calibre10">“İşte hepsinin istediği,” dedi Dave, “mükemmel erkek.”</p>

  <p class="calibre10">Dave saçını aldı ve arkaya yatırdı tekrar. Yanlarından geçen kıza gülümsedi; kız ise Tres’e gülümsedi. Dave omuz silkti ve Curtis’in omzuna bir tane vurdu.</p>

  <p class="calibre10">“Sanırım, biz burada mükemmel erkeğin yarısına sahibiz: Einstein zekâsına.”</p>

  <p class="calibre10">“Ve diğer yarısı da Andy,” dedi Tres.</p>

  <p class="calibre10">“Lütfen. McConaughey ne kadar şişkin. Ben…sırım gibiyim.”</p>

  <p class="calibre10">“Natalie senin muhteşem bir vücudun olduğunu söylüyor. Lanet olsun, eğer paran olsaydı beni seninle aldattığı için endişelenirdim.”</p>

  <p class="calibre10">“Teşekkürler.”</p>

  <p class="calibre10">“McConaughey muhtemelen Pi’nin yenen bir şey olduğunu sanıyordur,” dedi Curtis.</p>

  <p class="calibre10">“Değil mi?” Dedi Dave.</p>

  <p class="calibre10">“Bahse girerim kendi hayatını kurtarmak için ikinci dereceden bir denklemi çözemezdi.”</p>

  <p class="calibre10">“O ne?”</p>

  <p class="calibre10">Curtis arkasını dönüp üzerinde uzun bir denklemin basılı olduğu tişörtünü gösterdi.</p>

  <p class="calibre10">“Bu. En basit cebir.”</p>

  <p class="calibre10">Tres güldü: “Curtis, McConaughey gibi yıldızların onların yerine cebir çözecek çalışanları vardır.”</p>

  <p class="calibre10">“Bir süre önce onu burada gördüm,” dedi Dave. “Kızlar onun yakınında olabilmek için birbirlerini eziyordu. Hatta Ronda bile.”</p>

  <p class="calibre10">“O lezbiyen,” dedi Andy.</p>

  <p class="calibre10">Dave ellerini havaya kaldırdı: “Ünlü cazibesi.”</p>

  <p class="calibre10">“Eğer McConaughey’i istiyorlarsa asla birileriyle çıkamayacağız,” dedi Curtis.</p>

  <p class="calibre10">“Nasıl bir randevumuzun olacağını biliyorum,” dedi Dave. “Kırk yaş üstü ilan veren kadınlara cevap verin. Dışarıda boşanmış bir sürü yaşlı kadın var, yalnız ve çaresizler.”</p>

  <p class="calibre10">“Fakat bizimle çıkacak kadar da çaresizler mi?” dedi Curtis.</p>

  <p class="calibre10">“Sen çaresizsin, beklentilerin ne kadar yüksek?”</p>

  <p class="calibre10">“Çok iyi söyledin.”</p>

  <p class="calibre10">“Gene de, kırk yaşında bir kadın,” dedi Andy, “bu biraz ürkütücü sanki annenle çıkmak gibi.”</p>

  <p class="calibre10">“Annem kendi bulduğu otuz beş yaşında bir adamla çıkıyor,” dedi Dave. “Asla sahip olamadığım ağabeyim gibi olabilirmiş, öyle diyor.”</p>

  <p class="calibre10">“Şaka yapmıyorsun değil mi?”</p>

  <p class="calibre10">Dave başıyla onayladı: “Ve babam da yirmi altı yaşında bir kızla çıkıyor. Onu asla sahip olmadığım kız kardeşim olarak düşünmemi istedi. Peki, yeni kız kardeşimle seks yapmak istersem bu ne anlama gelecek? Ve onlar evlenirse, ben üvey annemle seks yapmak istemiş olacağım.”</p>

  <p class="calibre10">“Görüyorsun değil mi, ürkütücü.”</p>

  <p class="calibre10">“Onu görmedin bile.”</p>

  <p class="calibre10">Ronda dört boş şişeyi topladı ve siparişlerini aldı. Biftek, cips ve <span class="italic">queso</span>, tabii ki daha çok bira. Topluluğun temel besin kaynağıydı bunlar.</p>

  <p class="calibre10">“İlanımı yeniledim,” dedi Dave.</p>

  <p class="calibre10">“Hiç talep yok mu?”</p>

  <p class="calibre10">“Hiç. Artık 1.90, Demokrat ve vejetaryenim.”</p>

  <p class="calibre10">“Sen 1.70, Cumhuriyetçi ve lanet olası bir T-Rex kadar çok et yersin.”</p>

  <p class="calibre10">Curtis: “Bu kızın ilanında ‘kesinlikle dindar ve Cumhuriyetçi olmasın’ yazıyor.”</p>

  <p class="calibre10">“Anladın mı?” dedi Dave. “Austin’de bir Cumhuriyetçi bulmak bakire bulmaktan daha kolay. Bir kıza gidip Bush’a oy verdiğini söyle ve seni eksin.”</p>

  <p class="calibre10">“Fakat yalan söylüyorsun.”</p>

  <p class="calibre10">“İlanlarda herkes yalan söylüyor, Andy. Sanki özgeçmiş gibi, kapıdan içeri girmen için bir yol bu. Doğru olmasına gerek yok.”</p>

  <p class="calibre10">Dave emlak işindeydi.</p>

  <p class="calibre10">Curtis konuştu, “Bu seferki ‘Tatlıyım, akıllıyım, komiğim ve tüm bu zırvaları gün içerisinde kendi kendime hatırlatıyorum,’ yazmış.”</p>

  <p class="calibre10">“Terapide, belli,” dedi Dave. “Sıradaki.”</p>

  <p class="calibre10">“‘Romantik ve aynı zamanda duygusalım. Üzüntü verici reklamlarda gözyaşlarına boğuluyorum. Tüm o hayvan barınağı reklamları çok ama çok üzücü,’ ilanda kaşlarını çatmış bir de ikon koymuş.”</p>

  <p class="calibre10">“Muhtaç. Sıradaki.”</p>

  <p class="calibre10">“Bu kız tarihi önemi olan dört kişiyi akşam yemeğine davet etse bunların İsa, Gandi, Dalai Lama ve Paris Hilton olacağını yazmış.”</p>

  <p class="calibre10">“Aptaldan da öte. Sıradaki.”</p>

  <p class="calibre10">“Tamam şunu dinleyin. Bu kız yirmi altı yaşında, anaokulunda öğretmen ve SoCo’da yaşıyor. 1.60 boylarında, 50 kg ağırlığında, atletik yapılı, uyuşturucu kullanmayan, hastalığı olmayan, olaysız, kendi kendine yeten biri. <span class="italic">Chronicle</span> okuyor, Whole Foods’dan alışveriş yapıyor, spor yapmak için Y’ye gidiyor ve kahvesini Jo’s’dan alıyor. Hayalindeki mükemmel randevunun Güero’s’da <span class="italic">fajita</span>, ardından Army’de Mexican Vanilla yemek olduğunu yazmış. İçki kullanıyormuş ama sigara içmiyormuş. En sevdiği aktivite ise – sıkı dur Andy – yeşil kuşakta bisiklet sürmek sonra da Barton Kaynak Suları havuzunda yüzmek.”</p>

  <p class="calibre10">Andy doğruldu: “Vay be, o mükemmel.”</p>

  <p class="calibre10">“Tek bir şey dışında.”</p>

  <p class="calibre10">“Ne o?”</p>

  <p class="calibre10">“Randevu için “<span class="italic">kadın</span> ya da erkek” arıyor.”</p>

  <p class="calibre10">“Biseksüel mi?”</p>

  <p class="calibre10">“Belli ki.”</p>

  <p class="calibre10">“Artık eve, annene tanıştırmaya götürebileceğin bir kız var,” dedi Dave. “Ya da kız kardeşine.”</p>

  <p class="calibre10">“Keşke bir kız kardeşim olsaydı,” dedi Curtis.</p>

  <p class="calibre10">“Belki onu yeni kız kardeşim olarak eve götürebilirim.”</p>

  <p class="calibre10">Andy Prescott arkasına yaslandı ve birasını dikti. Yirmi dokuz yaşındaydı ve annesiyle tanıştırmaya götürdüğü son kız Mary Margaret McDermott olmuştu. Kadınlarla yirmi yıllık kötü bir talihi olmuştu. Bir anlığına bunun çok üzücü bir rekor olduğunu düşündü ve sonra da boş Corona şişesini Ronda’ya doğru salladı.</p>

  <p class="calibre10">“<span class="italic">Uno</span> más señorita.”</p>

  <p class="calibre10">Birayı sadece doğal bir uyuşturucu olduğundan değil ayrıca depresyonun bitkisel kökenli bir tedavisi olduğu için de içiyordu.</p>

  <div class="mbppagebreak" id="calibre_pb_11"></div>
</body>
</html>
