<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos329974"><span class="calibre13"><span class="bold">Bölüm 11</span></span></p>

  <p class="calibre14">Zengin bir müvekkil avukatının hayatını değiştirir.</p>

  <p class="calibre10">Russell Reeves’in, SoCo’da Ramon’un dövme dükkanının üst katında bulunan ofisine geleli altı hafta geçmişti, Andy Prescott sabah yüzüne yayılmış sarı saçlarla ve göğsünde bir kolla uyanmıştı; ne saçlar ne de o kol ona ait değildi. Kendi kendine gülümsedi, son zamanlarda bunu sık sık yapar olmuştu.</p>

  <p class="calibre10">Üç iş halletmiş, yüz elli saatlik çalışmanın sonucunda Russell Reeves’den 60,000 dolar ücret almıştı. Sonuç olarak pazartesi sabahı Newton Sokağı’ndaki 600 dolarlık ucuz evde uyanmıyordu (Aslında o eve hâlâ neden kira verdiğini de bilmiyordu.) Austin şehir merkezinde, Fifth Sokağı’nda aylık 3000 dolar kirası olan üç katlı bir evde, devasa bir yatakta gözlerini açmıştı. Yanında bir kız vardı. Güzel bir kız. Yüzeysel ama inanılmaz şekilde sıkı vücudu olan, tıpkı Suzie gibi, Whole Foods kızlarından biriydi.</p>

  <p class="calibre10">Aslında o Suzie’ydi.</p>

  <p class="calibre10">Dirseğine dayandı ve onu hayranlıkla izledi; o muhteşemdi. Kusursuz bir yüz, kusursuz bir vücut, kusursuz bir koku. Horlamıyordu. Yatakta uzanıp yatıyor olması rüya gibiydi. Andy hafifçe kızın çıplak poposuna elledi; o gerçekti. Vücudunun belli bir yerine dokunmak evvelsi gün ilk defa sürdüğü Stumpjumper’ından bile daha heyecan verici gelmişti. Suzie irkildi ve mavi gözlerini açtı.</p>

  <p class="calibre10">“Dün gece harika vakit geçirdim, Andy.”</p>

  <p class="calibre10">Tabanında köpek balığı tankı olan popüler mekan Qua’ya gitmişlerdi.</p>

  <p class="calibre10">“Haklıydın,” dedi Andy.</p>

  <p class="calibre10">“Ne hakkında?”</p>

  <p class="calibre10">“Ucuz bir buluşma olmayacağı konusunda.”</p>

  <p class="calibre10">800 dolara patlamış bir buluşmaydı. Sadece iki saatlik çalışmaya eş değerdi.</p>

  <p class="calibre10">“Fakat buna değerim.”</p>

  <p class="calibre10">Kızın üzerine uzandı.</p>

  <p class="calibre10">“Ah, kesinlikle.”</p>

  <p class="calibre10">Andy Prescott dünyadaki en mutlu adamdı.</p>

  <p class="calibre10">Üçüncü katta bulunan yatak odasında olağanüstü bir Layd Bird Gölü manzarası vardı. Banyoda granit bir masa, dört motorlu su püskürtme gücüne sahip iki kişilik bir jakuzi ve bir de bide vardı. Mutfak ve oturma odası ikinci kattaydı ve birinci katta yere yarı yarıya gömülmüş bir araçlık garaj bulunuyordu. Ev tamamen eşyalıydı. Aylık kirası yedi buçuk saatlik çalışmasına karşılık geliyordu. Sahibi Tres’in bir arkadaşıydı; adam buradan geçici olarak başka bir yere taşınmıştı. Andy kirayı aylık olarak veriyordu, eğer sahibi yaşamak için buraya geri dönmezse burayı satın alabilirdi. Şehir merkezinde yaşamak çok tatlıydı.</p>

  <p class="calibre10">Bir saat sonra, Suzie gitmişti ve Andy üzerine tarz sport bir ceket, kırışıksız bir gömlek, takma olmayan bir kravat, düzgün bir kumaş pantolon ve deri ayakkabılar giymişti. Stumpjumper’ına binip Whole Foods’a doğru gitti. Çevreyi kirlettiğinden ve yüksek benzin fiyatlarından dolayı kendine bir araba almamıştı ama üzerinde yeni kıyafetleri, altında yeni bisikleti, yeni bir evi ve bir kız arkadaşı vardı. Andy Prescott yeni bir adamdı. Bu adamın hayalini o kadar uzun zamandır kuruyordu ki.</p>

  <p class="calibre10">Russell Reeves’e şükran borçluydu.</p>

  <p class="calibre10">Andy bisikletini Whole Foods’un önüne kilitleyip kahvaltıda tako yemek üzere içeri girdi fakat bu isteği engellendi.</p>

  <p class="calibre10">“Selam, Andy.”</p>

  <p class="calibre10">Bobbi. Gece hayatında son sınıf bir esmerdi (ders programında “gazetecilik” yazıyordu). O da inanılmaz şekilde sıkı bir vücudu olan Spandex giymiş Whole Foods kızlarından biriydi.</p>

  <p class="calibre10">“Ah, merhaba Bobbi. Bu sabah bilhassa çok tatlı görünüyorsun.”</p>

  <p class="calibre10">Kız gülümsedi ve biraz daha yaklaştı. Andy güney sınırlarında bir şeylerin hareketlendiğini hissetti.</p>

  <p class="calibre10">“Suzie nerede?”</p>

  <p class="calibre10">“Kim? Ah, Suzie… evet, o, şey, muhtemelen başka bir yerde.”</p>

  <p class="calibre10">“Sizi dün gece Qua’da gördüm. Bu gece ben de orada olacağım. Eğer yalnız gelirsen, belki beraber takılırız… ya da başka şeyler yaparız.”</p>

  <p class="calibre10">Başka şeyler kulağa oldukça güzel geliyordu. Fakat Suzie vardı. Bu gece bir şeyler yapmak için Suzie onu arayacaktı. Telefona cevap vermezse onu evin önünde bekleyebilirdi. (Sahiplenen kadın tipi, Andy için oldukça yeni ve ilginç bir deneyimdi.) Yoksa onu ekebilir miydi… Bobbi bir adım atarak ona yaklaştı; incecik Spandex ile kaplı göğüslerini Andy’nin göğsüne sürttü. Ve bir anda Andy’nin aklından Suzie ile ilgili her şey uçup gitti.</p>

  <p class="calibre10">“Bu gece görüşürüz Bobbi.”</p>

  <p class="calibre10">Kız adamın kolunu okşadı.</p>

  <p class="calibre10">“Bu gece.”</p>

  <p class="calibre10">Kız arkasını dönüp gitti. Andy arkasından bakakaldı. Bobbi nefis bir vücuda sahipti.</p>

  <p class="calibre10">Andy Prescott gülümserken öylesine sevimli oluyordu ki yüzüne tokat atmaya kıyamazdınız.</p>

  <p class="calibre10">Andy başka bir adamdı ama hâlâ kahvesini Jo’s’dan alıyordu.</p>

  <p class="calibre10">Guillermo Garza, Andy kahve almak için penceresine geldiğinde “Bu o, Bay GQ dergisinin kapağı,” diyerek takıldı ona. “Süper görünüyorsun, kadeşim. Büyük kahve ve bir muffin değil mi?”</p>

  <p class="calibre10">“Sadece kahve. Whole Foods’da yedim. Fakat benim için Floyd T.’nin malzemelerini hazırla.”</p>

  <p class="calibre10">Guillermo bisiklete bakarak başını salladı.</p>

  <p class="calibre10">“Sana kaça patladı?”</p>

  <p class="calibre10">“650 dolar.”</p>

  <p class="calibre10">“Pahalı yaşıyorsun artık.”</p>

  <p class="calibre10">“Hâlâ aynı kişiyim.”</p>

  <p class="calibre10">Guillermo güldü. “Eğer Russell Reeves beni tutsaydı, eminim aynı adam olmazdım.” Andy giderken onu durdurdu. “Bir şey unutmadın mı?”</p>

  <p class="calibre10">“Ne?”</p>

  <p class="calibre10">“<span class="italic">Chronicle</span>.”</p>

  <p class="calibre10">“Hayır.”</p>

  <p class="calibre10">“Ah, artık aşkı kişisel ilanlarda aramıyorsun değil mi, Andy?”</p>

  <p class="calibre10">Andy gülümsedi. “Daha iyi bir yer buldum.”</p>

  <p class="calibre10">Bu sefer Guillermo gülümsedi. “Whole Foods.”</p>

  <p class="calibre10">“Amin, kardeşim.”</p>

  <p class="calibre10">Yumruklarını tokuşturdular.</p>

  <p class="calibre10">“İnancını koru, kardeşim.”</p>

  <p class="calibre10">Andy ücreti ödedi ve bisikletine binip ofisine gitti. Ramon’un dükkanının önünde Floyd T.’yi buldu ve ona kahvaltısını verdi; sigara kutusuna 20 dolar bıraktı. Floyd T. arkasından ıslık çaldı.</p>

  <p class="calibre10">“Savurgan. Teşekkürler, Andy.”</p>

  <p class="calibre10">Andy Prescott hâlâ aynı adamdı, tabii daha iyi giyinen ve daha iyi şartlarda seyahat eden biriydi. Hâlâ Ramon’un dövme salonunun üst katında çalışıyor, Ramon’un bilgisayarını kullanıyor ve trafik mahkemesine gidiyordu.</p>

  <p class="calibre10">Kendi yarattığı trafik cezası döngüsünün içerisinde tıkılıp kalmıştı.</p>

  <p class="calibre10">Trafik cezası alan her müvekkili için jürili yargılama talep ediyordu; bundan dolayı gelecek iki sene boyunca haftanın her pazartesi günü davası vardı. Eğer davalara gitmezse, davaları kaybederdi ve bundan dolayı müvekkillerine taahhüt ettiği şekilde onların cezalarını ödemek zorunda kalırdı. 500 dolar hızlı bir şekilde kazanılacaktı. Bu pazartesi sabahı için beş davası vardı ve bu yüzden cebinden çıkacak 2500 dolar için endişe ediyordu. Vergi dairesine üç aylık vergi borcu, güvenlik ve sağlık vergileri için 15,000 dolar ödemişti; bu, korkunç bir miktardı! Altı haftalık sıkı bir çalışmanın sonucunda, vergiler çıkarıldığında 45,000 dolar kazanmıştı. Şimdi zengin insanların neden devletin paralarını aldığı için yakındıklarını anlayabiliyordu.</p>

  <p class="calibre10">Müvekkilerinin cezalarını ödeyemeyebilirdi.</p>

  <p class="calibre10">Böylece saat dokuzdan önce Belediye Mahkeme Binası’na gitti. Arturo ceplerini boşalttırmadan güvenlik noktasından geçmesi için el salladı. Andy asansörlere doğru gitti ve üçüncü kattaki mahkeme salonuna ulaştı, içeri girdiği an Yargıç Judith onu fark etti. Kürsüye yanaştığından müsrif oğlu eve dönmüş – iş sahibi olarak – bir annenin şefkatiyle ona gülümsedi.</p>

  <p class="calibre10">“Andy bugün oldukça saygın görünüyorsun, saçların da çok hoş.”</p>

  <p class="calibre10">“Teşekkürler Yargıç. Siz de her zamanki gibi güzelsiniz.”</p>

  <p class="calibre10">“Bay Reeves ile meşgul olduğunu biliyorum bu yüzden senin davalarını öne aldık.”</p>

  <p class="calibre10">“Teşekkürler, Yargıç.”</p>

  <p class="calibre10">On beş dakika sonra davaları düşmüş ve Andy kapıdan çıkıp gitmişti. Bayan Manning onu durdurmuş, ona kartvizitini vermişti. Yaklaşarak fısıldamıştı:</p>

  <p class="calibre10">“Ofisime bir uğra Andy. Kapıyı kilitleyip bir dava üzerinde sesli bir şekilde tartışırız.”</p>

  <p class="calibre10">Kadın ona muzır bir şekilde göz kırptı. ‘Bayan Savcı’ elini takım elbisesinin altında hızlıca gezdirdi.</p>

  <p class="calibre10">Andy mahkeme salonundan çıkarken gülümsüyordu.</p>

  <p class="calibre10">Andy ofisine geri döndüğünde hâlâ gülümsüyordu. Ofisinin önüne geldiğinde Floyd T. binanın arkasındaki kaldırımlara oturmuş not defterini karalarken, ön tarafında Darrell isimli dev bir canlının bulunduğu bir limuzin arka kapının tam karşısına park etmişti. Russell Reeves’in şöförü/koruması çenesiyle Ramon’un dükkanını işaret etti.</p>

  <p class="calibre10">“O dövme dükkanında.”</p>

  <p class="calibre10">Andy içeri girdiğinde Russell Reeves ile Ramon’u derin bir muhabbetin içerisinde buldu.</p>

  <p class="calibre10">“Acıtıyor mu?”</p>

  <p class="calibre10">Ramon güldü. “Tabii ki acıtıyor, Russell. Acı, bu deneyimin bir parçası.”</p>

  <p class="calibre10">“Bilmiyorum Ramon. Sırtımda oğlumun yüzünün bir dövmesi olması fikri hoşuma gitse de fiziksel acıya çok fazla dayanıklı biri değilim.”</p>

  <p class="calibre10">“Russell, adamım, dayanılmaz fiziksel acı bir erkeğin yaşamın diğer tarafına geçmesi için gereken eşiktir.”</p>

  <p class="calibre10">“Peki diğer tarafta ne var?”</p>

  <p class="calibre10">“Aydınlanma.”</p>

  <p class="calibre10">“Diğer tarafta bulundun mu hiç, Ramon?”</p>

  <p class="calibre10">Ramon üzerindeki tişörtü kafasının üzerinden çıkardı ve böylece vücudunun dövmeli olan üst kısmı ortaya çıktı. Kollarını açtı ve yavaşça etrafında döndü.</p>

  <p class="calibre10">“Russell… ben diğer tarafın kendisiyim.”</p>

  <p class="calibre10">Russell Reeves ayaklı bir poster gibi olan Ramon Cabrera’yı saygıyla inceledi.</p>

  <p class="calibre10">“Tanrım, sen bir sanat eserisin.”</p>

  <p class="calibre10">“Sanat da benim sanatçı da.”</p>

  <p class="calibre10">Bir dakikalık bir sessizlikten sonra Russell şöyle dedi: “Bunun üzerinde düşüneceğim.”</p>

  <p class="calibre10">“Pekala.”</p>

  <p class="calibre10">“Görüşürüz, Ramon.”</p>

  <p class="calibre10">Ramon yumruğunu havaya kaldırdı; Russell sanki bunu daha önce de yapmış gibi yumruğuyla karşılık verdi ve sonra da arkasını dönüp dışarı çıktı.</p>

  <p class="calibre10">“Cezalar,” dedi Ramon, Andy’ye.</p>

  <p class="calibre10">“Bu kadar erken bir saate ne işin var?”</p>

  <p class="calibre10">“Bir randevum var.” Saatine baktı. “Gecikti.”</p>

  <p class="calibre10">Andy iki ceza makbuzunu tezgahın üzerinden aldı, sonra da dışarıya çıkan Russell’ı takip etti ama dışarı çıktığında Darrell’ın Floyd T.’yi ayakkabılarıyla iteklediğini gördü.</p>

  <p class="calibre10">“Yolumdan çekil seni pis kokulu dilenci.”</p>

  <p class="calibre10">Andy ileriye doğru atılıp Russell’ı geçti ve elinden geldiğince hızlı bir şekilde Darrell’ı göğsünden itti; Goril pek etkilenmişe benzemiyordu.</p>

  <p class="calibre10">“Onu rahat bırak seni pislik!”</p>

  <p class="calibre10">Dev pislik Andy’yi omuzlarından tuttu ve sıktı; Darrell’ın parmaklarının kemiklerine yaptığı baskı onu iki büklüm yapmıştı. Eğer Russell’ın sakin sesi duyulmasaydı bayılacağını düşündü.</p>

  <p class="calibre10">“Bırak onu, Darrell.”</p>

  <p class="calibre10">Darrell’ın kara gözleri Andy’den milyarder patronuna doğru döndü.</p>

  <p class="calibre10">“Şimdi.”</p>

  <p class="calibre10">Darrell onu bıraktı. Andy neredeyse kaldırıma düşüyordu.</p>

  <p class="calibre10">“Özür dile.”</p>

  <p class="calibre10">Darrell derin bir iç geçirdi ve Andy’ye doğru döndü.</p>

  <p class="calibre10">“Sizi öyle tuttuğum için özür dilerim ve—”</p>

  <p class="calibre10">“Ondan değil. Floyd T.’den.”</p>

  <p class="calibre10">“<span class="italic">Ne?</span>”</p>

  <p class="calibre10">“Floyd T.’den özür dile.”</p>

  <p class="calibre10">Darrell, Floyd T.’yi işaret etti: “Bu evsiz dilenciden mi?”</p>

  <p class="calibre10">“Bir savaş kahramanından.”</p>

  <p class="calibre10">“Bir savaş kahramanı mı?”</p>

  <p class="calibre10">“Evet. Floyd T. madalyalı bir savaş kahramanıdır, Darrell. Bacağını bu ülke için feda etti. Buna saygı duymalısın.”</p>

  <p class="calibre10">Darrell’ın yüzü yumuşadı; Floyd T.’ye doğru döndü.</p>

  <p class="calibre10">“Hey, dostum, sana dilenci dediğim için üzgünüm.”</p>

  <p class="calibre10">Floyd T. ifadesiz bir suratla ona doğru döndü ve “Puşt,” dedi.</p>

  <p class="calibre10">Russell güldü. “Tam on ikiden, Darrell.”</p>

  <p class="calibre10">Darrell başını salladı ve limuzinin yanındaki eski yerine geri döndü. Russell, Floyd T.’ye 100 dolar uzattı.</p>

  <p class="calibre10">“Üzgünüm, Floyd T.”</p>

  <p class="calibre10">Floyd T. parayı aldı.</p>

  <p class="calibre10">“Teşekkürler, Russell. Fakat puştları işe almamalısın. Onlara güvenemezsin.”</p>

  <p class="calibre10">“Sanırım haklısın.”</p>

  <p class="calibre10">Andy ve müvekkili merdivenlerden çıktı ve odasına gitti. Andy pencereyi açtı ve Darrell’ın Floyd T.’ye tekrar kabadayılık yapmadığını emin olmak için kontrol etti.</p>

  <p class="calibre10">“Floyd T. için yaptığın harikaydı.”</p>

  <p class="calibre10">“Sadece 100 kağıttı.”</p>

  <p class="calibre10">“Hayır, Darrell’a özür dilettirmen.”</p>

  <p class="calibre10">“Floyd T. bunu hak etmişti.”</p>

  <p class="calibre10">“İkinizin tanıştığını bilmiyordum.”</p>

  <p class="calibre10">“İlk defa karşılaştığımızda sen burada yoktun. Biraz konuştuk. O bir insan Andy. Ve oldukça da ilginç biri.”</p>

  <p class="calibre10">“Floyd T. yerde oturduğu için Darrell şanslıydı. Eğer ayakta duruyor olsaydı takma bacağını çıkarıp onunla Darrell’ın canını okurdu.”</p>

  <p class="calibre10">Russell derin bir soluk verdi. “Darrell… her zaman Darrell işte.”</p>

  <p class="calibre10">“Niye onun gibi bir adam senin için çalışıyor?”</p>

  <p class="calibre10">“Çünkü işine bağlı bir koruma bulmak oldukça zor, Andy.”</p>

  <p class="calibre10">Başını salladı. “Yaşadığımız dünya tehlikeli. On beş milyar dolarlık bir adamım bu yüzden kaçırılmak için oldukça uygunum. Ve karım da öyle. Bu yüzden bir korumam var. Zengin olmanın getirileri var, ama mesuliyetleri de oldukça fazla.”</p>

  <p class="calibre10">Oyun masasında karşılıklı oturuyorlardı.</p>

  <p class="calibre10">“Yatırım alanlarından arabayla geçiyordum.”</p>

  <p class="calibre10">“<span class="italic">Yenilenme</span> alanları.”</p>

  <p class="calibre10">“İnşaat iyi gidiyor. Senin bu iş için doğru avukat olduğunu biliyordum, Andy.”</p>

  <p class="calibre10">“Teşekkürler.”</p>

  <p class="calibre10">“Ve senin bu iş için de doğru avukat olduğunu sanıyorum.”</p>

  <p class="calibre10">“Hangi iş?”</p>

  <p class="calibre10">Russell arkasına yaslandı.</p>

  <p class="calibre10">“Andy, telafi etmek istiyorum.”</p>

  <p class="calibre10">“Neyi?”</p>

  <p class="calibre10">“Geçmişi. Hayatımı tekrar gözden geçirdim ve eksiklikler buldum.”</p>

  <p class="calibre10">“Ne eksikliği? Siz bir milyardersiniz.”</p>

  <p class="calibre10">“Paranın alamayacağı türden eksiklikler. Huzur. Yaptığım her şeyden gurur duymuyorum, Andy. Bazı hareketlerimden ötürü çok pişmanım.”</p>

  <p class="calibre10">Kulağa sanki hava alanında pantolonu dizlerinde yakalanmış bir senatör konuşuyormuş gibi geliyordu. Andy başıyla onayladı.</p>

  <p class="calibre10">“Ne demek istediğini anlıyorum, Russell. Neyse ki anılarımı pek anımsamıyorum.”</p>

  <p class="calibre10">“Ruhsal acından dolayı mı?”</p>

  <p class="calibre10">“İçtiğim Corona’lardan dolayı.”</p>

  <p class="calibre10">“Ah. Şey, benim yaptıklarım sarhoş olup, kendimi aptal durumuna düşürmekten daha ciddi.”</p>

  <p class="calibre10">Kendini aptal durumuna düşürmek konusunda hiçbir fikri yoktu.</p>

  <p class="calibre10">“Andy, ben—”</p>

  <p class="calibre10">Andy o anı yumuşatmak için elinden geleni yapmıştı ama Russell’ın hiç öyle bir niyeti yoktu. Ölümcül bir ciddiyet içerisindeydi. Andy, müvekkilinin bir cinayet itirafı bulunacağından emindi.</p>

  <p class="calibre10">“—hayatımdaki kadınlara iyi davranmadım.”</p>

  <p class="calibre10">Andy nefesini tuttuğunu fark etti; tuttuğu nefesi bıraktı<span class="italic">. Bu muydu yani?</span> Fakat sonra düşündü, her ne kadar SoCo’daki kadınlar onun kafasını kırabilecek kişiler olsa da, belki de birkaçını dövmüştü. Kadınlara şiddet uygulayacak bir fizik yapısı yoktu.</p>

  <p class="calibre10">“Eşine mi?”</p>

  <p class="calibre10">“Kız arkadaşlarıma.”</p>

  <p class="calibre10">“Ne yaptın?”</p>

  <p class="calibre10">Masanın diğer ucundaki milyarder derin bir nefes verdi.</p>

  <p class="calibre10">“Onları sevdim ve terk ettim.”</p>

  <p class="calibre10">“Ayrıldığın kız arkadaşlarından bahsediyorsun değil mi?”</p>

  <p class="calibre10">Russell başıyla onayladı.</p>

  <p class="calibre10">“Yani onlara zarar vermedin… fiziksel olarak?”</p>

  <p class="calibre10">“Ah, hayır. Sadece onların çektiği duygusal acıları umursamadan terk ettim. Sadece kendimi düşündüm.”</p>

  <p class="calibre10">“Kaç kızdan bahsediyoruz peki, bir, iki?”</p>

  <p class="calibre10">“On yedi.”</p>

  <p class="calibre10">“<span class="italic">On yedi</span>. On yedi kız arkadaşın mı oldu? Zengin olmadan önce?”</p>

  <p class="calibre10">Adam omuz silkti. “Harika bir kişiliğim vardı.”</p>

  <p class="calibre10">“Bence dünyanın en büyük şeyine…” Andy başını salladı. “On yedi. Vay be. Bu etkileyici, Russell.”</p>

  <p class="calibre10">“Andy, hiç eski kız arkadaşların hakkında düşündün mü? Şimdi nerede olduklarını ve ne yaptıklarını?”</p>

  <p class="calibre10">“Benim sadece bir kız arkadaşım oldu, o da dördüncü sınıftaydı. Mary Margaret McDermott. Bir doktorla evlendi ve dört çocukları oldu.”</p>

  <p class="calibre10">“Yirmi dokuz yaşındasın ve en son sevgilin dördüncü sınıftayken mi oldu?”</p>

  <p class="calibre10">“Bugüne kadar öyleydi artık değil. Bunun için size müteşekkirim.”</p>

  <p class="calibre10">“Bana mı?”</p>

  <p class="calibre10">“Bana iyi ödeme yaptın.”</p>

  <p class="calibre10">Russell Reeves gülümsedi. “Sanırım Whole Foods kızları ucuza gelmiyor.”</p>

  <p class="calibre10">“Suzie’yi biliyor musun?”</p>

  <p class="calibre10">Ya da Bobbi’yi.</p>

  <p class="calibre10">“Bir gün bir smoothie içmek için uğramıştım ve seni genç bir kadınla konuşurken gördüm. Bir sarışınla.”</p>

  <p class="calibre10">Suzie.</p>

  <p class="calibre10">“Onun senin kız arkadaşın olduğunu düşündüm. Çok hoştu.”</p>

  <p class="calibre10">“O çok tatlı.”</p>

  <p class="calibre10">Andy’nin düşünceleri sabah yatakta yaptıklarına kaydı...Suzie’nin muhteşem vücudu…ve onlar —</p>

  <p class="calibre10">“Andy?”</p>

  <p class="calibre10">“Evet? Ah, evet, senin eski kız arkadaşların.”</p>

  <p class="calibre10">“Onlar için olanları telafi etmek istiyorum.”</p>

  <p class="calibre10">“Nasıl?”</p>

  <p class="calibre10">“Yapabileceğim tek şekilde, para ödeyerek.”</p>

  <p class="calibre10">“Onlardan uzun zaman önce ayrıldığın için eski kız arkadaşlarına para mı vereceksin?”</p>

  <p class="calibre10">“Onları bir seks objesi olarak kendi zevkim adına kullandığım için bunu yapacağım.”</p>

  <p class="calibre10">“Russell, erkekler bunu yapar. Kadınlar da. SoCo’da bunu yapmak için doğrudan sorarız.” Adam başını onaylamaz biçimde salladı.</p>

  <p class="calibre10">“İki tarafın rızası da var mıydı?”</p>

  <p class="calibre10">“Tabii ki.”</p>

  <p class="calibre10">“O zaman sorun ne?”</p>

  <p class="calibre10">“Suçluluk hissi.”</p>

  <p class="calibre10">“Sen de mi Katoliksin?”</p>

  <p class="calibre10">“Hayır.”</p>

  <p class="calibre10">Andy homurdandı. “Pekala, iş nedir?”</p>

  <p class="calibre10">“Onları bulmak. Para vermek. Yaşamlarını daha iyi yapmak.”</p>

  <p class="calibre10">“Benden eski kız arkadaşlarını bulmamı ve onlara para vermemi mi istiyorsun? Özetle bu mu yani?”</p>

  <p class="calibre10">“Her kadına bir çek uzatıp, “Russell Reeves selamlarını yolladı” mı dememi istiyorsun?”</p>

  <p class="calibre10">“Hayır. Adımın gizli kalmasını istiyorum.”</p>

  <p class="calibre10">“Neden?”</p>

  <p class="calibre10">“On yedi kadın, içlerinden biri basına gidebilir. Bunun manşetlerde nasıl duracağını hayal edebiliyor musun? Oldukça kârlı bir gün olurdu onlar için.”</p>

  <p class="calibre10">“Sanırım gazetelerin amacı da bu zaten.”</p>

  <p class="calibre10">“Andy, eski kız arkadaşlarımı bulmanı istiyorum. Varsa borçlarını ödeyeceğim. Eğer hastaysalar, tıbbi bakımlarını üstleneceğim. Eğer evsizlerse onlara bir ev alacağım. Hayatlarını daha iyi hale getirecek şeyler yapacağım. Fakat bu iş kesinlikle gizli kalmalı. Bunu kimseye açıklamamalısın, Suzie’ye bile.”</p>

  <p class="calibre10">“Neden bir özel dedektif tutmuyorsun?”</p>

  <p class="calibre10">“Özel dedektifler boşboğazdır. Ellerindeki bilgiyi satarlar. Ve ifade verebilirler. Ama sen veremezsin.”</p>

  <p class="calibre10">Andy arkasına yaslandı.</p>

  <p class="calibre10">“Mahremiyet.”</p>

  <p class="calibre10">Russell Reeves başıyla onayladı.</p>

  <p class="calibre10">“Avukat – müvekkil mahremiyeti,” dedi Andy. “Kimseye hiçbir şey söyleyemem. Hakkında mahkemede ifade vermeye dahi zorlanamam.”</p>

  <p class="calibre10">“Kesinlikle. Ya kız arkadaşına söylersen ve o da gazetelere anlatırsa?”</p>

  <p class="calibre10">“Barodan ihraç edilirim.”</p>

  <p class="calibre10">Milyarder müvekkili bir kez daha başıyla onayladı.</p>

  <p class="calibre10">“Kesin gizlilik, Andy.”</p>

  <p class="calibre10">Russell, Andy’ye üzerinde isim ve adreslerin bulunduğu iki sayfalık bir belge uzattı.</p>

  <p class="calibre10">“Hepsi bu mu?”</p>

  <p class="calibre10">“İsimleri ve son bulundukları adresler.”</p>

  <p class="calibre10">“Russell, nereden başlayacağımı bilmiyorum.”</p>

  <p class="calibre10">Russell önünde duran kağıtları gösterdi.</p>

  <p class="calibre10">“Son kağıdın altında bir isim var. Hollis McCloskey. Şehir merkezinde bulunan bir dedektif, eski bir FBI ajanı. Üst düzey biri. Benim avukatlarım onu şirket için araştırmalarda kullanıyor. İnsanları takip eden biri değildir aslında ama uygun ücrete bunu yapacaktır.”</p>

  <p class="calibre10">“Senin bir dedektif tutmak istemediğini sanıyordum.”</p>

  <p class="calibre10">“İstemiyorum. Onu tutmak istiyorum. Ona listeyi ver ve daha fazlasına karışma. İsmimden bahsetme. Onları bulmak istediğini söyle ve haklarında her şeyi öğren – mal varlıklarını, borçlarını, kocalarını, çocuklarını – ve hepsi için bir dosya oluştur. Fakat onun işi orada bitmeli. Onlarla iletişime geçmemeli. Bu senin işin olacak. Neye ihtiyaçları olduğunu anla ve onlara nasıl yardım edeceğimi bul. Sonra da bana getir.”</p>

  <p class="calibre10">“Doğru insan olduklarını nasıl bileceğim?”</p>

  <p class="calibre10">“Resimlerini çek. Ben anlarım.”</p>

  <p class="calibre10">“Bir fotoğraf makinem yok.”</p>

  <p class="calibre10">“Bir tane al. Ben öderim.”</p>

  <p class="calibre10">“Bu çok önemli, özel dedektif hiç de ucuza patlamayacak, Russell.”</p>

  <p class="calibre10">“Sen trafik mahkemesindeyken güven hesabına elli bin dolar yolladım bu sabah. Ne isterse ver.”</p>

  <p class="calibre10">“Russell, neden ben? SoCo işinde neden bana ihtiyacın olduğunu anlıyorum ama senin şehirdeki avukatların da bu işi yapabilir. Onlar da bu McCloskey denen adamı tutabilir.”</p>

  <p class="calibre10">“Devamlı avukatlarımın bu konuda bir şey bilmesini istemiyorum.”</p>

  <p class="calibre10">“Ama neden?”</p>

  <p class="calibre10">“Çünkü ben Hollis’i tanırım o da beni tanır. Ve benim avukatlarımı da tanır. Eğer avukatlarım onu tutarsa, benim müşteri olduğumu anında anlayacaktır. Ve o bilirse, onun çalışanları da bilir… ve onların eşleri de, kız ve erkek arkadaşları da bilir. Herkes öğrenmiş olur. Bunun olmasına izin veremem Andy. Kimse bilmemeli.”</p>

  <p class="calibre10">Andy omuz silkti. “Patron sensin.”</p>

  <p class="calibre10">“İyi. Bunlar ana kurallar. Bu konudan sadece başbaşayken bahsedeceğiz, telefonda bahsetmek yok. E-posta yok. Yazılı hiçbir şey yok. Bir şey bulduğunda beni cep telefonumdan ara ve ben de sana geri döneyim.”</p>

  <p class="calibre10">Andy listede yazanlara baktı. “Bu bulundukları yerler Houston, Chicago, New Orleans, Miami, Los Angeles, Denver…O zamanlar onlar Teksas Üniversitesi’nde öğrenci değil miydi?”</p>

  <p class="calibre10">“Hayır. Onlarla iş seyahatlerim sırasında tanıştım.”</p>

  <p class="calibre10">“Chicago ya da Miami’ye gidiyorsun ve bir kızla tanışıyorsun ve o da seninle seks mi yapıyor? Hem de bedavaya?”</p>

  <p class="calibre10">Russell kaşlarını kaldırdı, sanki böbürlenmek istemiyorum ama… demek ister gibiydi.</p>

  <p class="calibre10">“Benden tüm ülkeyi boydan boya uçup bu kadınları bulmamı mı istiyorsun?”</p>

  <p class="calibre10">“Birinci sınıfta uçacaksın.”</p>

  <p class="calibre10">“Birinci sınıfta uçabilir miyim?”</p>

  <p class="calibre10">“Tabii ki.”</p>

  <p class="calibre10">Andy daha önce birinci sınıfta uçmamıştı.</p>

  <p class="calibre10">“Ve lüks arabalar kiralayacaksın. O bisiklet dışındakileri nasıl süreceğini biliyorsun değil mi?”</p>

  <p class="calibre10">“Tabii ki.”</p>

  <p class="calibre10">“Beş yıldızlı oteller, oda servisleri ve istediğin her şey olacak.”</p>

  <p class="calibre10">“Odamda şu öde ve izle filmlerinden de satın alabilir miyim?”</p>

  <p class="calibre10">“Tabii ki. Ama porno yasak.”</p>

  <p class="calibre10">“Ya.”</p>

  <p class="calibre10">Hayal kırıklığına uğramış gibi gözükmemek için elinden geleni yaptı.</p>

  <p class="calibre10">“Ve sana saat başı beş yüz dolar ödeyeceğim. Çünkü çok fazla seyahat edeceksin… ve hem bu iş bitene kadar tatlı Suzie ile görüşme işini de erteleyeceksin. Bunu yapabileceğini düşünüyor musun?”</p>

  <p class="calibre10">“Tabii ki.”</p>

  <p class="calibre10">Nefis Bobbi hakkında hiçbir şey söylememişti.</p>

  <p class="calibre10">“Russell, peki SoCo ile ilgili diğer işler?”</p>

  <p class="calibre10">“O işlerin önceliği ikinci sırada. Bu iş üzerinde yedi gün yirmi dört saat çalış. Bu kadınların derhal bulunmasını istiyorum.”</p>

  <p class="calibre10">“Patron sensin.”</p>

  <p class="calibre10">Andy’nin zengin patronu. Arkasına yaslandı. Pekala, bu iş biraz tuhaftı – Yaramaz Şeylerin Tuhaflık Cetveli’ne göre bu işe yedi vermişti Andy – ama annesi her zaman şöyle derdi: “Zengin insanlar senden ve benden farklıdır.” Sonra arkadaşı Dave bir rap şarkıcısının her gün köpüklü banyo yaptığından ve İrlandalı bir film yıldızının kendisini bal ile kaplayıp buhar banyosu yaptığından bahsetmişti ki aslında kadınlar zayıf kalabilmek için düzenli olarak bedenlerini temizletirlerdi. Kahrolası, diğerleriyle kıyaslanınca, Russell Reeves’in eski kız arkadaşlarını bulmak istemesi neredeyse normal gibi görünüyordu. Neredeyse.</p>

  <p class="calibre10">Andy, patronunun gözlerini dikip bakıyor olduğunu fark etti.</p>

  <p class="calibre10">“Seni bir şey rahatsız mı ediyor, Andy?”</p>

  <p class="calibre10">Bir şey ediyordu.</p>

  <p class="calibre10">“Russell, bir şey sorabilir miyim?”</p>

  <p class="calibre10">“Tabii, Andy. Nedir?”</p>

  <p class="calibre10">“Bana söylemediğinden daha fazlası mı var?”</p>

  <p class="calibre10">Russell bir süre düşündü, sonra ayağa kalktı ve pencereye doğru yürüdü. Konuşmadan önce bir süre dışarıyı seyretti.</p>

  <p class="calibre10">“Andy, ölüm ilanlarını okur musun?”</p>

  <p class="calibre10">“Hayır. Sen?”</p>

  <p class="calibre10">“Her gün.”</p>

  <p class="calibre10">“Neden?”</p>

  <p class="calibre10">“Oğlum yüzünden. Ona olanları biliyorsun, değil mi?”</p>

  <p class="calibre10">“Sadece gazetelerden okuduğum kadarıyla.”</p>

  <p class="calibre10">“O harika bir çocuk. Ve cesur da. Ölüyor ama her gün yüzünden gülümsemesi eksik olmuyor.” Adam duraksadı. “Kendi oğlumu öldürdüm, Andy.”</p>

  <p class="calibre10">“Oğlunu mu öldürdün? Nasıl?”</p>

  <p class="calibre10">“Ben bir taşıyıcıyım.”</p>

  <p class="calibre10">“Ne taşıyorsun?”</p>

  <p class="calibre10">“Mutasyona uğramış bir gen – bir kanser geni. Bunu Zach’e ben verdim.”</p>

  <p class="calibre10">“Russell, bu senin suçun değil. Bu gene sahip olduğunu bilmiyordun, değil mi?”</p>

  <p class="calibre10">“Hayır. Fakat bu Zach’in benim yüzümden öldüğü gerçeğini değiştirmez. Onu ölüme mahkum ettim.”</p>

  <p class="calibre10">“Bilim adamların…onu kurtaramıyor mu?”</p>

  <p class="calibre10">“Hayır, Andy, yapamıyorlar. Tek oğlum ölecek.”</p>

  <p class="calibre10"><span class="italic">Tanrım</span>. Andy kendini gerçek bir pislik gibi hissetti. Russell Reeves onu tutalı altı hafta geçmişti ve o bir kerecik olsun müvekkilinin çektiği acıyı düşünmemişti; tek oğlu ölüyordu. Andy müvekkilini para veren biri olmasının ötesinde değerlendirmemişti. Russell Reeves ona Suzie’yi, Stumpjumper’ını, bu tripleks yeri ve pahalı restoranları vermişti. Andy müvekkili üzerinde iki defa düşünmemişti. Russell Reeves’i sadece bir para kaynağı olarak görmüştü. Andy Prescott gerçek bir avukata dönüşmüştü.</p>

  <p class="calibre10">“Üzgünüm, Russell.”</p>

  <p class="calibre10">Müvekkilinin ağlayacağını düşündü ama Russell kendini tuttu.</p>

  <p class="calibre10">“Ben de senin adına üzgünüm, Andy. Baban için.”</p>

  <p class="calibre10">“Biliyor musun?”</p>

  <p class="calibre10">Russell başıyla onayladı. “Limuzinde onun albümünü dinledim. O oldukça iyi. Bir yıldız olması gerekirdi.”</p>

  <p class="calibre10">Şimdi de Andy ağlamak üzereydi.</p>

  <p class="calibre10">“Asla büyük bir hit yapamadı.”</p>

  <p class="calibre10">Avukat ve müvekkili birbirlerine saygıyla baktı. Ortak bir kaderi paylaşıyorlardı. Russell derin bir nefes koyverdi.</p>

  <p class="calibre10">“Yani ölü insanlar hakkında okuyorum. Onların yaşamlarını, yaptıkları şeyleri, sevdiklerini ve onları sevenleri. Bu beni kendi hayatım hakkında düşündürtüyor…yaptıklarım, sevdiklerim, beni sevenler. Hayatımdaki insanlara nasıl davranmıştım. Her şeyi doğru yapmak istiyorum…</p>

  <p class="calibre10">Oğlumla ilgili, o kadınlarla ilgili, hayatımla ilgili... her şeyi, şeyden önceki her şeyi…”</p>

  <p class="calibre10">Müvekkili sanki bütün gücünü yitirmiş gibi baktı. Avukatına doğru döndü.</p>

  <p class="calibre10">“Andy, bana yardım edecek misin?”</p>

  <p class="calibre10">“Evet, Russell. Sana yardım edeceğim.”</p>

  <p class="calibre10">“Teşekkürler.”</p>

  <p class="calibre10">Russell Reeves kapıdan dışarı çıktı ve sonra da geriye doğru döndü.</p>

  <p class="calibre10">“Andy, sırlarım seninle güvende değil mi?”</p>

  <p class="calibre10">Andy başıyla onayladı: “Ben senin avukatınım.”</p>

  <div class="mbppagebreak" id="calibre_pb_20"></div>
</body>
</html>
