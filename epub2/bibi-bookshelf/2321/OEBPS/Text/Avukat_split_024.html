<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos455748"><span class="calibre13"><span class="bold">Bölüm 15</span></span></p>

  <p class="calibre14">“Neden Frankie Doyle’u bulamıyoruz?”</p>

  <p class="calibre10">“Çünkü bulunmak istemiyor.”</p>

  <p class="calibre10">“İlk altı kadını buldun ama.”</p>

  <p class="calibre10">“Onlar saklanmıyordu.”</p>

  <p class="calibre10">Ertesi sabah saat dokuzda Andy, Hollis McCloskey’in masasının tam karşısında oturuyordu. Hollis koltuğuna yaslandı.</p>

  <p class="calibre10">“Biliyorsun, Andy, Amerikalılar gezgin bir toplum. Her yıl yüz milyon kişi taşınıyor, sokak ya da ülke değiştiriyorlar, daha büyük ev ya da daha iyi iş için yapıyorlar genelde bunu. Fakat bir anlamı da iki yüz milyon insanın taşınmadığı. Sue Todd, Tameka Evans, Sylvia Gutierrez son bulundukları adresten taşınmamışlardı. Amanda Pearce taşınmıştı ama yine Chicago’da başka bir eve. Yani bu dördünü bulmak kolaydı.”</p>

  <p class="calibre10">“Peki, Beverly Greer ve Pam Ward’ı nasıl buldun?”</p>

  <p class="calibre10">“Beverly, Denver’dan Seattle’a taşınmıştı; bu yüzden Denver’da bulunan eski komşusunu buldum. Onların isimlerini vergi kayıtlarından aldım – gayrimenkuller adrese göre sıralanıyordu – sonra da bilgi masasını aradım ve onların telefon numaralarını aldım. İlk komşusu artık orada yaşamıyordu ama ikincisi hâlâ oradaydı. Bana Beverly’nin Seattle’daki yeni adresini verdi.</p>

  <p class="calibre10">“Peki ya Pam Ward?”</p>

  <p class="calibre10">“O Los Angeles’dan Dallas’a taşınmıştı. Onun komşularına ulaşamadım bu yüzden Los Angeles’daki evinin yeni sahibini aradım.”</p>

  <p class="calibre10">“Numarasını nasıl buldun?”</p>

  <p class="calibre10">“Çapraz rehber sayesinde. Adresini verip telefon numarasını alabilirsin, tabii sabit hat kullanıyorsa. Kullanıyordu. Neyse, Pam, Los Angeles’daki kendi oturduğu dairenin satılmasına aracılık eden kişiydi. Bu yüzden yeni sahibi onun payına düşeni Dallas’a yollamıştı. Bana onun adresini verdi.”</p>

  <p class="calibre10">“Bir insanı bulmanın bu kadar kolay olduğunu asla fark etmemiştim.”</p>

  <p class="calibre10">“Eğer ne yaptığını biliyorsan öyle ve eğer saklanmıyorlarsa. Saklanmayan insanlar arkalarında evrak geçmişi bırakır: Kira senetleri, telefon, elektrik ya da su faturaları… fakat Frankie Doyle taşınmış ve arkasında hiç evrak bırakmamış. O saklanıyor.”</p>

  <p class="calibre10">“Kimden?”</p>

  <p class="calibre10">“Eski kocasından.”</p>

  <p class="calibre10">Hollis öne doğru uzandı ve masasının üzerindeki dosyayı açtı.</p>

  <p class="calibre10">“Frankie’nin son bilinen adresi bundan üç yıl önce Boston’da görünüyor. Yirmi beş yaşındaymış, Michael adıyla da bilinen Mickey Doyle ile evliymiş ve beş yaşında adı Abigail olan bir de kızları varmış. Şehir merkezinde Boston Grand adında bir otelin barında garson olarak çalışıyormuş. Sonra Mickey’den boşanmış. Kızı ve kadın ortadan kaybolmuş.”</p>

  <p class="calibre10">“Kadının adamdan saklandığını düşünmene neden olan şey ne?”</p>

  <p class="calibre10">“Onu dövüyormuş. Mickey – o bir eski boksör, kendisi hâlâ Boston’daki aynı adreste ikamet ediyor – saldırı suçundan iki defa mahkum olmuş, konuştuğum herkes kadını dövdüğünü söyledi. Kadının artık bıktığını, o pislikten boşandığını ve çocuğuyla birlikte ortadan kaybolduğunu anladım.” Adam omuz silkti. “Frankie Doyle diye biri artık yok.”</p>

  <p class="calibre10">“Bu da ne demek, nasıl yani yok?”</p>

  <p class="calibre10">“Yani onun evrak izleri boşanmasıyla sona eriyor. Onun ismini değiştirdiğini böylece Mickey tarafından takip edilemeyeceğini fark ettim ki biz de bu yüzden bulamıyoruz onu.”</p>

  <p class="calibre10">“Fakat yaşadığı yerde isim değişikliği için şehir mahkemesine başvurmak zorunda. Bu kayıtları araştır.”</p>

  <p class="calibre10">“Araştırdık ve devam da ediyoruz. Fakat sorun şu ki Andy Amerika’da üç binden fazla şehir bulunuyor ve hepsinin de kendine ait kayıtları var. Dahası küçük olan şehirlerin, ki bu yarısı anlamına geliyor, kayıtlarına doğrudan bağlantılı olarak ulaşılamıyor. Eğer Frankie Doyle akıllıysa ki öyle görünüyor, muhtemelen çok fazla kişinin yaşamadığı bir şehre taşınmış ve kayıtlarına doğrudan erişim olmayan bu yerde ismini değiştirmiştir. Onu bulmanın tek yolu tüm şehirlerdeki bu kayıtlara erişip tek tek bu kayıtları taramak – bin beş yüz şehir demek bu da.”</p>

  <p class="calibre10">“Samanlıkta iğne aramak bu.”</p>

  <p class="calibre10">“Kesinlikle. Ve eğer müvekkilin bana yardım etmek isterse her şehirde özel bir dedektif tutarak bunu yapabilir, bu da aslında aylar alacaktır. O zamana kadar zaten o tekrar taşınıp adını tekrar değiştirecektir. Bu defa da onu her şehirde yeni adıyla tekrar aramak durumunda kalacağız.”</p>

  <p class="calibre10">“Yani buhar oldu öyle mi?”</p>

  <p class="calibre10">“Devlet için hayalet oldu diyelim, ki bu pek çok insanın düşündüğünden daha zordur. Kendi ismini kullanmadan cep telefonu numarası, kredi kartı, ev ya da araba alamazsın, doğru düzgün bir apartmanda yaşayamazsın çünkü bir banka hesabın ya da ehliyetin yoktur. İnsanlar sürekli devletin varlıklarından haberi olmadan yaşamaktan bahseder, işte tam olarak bu o. Ama bu sadece lafta kalır.”</p>

  <p class="calibre10">“Peki Frankie Doyle’u nasıl bulacaksın?”</p>

  <p class="calibre10">“Muhtemelen bulamayacağım. Andy, girmiş olabileceği her deliğe baktım. Tüm erişilebilir kayıtları taradım: Gayrimenkul vergileri, oy kullanma ve araç kayıt masalarını, evlilik ve iş belgelerini… o bir avukat değil, muhasebeci, doktor, hemşire, berber, özel dedektif, atık kontrol teknisyeni de değil yani lisans alması gereken bir iş yapmıyor. Hiçbir yerde, ne bir eyalette, ne bir şehir de ne de bir kasabada oy kullanmamış, en azından Frankie Doyle olarak.”</p>

  <p class="calibre10">“Peki ya ehliyeti? Bir arabası olmalı.”</p>

  <p class="calibre10">“Sürücü kayıtlarına ulaşamıyorum artık. Kanunlar kimlik hırsızlığı sebebiyle buna sınırlama getirdi.”</p>

  <p class="calibre10">“Başka?”</p>

  <p class="calibre10">“Elimdeki tüm mülkiyet veribankasını taradım. Fakat hiçbir şey sonuca ulaşamadım. Genelde elimde bir telefon numarası olur ve ben de ev adresine ulaşmaya çalışırım. Fakat ne sabit ne de cep telefonu numarasına erişemedim.”</p>

  <p class="calibre10">“Fakat ismini değiştirdiyse, Frankie Doyle adıyla bulunmaz.”</p>

  <p class="calibre10">“Kesinlikle. Devletin PACER sisteminden taradım; bu sistem ulusal mahkemedeki hukuk, ceza ve iflas davalarının sonuçlarına erişim verir. Fakat hiçbir şey yok. Şehir ceza davalarından uzaktan erişim olanları taradım ama onun doğum tarihine ihtiyacım vardı ki bu sayede arama yapabilecektim. Tahliye olmuş suçlular arasında arama yaptım—”</p>

  <p class="calibre10">“Suçlu mu?”</p>

  <p class="calibre10">Hollis omuz silkti. “Asla bilemezsin.”</p>

  <p class="calibre10">“Ve?”</p>

  <p class="calibre10">“Federal sisteme göre bir suçlu değilmiş ya da pek çok sisteme göre – hepsinde arama yapamadım. Kahretsin, Mickey’i bile aradım.” Hollis başını hoşnutsuzca salladı. “Şimdi o da işin bir parçası. Şimdi vefat etmiş anne ve babasının evinde yaşıyor, onların arabasını sürüyor ve babasının işini yapıyor. Muhtemelen yaşlı adamın donunu da giyiyordur.”</p>

  <p class="calibre10">“Ne söyledi peki?”</p>

  <p class="calibre10">“Hiçbir şey. Frankie’yi sorduğumda telefonu yüzüme kapadı. Bu yüzden ben de çalıştığı eski barı aradım, adı Benny olan bir barmenle konuştum. Dediğine göre orada yedi yıl çalışmış ve bir gece ansızın vardiyasına gelmemiş. Bir daha ne görmüş ne de duymuş. Hatta kadın son maaşını bile almamış.”</p>

  <p class="calibre10">“Belki de öldü?”</p>

  <p class="calibre10">“İsmini Sosyal Güvenlik hizmetlerinin ölü kayıtlarında aradım, bir şey çıkmadı. Fakat bu ölmediği anlamına gelmez. Neyse, Benny bana annesinin kızından birkaç ev ilerde yaşadığını söyledi bu yüzden ben de onu aradım. Numarası kayıtlıydı. Colleen O’Hara. Hoş bir bayan, ama bırak kızının nerede olduğunu kendisinin bile nerede olduğunun farkında değildi. Alzheimer hastasıydı.”</p>

  <p class="calibre10">“Nasıl biliyorsun?”</p>

  <p class="calibre10">“Mickey’nin iki yanındaki komşusunu da aradım. Onlar Bayan O’Hara’yı tanıyor ve onunla ilgileniyorlardı. Frankie’nin babası, o ölmüş. Kardeşi yok. Fakat komşuları da Frankie nerede bilmiyorlar. Onlar da Mickey’nin ona vurduğundan bahsettiler.” Hollis duraksadı. “O senin gizli müvekkilin olamaz, değil mi?”</p>

  <p class="calibre10">“Mickey mi? Hayır.”</p>

  <p class="calibre10">“İyi. O kız eski kocaları tarafından öldürülmüş zavallı kadınlardan biri olmayacak kadar akıllıydı.”</p>

  <p class="calibre10">“Peki ya onun kredi kartı ödemeleri?”</p>

  <p class="calibre10">“Kredi kartıyla ilgili iki sorun bulunuyor. İlki eğer onun kredi kartı bilgilerini kanunları hiçe sayarak elde edersem bu federal bir suç olur. Bu arada eski kız arkadaşları bulmak da pek yasalara uygun değil, Andy. Ayrıca, asıl sorun şu ki o kredi kartı kullanmayacaktır.”</p>

  <p class="calibre10">“Neden ama?”</p>

  <p class="calibre10">“Çünkü o şekilde izlenebileceğini biliyor. Kredi kartı sonuçları sahibi ne yaptıysa ifşa edecektir – kredi mi aldı, mülk mü aldı, yoksa işveren mi oldu, hepsini gösterir – ki bu da açık vermesi demektir. Bu yüzden kredi çekmeyecek ya da iş kurmayacak ve bir ev kiralamayacaktır, yani en azından düzgün bir ev. Standart prosedür gereği böyle bir şey yapması için kredi kartı kullanmak zorunda.”</p>

  <p class="calibre10">“İkinci sorun ne?”</p>

  <p class="calibre10">“Kredi kartı merkezleri artık onlarda bulunan belgeleri özel dedektiflerle paylaşmıyor. İnsanlar onları dava etti.”</p>

  <p class="calibre10">“Ahh. Ya sosyal güvenlik numarası?”</p>

  <p class="calibre10">“Elimde sadece adı olduğundan Frank, Frankie ya da F. Doyles isminde binlerce kişi buldum. İsmi ve doğum tarihini kullanarak ise yüzlerce kişi buldum. İsim, doğum tarihi ve sosyal güvenlik numarasını beraber girseydim sadece bir kişi bulurdum. Boşanma belgelerini taradım ama kadının sosyal güvenlik numarası silinmişti. Asıl sorun şu ki bugünlerde birisine ait sosyal güvenlik numarasını yasal yollardan bulamamak. Kimse bunu paylaşmak istemiyor; mahremiyet yasasına aykırı.”</p>

  <p class="calibre10">“Sen bir zamanlar FBI’da çalışıyordun, belki oradaki arkadaşların bulabilir ya da…sana vergi beyanını verirler.”</p>

  <p class="calibre10">Hollis başını salladı. “Bu hapse girmek demek, Andy. Amerika’da her ne kadar devlet bile bazen unutsa da mahremiyet yasası var. Sana daha önce de söyledim, Andy, ben işi kitabına göre yaparım.”</p>

  <p class="calibre10">“Bu kitabın yeni bir bölüme ihtiyacı var.”</p>

  <p class="calibre10">“Andy, bazı özel dedektiflerin sınırları geçen bazı elemanları olabilir. Fakat benim yok.”</p>

  <p class="calibre10">“Neden ama?”</p>

  <p class="calibre10">“Paraya ihtiyacım yok.”</p>

  <p class="calibre10">“Sana saatine bin dolar öderim.”</p>

  <p class="calibre10">“Andy, hayatımın yirmi beş yılını insanları hapse yollayarak geçirdim. Ve şimdi onlara katılmaya hiç niyetim yok, ne senin ne de gizli müvekkilin için. Diğer kadınlarla devam etmemi ister misin?”</p>

  <p class="calibre10">Andy başıyla onayladı. “Bana Frankie Doyle hakkında bulduğun her şeyi ver.”</p>

  <p class="calibre10">O öğleden sonra Andy birinci sınıfta Boston’a uçtu.</p>

  <p class="calibre10">Russell Reeves’e McCloskey ile olan sohbetinden bahsetti.</p>

  <p class="calibre10">“Boston’a git, Andy,” dedi Russell. “Onu bul.”</p>

  <p class="calibre10">Andy uçakta dosyayı okudu. Hollis, Frankie Doyle’un üç yıl öncesine kadarki yaşam öyküsünü derlemişti. Sonraki tam bir muammaydı. Andy kadının öldüğüne bahse girmeye hazırdı.</p>

  <p class="calibre10">Geç saatlerde uçağı indi, bir BMW kiraladı ve Frankie’nin çalıştığı yer olan geceliği 500 dolarlık Boston Grand Hotel’de bir yer ayalardı. Otele yerleştikten sonra hemen bara indi ve bir bira ısmarladı. Benny görevdeydi. Adam kırk yaşlarında, kel kafalı, Darrell kadar olmasa da iri biriydi. Andy kendini tanıttı ve ona Frankie Doyle’u bulmak istediğini söyledi.</p>

  <p class="calibre10">“Birkaç gün önce bir telefon görüşmesi yaptım, İrlanda kökenli bir özel dedektifti adı McCloskey, o da Frankie hakkında sorular sordu.”</p>

  <p class="calibre10">“Benim için çalışıyor. Ben bir avukatım.”</p>

  <p class="calibre10">“Pekala, neden Frankie’yi bulmak istiyorsun?”</p>

  <p class="calibre10">“Ona yardım etmek için.”</p>

  <p class="calibre10">“Ne sorunu var ki?”</p>

  <p class="calibre10">“Aslında onun çocuğuna yardım etmek için.”</p>

  <p class="calibre10">“Abby mi? Onun sorunu ne?”</p>

  <p class="calibre10">“Henüz bilmiyorum.”</p>

  <p class="calibre10">Benny adama tuhaf tuhaf baktı. “Şey, senin adamın McCloskey’e de söylediğim gibi Frankie’yi üç yıldır ne gördüm ne de ondan bir haber aldım. Yedi senenin ardından aniden bir gece işine gelmedi.” Adam duraksadı. “Ölmüş müdür sence?”</p>

  <p class="calibre10">“Bilmiyorum, belki.”</p>

  <p class="calibre10">Benny görünüşe göre kafasını dağıtmak istiyordu.</p>

  <p class="calibre10">“O iyi bir İrlandalı kızdı ama beş para etmez İrlandalı bir herifle evlenmişti.”</p>

  <p class="calibre10">“Mickey mi?”</p>

  <p class="calibre10">Benny başıyla onayladı. “Onu döverdi.”</p>

  <p class="calibre10">“Evet duydum.”</p>

  <p class="calibre10">“Boşandıktan sonra benimle evlenmesini istemiştim.”</p>

  <p class="calibre10">“Görüşüyor muydunuz?”</p>

  <p class="calibre10">“Frankie Doyle ve aldatmak mı? İmkansız. O hayat boyu suçluluk duyacak Katolik bir kızdı.” Omuz silkti adam. “Gene de onu sevdim. Fakat o sadece Mickey’den kaçmak istiyordu.”</p>

  <p class="calibre10">“Nerede olduğuna dair bir fikrin var mı?”</p>

  <p class="calibre10">Adam başını salladı. “Daha önce evinden 80 kilometre uzağa gitmemişti ama her zaman Montana ya da Teksas’a yerleşip atları olması istediğinden bahsederdi. Ona bir şehir kızı olduğunu ve taşrada ne yapacağını bilemeyeceğini söylerdim.”</p>

  <p class="calibre10">Benny barın diğer ucundaki müşteriye servis yaptı. Andy birasından bir yudum aldı ve Frankie Doyle’un burada çalıştığını hayal etmeye çalıştı. Burası bir spor barıydı ama ahşap barı, masaları ve deri sandalyeleriyle klas bir yerdi. Barın arkasında bir ayna, duvarda dev bir düz ekran televizyon ve onun yanında hatıra eşyalar – Patriot, Red Sıx, Celtic ve Bruin takımlarından alınmış imzalı formalar – ve spor temalı sanatsal malzemeler vardı. Oradaki tek gerçek sanatsal nesne barın arkasında asılı duran kara kalem çizilmiş Benny’nin resmiydi. Andy yapan sanatçının imzasına baktı; F. Doyle.</p>

  <p class="calibre10">“Frankie çizdi. Bir gün işler yoğun değilken yaptı.”</p>

  <p class="calibre10">Benny geri dönmüştü.</p>

  <p class="calibre10">“Sanatçı olmak istiyordu.”</p>

  <p class="calibre10">“Öyleymiş.”</p>

  <p class="calibre10">Benny resme gözlerini dikip baktı.</p>

  <p class="calibre10">“Umarım hâlâ öyledir.”</p>

  <p class="calibre10">Andy iyi geceler dedi ve odasına gitti. Oda servisini aradı ve üç bira ile izle-öde filmlerinden sipariş etti.</p>

  <p class="calibre10">Sonraki sabah, Andy Frankie Doyle’u son bulunduğu adres olan Güney Boston’daki orta sınıftan insanların yaşadığı mahalleye gitti. Tuğladan örülmüş ev bütün bir sokak içerisinde ayrıksı bir şekilde duruyordu. Aracını park etti ve kapıya doğru gidip tıklattı; kimse açmamıştı.</p>

  <p class="calibre10">“Mickey’yi mi arıyorsun?”</p>

  <p class="calibre10">Kapı komşusu, yaşlı bir adam, uzun tahta çitlerin arkasında duruyordu.</p>

  <p class="calibre10">“Onu nerede bulacağımı biliyor musunuz?”</p>

  <p class="calibre10">Adam sokağın aşağısını işaret ediyordu.</p>

  <p class="calibre10">“Doyle’un Garajı, iki sokak aşağıda.”</p>

  <p class="calibre10">“Teşekkürler.” Andy çite doğru ilerledi. “Frankie’yi tanır mıydınız?”</p>

  <p class="calibre10">“Tabii ki. Üç yıl öncesine kadar buradaydı, sonra Mickey’den boşandı. Onu dövüyordu. Sarhoş olduğunda, yani her gün. Tabii ki kız bundan bıkıp usandı. Kızını yanına aldı ve o hergeleyi terk etti.”</p>

  <p class="calibre10">“Kızı hasta mıydı?”</p>

  <p class="calibre10">“Abby mi? Bildiğim kadarıyla hayır. O kız, erkek gibi bir kızdı.”</p>

  <p class="calibre10">Nihayet hasta olmayan bir çocuğu olan bir kadın. Belki de Russell’ın söylediği gibi sadece olasılıktı. Fakat bu üç yıl önceydi.</p>

  <p class="calibre10">“Nereye gittiklerine dair bir fikrin var mı?”</p>

  <p class="calibre10">Yaşlı adam hayır anlamında başını salladı.</p>

  <p class="calibre10">“Frankie’nin annesi nerede yaşıyor?”</p>

  <p class="calibre10">Adam sokağın aşağısını başıyla işaret etti.</p>

  <p class="calibre10">“Üç ev aşağıda.”</p>

  <p class="calibre10">Andy teşekkür etti ve Doyle’un garajına doğru gitti. Küçük bir yerdi, iki arabadan fazlasını almazdı burası, ama dışarıda bir düzine araba park etmiş duruyordu. Andy motor yağı ve benzin kokusunu aldı ve arabanın motor kapağının arkasından biri başını hızla dışarı çıkardı</p>

  <p class="calibre10">“Mickey Doyle?”</p>

  <p class="calibre10">Adam kapağın arkasından cevap verdi; “Kim soruyor?”</p>

  <p class="calibre10">“Andy Prescott. Teksas’tan bir avukat.”</p>

  <p class="calibre10">Adam yaptığı işi bıraktı ve yanına geldi. Adamın kısacık kesilmiş kızıl saçları vardı; Andy’den beş yaş kadar büyük görünüyordu. Bir boksör gibi yapılıydı ve burnu daha önce birçok defa kırılmış görünüyordu. Elleri motor yağından simsiyahtı. Andy’yi gördüğüne pek mutlu olmuşa benzemiyordu.</p>

  <p class="calibre10">“Git buradan.”</p>

  <p class="calibre10">Andy cüzdanını aldı ve içinden on adet 100 dolar çekip çıkardı. Sonra da parayı arabanın üzerine bıraktı.</p>

  <p class="calibre10">“Birazcık bilgiye ihtiyacım var.”</p>

  <p class="calibre10">Adam bir paraya bir de Andy’ye baktu.</p>

  <p class="calibre10">“Ne bilmek istiyorsun?”</p>

  <p class="calibre10">“Sen Mickey Doyle’sun değil mi?”</p>

  <p class="calibre10">“Evet.”</p>

  <p class="calibre10">“Frankie’yi bulmaya çalışıyorum.”</p>

  <p class="calibre10">“Mirasa mı kondu?”</p>

  <p class="calibre10">“Daha değil.”</p>

  <p class="calibre10">“Pekala, benden boşandığı günden beri Frankie’yi ne gördüm ne de haber aldım ondan. Üç yıl önceydi bu.”</p>

  <p class="calibre10">“Nerede yaşadığına dair bir fikrin var mı?”</p>

  <p class="calibre10">“Hayır. Bana şu İngiliz anahtarını uzat.”</p>

  <p class="calibre10">Andy, İngiliz anahtarını Mickey’ye uzattı. Artık onun da ellerinde motor yağı vardı. Elini silecek bir bez aradı.</p>

  <p class="calibre10">“Frankie onun gerçek adımıydı?”</p>

  <p class="calibre10">“Evet. Sean O’Hara, babası, bir İrlanda barına gitmiş, iyi bir yermiş, tabii artık yok. Bir kız yerine futbolcu istiyormuş. Bu yüzden kızına Frankie O’Hara adını vermiş. Frank Gifford’a ithafen.”</p>

  <p class="calibre10">Mickey işine geri döndü. Andy’nin Frank Gifford’ın kim olduğuna dair en ufak fikri yoktu.</p>

  <p class="calibre10">“Sen ve Frankie beraber büyüdünüz öyle mi?”</p>

  <p class="calibre10">“Benden yedi yaş küçüktü. O liseden mezun olur olmaz hemen evlendik.”</p>

  <p class="calibre10">“Ve bir kızınız oldu? Abby’yi görmüyor musun?”</p>

  <p class="calibre10">“Hapisten kurtulmak için haklarımdan vazgeçmek zorunda kaldım.”</p>

  <p class="calibre10">“O hasta mıydı?”</p>

  <p class="calibre10">“Frankie mi?”</p>

  <p class="calibre10">“Abby.”</p>

  <p class="calibre10">Mickey gülümsedi: “Abby hasta değildi.”</p>

  <p class="calibre10">“Onun hiç resmi var mı?”</p>

  <p class="calibre10">“Abby’nin resmini mi istiyorsun?”</p>

  <p class="calibre10">“Hayır. Frankie’nin.”</p>

  <p class="calibre10">“Ah. Hepsini yaktım. Onu unutmak için.” Adam duraksadı ve motora gözlerini dikti. “Ama işe yaramadı.”</p>

  <p class="calibre10">“Peki, buralarda yaşayan başka akrabası var mı, yani annesi dışında?”</p>

  <p class="calibre10">“Frankie tek çocuktu. Sean, Colleen’i hamile bırakmaya devam etti ama o düşük yaptı. En sonunda da motoru bozdu.”</p>

  <p class="calibre10">“O evde mi?”</p>

  <p class="calibre10">“Her zaman.”</p>

  <p class="calibre10">“Kızı nerede bilmiyor. Alzheimer’ı var. Yürümeye çıkıyor ve evin yolunu bulamıyor. Haftada iki ya da üç defa onu kontrol etmek zorunda kalıyorum.” Adam tekrar eliyle işaret etti. “Bana dişliyi uzat.”</p>

  <p class="calibre10">Andy aleti ona uzattı.</p>

  <p class="calibre10">“Mickey, sence Frankie ölmüş olabilir mi?”</p>

  <p class="calibre10">“Hayır.”</p>

  <p class="calibre10">“Neden olmasın?”</p>

  <p class="calibre10">“Çünkü annesini hergün arıyor.”</p>

  <p class="calibre10">“Bunu nereden biliyorsun?”</p>

  <p class="calibre10">“Colleen’i ne zaman kontrole gitsem bunu söylüyor.”</p>

  <p class="calibre10">“Eski kayınvalideni kontrole mi gidiyorsun?”</p>

  <p class="calibre10">“Her sabah. Kendine zarar vermediğine emin olmak için.”</p>

  <p class="calibre10">“Mickey, sen Frankie’yi mi bulmaya çalışıyorsun?”</p>

  <p class="calibre10">Mickey yaptığı işten başını kaldırdı. Arabanın üzerine yaslandı. Andy’ye bakmıyordu.</p>

  <p class="calibre10">“Bunu neden yapayım?”</p>

  <p class="calibre10">“Çünkü onu geri istiyorsun.”</p>

  <p class="calibre10">“Bak, Frankie’yi geri istiyorum ama o <span class="italic">beni</span> istemez. Lanet olsun, benim için uzaklaştırma emri aldırdı. Abby’nin ya da onun yakınlarına gidersem hapsi boylarım.”</p>

  <p class="calibre10">“Onu arayan başka biri olabilir mi?”</p>

  <p class="calibre10">“Sen.” Adam Andy’ye doğru döndü. “Onu neden arıyorsun?”</p>

  <p class="calibre10">“Söyleyemem. Frankie’nin doğum günü ne?”</p>

  <p class="calibre10">“7 Temmuz. Bin dokuz yüz seksen.”</p>

  <p class="calibre10">“Sosyal güvenlik numarası ne?”</p>

  <p class="calibre10">“Bunu söyleyemem.”</p>

  <p class="calibre10">“İki mislini veririm.”</p>

  <p class="calibre10">“Söyleyemem çünkü bilmiyorum. Ve bilseydim de sana söylemezdim. Kimsin nesin bilmiyorum. Buraya gelmiş sorular soruyorsun, neyin peşindesin bilmiyorum.” 100 dolarları gösterdi. “Parayı şimdi alabilir miyim?”</p>

  <p class="calibre10">Andy başıyla onayladı ve Mickey yeşil banknotu tereddüt etmeden aldı. Andy kartvizitini ona uzattı.</p>

  <p class="calibre10">“Bu benim cep numaram. Eğer aklına bir şey gelirse ya da nerede olabileceğiyle ilgili bir şey hatırlarsan ara, anlaştık mı? Bu önemli.”</p>

  <p class="calibre10">Mickey kartı aldı ve ona baktı.</p>

  <p class="calibre10">“Trafik cezaları ve insanları bulmak… kazancın iyi olmalı.”</p>

  <p class="calibre10">“Düşündüğünden daha iyi.”</p>

  <p class="calibre10">Mickey kartı alıp cebine koydu ve sonra da yaptığı işe, arabanın motoruna geri döndü.</p>

  <p class="calibre10">Andy, Hollis McCloskey’i aradı ve ona Frankie’nin doğum tarihini verdi. Sonra da şehir merkezine, Suffolk Şehir Mahkemesi’ne gitti. Görevli memurun odasını buldu ve Frankie Doyle ile Michael Doyle’un üç yıl önceki boşanma belgelerini istedi. Memur bilgisayardan kontrol etti.</p>

  <p class="calibre10">“Bu dosya arşive kaldırılmış. Sipariş edebilir ve gelecek hafta gelebilirsiniz.”</p>

  <p class="calibre10">“Frankie Doyle’un avukatı kimmiş görülebiliyor mu?”</p>

  <p class="calibre10">“Marty O’Connor.”</p>

  <p class="calibre10">Memur avukatın telefon numarasını verdi. Andy dışarı çıktı ve O’Connor’ı cep telefonundan aradı. Adam telefonu açtığında Andy kendini tanıttı ve Frankie’nin yerini bulmaya çalıştığını söyledi.</p>

  <p class="calibre10">“Ne amaçla?” diye sordu O’Connor.</p>

  <p class="calibre10">“Bunu söyleyemem, Marty.”</p>

  <p class="calibre10">“Pekala, yani Frankie hakkında bildiklerimi istiyorsun.”</p>

  <p class="calibre10">“Nerede yaşadığını biliyor musun?”</p>

  <p class="calibre10">“Hayır. Fakat bilseydim de sana söylemezdim. Bak, Andy, ona bir iyilik yap ve onu rahat bırak. Yeterince şey yaşadı zaten.”</p>

  <p class="calibre10">“Mickey’le mi?”</p>

  <p class="calibre10">O’Connor bir an tereddüt etti ve şöyle dedi, “Evet, Mickey’le.”</p>

  <p class="calibre10">“Müvekkilim ona yardım etmek istiyor.”</p>

  <p class="calibre10">“Hayır, edemez. Sadece onu rahat bırakın, Andy.”</p>

  <p class="calibre10">Telefonu kapattılar. Andy vergi dairesine gitti ve kayıtları inceledi; Frankie Doyle’un, Suffolk şehrinde hiçbir mülkü yoktu. Motorlu Araçlar Bölümü’nü kontrol etti; Massachusettes’de Frankie Doyle adına kayıtlı bir araç yoktu.</p>

  <p class="calibre10">Andy, Colleen O’Hara’nın evine gitti ve kapıyı tıklattı; yaşlı bir kadın kapıyı açtı.</p>

  <p class="calibre10">“Bayan O’Hara?”</p>

  <p class="calibre10">“Kimsiniz?”</p>

  <p class="calibre10">“Efendim, Frankie’nin annesi misiniz?”</p>

  <p class="calibre10">“Frankie nerede?”</p>

  <p class="calibre10">“Bilmiyorum, efendim. Onu bulmaya çalışıyorum.”</p>

  <p class="calibre10">“Bebeğimi görmek istiyorum.”</p>

  <p class="calibre10">“İçeri girip, konuşabilir miyiz?”</p>

  <p class="calibre10">Kadın gülümsedi. “Pekala.”</p>

  <p class="calibre10">Andy kapıdan geçti ve 1955 yılına dönmüş oldu. Hâlâ uzun tüylüydü ve üzerinde sırmadan ilemeler vardı ve oda birkaç lambayla zorla aydınlanıyordu. Etrafta dolaşan beş kedi saymıştı. Televizyonda bir pembe dizi oynuyordu. Bayan O’Hara, televizyonun karşısına büyük koltuğuna oturdu. Andy çevresine bakındı. F. Doyle imzalı bir düzine karakalem resim duvarda çerçevelenip asılmıştı. Hepsinde de çıplak ve terkedilmiş yerler resmedilmişti. Andy’ye Batı Teksas’ı ve New Mexico’yu anımsatmışlardı.</p>

  <p class="calibre10">“Frankie bir sanatçıdır.”</p>

  <p class="calibre10">“Evet, efendim öyle. Bayan O’Hara, Frankie’nin bir fotoğrafı var mı sizde?”</p>

  <p class="calibre10">Yaşlı kadın koltuğunun yanında bulunan masanın en ucuna uzandı ve bir çerçeveyi aldı. Adama uzattı. Oldukça güzel bir kadın ve tatlı küçük bir kızın kardaki resmiydi bu. Üzerlerinde kalın parkaları vardı, yüzlerinin kapşonları çevreliyordu. Mutlulardı. Ve canlıydılar.</p>

  <p class="calibre10">Andy bu fotoğrafı çalmayı düşündü ama bu düşünce berbat hissetmesine neden oldu; Alzheimer hastası yaşlı bir kadından çalacaktı. Frankie Doyle’un görüntüsünü zihnine kazımaya çalıştı. Asabi bir yüzü yoktu. Saçları kapşonun içerisinde toplanmıştı, ama kızın saçlarının kızıl olduğuna emindi – ya da kızıl saçlılara olan tutkusundan ötürü böyle olmasını umuyordu – ve onu bulmak istemesine neden olacak bir şeyler vardı. Onu gerçek hayatta görmesine neden olacak bir şey.</p>

  <p class="calibre10">Bayan O’Hara televizyondaki pembe diziye kilitlenmişti, bu yüzden Andy bitişikteki mutfağa gitti. Küçük masanın üzerinde faturalardan minik bir yığın vardı. Onları karıştırdı ve bir telefon faturası buldu.</p>

  <p class="calibre10">“Bayan O’Hara, Frankie sizi arıyor mu?”</p>

  <p class="calibre10">“Frankie telefonda mı?”</p>

  <p class="calibre10">“Ah, hayır, efendim.”</p>

  <p class="calibre10">Andy telefon faturasını yığından çıkardı ve son zamanlarda yapılan aramalara baktı. Hepsi de dışarıdan aranmıştı ama nereden olduğu yazmıyordu; numaralar 888 ile başlıyordu. Hollis haklıydı; Frankie akıllıydı. Annesini aramak için telefon kartı kullanıyordu. New York ya da Los Angeles’dan arıyor olabilirdi; bunu bulmanın yolu yoktu.</p>

  <p class="calibre10">Andy, Colleen O’Hara’dan daha fazla bir şey elde edemeyeceğini düşünerek ön odaya geri döndü, vedalaştıktan sonra çerçeveyi kadına geri verdi.</p>

  <p class="calibre10">“Bayan O’Hara, bu fotoğraf nerede çekildi?”</p>

  <p class="calibre10">Kadın okuma gözlüklerini taktı ve fotoğrafa baktı.</p>

  <p class="calibre10">“Bu Frankie… ve Abby.”</p>

  <p class="calibre10">“Evet, efendim. Bu resimde neredeler?”</p>

  <p class="calibre10">“Karlar içerisindeler.”</p>

  <p class="calibre10">“Hangi şehir?”</p>

  <p class="calibre10">Kadın gözünü döşemeye dikmişti sanki bir ipucu bulmaya çalışıyor gibiydi. Andy babasının karaciğer hastalığından dolayı nasıl hafizasının berbat bir halde olduğunu anımsadı. Unutkanlığı Paul Prescott’ı öfkeden deliye çeviriyordu; en azından Bayan O’Hara öfkelenecek kadar farkında değildi.</p>

  <p class="calibre10">“Teşekkürler, Bayan O’Hara.” Kartvizitini kadına uzattı. “Eğer Frankie ararsa, ona beni aramasını iletin. Bu önemli.”</p>

  <p class="calibre10">Kadın gülümsedi.</p>

  <p class="calibre10">“Kendim yolu bulabilirim.”</p>

  <p class="calibre10">Andy tam kapıdan çıkmak üzereydi ki kadın konuştu: “Montana.”</p>

  <p class="calibre10">Benny, Frankie Doyle’un asla Boston’dan 80 km. uzağa gitmediğini söylemişti, yani Montana fotoğrafı üç yıl önce Boston’ı terk edişinden daha sonra çekilmişti. Frankie Doyle, Montana’ya taşınmıştı.</p>

  <p class="calibre10">Andy Prescott’ın şu anda bulunduğu yerdi.</p>

  <p class="calibre10">Billings, Montana’nın doğusunda bulunuyordu ve 100,000 kişinin yaşadığı bu yer eyaletin en büyük şehriydi. Hollis McCloskey, Frankie Doyle’un ismini değiştirmek için batıda bir eyaletin küçük bir şehrine gitmiş olabileceğinden bahsetmişti. Bu yüzden Andy, Frankie Doyle gibi düşünmeye çalışmıştı. Genellikle bir yerde yaşadığını bildirmek için gereken yasal süre altı aydı, bu yüzden Frankie bu şehirde ismini değiştirmeden önce en azından bir süre yaşamış olmalıydı. Bu yüzden büyük şehirlerin yakınlarında bulunan küçük yerleşim yerleri bulmuş olmalıydı. Billings, bir Boston değildi ama bazı avantajları da olmalıydı. Belki de onun yaptığı da buydu.</p>

  <p class="calibre10">Boston’dan Billings’e uçtu ve bir Lincoln Navigator kiraladı. Bir harita buldu ve Billings’in çevresindeki az nüfuslu yerleşim yerlerini tespit etti: Golden Valley (1021 kişi), Petroleum (497 kişi), ve Treasure (735 kişi). Diğer yerleşim yerleri 150 kilometre yakındaydı ve 94 numaralı karayolunun üzerindeydi. Bu da kolay bir sürüş demekti.</p>

  <p class="calibre10">Andy karayolundan çıktı ve 330 kişinin yaşadığı Hysyam’a doğru gitti, Treasure şehrinin merkeziydi burası. Yellowstone Nehri kasabanın ortasından geçiyordu; toprak gözün alabildiğince her yöne doğru uzanıyordu. Çıplak ve ıssız bir yerdi burası ve manzara tıpkı Frankie Doyle’un annesinin evinde çizdiği eskizlere benziyordu.</p>

  <p class="calibre10">Doğru kasabaya gelmişti.</p>

  <p class="calibre10">Andy aracını Treasure Şehir Mahkemesi’nin önünde durdurdu. Hızla içeri daldı – üzerindeki kıyafetler otuz sekiz derece için uygun değildi – ve görevli memurun odasına girdi. Görevliden iki ya da üç yıl önce gerçekleştirilen “Doyle, Frankie” için isim değiştirme dosyalarını istedi. Kayıtlar bilgisayar ortamında değildi. Memurun tek tek dosyalara bakması gerekiyordu. Fakat bulmayı başardı.</p>

  <p class="calibre10">Frankie Doyle ismini iki yıl önce Rachel Holcombe olarak değiştirmişti.</p>

  <p class="calibre10">Andy vergi kayıtlarını kontrol etti ama Rachel Holcombe adına kayıtlı ne bir mülk ne de bir araç buldu. Hatta Billings bölgesinde Rachel Holcombe adına kayıtlı telefon kaydı da yoktu. Andy isim değiştirme dosyasından bir kopya aldı ve oradan çıktı. Hollis McCloskey’i aradı. Adam telefonu açtığında, Andy, “Frankie Doyle artık Rachel Holcombe. H-o-l-c-o-m-b-e. Bul onu, Hollis.”</p>

  <div class="mbppagebreak" id="calibre_pb_24"></div>
</body>
</html>
