<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos648486"><span class="calibre13"><span class="bold">Bölüm 20</span></span></p>

  <p class="calibre14">Andy ertesi sabah özel dedektifinin bürosuna gitti ve Lorenzo Escobar’ı ayağındaki siyah kovboy çizmelerini masaya dayamış şekilde arkasına yaslanmış ve ellerini başının arkasında birleştirmiş bir halde buldu. Televizyon izliyordu. Ekranı gösterdi.</p>

  <p class="calibre10">“Bugüne kadar gördüğüm en güzel hamile kadın o.”</p>

  <p class="calibre10">Natalie Riggs devlet hastanesinin doğum ünitesinden canlı yayın yapıyordu. Arkasında sanki kundaklanmış gibi görünen bir düzine Latin bebeğin yattığı yeni doğan ünitesinin camdan kapısının önünde duruyordu. Karnı henüz belirgin değildi; dar elbise içerisinde karnı hâlâ oldukça güzel görünüyordu. Lorenzo doğruldu ve ekranı işaret etti.</p>

  <p class="calibre10">“Gördün mü? İç çamaşırı giymiyor.”</p>

  <p class="calibre10">Bir kez daha baktı ve sonra televizyonu kapattı ve Andy’ye doğru döndü.</p>

  <p class="calibre10">“Onu gene mi kaybettin?”</p>

  <p class="calibre10">Andy başıyla onayladı: “Onu bulmalıyım.”</p>

  <p class="calibre10">“Müvekkilin için mi yoksa senin için mi?”</p>

  <p class="calibre10">“Müvekkilim ödüyor.”</p>

  <p class="calibre10">“Aynı ücret mi?”</p>

  <p class="calibre10">“Evet, ama her neredeyse beni oraya götürmelisin.”</p>

  <p class="calibre10">“Anlaştık.”</p>

  <p class="calibre10">Lorenzo bilgisayarının başına geçti ve klavyede yazmaya başladı.</p>

  <p class="calibre10">“Bu defa kolay olmayacak çünkü senin kız oldukça akıllı. Onu kira sözleşmesi imzaladığında kredi onayı sayesinde bulduğumuzu biliyor. Aynı hatayı bir daha yapmayacaktır. Kira sözleşmesi yapmayacağı bir yerde kalacaktır.”</p>

  <p class="calibre10">“Bir otelde?”</p>

  <p class="calibre10">“Belki. Fakat genelde kredi kartıyla çalışırlar ve bu sayede onu bulabileceğimizi biliyor. Hem kızı yüzünden orada kalmayacaktır. Yani biraz daha anne-kız kalabilecekleri ve nakit ödeyecekleri bir arıyor.”</p>

  <p class="calibre10">“Yatak ve kahvaltı veren pansiyonlar.”</p>

  <p class="calibre10">“Bingo.”</p>

  <p class="calibre10">“Lorenzo, Austin’de Hill Country’nin dışında böyle üç yüz tane yer var.”</p>

  <p class="calibre10">“İşte sorun da bu.”</p>

  <p class="calibre10">Lorenzo keçisakalını sıvazladı, düşünceli olduğu belliydi. Bir süre sonra konuştu. “Boston’dayken annesini her gün aradığını söylememiş miydi?”</p>

  <p class="calibre10">“Her gün.”</p>

  <p class="calibre10">“Cep telefonuyla mı?”</p>

  <p class="calibre10">“Telefon kartıyla.”</p>

  <p class="calibre10">“Akıllı kız. Fakat artık işe yarar bir şeye sahibiz. Boston bilgilerini anımsa ve annesinin telefon numarasını bul. Kaydedilmiştir bu görüşmeler.”</p>

  <p class="calibre10">“Neden?”</p>

  <p class="calibre10">“Çünkü o yaşlı bir kadın.”</p>

  <p class="calibre10">“Hayır. Neden onun numarasını istiyorsun?”</p>

  <p class="calibre10">“Telefon şirketinde çalışan bir arkadaşım var da o yüzden.”</p>

  <p class="calibre10">Frankie Doyle Teksas saatiyle dokuzda Boston’da bulunan annesini aradı. Teksas saatiyle saat on birde Lorenzo Escalada marka arabasını Gruene, Teksas’ta bulunan yatak ve kahvaltı üzerinden ücretlendirilen Gruene Mansion Inn’in önüne park etti. Frankie burada bulunan telefondan kartla arama yapmıştı.</p>

  <p class="calibre10">Gruene, Teksas 35 numaralı karayolunun hemen dışında Austin ile San Antonio’nun ortasında bir yere kurulmuştu. Bir zamanlar gerçek bir kasaba olan yer, Büyük Buhran zamanında hayalet bir kasabaya dönüşmüştü. Bugün ise Guadalupe Nehri’ne giden turistler için yemek yiyecek ve kalacak yer sağlayan, hatıralıklar ve antikalar satan bir yere dönüşmüştü. İnsana sanki bir film seti gibiymiş gibi geliyordu.</p>

  <p class="calibre10">Fakat kasabada otantik olan bir yer vardı; Gruene Salonu. Burası 1800’lü yılların sonunda kurulmuş bir meyhaneydi ve Büyük Buhran’dan kapanmadan ayakta kalmayı başarmış ve Bo Diddley, Jerry Lee Lewis, Kris Kristofferson ve Paul Prescott gibi şarkıcılara ev sahipliği yapmıştı. Andy, babası sahnedeyken annesinin kucağında uyukladığı o geceleri anımsadığında Lorenzo onu dürttü.</p>

  <p class="calibre10">“Bu o.”</p>

  <p class="calibre10">Frankie Doyle ve kızı pansiyondan dışarı çıktı. Frankie durdu ve bir sigara yaktı. Andy, Escalade’den indi ve onlara doğru gitti. Frankie ağlamış gibi görünüyordu. Kadın onu gördüğünde omuzları çöktü. Adam gülümsemeye çalıştı.</p>

  <p class="calibre10">“Bunlar sağlığın için zararlı.”</p>

  <p class="calibre10">“Sağlığıma zarar veren sensin. Sen ortaya çıkana kadar sigarayı bırakmıştım.”</p>

  <p class="calibre10">“Ya. Üzgünüm.”</p>

  <p class="calibre10">Sigarasından derin bir nefes aldı, verdi: “Benden ne istiyorsun?”</p>

  <p class="calibre10">“Frankie seninle konuşmalıyım, yalnız.”</p>

  <p class="calibre10">Kadın iç geçirdi, sonra da kızına doğru dönüp şöyle dedi, “Tatlım hadi bir dakikalığına şu bankta otur.”</p>

  <p class="calibre10">Kız gitti.</p>

  <p class="calibre10">“Frankie, bana yalan söyledin.”</p>

  <p class="calibre10">“Ne hakkında?”</p>

  <p class="calibre10">“Barda tanıştığın biriyle çıkmadığın hakkında.”</p>

  <p class="calibre10">“Neden bahsediyorsun sen?”</p>

  <p class="calibre10">Andy kızını gösterdi: “O.”</p>

  <p class="calibre10">“Ne olmuş kızıma?”</p>

  <p class="calibre10">“O, onun kızı?”</p>

  <p class="calibre10">“Kimin?”</p>

  <p class="calibre10">“Müvekkilimin.”</p>

  <p class="calibre10">“Bana bir milyon dolar vermek istiyor sanıyordum.”</p>

  <p class="calibre10">“Çocuğunu arıyordu.”</p>

  <p class="calibre10">“Bir psikoloğu arasa daha iyi olacak.”</p>

  <p class="calibre10">“Frankie, kızın kanser geni taşıyor olabilir.”</p>

  <p class="calibre10">“Kanser geni mi?”</p>

  <p class="calibre10">“Evet. Müvekkilim bir taşıyıcı. Oğluna oldukça nadir görünen bir hastalığa neden olan kanser genini geçirdi. Senin kızına da geçirmiş olabilir. Frankie kızın ölebilir.”</p>

  <p class="calibre10">Frankie Doyle bu haberden çok da etkilenmişe benzemiyordu.</p>

  <p class="calibre10">“O ölmüyor. Kanser geni falan da yok.”</p>

  <p class="calibre10">“Olabilir.”</p>

  <p class="calibre10">“Olamaz.”</p>

  <p class="calibre10">“Çünkü babası o değil.”</p>

  <p class="calibre10">“Neden gene kaçtın?”</p>

  <p class="calibre10">Frankie’nin gözleri çöp kutusuna kaydı.</p>

  <p class="calibre10">“Bizi San Marcos’da mı gördün?” dedi Andy.</p>

  <p class="calibre10">Kadın başıyla onayladı.</p>

  <p class="calibre10">“Frankie, Mickey yüzünden mi? Ondan mı kaçıyorsun?”</p>

  <p class="calibre10">“Andy…Mickey öldü.”</p>

  <p class="calibre10">“<span class="italic">Ne</span>? Nasıl?”</p>

  <p class="calibre10">“Birisi kafatasını parçalamış bar çıkışı. Bu sabah annemi aradım, o söyledi. Beyninin ona oyun oynadığını sandım önce bu yüzden internete girdim ve Boston gazetesine baktım. Doğruydu.”</p>

  <p class="calibre10">Önce Austinli bir avukat ve şimdi de Mickey Doyle. Ortak ne yanları vardı? Russell Reeves. Ve Hollis McCloskey kullanıldığını düşündüğünden işi bıraktı…Andy de kullanıldığını düşünüyordu.</p>

  <p class="calibre10">“Frankie, Russell Reeves’i duydun mu hiç?”</p>

  <p class="calibre10">“Hayır.”</p>

  <p class="calibre10">“O bir milyarder.”</p>

  <p class="calibre10">“Müvekkilin o mu?”</p>

  <p class="calibre10">“Evet.”</p>

  <p class="calibre10">“Ve kızımın babası olduğunu söylüyor?”</p>

  <p class="calibre10">“DNA bunu doğruladı.”</p>

  <p class="calibre10">“Ne DNA’sı.”</p>

  <p class="calibre10">“Kızının.”</p>

  <p class="calibre10">“Nasıl?”</p>

  <p class="calibre10">“Çöpündeki yara bandından.”</p>

  <p class="calibre10">Kadın birden gözlerini kısarak ona baktı.</p>

  <p class="calibre10">“Andy, artık gelecekler.”</p>

  <p class="calibre10">“Kimler?”</p>

  <p class="calibre10">“Müvekkilin. Mickey’yi öldürenler.”</p>

  <p class="calibre10">“Russell Reeves bir katil değil. O sadece zengin.”</p>

  <p class="calibre10">Andy’ye sanki bir moronmuşçasına baktı. Belki de öyledir diye aklından geçirdi.</p>

  <p class="calibre10">“Gerçekten ne olduğu konusunda ufacık bi fikrin yok değil mi?”</p>

  <p class="calibre10">“Ne hakkında?”</p>

  <p class="calibre10">Kadın sigarasını attı ve kızına doğru döndü.</p>

  <p class="calibre10">“Hadi, Jessie gidiyoruz.”</p>

  <p class="calibre10">Kızının elini tuttu ve hızla uzaklaşmaya başladı. Andy arkalarından koştu.</p>

  <p class="calibre10">“Nereye gidiyorsun?”</p>

  <p class="calibre10">Daha hızlı yürümeye başlamışlardı.</p>

  <p class="calibre10">“Müvekkilinden saklanabileceğimiz bir yere.”</p>

  <p class="calibre10">“Ondan neden saklanıyorsun ki?”</p>

  <p class="calibre10">“Çünkü kızımın babası o değil.”</p>

  <p class="calibre10">“Neden böyle bir şey için yalan söylesin ki? Eğer kızın ondan değilse neden öyle olduğunu düşünüyor?”</p>

  <p class="calibre10">“Andy, Russell Reeves kim bilmiyorum. Onunla hiç tanışmadım, onunla bir ilişkim de yoktu. Kızımın babası o değil, ona kanser falan geçirmedi. Kızım ölmüyor.”</p>

  <p class="calibre10">“Öyleyse neden ona yardım etmek istiyor?”</p>

  <p class="calibre10">“İstemiyor.” Kadın aniden durdu. “Andy, yara bandındaki kan… bana aitti.”</p>

  <p class="calibre10">Kızını pansiyona doğru çekiştirdi. Andy onları takip etti.</p>

  <p class="calibre10">“Bekle, Frankie!”</p>

  <p class="calibre10">“Ne yaptığın konusunda hiçbir fikrin yok.”</p>

  <p class="calibre10">Andy arkasından koştu ve kadını kolundan yakaladı.</p>

  <p class="calibre10">“Ne Frankie? Ne yaptım ben?”</p>

  <p class="calibre10">Kadın hiçbir şey söylemedi.</p>

  <p class="calibre10">“Frankie, Russell ile konuşacağım bunu.”</p>

  <p class="calibre10">“O geliyor, Andy.”</p>

  <p class="calibre10">“Frankie, yardım etmeme izin ver.”</p>

  <p class="calibre10">“Yeterince ettin zaten.”</p>

  <p class="calibre10">Andy Prescott kolayca korkan biri değildi ama şimdi korkmuştu. Çünkü kadın da korkuyordu. Bunu onun yüzünde görmüştü.</p>

  <p class="calibre10">“Frankie, kalabileceğiniz güvenli bir yer biliyorum.”</p>

  <p class="calibre10">Paul Prescott kuşların çatının üzerinde viyakladığını duyduğunda öğle yemeğini hazırlıyordu. Birisi ana kapıdan geliyordu. Evin ön kapısına doğru gitti adam. Küçük bir araba yaklaşıyordu. Araba tanıdık gelmemişti, bu yüzden av tüfeğini aldı ve fişekleri sürdü. Sonra da verandaya çıktı.</p>

  <p class="calibre10">Henüz ikindi olmuştu.</p>

  <p class="calibre10">Max sanki orası işgal ediliyormuşçasına hınçla havlayarak arabayı kovaladı. Otomobil durdu ve Paul aşağıya indi. Andy eğildi ve köpeğini sevdi; ona kızıl saçlı bir kız da katıldı. Araçtan genç bir kadın da inmişti. Oğlu ayağa kalktı ve verandaya doğru yürüdü.</p>

  <p class="calibre10">“Arabayı tanımadım,” dedi Paul.</p>

  <p class="calibre10">Tüfeği boşalttı ve fişekleri gömlek cebine koydu ve düğmesini kapadı.</p>

  <p class="calibre10">“Baba, bu Frankie ve kızı Jessie. Birkaç günlüğüne kalacak yere ihtiyaçları var.”</p>

  <p class="calibre10">“Tabii, hoş geldiler.”</p>

  <p class="calibre10">“Teşekkürler. Frankie, babamla tanış, Paul Prescott.”</p>

  <p class="calibre10">“Merhaba, Bay Prescott,” dedi kadın ama bakışları adamın turuncu ten rengine takılmıştı.</p>

  <p class="calibre10">“Paul de. Sarılık işte. Karaciğerim kötü durumda.”</p>

  <p class="calibre10">“Nakil için bekliyor,” dedi Andy.</p>

  <p class="calibre10">“Aç mısınız? Yemek için atıştırmalık bir şeyler hazırlamıştım. Kızın ızgara peynirli sandeviçten hoşlanır mı?”</p>

  <p class="calibre10">Jessie koşarak geldi.</p>

  <p class="calibre10">“Izgara peynire bayılır.”</p>

  <p class="calibre10">Paul kapıyı Jessie ve annesi için açık tuttu.</p>

  <p class="calibre10">“Hadi, Max yoksa öğle yemeğini kaçıracaksın.”</p>

  <p class="calibre10">Max hızla verandanın merdivenlerinden çıktı ve eve girdi. En son eve giren Andy oldu. Paul oğlunu durdurdu.</p>

  <p class="calibre10">“Neler oluyor, Andy?”</p>

  <p class="calibre10">“Haklıydın. Reeves için çalışmak iyi değildi.”</p>

  <p class="calibre10">“Başın belada mı?”</p>

  <p class="calibre10">“Belki.”</p>

  <p class="calibre10">“Kanunlarla mı?”</p>

  <p class="calibre10">“Henüz değil.”</p>

  <p class="calibre10">“Peki ya onlar?”</p>

  <p class="calibre10">“Kaçıyorlar ama kanundan değil.”</p>

  <p class="calibre10">“Öyleyse kimden?”</p>

  <p class="calibre10">“Önce bendendi. Şimdiyse Russell Reeves’den.”</p>

  <p class="calibre10">“Müvekkilinden mi?”</p>

  <p class="calibre10">“Aynen.”</p>

  <p class="calibre10">“Ve şimdi de onları saklıyorsun öyle mi?”</p>

  <p class="calibre10">“Aynen.”</p>

  <p class="calibre10">“Bu avukatların ‘çıkar çatışması’ dedikleri şey değil mi?”</p>

  <p class="calibre10">“Aynen.”</p>

  <p class="calibre10">“Bu hiç iyi değil.”</p>

  <p class="calibre10">“Kesinlikle.”</p>

  <p class="calibre10">Paul prescott sakalını sıvazladı ve şöyle dedi: “Hadi onlara yiyecek bir şeyler ve bir yatak hazırlayalım. Arabayı ambara çek, sonra bunu hallederiz.”</p>

  <p class="calibre10">“Teşekkürler baba.”</p>

  <p class="calibre10">65 km. kuzeyde, Harmon Payne ve Cecil Durant, Güney Congress caddesi boyunca yürüyüp yolda gördükleri tuhaf tiplere Andy Prescott’u tanıyıp tanımadıklarını soruyorlardı. Herkes hayır cevabını veriyordu, bu Harmon’ın canını sıkmıştı çünkü yalan söylediklerini biliyordu. Fakat şoförü yanında bir çocuk gibi ıslık çalıyordu, bu kesinlikle tek bir şeye dalaletti.</p>

  <p class="calibre10">“Dün gece bir fahişe tuttun değil mi?” dedi Harmon.</p>

  <p class="calibre10">“Belli mi oluyor?”</p>

  <p class="calibre10">“Muhtemelen birkaç hafta içerisinde belli olur.”</p>

  <p class="calibre10">İsmi Jo’s olan ayaküstü bir kahveciye uğradılar ve pencereden birer latte ve etli sandeviç sipariş ettiler.</p>

  <p class="calibre10">“Andy Prescott’u tanıyor musun?” Harmon orada çalışan Meksikalı çocuğa sormuştu bunu pencereden.</p>

  <p class="calibre10">“Andy Prescott? Hayır. Hiç duymadım.”</p>

  <p class="calibre10">Çocuk hiç de ikna edici değildi.</p>

  <p class="calibre10">Yiyeceklerini aldılar, fakat Harmon yolun karşısında duran çıplak popoyu gördüğünde tüm iştahını kaybetti. Çıplak bir erkek poposu. Congress Caddesi’nin kaldırımında duruyordu. Arkalarından Meksikalı çocuk şöyle dedi: “Bu Queen Leslie. Yerel bir ünlüdür.” Queen Leslie, Harmon’dan daha yaşlıydı, aklar düşmüş olan darma dağınık kıvırcık saçını atkuyruğu yapmıştı. Aynı şekilde gri bir keçisakalı vardı; pembe bir tanga, siyah bir sütyen ve koşu ayakkabıları vardı üzerinde.</p>

  <p class="calibre10">Cecil homurdandı: “Sence o halde gerçekten koşuya mı çıkmış? Görünüşe göre poposu bir hayli aşınmış.”</p>

  <p class="calibre10">Harmon’un cep telefonu çaldı. Arayan numaraya baktı ve cevap verdi: “Merhaba, tatlım.”</p>

  <p class="calibre10">Cecil, açık açık Harmon’un konuşmasına kulak misafiri olmak istemediğinden birkaç adım uzaklaştı. Fakat yine de Harmon’un söylediklerini duyabiliyordu.</p>

  <p class="calibre10">“Evet, neredeyse halletmek üzereyiz…birkaç gün daha…maçı cumartesi günü mü? Öğlen mi?...Bilemiyorum, bu iş oldukça çetin…Tabii, bana ver onu…N’aber küçük adam, nasıl gidiyor?...Üç gol demek, bu harika…Orada olabilmek için elimden geleni yapacağım, söz veriyorum…Seni seviyorum, kardeşlerine de söyle onları da seviyorum…Görüşürüz.”</p>

  <p class="calibre10">Harmon iş seyahatlerini çocuklarının sportif aktivilerinin tarihine göre ayarlamaya çalışırdı. Dört çocuğu vardı ve bu hiç kolay olmuyordu fakat nadiren maçları kaçırdığı olurdu. Harmon ona doğru döndüğünde Cecil bir gün Harmon kadar iyi bir baba olmayı hayal ediyordu.</p>

  <p class="calibre10">“Cecil, bu herifi mümkün olduğunca hızla bulmalıyız. Bu manyakların arasında çakılıp kaldım ve oğlumun maçını kaçırdım; oldukça öfkeliyim.”</p>

  <p class="calibre10">Andy Frankie’nin eşyalarını merdivenler yukarı, kalacağı odaya taşıdı. Odanın havalanması için camı açtı.</p>

  <p class="calibre10">“Geceleri çok güzeldir, doğanın sesleri ve körfezin kokusu odana dolar. Banyo koridorun sonunda. Havlu, diş macunu, neye ihtayacın olursa orada var.”</p>

  <p class="calibre10">“Baban bir harika.”</p>

  <p class="calibre10">“Onu severim.”</p>

  <p class="calibre10">“Karaciğer naklinin ne zaman yapılması lazım?”</p>

  <p class="calibre10">“En kısa sürede.”</p>

  <p class="calibre10">“Tenini sevdim.”</p>

  <p class="calibre10">Paul Prescott küçük kıza devekuşlarının nasıl evcil hayvanlar olduklarını gösteriyordu.</p>

  <p class="calibre10">“Ah, yaşlı bir balkabağına benziyorum.”</p>

  <p class="calibre10">Körfeze doğru yürüdüler. Kız ona yolculuklarından ve değiştirdikleri isimlerinden bahsetmişti. Adam da ona annesi odaya yerleşirken devekuşlarını ve körfezi göstermeyi önermişti.</p>

  <p class="calibre10">“Sen şanslı bir kızsın, Jessie. Tüm yaşamım boyunca aynı ada saplanıp kaldım ben.”</p>

  <p class="calibre10">“Esmeralda en sevdiğim isimdi. Esmeralde Bustamante.”</p>

  <p class="calibre10">“Neden?”</p>

  <p class="calibre10">“İsmimi söyleyince sanki şarkı söylüyormuşum gibi oluyordu.”</p>

  <p class="calibre10">Paul şarkı söylemeye başladı: “Esmeralda, Esmeralda, benim tatlı Esmeraldam…Haklısın şarkı gibi. Şarkı söylemekten hoşlanır mısın?”</p>

  <p class="calibre10">“Bu benim hayalim. Tıpkı Carrie Underwood gibi bir country şarkıcısı olmak istiyorum.”</p>

  <p class="calibre10">“Pekala, o küçük kız şarkı söyleyebiliyor. Ya sen?”</p>

  <p class="calibre10">Frankie, “Burada olmak çok hoş,” dedi.</p>

  <p class="calibre10">Dışarı çıkmış Andy’nin babasını ve kızını arıyorlardı bu yüzden Frankie sigara içiyordu. Andy Max’in getirmesi için bir sopa fırlattı. Köpek fırladı ve bir sopayla geri döndü fakat farklı bir sopa getirmişti.</p>

  <p class="calibre10">“Üç yıl boyunca hiç gerçek bir evimiz olmadı. Mickey ile yaşarken de pek öyle harika bir aile hayatımız yoktu zaten. Normal bir aile görmek çok hoş.”</p>

  <p class="calibre10">“Biz? Normal? Karaciğer nakli bekleyen alkolik bir şarkıcı; Tanrı bilir kaç defa savaşları ve futbol maçlarını protesto etmekten tutuklanmış solcu bir tarih öğretmeni ve bisiklet kullanan bir trafik cezası avukatı? Bunun nesi normal?”</p>

  <p class="calibre10">“Kimse sarhoş olmuyor ve birbirini dövmüyor.”</p>

  <p class="calibre10">“Prescottlar şiddet karşıtı insanlardır. Annemin atölyesini görmek ister misin?”</p>

  <p class="calibre10">“Tabii ki.”</p>

  <p class="calibre10">Ambara doğru, arkadaki atölyeye doğru gittiler. Frankie çamurdan yapılmış melek heykeline baktı.</p>

  <p class="calibre10">“Oldukça iyi.”</p>

  <p class="calibre10">“Sen de öyle.”</p>

  <p class="calibre10">“Bu benim rüyamdı, kendi sanat atölyem, resim çizip heykel yapacağım bir yer.” Sessizleşmişti kadın. “Böyle olmamalıydı.”</p>

  <p class="calibre10">“Daha yirmi sekiz yaşındasın, Frankie. Hayatın daha sona ermedi.”</p>

  <p class="calibre10">“Peşimde bir milyarder var. Sona ermiş olabilir.”</p>

  <p class="calibre10">“Ben buradayım.”</p>

  <p class="calibre10">“Evet, buradasın. Ve ben de öyle. Ve Jessie de. Hepimiz buradayız, Andy.”</p>

  <p class="calibre10">“Üzgünüm, Frankie.”</p>

  <p class="calibre10">Dışarı çıktılar ve Jessie’nin onlara doğru koştuğunu gördüler. Hiç de içinde patlamaya hazır bir bomba olan bir çocuk gibi görünmüyordu.</p>

  <p class="calibre10">“Anne!”</p>

  <p class="calibre10">Andy’nin babası da arkasından geldi.</p>

  <p class="calibre10">“Paul bana gitar çalmayı öğretecek.”</p>

  <p class="calibre10">“Bu harika tatlım.”</p>

  <p class="calibre10">Andy’nin babası geldi ve şöyle dedi: “Bu küçük hanım şarkı söyleyebiliyor.”</p>

  <p class="calibre10">“Bu onun rüyası.”</p>

  <p class="calibre10">Paul Prescott, Jessie’nin başını okşadı. “Hadi akşam yemeği için biraz domates toplayalım. Benim domateslerim saçların kadar kırmızıdır. Kızıl saçlarını kimden aldın sen? Annenden almamışsın.”</p>

  <p class="calibre10">“Kızıl saç çekiniktir, baba.”</p>

  <p class="calibre10">Babası Andy’ye tuhaf bir şekilde baktı. “Peki.”</p>

  <p class="calibre10">Jessie ve babası bahçeye doğru gittiler.</p>

  <p class="calibre10">“Yardım etsem daha iyi olurdu,” dedi Frankie.</p>

  <p class="calibre10">Peşlerinden gitti kadın. Andy bir süre onu izledikten sonra eve geri döndü. Tam arka kapıdan girdiğinde annesi ön kapıdan kollarında çevre dostu torbalarla girdi. Torbaları ondan aldı Andy ve mutfağa gittiler.</p>

  <p class="calibre10">“Eve gelirken Whole Foods’a uğradım,” dedi kadın. “Somon alırım diyordum. Neredeler şimdi?”</p>

  <p class="calibre10">“Domates topluyorlar.”</p>

  <p class="calibre10">Kadın arka verandaya gitti ve bahçeye doğru baktı.</p>

  <p class="calibre10">“O kız kaç yaşında? Sekiz, dokuz?”</p>

  <p class="calibre10">“Sekiz.”</p>

  <p class="calibre10">“Ya annesi?”</p>

  <p class="calibre10">“Yirmi sekiz.”</p>

  <p class="calibre10">“Ah, kız arkadaşını gördüm, sarışın olan. Whole Foods’daydı. Bir adamla konuşuyordu.”</p>

  <p class="calibre10">“Kiminle?”</p>

  <p class="calibre10">“Sormadım.”</p>

  <p class="calibre10">“Avukata mı benziyordu?”</p>

  <p class="calibre10">“Şimdi sen bahsedince fark ettim, evet öyleydi.”</p>

  <p class="calibre10">“Richard Olson. Porsche sürüyor.”</p>

  <p class="calibre10">“Neler oluyor, Andy? Yani onlarla ilgili?”</p>

  <p class="calibre10">Paul Prescott şöyle dedi: “Sana yılın en önemli maçı için bilet mi verdi? Aman Tanrım, bunu annene söyleme sakın. Senden ne istiyordu?”</p>

  <p class="calibre10">“Çoktan ona verdiğim bir şeyi. Bu yüzden onları buraya getirdim.”</p>

  <p class="calibre10">Frankie ve Jessie yemek öncesi duş almak üzere üst kata çıktılar. Andy Toyota’yı ambara çekmiş ve eve babasıyla yürümüştü. Annesini mutfakta bulmuşlardı ve Andy onlara hikayenin kalanını anlattı; Boston’dan Montana’ya uzanan yolculuğundan, Hollis McCloskey ve Lorenzo Escobar’dan ve yara bandında bulduğu DNA’dan bahsetti.</p>

  <p class="calibre10">“Jessie’nin onun kızı olduğunu düşünüyor.”</p>

  <p class="calibre10">“Öyle mi peki?”</p>

  <p class="calibre10">“DNA’ya göre evet.”</p>

  <p class="calibre10">“Frankie ne diyor bu işe?”</p>

  <p class="calibre10">“Hayır diyor.”</p>

  <p class="calibre10">“Annesi bunu bilir, eminim.”</p>

  <p class="calibre10">“Oğluna geçirdiği kanser geninin ona da geçmiş olduğundan endişe duyduğunu ve kızı Zach’in kaderinden kurtarmak istediğini söyledi. Neden bu konuda yalan söylesin ki?”</p>

  <p class="calibre10">Andy’nin cep telefonu çaldı; arayan Russell Reeves’di. Verandaya çıktı ve telefona cevap verdi.</p>

  <p class="calibre10">“Andy, onu buldun mu?”</p>

  <p class="calibre10">“Henüz değil.”</p>

  <p class="calibre10">“Neden bu kadar uzun sürüyor?”</p>

  <p class="calibre10">“O, çok akıllı, Russell. Onu aradığımı biliyor. Zach nasıl?”</p>

  <p class="calibre10">“İyi değil.”</p>

  <p class="calibre10">“Benden ona selam söyle.”</p>

  <p class="calibre10">“Gelip kendin söyle bence.”</p>

  <p class="calibre10">“Geleceğim.”</p>

  <p class="calibre10">Bir an ikisi de sessiz kaldı.</p>

  <p class="calibre10">“Russell?”</p>

  <p class="calibre10">“Andy, bana yalan söylemiyorsun değil mi?”</p>

  <p class="calibre10">“Hayır. Gelip Zach’i göreceğim.”</p>

  <p class="calibre10">“Frankie hakkında.”</p>

  <p class="calibre10">“Russell ben senin avukatınım.”</p>

  <p class="calibre10">“Sorumu cevaplamadın.”</p>

  <p class="calibre10">“Hayır. Yalan söylemiyorum.”</p>

  <p class="calibre10">Yalan söylemediği hakkında yalan söylüyordu. Tres haklıydı. Herkes yalan söylerdi.</p>

  <p class="calibre10">“Acele et, Andy.”</p>

  <p class="calibre10">Telefonu kapattı ve tekrar içeri girdi.</p>

  <p class="calibre10">“Reeves mi?” dedi babası.</p>

  <p class="calibre10">Andy başıyla onayladı. “Onu bir ya da iki gün daha oyalayabilirim ama sonunda yalan söylediğimi anlayacaktır. Sonra da onun için gelecektir. Frankie için. Birkaç gün içinde gitmeliyiz.”</p>

  <p class="calibre10">“Biz?”</p>

  <p class="calibre10">“Onlardan ben sorumluyum. Onları ben buldum.”</p>

  <p class="calibre10">“Aslında, onları burada asla bulamaz.”</p>

  <p class="calibre10">“Baba, insanları bulmak konusunda epey şey öğrendim. Yapacakları ilk iş vergi dairesine gidip “Prescott” soyadına her şeyi bulmak olacaktır.”</p>

  <p class="calibre10">“Bu yer annene ait, Andy. Onun kızlık soyadına kayıtlı, Prescott değil, Warren. Burada istedikleri kadar kalabilirler. Birkaç misafirimizin olması da çok hoş.”</p>

  <p class="calibre10">Harmon ve Cecil Congress Caddesi 1514 numarada bulunan dövme dükkanına girdiler. BODY ART BY RAMON. Kolsuz bir tişört giyen bir Meksikalı bilgisayarının başına geçmiş klavyenin tuşlarına basıyordu.</p>

  <p class="calibre10">“Sen Ramon musun?”</p>

  <p class="calibre10">“Aynen.”</p>

  <p class="calibre10">“Andy Prescott’u arıyorum. Onu tanıyor musun?”</p>

  <p class="calibre10">“Hayır.”</p>

  <p class="calibre10">“Bürosu üst katında.”</p>

  <p class="calibre10">“Ah, <span class="italic">o</span> Andy Prescott. Trafik cezası avukatı. Asla gelmez.”</p>

  <p class="calibre10">“Neye benziyor bu Prescott.”</p>

  <p class="calibre10">“1.95 boylarında, siyah saçlı ve şişman.”</p>

  <p class="calibre10">“Ne sürüyor?”</p>

  <p class="calibre10">“Buick.”</p>

  <p class="calibre10">Harmon dükkandan dışarı çıktı ve homurdandı. “Herifi gördün mü? Bütün vücudu dövmeyle mi kaplı onun?”</p>

  <p class="calibre10">Cecil başıyla onayladı. “Knicks takımında oynayabilirdi.”</p>

  <p class="calibre10">Jean Prescott somonlarla meşgulken, Andy ve Frankie yemek masasını hazırlıyorlardı ve Paul ise arka verandada gitarıyla Jessie’ye ders veriyordu. Andy seslerini mutfakta duyabiliyordu.</p>

  <p class="calibre10">“Söyle bunu tatlım.”</p>

  <p class="calibre10">Babası birkaç nota çaldı ve sonra kızın sesi duyuldu: “Gece kulübü kahramanları, bizler artık nesli tükenen bir soyuz, dünya birleşirken müzik de birleşecek…”</p>

  <p class="calibre10">Kızın sesi güçlü, canlı ve iyiydi. Paul Prescott elinde gitarıyla mutfağa geldi.</p>

  <p class="calibre10">“Jean, kızı söylerken duydun mu? Gerçekten iyi. Bir country şarkıcımız var.”</p>

  <p class="calibre10">Jessie arkasından geldi.</p>

  <p class="calibre10">“Paul, benimle dalga geçmiyorsun değil mi?”</p>

  <p class="calibre10">“Ne dalgası tatlım?”</p>

  <p class="calibre10">“Bir country şarkıcısı olmam hakkında.”</p>

  <p class="calibre10">“Tatlım, asla hayallerle dalga geçmem. Tekrar söyle.”</p>

  <p class="calibre10">Gitarını çaldı ve kız da şarkı söyledi.</p>

  <p class="calibre10">“Gece kulübü kahramanları, bizler artık nesli tükenen bir soyuz…”</p>

  <p class="calibre10">Ve sonra babası onunla söyledi.</p>

  <p class="calibre10">“Dünya birleşirken müzik de birleşecek….”</p>

  <p class="calibre10">Akşam yemeğine kadar şarkı söylediler.</p>

  <p class="calibre10">“Taşınmak zorunda kaldık,” dedi Frankie. “Montana, New Mexico, Batı Teksas. Sonuncusunda, bunun son olmasını ummuştuk.”</p>

  <p class="calibre10">“Şey,” dedi babası, “burada otuz beş yıldır yaşıyoruz. Bu toprak biz evlenmeden önce Jean’e miras kaldı.” Adam, Frankie’ye muzipçe göz kırptı. “Onunla bu arazi için evlendim.”</p>

  <p class="calibre10">“Onunla kuşları beslemesi için evlendim ben de,” dedi annesi. “Andy senin bir sanatçı olduğunu söyledi.”</p>

  <p class="calibre10">“Bir sanatçı olmak istiyorum.”</p>

  <p class="calibre10">“Resimlerini görmek isterdim.”</p>

  <p class="calibre10">“Gerçekten mi? Üst kattalar.”</p>

  <p class="calibre10">“Yemekten sonra o zaman.”</p>

  <p class="calibre10">Babası Jessie’ye doğru eğildi. “Somon’dan hoşlandın mı? Evet desen iyi olur yoksa Jean sana yarın tofu yapar.”</p>

  <p class="calibre10">“Çin yemeği mi o?”</p>

  <p class="calibre10">“Öyle olmalı.”</p>

  <p class="calibre10">İki saat sonra, Andy annesini arka verandada elinde bir bardak şarapla otururken buldu. Babası çoktan yatmaya gitmişti; Frankie ve Jessie ise yatmaya hazırlanıyordu. Andy annesinin yanına oturdu.</p>

  <p class="calibre10">“Onu çok özleyeceğim,” dedi kadın.</p>

  <p class="calibre10">Andy bir kez daha gözyaşlarının geldiğini hissetti, bu yüzden konuşmadı. Sessizce oturup gecenin tatlı seslerini dinlediler ve körfezden gelen hafif esintiye kendilerini bıraktılar.</p>

  <p class="calibre10">“Genç bir kızken bu verandada oturup nasıl bir adamla evlenmek istediğimi düşünürdüm. Asla Paul Prescott’u hayal etmemiştim. Fakan onu o gece Broken Spoke’da gördüğümde, o mavi gözleri gördüğümde, onun için büyük bir istek duydum. Otuz beş yıl sonra hâlâ dizlerimi titretiyor.”</p>

  <p class="calibre10">“Dave’in ailesi boşandı, Tres’inkiler ise vakıf fonu yüzünden bir aradalar; sen ve babam nasıl oldu da hâlâ berabersiniz?”</p>

  <p class="calibre10">“Çünkü ikimizin de kendi hayatımız ve bir ortak yaşamımız var. Asla birbirimizi değiştirmeye çalışmadık. Ve ikimiz de tutku olmadan bir hayatın olmayacağını anladık. Sanki bir film gibi; sahte bir hayat olurdu bu. Bizim gerçek bir hayatımız oldu.”</p>

  <p class="calibre10">Andy annesinin elini avcuna aldı ve sıktı. Kadın da oğluna bakışlarıyla karşılık verdi.</p>

  <p class="calibre10">“Bunun olacağını biliyordum.”</p>

  <p class="calibre10">“Neyin?”</p>

  <p class="calibre10">“Annenle tanıştırmak için eve bir kız getireceğini. Mary Margaret’ın sonuncu olmamasını umuyordum.”</p>

  <p class="calibre10">“Hey, o çok ateşli bir kızdı, yani dördüncü sınıftaki bir kız için.”</p>

  <p class="calibre10">“Frankie sana daha uygun.”</p>

  <p class="calibre10">“Mary Margaret’dan mı?”</p>

  <p class="calibre10">“Tüm o Whole Foods kızlarından.”</p>

  <p class="calibre10">“Pek öyle değil, anne. Yani aramızdaki.”</p>

  <p class="calibre10">“Senin ona nasıl baktığını gördüm…ve onun sana bakışını da.”</p>

  <p class="calibre10">“Bence biraz fazla abartıyorsun.”</p>

  <p class="calibre10">Kadın gülümsedi. “Hiç sanmıyorum.” Kadın, Frankie’nin yaptığı resimleri aldı. “Eğitim olmadan bunları yapabiliyor öyle mi? Doğal bir yeteneği var.”</p>

  <p class="calibre10">“Hayatı pek öyle şahane geçmemiş.”</p>

  <p class="calibre10">“Hayatı henüz bitmedi.” Şarabından bir yudum aldı kadın. “Burada olmaları güzel. Baban son bir yıldır olmadığı kadar canlı. Ve mavi gözlerinin içerisinde bir kıvılcım var.”</p>

  <p class="calibre10">Andy, Paul Prescott’suz bir hayatın nasıl olacağını düşündü. Onun ve annesinin yaşamını.</p>

  <p class="calibre10">“Anne, yarın seninle şehir merkezine gelebilir miyim? Bisikletim tripleksimde.”</p>

  <p class="calibre10">Kadın başıyla onayladı. “Bana uğrarız. Birkaç trafik cezası var.”</p>

  <p class="calibre10">Austin General Hospital’ın çatı katında Kathryn Reeves kocasının gömleğinin yakasına yapışmış çığlık çığlığa bağırıyordu, “Kurtar onu, Russell! Kurtar! Ölmesine izin verme!”</p>

  <p class="calibre10">Zach komaya girmişti.</p>

  <p class="calibre10">Ve Russell’ın eşi de sinir krizi geçiriyordu. Kadını banyoda ağlarken ve elinde bir makasla bulmuştu. Elinden makası almış ve ona tokat atmıştı.</p>

  <p class="calibre10">“Allah’ın belası bir milyardersin sen! Bir şeyler yap!”</p>

  <p class="calibre10">“Onu kurtaracağım, Kathyrn. Bir yolunu bulacağım.”</p>

  <p class="calibre10">Russell Reeves hayatı boyunca bu kadar çaresiz hissetmemişti.</p>

  <div class="mbppagebreak" id="calibre_pb_29"></div>
</body>
</html>
