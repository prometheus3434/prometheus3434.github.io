<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos410794"><span class="calibre13"><span class="bold">Bölüm 14</span></span></p>

  <p class="calibre14">Andy Prescott iki gün sonra ikinci kadını bulmak için Chicago’ya uçarken cuma günü Morton’s’da biftek yemeyi, cumartesi zengin bir kadın ve sağlıklı çocuklar bulmayı, pazar günü de Chicago Bears’ın maçına yetişmeyi umuyordu.</p>

  <p class="calibre10">Bir Lexus kiralamış, Ritz’de kalmış, biftek yemiş ve sonraki sabah da Amanda Pearce’ı bulmuştu. Kadın otuz yedi yaşındaydı ve gazeteyi almak için evinden çıktığında oldukça sağlıklı görünüyordu. Fotoğraflarını çekti kadının. Düzgün bir mahalle de yaşıyordu; son model bir Buick evinin önünde park edilmişti. Zengin değillerdi ama fakir de değillerdi. Birkaç dakika sonra orta yaşlı bir adam ön kapıdan çıktı ve onun arkasından ponpon kız kostümüyle genç bir kız çıktı; ikisi de sağlıklı görünüyorlardı. Andy birkaç fotoğraf daha çekti. Dosyada yazana göre Amanda’nın on dört yaşında bir de oğlu vardı.</p>

  <p class="calibre10">Andy, Pearce ailesi hakkında iyi hislere sahipti….ta ki garaj kapısı açılana kadar. Bir karavan içerden çıktı ve araç yolunda durdu. Bu, aile için hazırlanmış olan minivanlardan, yük taşıyan cinsten ya da seyahat için olanlardan değildi. Bu baştan aşağı özel aletlerle donatılmış bir karavandı. Amanda dışarı çıktı ve garajın içine girdi. Geri döndüğünde tekerlekli sandalyede bir çocuğu itiyordu.</p>

  <p class="calibre10">Lanet olsun.</p>

  <p class="calibre10">Karavanın tekerlekli sandalye için küçük bir asansörü vardı. Amanda oğlunu ve tekerlekli sandalyesini araca çıkardı, sonra kendisi de bindi ve gittiler. Andy onları birkaç sokak aşağıdaki lise futrbol sahasına kadar takip etti. Amanda karavanını özürlüler için ayrılmış olan alana park etmişti. Andy futbol sahasına girince de onları izlemeyi sürdürdü. Amanda oğlunu ve tekerlekli sandalyesiyle birlikte etrafı zincirle özel olarak ayrılmış olan bir kısma yerleştirdi. Andy bu zincirden çitin birkaç adım yakınında durdu ve oyunu izlemeye başladı. Birkaç dakika sonra Amanda ve oğluna gülümsedi.</p>

  <p class="calibre10">“Güzel oyun,” dedi. “Oğlunuz mu oynuyor?”</p>

  <p class="calibre10">“Hayır kızım ponpon kız.” Köşede yer alanları gösterdi. “Sağ başta. Becky. Ve bu da oğlumuz Carl.”</p>

  <p class="calibre10">“Merhaba, Carl.”</p>

  <p class="calibre10">Çocuk titriyordu. “Merhaba” demeyi denediyse de kelimeyi tamamlayamadı. Amanda Andy’e doğru eğildi.</p>

  <p class="calibre10">“SP. Serebral Palsi. Artık kendi başına yürüyemiyor. Bilateral spastik paraparezi.” Kadın bir süre sessiz kaldı ve sonra da şunu söyledi: “Sahada koşan tüm o sağlıklı çocuklara bakıyorum ve ‘Neden Carl?’ diye düşünmeden edemiyorum.”</p>

  <p class="calibre10">Andy ertesi sabah Austin’e geri döndü ve öğleden sonra Russell Reeves ile buluştu. Russell dosyayı okudu, Amanda ve oğlunun resimlerini inceledi. Andy müvekkili konuşana kadar sessizce oturdu.</p>

  <p class="calibre10">“Neden tekerlekli sandalyede oğlu?”</p>

  <p class="calibre10">“Serebral Palsi. Bilateral spastik parapa…parapa…”</p>

  <p class="calibre10">“Paraparezi. Kısmi felç.”</p>

  <p class="calibre10">Russell Reeves dirseklerini oyun masasına koydu ve başını elleri arasına alarak uzun süre öylece oturdu. Andy hiçbir şey söylememişti ama müvekkilinin Amanda Pearce’in hasta bir çocuğu olduğunu öğrenmişe pek şaşırmış gibi görünmüyordu.</p>

  <p class="calibre10">“Bunlar sıradan orta sınıf bir aile,” dedi Andy. “Sağlık sigortaları var ama yine de çocuğun bakımı onlar için ağır bir finansal yük. Amanda’ya bunu sorduğumda kadın sadece gülümsedi ve şöyle dedi: ‘O buna değer.’”</p>

  <p class="calibre10">“Bir annenin sevgisi.”</p>

  <p class="calibre10">Sonraki sabah Andy tekrar Chicago’ya uçtu ve Amanda Pearce’in evine gitti. Kapıyı çaldı ve cebindeki 1 milyon dolarlık banka çekini uzattı, ayrıca Carl’ın Children’s Memorial Hospital’da ücretsiz bakılacağını söyledi. Kadın ağladı.</p>

  <p class="calibre10">Ondan sonraki gün Andy birinci sınıfta New Orleans’a uçtu. Bir başka hasta çocuk bulmamak için dua ediyordu. Bulmadı.</p>

  <p class="calibre10">Daha kötü bir şey buldu.</p>

  <p class="calibre10">Bir Corvette kiraladı, French Quarter’da kaldı ve K-Paul’s’da yedi. Aynı gün Tameka Evans’ı buldu. Kadın otuz beş yaşında, üç oğlu ve kızını büyütmeye çalışan bir ilişkisi olmayan, fakir ve de siyahi bir kadındı, dosyasında yazdığı gibiydi. Bundan on beş yıl kadar önce çekici bir kadın olmalıydı.</p>

  <p class="calibre10">Andy arabasından kadını Katrina kasırgasından sonra hâlâ onarılmamış olan uzun, dar evinin verandasında otururken resimledi. Tameka Evans ile hayatı ve çocuklarının yaşamı hakkında konuştu. Sonra da ayrılmadan önce uzun süre içinde oturacağı Corvette’ine geri döndü.</p>

  <p class="calibre10">Sonraki gün Austin’e geri döndü ve Russell Reeves ile buluştu. Müvekkili dosyayı inceledi, fotoğraflara baktı ve Tameke ile çocukları hakkında da aynı soruyu sordu.</p>

  <p class="calibre10">“Oğulları kaç yaşında?”</p>

  <p class="calibre10">“On yedi, on beş ve on üç.”</p>

  <p class="calibre10">“Onlarda bir sorun var mı?”</p>

  <p class="calibre10">Sanki bir şeylerin yanlış gitmesini bekliyormuş gibiydi</p>

  <p class="calibre10">“Hayır. Sağlıklılar.”</p>

  <p class="calibre10">“Ya kızı?”</p>

  <p class="calibre10">“On yaşına basacaktı.”</p>

  <p class="calibre10">Rusell başını kaldırdı.</p>

  <p class="calibre10">“Basacaktı mı?”</p>

  <p class="calibre10">“O ölmüş.”</p>

  <p class="calibre10">“Ölmüş mü? Dosyada yaşadığı yazıyor.”</p>

  <p class="calibre10">“Hollis kızın ölüm belgesini gözden kaçırmış olmalı. Belki de Katrina kasırgası yüzünden tüm kayıtlar kaybolmuştu. Kız orak hücre anemisiymiş. Birkaç yıl önce deneysel bir tedaviye girmiş ama bir yıl kadar önce ölmüş. Beyin kanaması.”</p>

  <p class="calibre10">Russell başını sessizce salladı.</p>

  <p class="calibre10">“Üç kadın,” dedi Andy. “Ve üç hasta çocuk. Bu tuhaf, değil mi?”</p>

  <p class="calibre10">“Bu sadece kötü şans.”</p>

  <p class="calibre10">“Russell bana söylemediğin bir şey mi var?”</p>

  <p class="calibre10">“Ne hakkında?”</p>

  <p class="calibre10">“Bu kadınlar hakkında?”</p>

  <p class="calibre10">“Mesela?”</p>

  <p class="calibre10">“Mesela; Tameka Evans dokuzuncu sınıfa kadar bile okumamış fakir zenci bir kadın. Sense milyarder bir dahisin. İkinizi çıkarken hayal etmekte zorlanıyorum.”</p>

  <p class="calibre10">Bir süre birbirlerine sessizce baktılar, sonra Russel’ın yüzü düştü. Derin bir nefes verdi.</p>

  <p class="calibre10">“Biz çıkmadık, Andy. Onu bir geceliğine New Orleans’da ‘tuttum’, tamam mı? Gençtim ve bu yaptığımla gurur da duymuyorum.”</p>

  <p class="calibre10">Andy bunu anlamamıştı.</p>

  <p class="calibre10">“Bak Andy, bu kadınlar hakkında tek bildiğim hepsiyle geçmişte bir şekilde hayatlarımızın kesişmiş olduğu. Ve bugün onlar benim yardımıma ihtiyaç duyuyorlar. Onlara yardım etmemde bana yardım etmek istiyor musun, yoksa istemiyor musun?”</p>

  <p class="calibre10">Andy, Tameka Evans’ın evin önünde oturmuş ölen kızı için ağlarkenki halini düşündü.</p>

  <p class="calibre10">“Evet, sana yardım etmek istiyorum.”</p>

  <p class="calibre10">Sonraki gün Andy New Orleans’a geri döndü ve Tameka Evans’a 1 milyon dolarlık banka çekini verdi.</p>

  <p class="calibre10">Sonraki günlerin hepsinde, Andy ne zaman ofisine gitse Hollis McCloskey’den gelen yeni bir dosya onu bekliyor oldu. Seattle’a gitti ve Beverly Greer’ı buldu; son bilinen adresi Denver’da görünüyordu, ama Seattle’a taşınmıştı. Andy fotoğraflar çekti ve Russell ile buluşmak için Austin’e geri döndü.</p>

  <p class="calibre10">“Kaç yaşında?”</p>

  <p class="calibre10">“Otuz beş.”</p>

  <p class="calibre10">“Ya oğlu?”</p>

  <p class="calibre10">“Dokuz.”</p>

  <p class="calibre10">“Sorunu ne çocuğun?”</p>

  <p class="calibre10">Bu bir beklentiydi artık.</p>

  <p class="calibre10">“Görme siniri hipoplazisi. Çocuk kör.”</p>

  <p class="calibre10">Andy, Dallas’a uçtu ve Los Angeles’dan buraya taşınan Pam Ward’ı buldu. Fotoğraflarını çekti ve Russell ile buluştu.</p>

  <p class="calibre10">“Otuz iki yaşında.”</p>

  <p class="calibre10">“Ya kız?”</p>

  <p class="calibre10">“On bir.”</p>

  <p class="calibre10">“Kızın sorunu ne?”</p>

  <p class="calibre10">“Batten hastası.”</p>

  <p class="calibre10">Andy Miami’ye uçtu ve Sylvia Gutierrez’i buldu. Sonra da Russell ile buluştu.</p>

  <p class="calibre10">“Kadın otuz sekiz yaşında, oğlu da on beş.”</p>

  <p class="calibre10">“Çocuğun sorunu ne?”</p>

  <p class="calibre10">“Futbol oynarken kafasına darbe aldığı için felç geçirmiş.”</p>

  <p class="calibre10">Andy birinci sınıfta uçtu, lüks araçlar kiraladı, beş yıldızlı otellerde kaldı ve oda servisine siparişler verdi; daha fazla hasta çocuğu olan kadın buldu ve her kadına 1 milyon dolar verdi. Onlar ağladı; Andy ağladı. Andy Prescott iyi şeyler yapmak için para alıyordu. Kendini Robin Hood gibi hissetmişti; tabii o zenginlerden çalmıyordu. Zengin adamın kendisi veriyordu bu parayı.</p>

  <p class="calibre10">Fakat bu lüks yaşam her geçen gün heyecanını yitiriyordu; Andy bir başka hasta çocuklu kadınla görüşmeye gitmekten korkuyordu. Altı eski kız arkadaş…altı hasta çocuk. Bunun ihtimali neydi ki? O sabah zengin müvekkiline yedinci kadını bulmanın zaman alacağını söylemeye gittiğinde neler olduğunu öğrenmeye karar verdi. Russell Reeves limuzinini yollamıştı.</p>

  <p class="calibre10">Darrell gidene kadar tek kelime etmedi. Zaten sürücü kısmından inip, arka kapıyı Andy için açma zahmetine de girmemişti. Russell Reeves’in göl manzaralı malikanesinin araç yolunda durmuş ve Andy’nin inmesini bekliyordu.</p>

  <p class="calibre10">Pislik.</p>

  <p class="calibre10">Andy kapıya doğru gitti ve zile bastı. Orta yaşlı Latin kökenli bir kadın kapıyı açtı. Öğleden sonrayı geçmişti.</p>

  <p class="calibre10">“Bay Prescott?”</p>

  <p class="calibre10">“Evet, hanımefendi.”</p>

  <p class="calibre10">“Lütfen içeri girin.”</p>

  <p class="calibre10">Andy olağanüstü mermer girişe doğru adımını attı.</p>

  <p class="calibre10">“Bay Reeves, şu anda bir telekonferansta. Kısa süre sonra size katılacağını söyledi. Serinletici bir şeyler ister misiniz?”</p>

  <p class="calibre10">“Böyle iyiyim.”</p>

  <p class="calibre10">“Babamı mı görmeye geldin?”</p>

  <p class="calibre10">Zayıf, kel kafalı, üzerinde New York Yankee takımının mavi şapkasının altına Boston Celtics’in yeşil formasını giyen bir erkek çocuğu içeri girmişti. Bir başka hasta çocuk daha.</p>

  <p class="calibre10">“Ah, evet. Ben Andy Prescott.”</p>

  <p class="calibre10">“Zach.”</p>

  <p class="calibre10">Çocuk yumruk yaptığı elini uzattı. Yumruklarını tokuşturdular.</p>

  <p class="calibre10">“Guitar Hero oynuyor musun?” diye sordu Zach.</p>

  <p class="calibre10">“Zach, Guitar Hero’nın bizzat kendisiyim ben.”</p>

  <p class="calibre10">“Lütfen. Kendini utandırma.”</p>

  <p class="calibre10">Andy gülümsedi.</p>

  <p class="calibre10">“Hadi bakalım, dostum.”</p>

  <p class="calibre10">“Dostum, beni mahvediyorsun.”</p>

  <p class="calibre10">Çocuk oyunda iyiydi. Gerçekten iyi hem de. Andy içinse fazla iyiydi.</p>

  <p class="calibre10">“Pes,” dedi Andy.</p>

  <p class="calibre10">Oyun sandalyesinde arkasına yaslandı. Zach’in odası Newton’da bulunan kulübelerden daha büyüktü ve oda paranın satın alabileceği her türden elektronik araç gereçle donatılmıştı. Çocuk, Andy’nin meraklı bakışlarını fark etmiş olmalıydı.</p>

  <p class="calibre10">“Hayatımın büyük kısmını burada geçiriyorum. Benimle oynadığın için teşekkür ederim, Andy. Babam pek iyi bir oyuncu değil de.”</p>

  <p class="calibre10">“Okuldan arkadaşlarınla oynamıyor musun?”</p>

  <p class="calibre10">“Hiç okula gitmedim. Babam öğretmenler tutuyor. Teksas Üniversitesi’nde asistanlık yapanlardan. Son sınıf öğrencileri bana İngilizce, bilim ve İspanyolca dersi veriyor – <span class="italic">¿Le gustaría una revancha, por favor?</span></p>

  <p class="calibre10">“Seviyor musun?”</p>

  <p class="calibre10">“İspanyolcayı mı?”</p>

  <p class="calibre10">“Hayır öğretmenleri.”</p>

  <p class="calibre10">“İyiler. Fakat normal çocuklar gibi okula gitmek isterdim.”</p>

  <p class="calibre10">“Peki büyünce ne olmak istiyorsun, Zach, usta bir Guitar hero oyuncusu mu?”</p>

  <p class="calibre10">“Yani <span class="italic">eğer</span> büyürsem demek istiyorsun.”</p>

  <p class="calibre10">“Büyüdüğün zaman.”</p>

  <p class="calibre10">“Yankee takımı için orta saha oyuncusu, Celtic takımı için geri defans oyuncusu ya da Cowboy takımı için oyun kurucu olacağım.”</p>

  <p class="calibre10">Andy çocuğa baktı. Sanki bir atlet olmak için ya da…büyümek için şansı varmış gibi düşünüyordu. Kısa bir sürenin ardından, Andy’ye doğru döndü çocuk.</p>

  <p class="calibre10">“Peki ya sen Andy? Büyüyünce ne olmak istiyorsun?”</p>

  <p class="calibre10">“Henüz karar vermedim.”</p>

  <p class="calibre10">“Kimsin sen?”</p>

  <p class="calibre10">Sert bir kadın sesiydi bu. Andy döndü ve Kathryn Reeves’in durduğunu gördü. Ayağa fırladı hemen. Kadın geldi ve çocuğun yanında durdu, sanki çocuğu ile yabancı bir köpeğin ortasında duran bir anne gibiydi.</p>

  <p class="calibre10">“Merhaba, Bayan Reeves. Ben Andy Prescott. Russell için çalışıyorum.”</p>

  <p class="calibre10">“Hangi yeteneğinizle?”</p>

  <p class="calibre10">“Ah, şey hukuki.”</p>

  <p class="calibre10">“Onun hukuk firmasında kurye falan mısınız?”</p>

  <p class="calibre10">Andy kot pantolon, spor ayakkabı ve üzerinde “Austin Berbat – Sakın Taşınma” yazan bir tişört vardı. Trafik mahkemesine ya da seyahate gitmek zorunda olduğu günlerden biri değildi.</p>

  <p class="calibre10">“Ah, hayır, hanımefendi. Ben bir avukatım. Kendi firmamda.”</p>

  <p class="calibre10">Pekala, ‘firma’ oldukça ciddi bir kelimeydi ama ne yapabilirdi ki gerçeği mi söyleyecekti? Ve şüphesiz Russell, karısına araştırdıkları on yedi eski kız arkadaştan bahsetmemişti.</p>

  <p class="calibre10">“Daha önce senden bahsettiğini duymamıştım. Ve Russell için tam olarak ne yapıyorsun?”</p>

  <p class="calibre10">“Özel projeler, Kathryn.”</p>

  <p class="calibre10">Russell Reeves tarafından kurtarılmıştı.</p>

  <p class="calibre10">“Andy,” dedi müvekkili yüzünde büyük bir gülümsemeyle, “ benim gizli silahım.” Duvardaki monitörü işaret etti ve Zach’e sordu: “Yendin mi?”</p>

  <p class="calibre10">“Tabii ki.”</p>

  <p class="calibre10">“Bir kapışma daha istiyorum, adamım,” dedi Andy.</p>

  <p class="calibre10">“Rövanş. Benim doğum günü partimde. Cuma günü, ne dersin?”</p>

  <p class="calibre10">“Evet, tabii ki. Orada olacağım, yani burada. Ya da her neredeyse.”</p>

  <p class="calibre10">Zach, Andy’ye gülümsedi ve yumruklarını tokuşturdular.</p>

  <p class="calibre10">“Hadi ofisime geri dönelim, Andy,” dedi Russell.</p>

  <p class="calibre10">“Görüşürüz, adamım.” Kathryn Reeves’e doğru döndü, “Tanıştığıma memnun oldum Bayan Reeves.”</p>

  <p class="calibre10">“Tanıştığıma memnun oldum, Andy.”</p>

  <p class="calibre10">Sesi pek ikna olmuş gibi çıkmamıştı.</p>

  <p class="calibre10">Andy, Zach’in odasından çıkan müvekkilini takip etti. Koridora adımını attığı anda Russell’ın yüzündeki gülümseme silindi.</p>

  <p class="calibre10">“Kathryn’in benim için neler yaptığından haberi yok.”</p>

  <p class="calibre10">“Fark ettim.”</p>

  <p class="calibre10">Rahatsız edici bir sessizlik içerisinde koridorda ilerlediler.</p>

  <p class="calibre10">“Zach harika bir çocuk,” dedi Andy, en sonunda konuşarak.</p>

  <p class="calibre10">“Kemoterapi kanseri geriletiyor, tedavilerden sonra oldukça iyi bir durumda oluyor. Fakat bu gerileme evresi her seferinde daha da kısa olmaya başladı.”</p>

  <p class="calibre10">“Okula gitmek istediğini söyledi, normal çocuklar gibi.”</p>

  <p class="calibre10">“Keşke gidebilse. Okula gidebilecek durumda olmadı hiçbir zaman. Bu yüzden özel öğretmenler tuttum. Aslına bakarsan yeni bir matematik öğretmenine ihtiyacım var. Sence arkadaşın Curtis bu işi yapmak ister mi?”</p>

  <p class="calibre10">Russell Reeves’in Andy hakkında bilmediği bir şey var mıydı?</p>

  <p class="calibre10">“Russell, Curtis Baxter bir matematik dehasıdır. Doktorasını yedi ayda vermişti. Sence yedi yaşındaki oğlun için biraz fazla olmaz mı?”</p>

  <p class="calibre10">“Zach’in IQ puanı 165.”</p>

  <p class="calibre10">“Sana Curtis’in numarasını veririm.”</p>

  <p class="calibre10">Pahalı ofise girdiler, aslında oda tam da Andy’nin bir milyarderden beklediği türden bir odaydı. Doğruca odanın arka tarafında bulunan göle doğru bakan pencereye doğru gitti.</p>

  <p class="calibre10">“Hoş manzara.”</p>

  <p class="calibre10">Russell masanın arkasına geçti ve sandalyesine gömüldü. Üç hafta içerisinde altı farklı kadına altı milyon dolar vermişti. Russell Reeves geçmişi telafi etmek için epey para harcıyordu. Fakat pek de mutlu göründüğü söylenemezdi.</p>

  <p class="calibre10">“Pek de mutlu sona ulaşmış gibi görünmüyorlar,” dedi Andy. “Eski kız arkadaşların.”</p>

  <p class="calibre10">“Evet.”</p>

  <p class="calibre10">“Neler oluyor, Russell?”</p>

  <p class="calibre10">“Ne gibi?”</p>

  <p class="calibre10">“Bu kadınlar. Onların da hasta çocukları var senin de öyle. Neden böyle?”</p>

  <p class="calibre10">“Söylediğim gibi, Andy. Kötü şans.”</p>

  <p class="calibre10">“Altıda altı…bunun olma ihtimali nedir?”</p>

  <p class="calibre10">“Milyonda bir. Bu ihtimal Zach’in Ph-pozitif ALL olma olasılığı ile aynı. Hastalık bir kere geldi mi Andy, ihtimallerin bir önemi kalmıyor. Ve on yedi kadından altısı, altı kadından altısı değil. Hepsini bulamadık henüz.”</p>

  <p class="calibre10">Bu doğruydu.</p>

  <p class="calibre10">“Aslında, tüm çocuklar içerisinde altı tanesiydi; tüm kadınları bulduğumuzda toplam çocuk sayısı otuz belki de kırka çıkacaktı.”</p>

  <p class="calibre10">Bu da doğruydu.</p>

  <p class="calibre10">“Fakat Russell, neden bana söylemediğin bir şeyler olduğunu düşünüyorum?”</p>

  <p class="calibre10">“Neden senden bir şey saklayayım ki? Sen benim avukatımsın. Benim sırlarımı saklamak zorundasın.”</p>

  <p class="calibre10">Duraksadı.</p>

  <p class="calibre10">“Bak, Andy, biliyorum tüm o hasta çocukları görmek, bu zor bir iş. Benim gibi çevrende her gün hasta bir çocuk yok. Fakat biz onlara yardım ediyoruz ve önemli olan da bu. Yine de eğer bu iş senin için zor ise şayet başka birini bulabilirim.”</p>

  <p class="calibre10">Andy camdan dışarı baktı ve Russell Reeves tarafından yardım edilen tüm o hasta çocukları ve kadınları düşündü. Zengin müvekkilinin söylemediği her neyse bunun bir önemi yoktu –Andy adamın bir şeyler sakladığına emindi – en azından o kadınlara ve çocuklara yardım ediyorlardı. Bu önemliydi. Bu iyi bir şeydi. Andy Prescott babasına yardım edemiyordu ama bu çocuklara yardım edebilirdi.</p>

  <p class="calibre10">“Yapacağım.”</p>

  <p class="calibre10">“Teşekkürler, Andy. Sırada kim var?”</p>

  <p class="calibre10">“Hollis yedinci kadınla başının dertte olduğunu söyledi.”</p>

  <p class="calibre10">“Ne türden bir dert?”</p>

  <p class="calibre10">“Onu bulmak hakkında.”</p>

  <p class="calibre10">“Onu bulamıyor mu?”</p>

  <p class="calibre10">“Belli ki.”</p>

  <p class="calibre10">“Git onu gör. McCloskey’i. Ona ne istiyorsa ver, Andy. O kadınları bulmasını istiyorum.”</p>

  <p class="calibre10">Russell, Andy’yi kapıya kadar yolcu etti, kapının önünde, içinde Darrell’ın oturduğu limuzin vardı. Andy limuzine bindi ve Darrell arabayı doğruca şehre doğru sürdü. Andy listede yedinci sırada bulunan ve Hollis’in bulamadığı kadının adına baktı.</p>

  <p class="calibre10">“Neredesin Frankie Doyle?”</p>

  <p class="calibre10">Karen James’in canı sigara içmek istiyordu; ama sigarayı bırakmaya kararlıydı. İlkokulun otoparkına doğru eski Toyota’sını sürdü ve durdu. Çocuklar okuldan dışarı çıkıyor, sağa sola koşuyorlar – devasa sırt çantaları onların küçük dağcılar gibi görünmelerine neden oluyordu – ve ailelerinin arabalarına biniyorlardı.</p>

  <p class="calibre10">Jessie’yi görememişti.</p>

  <p class="calibre10">Karen etraftaki diğer sürücülere baktı; anneler, büyükanneler, birkaç baba ve küçücük bir kasabada da olsalar birkaç Meksikalı bakıcı vardı. Arabalarını, kamyonetlerini ve ciplerini sürüyorlardı; ucuz, pahalı her türden vardı ve güçlükle hareket ediyorlardı. Halk okulu nerede oturduğunuza bakmadan, cinsiyet, ırk, milliyet ve sınıf gözetmeden herkesi kabul ederdi. Bundan iki ay önce kasabaya taşınmışlardı ve tam da okulun açılacağı döneme denk gelmişlerdi.</p>

  <p class="calibre10">Jessie neredeydi?</p>

  <p class="calibre10">Karen buluşma yerine gelmişti ama kızı hâlâ ortada yoktu. Trafik düzenleyicisi – Beden öğretmeniydi bu ve Toyota’yı tek seferde kaldırıp atabilecekmiş gibi görünüyordu – başını açık olan yolcu camından uzattı ve ona park yerinin diğer tarafına geçmesini söyledi. Karen arabasını okulun önünde akan trafiğe doğru çevirdi ve park yerine tekrar girdi ama çıkmak için camlarına siyah film çekilmiş bir kamyonu beklemesi gerekmişti. Şöföre baktı, şöför de ona baktı. Aniden bütün morali bozulmuştu.</p>

  <p class="calibre10">Jessie nerede kalmıştı.</p>

  <p class="calibre10">Aklı bütün ihtimalleri tartmaya başlamıştı ve birbirinden berbat şeyler gözünün önüne gelmeye başladı; arabadan dışarı fırladı. Siyah kamyonetin hızla gittiğini gördü ve sonra da okula girdi. Tereddüt etmeden hızla koridordan geçerek Jessie’nin üçüncü sınıf dersliğine daldı. Jessie’nin öğretmeni olan Bayan Nash masasının üzerindeki kağıtlara not veriyordu. Sınıfta yalnızdı.</p>

  <p class="calibre10">“Afedersiniz.”</p>

  <p class="calibre10">Bayan Nash kafasını kağıtlardan kaldırdı. “Ah, merhaba Karen.”</p>

  <p class="calibre10">“Jessie nerede?”</p>

  <p class="calibre10">“Şey, çıkmıştı.”</p>

  <p class="calibre10">“Dışarıya, park alanına gelmedi.”</p>

  <p class="calibre10">“Gelmedi mi?”</p>

  <p class="calibre10">“Hayır.”</p>

  <p class="calibre10">“Şey, o zaman—”</p>

  <p class="calibre10">Karen çoktan koridora çıkıp sınıflara bakmaya başlamıştı bile. Bayan Nash onu müdürün odasında yetişmişti.</p>

  <p class="calibre10">“Karen, eminim burada bir yerlerdedir.”</p>

  <p class="calibre10">Müdür odasından dışarı çıktı.</p>

  <p class="calibre10">“Bir sorun mu var?”</p>

  <p class="calibre10">“Jessie’yi bulamıyoruz,” dedi Bayan Nash.</p>

  <p class="calibre10">“Polisi arayacağım.”</p>

  <p class="calibre10">“Hayır!” dedi Karen.</p>

  <p class="calibre10">“Jessie diğer çocuklarla gitti,” dedi Bayan Nash. “Karen park alanına gelmediğini söylüyor.”</p>

  <p class="calibre10">“Sınıflara bakalım.”</p>

  <p class="calibre10">Batı koridorundaki her sınıfa tek tek baktılar. Jessie yoktu. Çocukların voleybol ve basketbol antremanı yaptıkları spor salonuna gittiler. Jessie orada da yoktu. Soyunma odalarına baktılar.</p>

  <p class="calibre10">“Jessie! Jessie!”</p>

  <p class="calibre10">Müdire Stephens’ın yüz ifadesi bütün korkusunu gözler önüne seriyordu; onun gözetiminde bir çocuk kaybolmuştu.</p>

  <p class="calibre10">“Polisi arasak iyi olacak.”</p>

  <p class="calibre10">“Bir de doğu koridoruna bakalım,” dedi Karen.</p>

  <p class="calibre10">Spor salonundan hızla çıktılar ve doğu koridoruna gittiler. Jessie bilim laboratuarında, kütüphanede ya da sanat atölyesinde de yoktu. Karen’ın aklı panikten son raddeye ulaştığı sırada müzik odasında kızıl bir kafa gördü.</p>

  <p class="calibre10">“Jessie!”</p>

  <p class="calibre10">Sekiz yaşındaki kızı piyanonun önündeki alanda kendi etrafında döndu. Kız gülümsedi.</p>

  <p class="calibre10">“Merhaba anne.”</p>

  <p class="calibre10">Jessie’nin bakışları Karen’ın arkasında duran öğretmenine ve müdireye kaydı; bütün gülümsemesi o anda soldu.</p>

  <p class="calibre10">“Ah, şey. Kimseye nerede olduğumu söylemedim. Çok üzgünüm.”</p>

  <p class="calibre10">“Okulun içerisinde hepimiz seni arıyorduk.”</p>

  <p class="calibre10">“Sadece biraz pratik yapmak istemiştim.”</p>

  <p class="calibre10">Karen derin bir nefes aldı ve diğerlerine doğru döndü.</p>

  <p class="calibre10">“Çok üzgünüm.”</p>

  <p class="calibre10">Diğer kadınlar anlayışla başlarını salladı ve kadının omzunu okşadılar. Onlar da anneydiler. Onlar gittikten sonra Jessie şöyle dedi: “Başım belada mı?”</p>

  <p class="calibre10">“Hayır, bebeğim. Hadi eve gidelim.”</p>

  <p class="calibre10">Tanrım, gerçekten bir sigaraya çaresizce ihtiyacı vardı.</p>

  <p class="calibre10">Teksas Custom Boots mağazası, Güney Lamar Bulvarında doldurma hayvanlar satan bir dükkanla aynı yeri paylaşıyordu; yani bir kere geldiniz mi geleneksel Teksas çizmeleri ve doldurulmuş geyiğinizi alıp çıkabilirdiniz. Paul Prescott beyaz çoraplarıyla orada dikilirken çizmeleri yapacak olan kişi isteklerini kağıda not almış – ayakkabının burnu, topuğu, boğaz kısmı, mahmuzu, çapraz dikiş türü, derisi ve rengiyle ilgili – ve özenli bir şekilde ayağını ölçüyordu.</p>

  <p class="calibre10">“Siyah geyik derisi,” dedi Andy. “yumuşak ama sağlamdır.”</p>

  <p class="calibre10">“Tıpkı annen gibi.”</p>

  <p class="calibre10">Dr. Jean Prescott aşık olmuş bir ergen gibi kıkırdadı. Babası iyiydi, bunu onun için yapmalıydı. Paul prescott her yaşdan genç kızın kalbini çelen mavi gözünü kırpma numarasını yapmıştı; belki de o kulüplerde çıkarken eşi ve oğlunun tüm o gösterilerde ona eşlik etmesinin sebebi buydu. Bundan sekiz ya da dokuz yıl önce bir gün körfezde oturuyorlardı. Andy barlarda şarkıcıların peşine takılan kızlar hakkında bir espri yapmıştı; babası bunun üzerine şöyle demişti: “Andy sen yaşlı baban hakkında gerçeği bilecek kadar yetişkinsin. Ben sarhoşum ama sadık bir sarhoşum. Ne annene ne de José Cuervo’ya asla ihanet etmedim.”</p>

  <p class="calibre10">Ve Jean Prescott erkeğinin yanında durmuştu.</p>

  <p class="calibre10">Jean onu aylık nakil değerlendirme toplantısına götürmüştü. Babası orada doktorlarla (hepatolog, hamatolog, kardiyolog, gastroentrolog ve psikiyatrist), bir sosyal görevliyle (nakil sonrası bakımın uygun olup olmadığını teyit ediyordu) ve mali temsilciyle (ameliyatı ve nakil sonrası ilaçları karşılayacak sağlık sigortasının olduğunu doğrulamak için oradaydı) görüşmüştü ve düzenli yaptırdığı kan testleriyle bekleme listesindeki yerini korumaya devam edecekti. Tüm ekip onun içmediğini belgelemek için oradaydı; bir damla alkol ve Paul Prescott bekleme listesinden atılır, köpek gibi yolun kenarında ölüme terk edilirdi.</p>

  <p class="calibre10">Çizmeleri yapacak olan kişi ölçme işini bitirmişti. Andy çizmelerin bedeli olan 1,500 doların yarısını ödemiş kalan yarısını da ayakkabıların teslim edileceği tarih olan yedi ay sonra verecekti. Dışarı çıktılar, saat neredeyse altı olmuştu.</p>

  <p class="calibre10">“Threadgill’s’de yemek yemeye ne dersiniz?” dedi Andy. “Ben ödüyorum.”</p>

  <p class="calibre10">Andy babasının buna itiraz edeceğini sanıyordu; ten rengi artık iyice turuncuya döndüğünden toplum içerisinde görünmekten hoşlanmıyordu. Fakat babası onu şaşırttı.</p>

  <p class="calibre10">“Lanet olsun, Threadgill’s’in kızarmış tavuk bifteğini nasıl geri çevirebilirim. Et yememin tek yolu.”</p>

  <p class="calibre10">Andy bisikletini annesinin 1989 marka steyşın Toyo- ta’sının arkasına yerleştirdi (annesi 500,000 kilometreyi devirmiş arabasıyla mantıksız bir şekilde gurur duyuyordu) ve sonra da arka koltuğa geçti. Riverside’da bir zamanlar Armadillo’nun bulunduğu yerin hemen aşağısında bulunan restoranta vardılar.</p>

  <p class="calibre10">“Bu kalbimi kırıyor,” dedi babası, “ne zaman bir zamanlar Armadillo’nun bulunduğu bu yeri görsem böyle oluyor. Güzel zamanlardı. En iyi zamanları da Willie’nin çıktığı zamanlardı.”</p>

  <p class="calibre10">“Willie şimdi kaç yaşında? Doksan mı?”</p>

  <p class="calibre10">Babası kahkaha attı, bu Andy’yi neşelendirmişti.</p>

  <p class="calibre10">“Doksan yaşına kadar yaşayacağına emindir ama yetmiş beş yaşına bastı geçen nisan ayında.”</p>

  <p class="calibre10">Willie Nelson bir şair şarkıcı ve söz yazarıydı ve Austin’in hemen dışında bir çiftlikte yaşayan bir Teksas efsanesiydi.</p>

  <p class="calibre10">“Hâlâ kasabada şarkı söylüyor.”</p>

  <p class="calibre10">“Willie öldüğü güne kadar kendi şarkılarını yazıp söylemeye devam edecek. Çünkü bu o. Bu bizi biz yapan şey – Willie’yi, Billy Joe’yu, Jerry’yi, Jeff’i, Kris’i… bizler şarkıcı ve şarkı yaratıcılarıyız.” Duraksadı, küçük not defterini ve kalemini çıkardı. “Şarkıcılar ve şarkı yaratıcıları. Bunu kullanabilirim.”</p>

  <p class="calibre10">Prescott erkekleri dünyaca ünlü kızarmış tavuk bifteğini sipariş ettiler, Threadgill’s’in spesyalitesiydi bu. Andy’nin annesiyse bir salata siparişi verdi.</p>

  <p class="calibre10">“Tripleksin nasıl?” diye sordu annesi.</p>

  <p class="calibre10">“Hoş.”</p>

  <p class="calibre10">“Ya kız arkadaşın?”</p>

  <p class="calibre10">“Sarışın mı yoksa esmer olan mı?”</p>

  <p class="calibre10">Babası geriye doğru yaslandı ve kahkaha attı. “Onun dediklerini dinlesene. Bundan iki ay önce Curtis ve Dave ile çıkıyordu şimdi kızlar üzerine gökten yağıyor.”</p>

  <p class="calibre10">“Sarışın olan.”</p>

  <p class="calibre10">“Bizi nerede gördün?”</p>

  <p class="calibre10">“Whole Foods. Üzerine çok fazla bir şey giymiyor.”</p>

  <p class="calibre10">“Öyle bir vücudu örter miydin?”</p>

  <p class="calibre10">“Off, oğlum,” dedi babası, “şu iki bifteği de yesen iyi olur. Proteine ihtiyacın var.” Buzlu çayından bir yudum aldı ve şöyle dedi sonra da: “Reeves hayatını değiştirdi.”</p>

  <p class="calibre10">“İyi yönde.”</p>

  <p class="calibre10">“Andy…”</p>

  <p class="calibre10">“Evet?”</p>

  <p class="calibre10">“Yeni yaşamında fazla rahata alışma.”</p>

  <p class="calibre10">“Hâlâ SoCo yatırımları üzerinde mi çalışıyorsun?” diye sordu annesi.</p>

  <p class="calibre10">“Yenilemeleri. Sakinlerden üç onay daha aldım. Yapım çalışmaları o bölgelerde başladı bile. Ben seyahat ediyorum, yani diğerleri şimdilik beklemede.”</p>

  <p class="calibre10">“Nerelere?” diye sordu babası.</p>

  <p class="calibre10">“Houston, Dallas, New Orleans, Seattle, Miami, Chicago.”</p>

  <p class="calibre10">“Reeves için mi?”</p>

  <p class="calibre10">Andy başıyla onayladı.</p>

  <p class="calibre10">“Emlak anlaşmaları için mi?”</p>

  <p class="calibre10">“Pek alakası yok.”</p>

  <p class="calibre10">“Neyle alakası var o zaman?”</p>

  <p class="calibre10">“Baba, bunu anlatamam. Bu gizli. Ama hepsi iyi şeyler.”</p>

  <p class="calibre10">“Eğer öyle diyorsan.” Babası homurdandı. “Lanet olsun, biftek ve biraya bayılırdım.”</p>

  <p class="calibre10">“‘Bir arkadaş arıyorum. Yalancı olmamalısın ve bir işin olmalı.’”</p>

  <p class="calibre10">Curtis kafasını ilanlardan kaldırdı.</p>

  <p class="calibre10">“Bu biraz zorlu görünüyor.”</p>

  <p class="calibre10">Andy masadaki bir diğer Corona turunun parasını daha ödedi. Ailesi onu Wimberley’ın gerisinde bırakmıştı, onlardan ayrıldıktan sonra da Güero’s’a gelmişti. Natalie, Tres’i o geceliğine serbest bırakmış, Curtis sesli olarak ilanları okuyordu ve Dave ise Güero’s’un kapısında flörtünün içeri girmesini bekliyordu. Yalan makinesine girmiş bir avukat kadar heyecanlı görünüyordu.</p>

  <p class="calibre10">“Birinin onun ilanına cevap verdiğine inanamıyorum,” dedi Tres.</p>

  <p class="calibre10">“Bu beni umutlandırıyor,” dedi Curtis.</p>

  <p class="calibre10">“Curtis,” dedi Tres, “sen Mensa – nokta – com’dan birini bulmak istiyorsan daha iyi görünmelisin.”</p>

  <p class="calibre10">“Dave kovboy çizmeleri giyiyor,” dedi Andy, “daha uzun görünmek için. Gene de pek 1.90 gibi durmuyor.”</p>

  <p class="calibre10">“Bir doksan görünmek istiyorsa sandalyenin üzerine çıksa daha iyi olur.”</p>

  <p class="calibre10">Curtis bir sonraki ilana geçti: “Bu kız diyor ki ‘Hayatta adaleti ve eşitliği bulmaya çabalıyorum.’”</p>

  <p class="calibre10">“Ve ayaküstü sevişecek birini arıyor?”</p>

  <p class="calibre10">“Bunu nasıl bilebilirsin?”</p>

  <p class="calibre10">Tres, Andy’ye doğru döndü: “Çok fazla seyahat ettin. Sebebi Reeves mi?”</p>

  <p class="calibre10">“Evet.”</p>

  <p class="calibre10">“Nerelere gittin?”</p>

  <p class="calibre10">“Ülkenin her yerine?”</p>

  <p class="calibre10">“Neden?”</p>

  <p class="calibre10">“Bu sır. Saklayacağıma dair yemin ettirdi.”</p>

  <p class="calibre10">“Kaldıramayacağın bir işe bulaşmadın, değil mi Andy?”</p>

  <p class="calibre10">“Öyle bir şey değil. Aslında, Robin Hood’u canlandırıyorum.”</p>

  <p class="calibre10">“O geldi,” dedi Curtis.</p>

  <p class="calibre10">Hepsi ön kapıya doğru döndü. Çok çekici sarışın bir kız – Suzie ya da Bobbi kadar değildi ama zaten Dave de Russell Reeves’in avukatı değildi – Dave’e doğru yürüdü. Ayaküstü birkaç bir şey söylediler ve sonra da kız Dave’i yanağından öptü.</p>

  <p class="calibre10">“Vay,” dedi Curtis.</p>

  <p class="calibre10">Curtis Baxter kan yoluyla akrabası olmayan bir kız tarafından hiç öpülmemişti.</p>

  <p class="calibre10">Dave ve sarışın içeri girdiler ve barın yakınındaki masalardan birine geçtiler. Bulundukları yerden dolayı, Dave ve kız arkadaşını camdan kolayca görebiliyorlardı. Ronda siparişlerini aldı sonra da margaritalarla döndü. Konuştular, gülüştüler ve Meksika yemeği yediler. Dave müzisyenlere masalarında şarkı söylemesi için para verdi.</p>

  <p class="calibre10">“Kız fajita yiyor,” dedi Curtis. “Kırmızı et.”</p>

  <p class="calibre10">“Yani?”</p>

  <p class="calibre10">“Yani Dave’in bir şansı var. O kız da bir karnivor.”</p>

  <p class="calibre10">“Kız eğleniyor gibi görünüyor,” dedi Tres.</p>

  <p class="calibre10">“Vay,” dedi Curtis bir daha.</p>

  <p class="calibre10">Dave ve kız birer bardak daha margarita içtiler, sonra Dave ayağa kalktı ve yemek kısmına açılan çift kanatlı kapıya doğru yürüdü. Kadın gülümsedi ve ona küçük parmağını salladı.</p>

  <p class="calibre10">“Tuvalet,” dedi Curtis. “Margarita onu bu hale getiriyor.”</p>

  <p class="calibre10">Tuvalet restoranın arka tarafındaydı. Dave gözden kaybolur kaybolmaz, sarışının yüzündeki gülümseme yok oldu. Cep telefonunu çıkardı. Telefonda bir şeyler konuştu, ayağa kalktı sonra margaritayı kafasına dikti ve çantasını alıp dışarıya çıktı. Gerçekten hızlıydı. Neredeyse koşarcasına giriş kısmını geçip hemen yan tarafında bulunan Los Flames’in çaldığı Oak Garden’ı arkada bırakmıştı. Congress caddesi tarafından bir araba gelmişti; kız arabaya atladı ve araba gaza bastı.</p>

  <p class="calibre10">“Off, adamım.”</p>

  <p class="calibre10">Arkalarına döndüler ve camdan içeri baktılar. Dave masaya geri dönmüştü; şaşkın şaşkın etrafına bakıyordu. Onlara doğru baktı; Andy ona el sallıyordu. Dave yanlarına geldi.</p>

  <p class="calibre10">“Tuvalete mi gitti?”</p>

  <p class="calibre10">Tres ve Curtis gözlerini başka yöne çevirdiler, buna karışmaya niyetleri yoktu. Kötü haberi vermek Andy’ye kalmıştı.</p>

  <p class="calibre10">“O tahliye oldu.”</p>

  <p class="calibre10">“Gitti mi?”</p>

  <p class="calibre10">Andy başıyla onayladı. Dave’in vücudu sanki havası alınmış bir balon gibi çöktü. Sandalyeye yığıldı.</p>

  <p class="calibre10">“Eğlendiğimizi sanıyordum.”</p>

  <p class="calibre10">Andy boş bira şişesini Ronda’ya doğru salladı. Bir tur daha içeceklerdi. Curtis, Dave’in sırtına arkadaşça vurdu.</p>

  <p class="calibre10">“Berbat, dostum.”</p>

  <p class="calibre10">Dave başını salladı.</p>

  <p class="calibre10">“Adamım, kız harika kokuyordu.”</p>

  <div class="mbppagebreak" id="calibre_pb_23"></div>
</body>
</html>
