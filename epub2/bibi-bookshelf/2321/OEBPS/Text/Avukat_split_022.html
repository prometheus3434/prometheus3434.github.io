<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos392004"><span class="calibre13"><span class="bold">Bölüm 13</span></span></p>

  <p class="calibre14">Sonraki sabah Andy Prescott ofisine gittiğinde, Ramon’un kapısının önünde saçlarını denizci gibi kestirmiş üzerinde askeri dövmeler bulunan genç bir adamı kucağında paketle otururken buldu. Yanındaysa Floyd T. takma bacağını bir dal parçası gibi kaldırıp indirerek bir şeyler anlatıyordu. Muhtemelen savaş hikayeleriydi. Genç adam Andy’ye baktı.</p>

  <p class="calibre10">“Bay McCloskey eğer sizi bulamazsam bu paketi dövme dükkanına bırakmamı söylemişti ama dükkan kapalıydı.”</p>

  <p class="calibre10">“Ramon geç saatlere kadar çalışır, bu yüzden geç kalkar.”</p>

  <p class="calibre10">“Ona söylemiştim,” dedi Floyd T.</p>

  <p class="calibre10">Andy, Floyd T.’ye kahvaltısını uzattı, paketi almak için kağıtları imzaladı ve sonra da merdivenlerden yukarı çıktı. Masasına oturdu ve Sue Todd hakkındaki tüm detayların yazılı olduğu dosyayı açtı. Dosya özgeçmişi, iş geçmişi ve suç geçmişi olmak üzere üç kısma ayrılmıştı.</p>

  <p class="calibre10">Sabıka kaydı yoktu. İş geçmişi de oldukça kısaydı. Ve özgeçmişi de gerçekten üzücüydü. Sue Todd otuz sekiz yaşındaydı, evlenmemişti ve işsizdi. Houston’ın orta sınıf mahallelerinden Pasadena’da kirada oturuyordu. On iki yıllık bir Honda kullanıyordu ve on iki yaşında Ricky adında bir oğlu vardı.</p>

  <p class="calibre10">Andy saati kontrol etti; 09:15’ti. Dün satın aldığı fotoğraf makinesini ve lensleri sırt çantasına koydu, sonra da bir taksi çağırdı.</p>

  <p class="calibre10">Andy, Houston’ın güney tarafında bulunan Hobby Havaalanı’na uçtu; kırk beş dakika sürdü bu yolculuk. Austin’den Houston’a her saat başı uçak vardı, bu otobüsle yolculuk etmekten hem daha uygundu hem de daha gösterişliydi.</p>

  <p class="calibre10">Houston’a 11:45’te vardı ve navigasyon sistemi olan bir Cadillac CTS kiraladı; Curtis olmadan navigasyonu kullanmak imkansızdı, bu yüzden gereksizdi. Torpido gözünde bulduğu Houston haritasını kullanarak gideceği yeri buldu. Zor olmamıştı. Pasadena şehri iki eyalet arasında 45 numaralı karayolu üzerinde havaalanından birkaç kilometre uzaktaydı; Houston Kanalı’nın Houston Limanı’na uzanan kuzey sınır kısmında bulunuyordu.</p>

  <p class="calibre10">Houston Limanı, Amerika’nın ikinci kalabalık limanıydı, Houston, Galveston Körfezi’ne kırk milden daha yakına gelinmesine izin vermezdi. 1900 yılında Galveston seviyesine ulaşan Büyük Fırtına’da binlerce kişi hayatını kaybetmiş ve Galveston Limanı yerle bir olmuştu ama Houston vatandaşları bunu büyük bir fırsat olarak görmüşlerdi. Washington’a gidip, hükümeti Houston’da daha güvenli bir iç limana ihtiyaç duyduğu konusunda ikna etmişlerdi. Bu yüzden onlarda Houston’ın doğusunda bulunan Buffalo Nehri’ni düzenlemiş Galveston Körfezi’yle bağlamak için Houston Kanalı’nı yaratmışlardı.</p>

  <p class="calibre10">İkinci Dünya Savaşı sırasında, benzin rafinerileri ve petrokimya fabrikaları savaşta yakıt sağlamak için kanal boyunca yerleştirilmişlerdi. Kirlilik önemsenmemişti; kazanılması gereken bir savaş vardı. Altmış yıl sonra kirlilik hâlâ kimsenin umrunda değildi. Bugün, kanal Kuzey Amerika’da bulunan ikinci en büyük petrokimyasal ve rafineri yoğunluğuna sahip. Kanalın suyu dioksin ve poliklorlu bifenil atıklar sayesinde kirlenmiş, hava ise kirleticiler tarafından nefes alınmayacak kadar ağırlaşmış durumda.</p>

  <p class="calibre10">Andy, Pasadena şehrine geldi.</p>

  <p class="calibre10">Mavi gömlekli işçiler rafinerilere ve fabrikalara işlerinin başına gidiyordu; mahalle kanalın çevresinde yükseliyordu. Deer Park, Galena Park ve Pasadena gibi yerler oluşmuştu. Fakat bugün, kanal boyunda yaşayıp, kirli havayı soluyan sadece fakir insanlardı. Orta sınıf oradan gitmişti. Üst sınıf ise Houston’ın her zaman diğer yakasında yaşıyordu.</p>

  <p class="calibre10">Andy, Sue Todd’ın evine öğleden sonra ulaştı.</p>

  <p class="calibre10">Hâlâ Russell’ın listesinde bulunan son yaşadığı adreste ikamet ediyordu; telefon numarası da hâlâ ayrıldığı erkek arkadaşının üzerineydi. Küçücük evi mahallede yükselen etrafa duman kusup, havayı kirleten fabrika bacalarının gölgesindeydi. Eski Honda evin önüne park edilmişti, bu yüzden Andy sokakta rahatça izleyebileceği bir noktada kalmayı tercih etti. Belki Russell ona yeni bir araba ve şehrin daha iyi bir yerinde ev alırdı.</p>

  <p class="calibre10">Andy arabayı çalışır durumda bıraktı, hava temizleme kısmını da son ayara getirmişti. Kot pantolon ve tişört giymiş kadın evinden çıkana kadar hakkında hazırlanmış olan dosyayı inceledi. Kadın Honda’ya binmeden önce birkaç yakınlaştırılmış fotoğrafını çekti. Kadını okula kadar takip etti. Okuldan bir erkek çocuk çıktı ve araca bindi. Çocuk örme bir bere takıyordu. Andy onları kliniğe kadar izledi. Park edip, araçtan çıkmışlardı. Çocuk beresini çıkardı. Keldi.</p>

  <p class="calibre10">Andy bu konuda kötü bir hisse kapılmıştı.</p>

  <p class="calibre10">Birkaç fotoğraf daha çekti ve arkalarından kliniğe girdi. Beraber asansöre bindiklerinde kadın ona belli belirsiz gülümsedi. Asansörden inerken onları izlemeye devam etti ve beraber köşeyi döndüler. Üzerinde ONKOLOJİ yazan yere girdiler.</p>

  <p class="calibre10">Ticky Todd kanserdi.</p>

  <p class="calibre10">Kahretsin. Bu işi alırken, Andy jetlerde birinci sınıfta uçup, beş yıldızlı otellerde kalıp, harikulade yiyeceklerin hayalini kurmuştu. Zengin müvekkilinin hesabından gönlünce yiyip içecekti. Bir avukat için bundan daha iyisi olamazdı. Russell Reeves’in eski kız arkadaşlarıyla tanışacak, onların borçlarını ödeyecek ya da ev alacak belki de rüyalarındaki tatile çıkmalarına yardım edecekti. Okul harçlarını ödeyecekti. Çocuklarına harçlık verecekti. Ya da düğün törenleri için para verecekti.</p>

  <p class="calibre10">Hasta bir çocuğu aklının ucundan geçirmemişti.</p>

  <p class="calibre10">Andy koridorda bekledi. Muayenehanelerden nefret ederdi. Kötü koku, kötü düşünceler ve kötü sonlar olurdu orada. Fakat kendini topladı ve onkoloji uzmanının odasına girdi. Danışma kısmında o kadın ve oğlu dışında kimse yoktu. Andy tam onların karşısına oturdu. Kadının gülümsemesi yerini şaşkınlığa bırakmıştı. Açıklamaya çalışıyordu ki duvardaki camdan pencere kayarak açıldı ve birinin sesi duyuldu, “Sue Todd.” Kadın ayağa kalktı, yürüdü ve penceredeki kişiyle konuşmaya başladı. Andy neler konuştuklarını duyabiliyordu.</p>

  <p class="calibre10">Pencereden gelen ses: “Hâlâ sağlık sigortanız yok mu?”</p>

  <p class="calibre10">“Hayır.”</p>

  <p class="calibre10">“Kredi kartı?”</p>

  <p class="calibre10">“Şunu bir deneyin.”</p>

  <p class="calibre10">Sue Todd bir kredi kartı uzattı açık camdan içeriye. Bir dakika sonra bir el kartını ona geri verdi.</p>

  <p class="calibre10">“Başka var mı?”</p>

  <p class="calibre10">“Başvurumu kabul eden başka yok.”</p>

  <p class="calibre10">“Bayan Todd, ödeme yapılması lazım.”</p>

  <p class="calibre10">El tekrar açık olan pencereden göründü, dışarıda asılı duran bir tabelayı gösteriyordu: EĞER SİGORTANIZ KARŞILAMIYORSA, ÖDEME TEDAVİ GERÇEKLEŞTİRİLDİĞİ ANDA YAPILMALIDIR.</p>

  <p class="calibre10">“Lütfen, bir şekilde size ödeyeceğim. Kemoterapiye ihtiyacı var.”</p>

  <p class="calibre10">“Yöneticimle konuşacağım.”</p>

  <p class="calibre10">Cam pencere kapandı. Sue Todd başını duvara yasladı ve gözlerini kapadı. Başını ne diyeceğini, ne yapacağını bilmiyormuşçasına salladı. Yönetici oğlunun kemoterapi görüp göremeyeceğine karar verecekti.</p>

  <p class="calibre10">Andy, Ricky’ye baktı. Gözleri bir anlığına birleşti, sonra çocuk başını eğdi ve ellerine bakmaya devam etti. Cam pencere tekrar açıldı. Pencereden gelen ses duyuldu: “Sadece bu seferlik dedi, Bayan Todd. Bir sonraki tedavide faturayı ödemek için bazı düzenlemeler yapmak zorundasınız.”</p>

  <p class="calibre10">“Teşekkürler.”</p>

  <p class="calibre10">Pencere kapandı. Yandaki kapı açıldı ve bir hemşire geldi.</p>

  <p class="calibre10">“Ricky.”</p>

  <p class="calibre10">“Hemen döneceğim, tatlım,” dedi Sue Todd.</p>

  <p class="calibre10">Çocuk ayağa kalktı ve daha önce defalarca yaptığı gibi kapıdan girdi. Hemşire kapıyı arkasından kapadı. Sue sandalyesine yığıldı ve sanki son nefesini veriyormuşçasına derin bir nefes koyverdi.</p>

  <p class="calibre10">“Onun önünde ağlamamaya çalışıyorum.”</p>

  <p class="calibre10">Hıçkırıklara boğuldu.</p>

  <p class="calibre10">“Ona kemoterapi uyguluyorlar ama süre durduramaz…lenfomayı. Birkaç yıl önce deneysel bir tedaviye girmişti, klinik bir araştırmaydı, ama işe yaramadı. Hiçbir şey işe yaramıyor.”</p>

  <p class="calibre10">“Ne zamandan beri hasta?”</p>

  <p class="calibre10">“Dört yıl.”</p>

  <p class="calibre10">“Sağlık sigortası yok mu?”</p>

  <p class="calibre10">Kadın başını salladı: “Bir yıl önce işimi kaybettim. Sigorta primlerini yükselttiği için kimse beni işe almak istemiyor.”</p>

  <p class="calibre10">Gözlerini sildi kadın.</p>

  <p class="calibre10">“Babası nerede?”</p>

  <p class="calibre10">“Gitti. Yanlış adamı bulmuşum.”</p>

  <p class="calibre10">“Nasıl hallediyorsunuz peki bu işleri?”</p>

  <p class="calibre10">“Kredi kartlarıyla. Yüz bin dolar borcum var şu anda. Bana berbat mektuplar yolluyorlar.” Eliyle camdan pencereyi işaret etti: “Doktor ücretini nasıl ödeyeceğimi bilmiyorum.”</p>

  <p class="calibre10">Kolunun yeniyle yüzünü sildi.</p>

  <p class="calibre10">“Hiç tanımadığım birine her şeyimi anlatıyorum. Kanser işte bunu yapıyor. Sizi her şekilde öldürüyor. Mali durumunuzu, gururunuzu, hayatınızı mahvediyor. Sizi pisliğin içerisine yuvarlıyor.”</p>

  <p class="calibre10">“Oğlunuzun kurtulma şansı ne?”</p>

  <p class="calibre10">“Pek yüksek değil. Bunun nedeni o rafineriler ve kimya fabrikaları.”</p>

  <p class="calibre10">“Kanserinin mi?”</p>

  <p class="calibre10">Kadın başıyla onayladı. “Mahalledeki çocuklar sürekli öksürüyor ve burunları kanıyor. Kanalın yanında yaşarsan çocukların kanser kapma riski yüzde elli artıyor, bunun nedeni fabrikaların etrafa yaydığı kimyasallar: Kanserojenler. Ülkenin herhangi bir yerinden yirmi kat daha yüksek değerdeler burada. Gazetede yazıyordu. Bu şey çocukları öldürüyor, ama hükümet durdurmuyor.”</p>

  <p class="calibre10">“Neden burayı terk etmiyorsunuz?”</p>

  <p class="calibre10">“Eğer burayı terk edersek, arabada yaşamak zorunda kalırız.”</p>

  <p class="calibre10">Sue Todd yaşından yirmi yaş daha büyük gösteriyordu. Hayat onu yenmiş, orta yaşlarını ondan çalmış, en güzel yıllarını mahvetmişti. Genç bir kadından yaşlı bir kadına hızlı bir geçiş yapmıştı. Lovers Lane’de bulunan otuzlu yaşlarındaki “erkek arayan kadın” modellerinden değildi; o sadece bir gün daha hayatta kalmayı umuyordu. Ve oğlunun hayatını kurtarmayı.</p>

  <p class="calibre10">Üç saat sonra, Andy odasında oyun masasında oturuyordu, tam karşısında ise onun da oğlu lösemiden dolayı ölmekte olan milyarder vardı. Kanser ayrım yapmayan bir katildi.</p>

  <p class="calibre10">Andy, Austin’e geri uçmuştu ve SoCo’ya gelmek için bir taksiye atlamış sonra da dijital fotoğraf makinesindeki fotoğrafları tab ettirmek için bir fotoğrafçıya uğramıştı. Sue Todd ve oğlunun fotoğraflarını masanın üzerine yaymıştı.</p>

  <p class="calibre10">“Onu tanıdın mı?” dedi Andy.</p>

  <p class="calibre10">Russell Reeves fotoğrafları inceliyordu. Başını salladı.</p>

  <p class="calibre10">“Çok yaşlı görünüyor. Oğlu kanser mi?”</p>

  <p class="calibre10">Andy başıyla onayladı. “Onları bir kanser kliniğine kadar izledim, Sue ile konuştum. Sağlık sigortası yok, kredi kartlarının limiti dolmuş ve yüz bin dolar da borcu var. Ödeyemediği için klinik oğluna kemoterapi uygulamak istemedi. Onlara yalvardı.”</p>

  <p class="calibre10">Russell alnını sanki başı ağrıyormuşçasına ovaladı.</p>

  <p class="calibre10">“Güven hesabına beş yüz bin dolar aktaracağım. Onun adına bir çek yaz.” Duraksadı. “Hayır, bir milyon aktaracağım. Ve bir görüşme yapacağım. Onu M.D. Anderson Kanser Merkezi’ndeki kanserli çocuklar ünitesine yönlendir. Onu bekliyor olacaklar. Oğlu en iyi bakımı alacak. Ücretsiz.”</p>

  <p class="calibre10">“Daha önce orada bulunmuş muydun?”</p>

  <p class="calibre10">“Evet, Andy, bulunmuştum. Ve oğlum da oradaydı.”</p>

  <p class="calibre10">Russell ayağa kalktı ve tek kelime etmeden kapıdan çıkıp gitti. Andy adamın ağladığına yemin edebilirdi.</p>

  <p class="calibre10">Sonraki sabah, Andy Houston’a geri döndü. Ne bira içmişti ne de bayan hosteslerle flört etmişti. Sürekli Sue ve Ricky’yi düşünüyordu, bir de cebindeki çeki.</p>

  <p class="calibre10">Para çocuğun hayatını kurtarabilir miydi?</p>

  <p class="calibre10">Doğruca Sue’nun evine gitti. Honda evin önündeydi. Tam olarak neler söyleyeceğini planlıyordu ki kadın ortaya çıktı. Kaldırıma doğru gitti ve posta kutusunu açtı, bir tomar dolusu mektubu çıkardı. Şüphesiz kredi kartı borçları için yollanan mektuplardı bunlar. Verandaya oturdu ve zarfları açmaya başladı; her birinde sanki daha da küçülüyor gibiydi. Son zarfa ulaştığında, elleriyle yüzünü kapadı. Andy arabadan indi ve kadına doğru yürüdü.</p>

  <p class="calibre10">“Sue.”</p>

  <p class="calibre10">Kadın yüzünü sildi.</p>

  <p class="calibre10">“Dün tanışmıştık, klinikte. Oturabilir miyim?”</p>

  <p class="calibre10">Kadın başıyla onayladı. Andy kadının yanına oturdu.</p>

  <p class="calibre10">“Ben Andy Prescott. Avukatım.”</p>

  <p class="calibre10">“Ödeyemem.”</p>

  <p class="calibre10">“Buraya borçlarını tahsil etmeye gelmedim Sue. Borçlarını ödemek için geldim.”</p>

  <p class="calibre10">Cebinden zarfı çıkardı ve Sue Todd adına yazılmış 1 milyon dolarlık zarfı kadına uzattı. Elleri yaprak gibi titriyordu. Kadın bir kez daha yüzünü sildi ve gözlerini çeke dikti.</p>

  <p class="calibre10">“Bu da ne?”</p>

  <p class="calibre10">“Banka çeki.”</p>

  <p class="calibre10">“Bir milyon dolarlık mı? Ne için ama bu?”</p>

  <p class="calibre10">“Senin için. Ve Ricky için.”</p>

  <p class="calibre10">“Neden?”</p>

  <p class="calibre10">“Telafi etmek için.”</p>

  <p class="calibre10">“Neyi?”</p>

  <p class="calibre10">“Geçmişi.”</p>

  <p class="calibre10">“Kimden geliyor bu.”</p>

  <p class="calibre10">“Bunu söyleyemem, Sue. Ama müvekkilim Ricky’nin M.D. Anderson’da tedavi görmesi için bazı ayarlamalar yaptı.”</p>

  <p class="calibre10">Andy arkasında bir doktorun adının yazdığı kartvizitini kadına uzattı.</p>

  <p class="calibre10">“Seni bekliyorlar. Bakımı ücretsiz olacak.”</p>

  <p class="calibre10">“Bugün gidebilir mi?”</p>

  <p class="calibre10">“Evet. Fakat önce çeki bozdur.”</p>

  <p class="calibre10">Çeki elinde çevirdi kadın, sanki gerçek mi diye emin olmaya çalışıyordu.</p>

  <p class="calibre10">“Bu bir şaka değil mi?”</p>

  <p class="calibre10">“Hayır, Sue, şaka değil.”</p>

  <p class="calibre10">Kadının gözlerinden iri yaşlar yuvarlandı ama gülümsüyordu ve aniden gençleşmiş gibiydi. Andy ve kadın ayağa kalktı.</p>

  <p class="calibre10">“Teşekkürler, Andy. Ve müvekkiline de teşekkür ederim.”</p>

  <p class="calibre10">“Ve Sue…buradan taşın.”</p>

  <p class="calibre10">Kadın adama sıkıca sarıldı yüzünü onun omuzları arasına gömdü ve adamın gömleği ıslanana kadar hıçkıra hıçkıra ağladı. Oradan ayrılırken Andy de ağlıyordu.</p>

  <div class="mbppagebreak" id="calibre_pb_22"></div>
</body>
</html>
