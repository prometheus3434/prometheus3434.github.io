<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos315092"><span class="calibre13"><span class="bold">Bölüm 10</span></span></p>

  <p class="calibre14">Kelly Fitzgerald hastanenin arka kapısından bir sigara içmek için süzüldü. Her zaman bir parça aptal hissetmişti, görevi başında sigara içiyordu. Bırakmaya çalışmıştı ama bu bağımlılığını bir türlü yenememişti. Her vardiyada iki paket sigara içiyordu. Fakat bu tutkusunun hastalara bakmasına engel olmasına asla izin vermiyordu. Saat sabah 03:00’dı ve Üçüncü Kat Batı tarafında bulunan herkes şu anda uyuyordu. Beş dakika dışarı çıkması kimseyi öldürmezdi. Kapı açıldığında sigarası neredeyse bitmek üzereydi. İçerden takım elbiseli bir adam çıkmıştı.</p>

  <p class="calibre10">“Bayan Fitzgerald?”</p>

  <p class="calibre10">“Evet.”</p>

  <p class="calibre10">Adam rozetini gösterdi. “Ben Ajan Smith, FBI’dan.”</p>

  <p class="calibre10">Kadın güldü. “Ve ben de başbakanım.”</p>

  <p class="calibre10">“Ne?”</p>

  <p class="calibre10">“Sahte kimliğinizi ve oynadığınız oyunu alıp başka yere gidin.”</p>

  <p class="calibre10">“Pardon?”</p>

  <p class="calibre10">“Başka bir repliği dene bence.”</p>

  <p class="calibre10">“Neden bahsediyorsun sen?”</p>

  <p class="calibre10">“Dediğim şey şu, ben bir polisle evli, iki erkek kardeşi de New York Polis Departmanı’nda çalışan ve babası da polis olan İrlandalı bir kızım. Sen bir polis değilsin. Bir avukatsın.”</p>

  <p class="calibre10">Adam hayal kırıklığına uğramış görünüyordu.</p>

  <p class="calibre10">“Bunu nerden biliyorsunuz?”</p>

  <p class="calibre10">“Polisler ‘pardon’ demezler.”</p>

  <p class="calibre10">“Bunu söyler söylemez iyi bir fikir olmadığını anlamıştım.” Adam iç geçirdi. “Pekala, ben bir avukatım.”</p>

  <p class="calibre10">“Ve daha iyi bir isim kullanın, yani <span class="italic">Smith</span> mi?”</p>

  <p class="calibre10">“Bu benim gerçek adım.”</p>

  <p class="calibre10">“Ah, pekala, Avukat Smith, ne istiyorsunuz?”</p>

  <p class="calibre10">“Siz üç yıl önce Üçüncü Kat Batı’da gece vardiyasında görevli olan hemşireydiniz değil mi?”</p>

  <p class="calibre10">“Evet.”</p>

  <p class="calibre10">“Dr. Falco’nun hastalarıyla mı ilgileniyordunuz?”</p>

  <p class="calibre10">“Niye soruyorsunuz?”</p>

  <p class="calibre10">“Onun hastalarından birini arıyorum.”</p>

  <p class="calibre10">“Kimi?”</p>

  <p class="calibre10">“Hasta X.”</p>

  <p class="calibre10">Kelly sigarasından büyük bir nefes aldı ve sonra da dumanı yavaşça saldı. Duman gecenin soğuk havasında gri bir bulut gibi asılı kaldı.</p>

  <p class="calibre10">“Sanırım onu arıyorsunuz. Bu kadar uzun zaman alması beni şaşırtmıştı zaten.”</p>

  <p class="calibre10">“Saklanıyor.”</p>

  <p class="calibre10">“Öyle olmalı.”</p>

  <p class="calibre10">“Yani üç yıl önce çıkıp gitti öyle mi? Ne biçim bir güvenlik var burada?”</p>

  <p class="calibre10">“Kolay alt edilebilen cinsten.”</p>

  <p class="calibre10">“Ve o zamandan beri görünmedi öyle mi?”</p>

  <p class="calibre10">Kelly o gece görevliydi. Falco sonraki sabah kıymetli hastasını bulamayınca pek mutlu olmamıştı.</p>

  <p class="calibre10">“Hayır.”</p>

  <p class="calibre10">“Ona zarar vermek istemiyoruz.”</p>

  <p class="calibre10">“Onu tıpkı Falco gibi kullanmak istiyorsunuz.”</p>

  <p class="calibre10">“Tek istediğim onun ismi.”</p>

  <p class="calibre10">Kadın, avukata doğru döndü: “Kadının ismi mi?”</p>

  <p class="calibre10">“Evet.”</p>

  <p class="calibre10">Kelly’nin aklı hızla çalışmaya başladı. Sigarasından uzun bir nefes daha alarak zaman kazandı. Dumanı dudaklarının arasından savurdu.</p>

  <p class="calibre10">“Onun gerçek adını asla öğrenemedim. Falco paranoyaktı.”</p>

  <p class="calibre10">“Bayan Fitzgerald, o zarar görmeyecek. Sadece onu bulmak ve konuşmak istiyoruz. Bir milyon dolar Bayan Fitzgerald. Onun adına karşılık.”</p>

  <p class="calibre10">“Onun adını bilmiyorum.”</p>

  <p class="calibre10">“İki milyon.”</p>

  <p class="calibre10">“İyi günler.”</p>

  <p class="calibre10">Kelly sigarasını demir pervazda söndürdü, arkasını döndü ve tekrar içeri gitti; fakat aklından geçen tek şey şuydu, ‘<span class="italic">Bu adamın oyunu ne?’</span></p>

  <p class="calibre10">Sonraki sabah, Dennis Lott masasının arkasında oturuyordu. Hastane yöneticiliğinden kovulacaktı. Bundan emindi. Bu işi iki yıl önce almıştı, Tony Falco’nun Çin’deki araştırma enstitüsü gemisine atlamadan altı ay önce olmuştu. Bu tıpkı Titanik’in son kamarasında olmak gibiydi.</p>

  <p class="calibre10">Falco araştırmalarını ve bağışlarını alıp gitmişti. Dennis şimdi araştırmalar için hiçbir bağışı olmayan bir araştırma enstitüsünün yöneticisiydi. Para bilim adamlarını, hayranı oldukları pop yıldızını takip eden kızlar gibi izliyordu. Falco gerçek bir yıldızdı.</p>

  <p class="calibre10">Dennis Lott ise değildi.</p>

  <p class="calibre10">Yeni bilim adamlarını ve hastaneye bağış yapacakları etkileme konusunda tamamen başarısız olmuştu. Bu yüzden mütevelliler daha başarılı olacaklarını düşündükleri başka bir yöneticiyi yakında bulacaklardı. Dennis bunu iki ay önce fark etmişti, en sonunda. Bu, onun beşinci hastanesiydi. Altıncı olmayacaktı.</p>

  <p class="calibre10">Sekreteri Ellen kapıyı hafıfçe tıklattı ve içeri girdi. Kapıyı arkasından kapattı.</p>

  <p class="calibre10">“Bay Lott, sizi görmek isteyen bir beyefendi var. Adı Bay Smith.”</p>

  <p class="calibre10">“Ne istiyor?”</p>

  <p class="calibre10">“Hastaneye bağışta bulunmak istediğini söyledi.”</p>

  <p class="calibre10">“Ona bir broşür ver ve çeki kimin adına yazacağını açıkla.”</p>

  <p class="calibre10">“Elli milyon dolar bağışlamak istiyor.”</p>

  <p class="calibre10">Dennis doğruldu</p>

  <p class="calibre10">“Elli milyon mu?”</p>

  <p class="calibre10">Ellen başıyla onayladı. Dennis ayağa kalktı.</p>

  <p class="calibre10">“Bay Smith’i içeri yolla.”</p>

  <p class="calibre10">Ellen kapıyı açtığında Dennis masasının arkasına geçmişti, “Bay Smith lütfen içeri girin.”</p>

  <p class="calibre10">Takım elbiseli orta yaşlı bir adam içeri girdi. Dennis bir avukatı tanıyabilecek kadar çok onlarla muhatap olmuştu. Elini uzattı ve el sıkıştılar.</p>

  <p class="calibre10">“Bay Smith… Dennis Lott. Buyurun, oturun lütfen.”</p>

  <p class="calibre10">Smith masanın önündeki koltuğa oturdu; Dennis de masasına geçti.</p>

  <p class="calibre10">“Pekala, hastanemize elli milyon dolar bağışlamak istiyorsunuz öyle mi?”</p>

  <p class="calibre10">“Bu doğru, Bay Lott.”</p>

  <p class="calibre10">“Dennis diyin lütfen. Şey, bu harika Bay Smith. Bu cömert bağışınızın sebebini sorabilir miyim acaba?”</p>

  <p class="calibre10">“Çünkü ihtiyacım olan bir şeye sahipsin, Dennis.”</p>

  <p class="calibre10">“Neymiş o?”</p>

  <p class="calibre10">“Bir isim.”</p>

  <p class="calibre10">“Kimin ismi?”</p>

  <p class="calibre10">Bay Smith evrak çantasından bir dosya çıkardı ve onu Lott’un masasının üzerine koydu. Dennis kağıdın üstüne baktı ve güldü.</p>

  <p class="calibre10">“Ne, bir ilaç şirketi için mi çalışıyorsunuz?” Bay Smith cevap vermedi. “Sizce Hasta X gerçek mi?”</p>

  <p class="calibre10">“Sizce değil mi?”</p>

  <p class="calibre10">“Hayır. Bence hepsi bağış kazanmak ve ilgi çekmek için Falco tarafından uyduruldu. Araştırmacılar bunu yapar, bilirsiniz. Lanet olsun ki işe yaradı. Çinliler ona milyon dolarlar ödedi ve o da araştırmalarını oraya taşıdı.”</p>

  <p class="calibre10">“Falco ile konuştum.”</p>

  <p class="calibre10">“Çin’e mi gittiniz?”</p>

  <p class="calibre10">“Evet. Bir isme ihtiyacım var.”</p>

  <p class="calibre10">“Falco açıklamadı mı?”</p>

  <p class="calibre10">“Hayır.”</p>

  <p class="calibre10">“Ona bir bağış önerdiniz mi?”</p>

  <p class="calibre10">“Evet.”</p>

  <p class="calibre10">“Tony işte. Şey, Bay Smith, parayı alır ve size o ismi verirdim ama ikimiz için de talihsiz olan durum şu ki araştırmasında kullandığı kişilerin adlarını bilmiyorum.”</p>

  <p class="calibre10">“Hastane kayıtlarınızda yok mu?”</p>

  <p class="calibre10">“Hayır. Falco hastalarının gizliliği konusunda oldukça ısrarcı davranmıştı. Sadece o gerçek adlarını biliyordu.”</p>

  <p class="calibre10">“Fakat bu sizin hastaneniz.”</p>

  <p class="calibre10">Dennis gülmemek için zor tuttu kendisini. “İşler pek öyle yürümüyor, Bay Smith. Falco yüzlerce milyon dolarlık bağış kazandırmıştı. Üçüncü Kat Batı, onun krallığıydı.”</p>

  <p class="calibre10">“Pekala, Dennis, bana o kadının adını verirsen sana elli milyon dolar veririm.”</p>

  <p class="calibre10">“Hangi kadın?”</p>

  <p class="calibre10">“Hasta X.”</p>

  <p class="calibre10">Dennis arkasına yaslandı ve Bay Smith’in bilmediği ama kendisinin bildiği şeyi düşünmeye başladı. Bu onu gülümsetmişti. Çünkü Bay Smith, Dennis Lott’ın kariyerini kurtarabileceğini henüz bilmiyordu.</p>

  <p class="calibre10">“Bay Smith, elimde bir kadının isminden çok daha değerli bir şey var. Fakat bu müşterinize yüz milyon dolara mal olur.”</p>

  <p class="calibre10">Larry Smith bolca terliyordu. New York, İthaca’da bir depoda beton zemine dizleri üzerinde eğilmiş ve başına bir silah doğrultulmuşken bunu nasıl sona erdirebilirdi ki? Yale Hukuk Fakültesi’nden üstün dereceyle mezun olmuş, New York’dan Los Angeles’a pek çok prestijli firmada çalışmıştı. On yıl sonra, 800,000 dolar geliri olan bir firma ortağı olmuştu. Tabii ki zaman zaman pek çok kirli iş yapmıştı ama kirli işleri avukatlara veren zaten kirli müşteriler değil miydi? Tabii yeterince paraları varsa.</p>

  <p class="calibre10">“Hemşire sana ne söyledi?”</p>

  <p class="calibre10">“Yemin ederim hiçbir şey.”</p>

  <p class="calibre10">“Peki ya Lott? Kadının adını sana söyledi mi?”</p>

  <p class="calibre10">“Bunu sana söyleyemem. Tanrım bu avukat – müvekkil mahremiyetine aykırı olur!”</p>

  <p class="calibre10">Adı Harmon olan adam silahın namlusunu Larry’nin başına dayadı.</p>

  <p class="calibre10">“Bu, bir dokuz milimetrelik Glock. Avukat – müvekkil mahremiyeti nedir bilmez, Bay Smith.”</p>

  <p class="calibre10">Mahremiyetin canı cehenneme.</p>

  <p class="calibre10">“Evrak çantamda.”</p>

  <p class="calibre10">“Aç.”</p>

  <p class="calibre10">Larry çantasını açtı. “İşte”</p>

  <p class="calibre10">Adam, Lott’un Larry’ye verdiği kağıtları aldı ve karıştırdı.</p>

  <p class="calibre10">“Çok iyi. Tek verdiği bu muydu?”</p>

  <p class="calibre10">“Evet.”</p>

  <p class="calibre10">Bu bir yalandı.</p>

  <p class="calibre10">“Başka kim biliyor bunu?”</p>

  <p class="calibre10">“Söyleyemem.”</p>

  <p class="calibre10">“Bana isim ver.”</p>

  <p class="calibre10">Larry düşünmeye çalıştı. Lott’dan satın aldığı evrakları çoktan gece yarısı müşterisine yollamıştı. Yani görevini yerine getirmişti. Eğer müvekkilinin kimliğini açıklarsa ve bundan dolayı müvekkili öldürülürse kariyeri sona ererdi ve müşterisi ölmüş olurdu; ama öte yandan eğer müvekkilinin adını verir ve müvekkili sağ kalırsa, kariyeri sona ererdi; avukat – müvekkil mahremiyetini ihlal etmiş olur ve barodan atılabilirdi. Kovulacağı kesindi. 800,000 dolar maaşdan olacaktı. Fakat müvekkilinin ismini vermekten başka şansı yoktu. Hayatta kalmasının tek yolu buydu. Bu yüzden kendi hayatına karşılık başkasınınkini harcadı.</p>

  <p class="calibre10">“Andy Prescott.”</p>

  <p class="calibre10">“Andy Prescott da kim?”</p>

  <p class="calibre10">“Austin’de bir avukat.” Larry kafasını kaldırıp Harmon adındaki adama baktı. “Lütfen beni öldürme.”</p>

  <p class="calibre10">“Reddedildi, Bay Smith”</p>

  <div class="mbppagebreak" id="calibre_pb_19"></div>
</body>
</html>
