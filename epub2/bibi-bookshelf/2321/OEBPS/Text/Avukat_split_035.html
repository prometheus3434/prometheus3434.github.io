<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos868424"><span class="calibre13"><span class="bold">Son Söz</span></span></p>

  <p class="calibre14">Haziran ayının ilk günü Andy Prescott gürültülü bir rock müzikle gözlerini açtı. Uzandı ve radyoyu kapadı.</p>

  <p class="calibre10">Bir diğer pazartesi sabahı dahaydı.</p>

  <p class="calibre10">SoCo, Newton Sokağı’ndaki küçük evine geri dönmüştü. Mahkemeyle ofisi arasındaki bisiklet maratonuna geri dönmüştü. Eski hayatına geri dönmüştü.</p>

  <p class="calibre10">Balodan sonraki Sindrella gibi hissediyordu.</p>

  <p class="calibre10">Fakat akşamdan kalma değildi. Önceki gece Güero’s’da sarhoş olmamıştı. Aslında Frankie ve Jessie gittiğinden beri hiç sarhoş olmamıştı. O günün akşamı delicesine sarhoş olmuştu ama o günden beri olmamıştı. İlgisini yitirmişti.</p>

  <p class="calibre10">Onların gidişinin üzerinden iki yüz üç gün geçmişti.</p>

  <p class="calibre10">Max’i dışarı çıkardı, köpeğiyle yürüyüş yapan Liz’e el salladı sonra da duş aldı ve giyindi. Saçlarını taradı; eskisi gibi uzun saçları neredeyse omuzlarına geliyordu. Dışarı çıktı ve önceki hayatından kalan tek şey olan Stumpjumper’ına bindi. Verandanın merdivenlerinden indi ve sokağa doğru sürdü. Sabah adrenalini için kuzeye, Nellie Sokağı’na dönmedi. Onun yerine güneye dönüp, James Sokağı’ndan aşağıya süzülüp Jo’s’a gitti. Kaldırımda bildik bir Cadillac Escalade’in park etmiş olduğunu gördü. Lorenzo Escobar da sırada bekliyordu.</p>

  <p class="calibre10">“Lorenzo.”</p>

  <p class="calibre10">Dedektif ona doğru yüzünde kocaman bir gülümseyişle döndü.</p>

  <p class="calibre10">“Andy, adamım.” Yumruklarını tokuşturdular. “Nasılsın, kardeşim?”</p>

  <p class="calibre10">“İyiyim. İşler nasıl?”</p>

  <p class="calibre10">“Eşler hâlâ aldatıyor yani işler iyi.”</p>

  <p class="calibre10">Lorenzo kahvesini şekerle doldurdu, sonra da Escala-de’ına doğru gitti. Geriye doğru döndü.</p>

  <p class="calibre10">“Andy…arkanı kollayacak biri gerekirse istediğin zaman ara. Para almam.”</p>

  <p class="calibre10">“Teşekkürler, Lorenzo.”</p>

  <p class="calibre10">Andy, Escalade’in Congress Caddesi’ne doğru gidişini izledi sonra da <span class="italic">Chronicle</span>’ı rafından aldı ve pencereye doğru gitti.</p>

  <p class="calibre10">“Büyük boy.”</p>

  <p class="calibre10">“Sanki bilmiyorum.”</p>

  <p class="calibre10">Guillermo Garza kahvesini ve iki adet muzlu fındıklı muffin’i uzattı. Andy, Guillermo’ya artık Russell Reeves için çalışmadığını ve Slammer’ı da haşat ettiğini söylemişti. Guillermo soru sormaması gerektiğini biliyordu.</p>

  <p class="calibre10">“İnancını koru, kardeşim.”</p>

  <p class="calibre10">Andy bir masaya oturdu, Max’in muffin’ini yere serdiği peçetenin üzerine koydu. Diğer müdavimlere bakarak kahvenin bir kısmını köpek için döktü; Ray hâlâ doktorası üzerinde çalışıyor; Darla sokağın karşısında aldığı dondurmayı yiyor; Oscar, Güero’s’da çalışıyor; George bahşiş için çalmaya devam ediyor ve Dwight hâlâ hayatını bloglamayı sürdüyordu.</p>

  <p class="calibre10">Andy Prescott’un hayatı değişmiş ve sonra tekrar değişerek eski haline geri gelmişti ama SoCo değişmeden kalmayı başarmıştı, tek bir şey dışında; düşük gelirliler için evler. Russell Reeves SoCo’da üç projeyi tamamlamıştı; böylece sekiz yüz adet hane dar gelirliler için hazır hale gelmişti. Fakat Russell Reeves bu yerlerin açılışına katılmamış; hatta bir daha bundan bahsetmemişti bile. Bugünlerde Russell Reeves nadiren boy gösteriyordu. Kathryn Reeves de ülke çapındaki pek çok akıl hastanesine girip çıkıyordu. Bu Andy’i üzmüştü. Asla Russell’a karşı öfke hissetmemişti çünkü hiç onun istediği şekilde hareket etmemişti.</p>

  <p class="calibre10">Andy kendi oğlunu kurtarmak için ne yapardı?</p>

  <p class="calibre10">Andy muffin’i yedi ve sonra da Floyd T.’nin kahvaltısını satın aldı. Bisikletine bindi ve sonra da Congress Caddesi’ndeki bürosuna gitti. Floyd T.’yi dövme dükkanının merdivenlerinde yanında alışveriş arabasıyla birlikte otururken buldu. Dövme dükkanı kapalıydı bu yüzden Andy e-postalarını kontrol edemeyecekti. Her gün Frankie’den mail gelmesini umut ediyordu ama hiç gelmiyordu. Floyd T.’nin kahvaltısını uzattı ve sigara kutusuna 5 dolar koydu. Üst katta bulunan bürosuna çıktı. O günkü trafik cezalarını çıkardı, ceketini ve takma kravatını giydi, mahkeme salonunda okumak için <span class="italic">Chronicle</span> gazetesini katlayıp kemerinin arkasına tıktı.</p>

  <p class="calibre10">Yargıç Judith artık ona zirveden düşmüş trajik bir figürmüş gibi bakıyordu, insanların Floyd T.’ye bakışlarıyla aynıydı bu: “Bir zamanlar bambaşka biriydi, bir de şimdiki haline bak.” Savcı Bayan Manning onu görmezden geldi. Asla onun odasında gürültüyle bir davadan söz etmeye fırsat bulamamışlardı. Andy kartvizitini nadiren de olsa iş için veriyordu artık.</p>

  <p class="calibre10">Yemek için Whole Foods’a gitti. Takım Elemanı Brad ve Charlene ona hâlâ aynı davranıyordu, ama a) Suzie, Rich Olson ile randevulaşıyordu (şanslı pislik hâlâ Porsche kullanıyordu) b) Bobbi artık onun varlığından haberdar gibi görünmüyordu ve c) Spandex artık ona tarihin en büyük icadı gibi görünmüyordu. Tamam, hâlâ ilk on içerisindeydi.</p>

  <p class="calibre10">Russell’ın ona ödemesi gereken 20,000 dolar daha vardı; bunu hayatı ve Suzie ile Bobbi için çıkmak için saklayabilirdi. Fakat o bunlara karşı ilgisini kaybetmişti. Eğer otuz yaşında olmasaydı bir çeşit orta yaş krizi geçirdiğine endişe edebilirdi.</p>

  <p class="calibre10">REI’de durup Wayne’e merhaba demek için uğradı sonra da güneye Lamar Bulvarı’na oradan gölü geçip Teksas Custom Boots’a gitti. Babasının el yapımı siyah geyik derisi kovboy çizmeleri hazırdı. Son taksidini de ödedikten sonra çizmeleri tek kolunun altına alıp Congress Caddesi’ne geri döndü. Girişi süpüren Ronda’ya selam verdi; Andy ve arkadaşları hâlâ pazar günleri Güero’s’da bira gecesi yapıyorlardı. Dave ve Curtis’in hâlâ kız arkadaşları yoktu ve Andy de bu gizeme dahil olmuştu. Curtis Baxter artık doktor ünvanını almış ve bu sonbahardan itibaren Massachusetts Institute of Technology’de ders verecekti. Dave emlak işinden ayrılmış ve Victora’s Secret mağazasında iç çamaşırı satmaya başlamıştı. Muhtemel kız arkadaşı adaylarına da iş teklif ediyordu.</p>

  <p class="calibre10">Tres ve Natalie evlenmiş ve bir oğulları olmuştu – Arthur Thorndike IV (anlaşılan vakıf fonundan yararlanmak için bu isim şarttı). Çocuğun on altıncı yaş günü Beemer: CUATRO’su için kişisel plakası bile hazırdı. Tres vergi dairesindeki işinden istifa edip şehir merkezindeki büyük bir hukuk firmasında çalışmaya başlamıştı. Natalie’nin sabah programı ise devam ediyordu – <span class="italic">Baby Watch with Natalie</span> – bu program onun büyük kanallara bileti olabilirdi ve bakıcıları on dokuz yaşındaki tatlı Meksikalıydı.</p>

  <p class="calibre10">Andy dövme dükkanının önündeki kalabalığı fark ettiğinde bürosundan birkaç sokak aşağıdaydı. Üstelik Floyd T.’nin bir kalp krizi daha geçirdiğini biliyordu. Hızla bisikletini sürdü ve sonra inip kalabalığı yarark ilerledi.</p>

  <p class="calibre10">“Floyd. T.!”</p>

  <p class="calibre10">“Ne?”</p>

  <p class="calibre10">Andy dönüp Floyd T.’nin dövme dükkanının merdivenlerinde oturduğunu gördü.</p>

  <p class="calibre10">“İyi misin?”</p>

  <p class="calibre10">Floyd T. Omuz silkti. “Bir evsiz için fena değil.”</p>

  <p class="calibre10">“Neler oluyor?”</p>

  <p class="calibre10">“Ondan hoşlanıyorum.”</p>

  <p class="calibre10">“Kimden?”</p>

  <p class="calibre10">Ramon kalabalıktan uzaklaşıp geldi.</p>

  <p class="calibre10">“Andy.”</p>

  <p class="calibre10">Gülümsüyordu. Fakat bugünlerde çok fazla gülümsüyordu zaten. Üzerinde sanatını icra etmesine izin veren yepyeni bir aşk ilişkisi vardı. Ramon Cabrera mutlu bir adamdı.</p>

  <p class="calibre10">“Neler oluyor, Ramon?”</p>

  <p class="calibre10">Ramon parlak siyah American IronHorse Slammer’ı göstermek için kenara çekildi. Kızıl saçlı çok tatlı bir kız üzerinde oturuyordu; kızıl saçlı annesi de yanında duruyordu. Andy Prescott’un kızıl saçlılara karşı her zaman bir zaafı olmuştu.</p>

  <p class="calibre10">Ramon, Andy’nin sırtına vurdu. “Git biraz trafik cezası ye, kardeşim.” İçeri, onu bekleyen müşterisinin yanına gitti. Andy kızıl saçlı kadına döndü.</p>

  <p class="calibre10">“Ben Connie Cantrell,” dedi kadın. “Ve bu da kızım Cassie.”</p>

  <p class="calibre10">“Connie ve Cassie. Güzel isimler.”</p>

  <p class="calibre10">“Biz de öyle düşündük.”</p>

  <p class="calibre10">“Pekala, sizi dünyanın benim tarafına getiren ne?”</p>

  <p class="calibre10">“Bir avukata ihtiyacım var.”</p>

  <p class="calibre10">“Başın belada mı?”</p>

  <p class="calibre10">Connie başıyla onayladı. “Trafik cezam var. Büyük bir ceza. Austin’de bulunana en iyi trafik cezası avukatı olduğunuzu duydum.”</p>

  <p class="calibre10">“Aslında böbürlenmekten hoşlanmam, ama…”</p>

  <p class="calibre10">“Avukatım olacak mısın?”</p>

  <p class="calibre10">“Suçlu musun?”</p>

  <p class="calibre10">“Tamamiyle.”</p>

  <p class="calibre10">“Pekala, bakalım, o zaman başvuruda bulunacağım. Ve sonra da bir buçuk ya da iki yıl sonra dava görülecek.”</p>

  <p class="calibre10">Connie omuz silkti. “Hiçbir yere gitmiyorum.”</p>

  <p class="calibre10">“Bundan emin misin?”</p>

  <p class="calibre10">“Eminim. Cassie bu sonbahar için Aziz Ignatius’a kaydını yaptırdı— ”</p>

  <p class="calibre10">“Dördüncü sınıf için,” dedi Cassie.</p>

  <p class="calibre10">“—Ve ben de Teksas Üniversitesi’nin sanat bölümüne kayıt oldum.”</p>

  <p class="calibre10">“Gerçekten mi?”</p>

  <p class="calibre10">“Evet. Tanıdıklarım var.”</p>

  <p class="calibre10">“Yani bir sanatçısınız?”</p>

  <p class="calibre10">“Evet, öyle.”</p>

  <p class="calibre10">“Ben de bir bisiklet sürücüsüyüm.”</p>

  <p class="calibre10">“Denemek isterdim.”</p>

  <p class="calibre10">“Size öğretebilirim.”</p>

  <p class="calibre10">“Pekala, o zaman. Fakat bir sorum var: Eğer avukatım olursan….<span class="italic">bizim</span> avukatımız, hakkımızda bildiğiniz her şey bizim sırrımız olarak kalır, değil mi? Yani kimseye söyleyemezsiniz?”</p>

  <p class="calibre10">Andy başıyla onayladı. “Buna ‘müvekkil hakkı’ deniyor. Sırlarınız benimle güvende.”</p>

  <p class="calibre10">“İyi.”</p>

  <p class="calibre10">Cassie adındaki kız şöyle dedi: “Paul’ü görmeye gidebilir miyiz?”</p>

  <p class="calibre10">“Evet, gidebilirsin. Ve o da seni görmeye gelebilir.” Connie’ye doğru döndü Andy. “Babama—”</p>

  <p class="calibre10">“Karaciğer nakli yapıldı.”</p>

  <p class="calibre10">Babası siyah geyik derisi çizmeleri giyebilecekti. Paul Prescott’un kurtulması için kim ölmüştü? Onun kurtarılması için kimin ölmesine göz yumulmuştu? Russell Reeves, Paul Prescott’un listenin başına yerleştirilmesi için bir şeyler mi yapmıştı? Andy’nin babasına daha uzun bir hayat mı satın almıştı? Andy bu soruların cevaplarını duymak istemiyordu. Tek bildiği hâlâ babasına sahip olduğuydu ve Paul Prescott nihayet büyük patlamasını yapmıştı.</p>

  <p class="calibre10">“Bunu nasıl biliyorsun?”</p>

  <p class="calibre10">“Annenden.”</p>

  <p class="calibre10">“Onu mu aradın?”</p>

  <p class="calibre10">Connie başını salladı. “Ofisini.”</p>

  <p class="calibre10">“Bana bundan bahsetmedi.”</p>

  <p class="calibre10">“Bu sırrı saklayabileceğini söyledi…ve sen de saklayabilirsin.”</p>

  <p class="calibre10">“Senin <span class="italic">annen</span> nasıl?”</p>

  <p class="calibre10">Ramon’un dükkanını gösterdi kadın; Andy yakından baktı ve içerideki müşterinin Colleen O’Hara olduğunu gördü. Kadın başparmağı ile selam verdi.</p>

  <p class="calibre10">“Artık bizimle yaşıyor. Buradan gittiğimizde, Marty O’Connor evini sattı ve onu Phoenix uçağına bindirdi. Onun bu uçakla çok uzağa gidemeyeceğini fark ettim.”</p>

  <p class="calibre10">“Yani Phoenix’de mi yaşıyordun?”</p>

  <p class="calibre10">“Sedona.”</p>

  <p class="calibre10">“Çok güzel sanatsal eserler var orada.”</p>

  <p class="calibre10">“Orada sigarayı bıraktım.”</p>

  <p class="calibre10">Ramon başını dükkandan çıkardı. “Connie annen poposuna bir kalp dövmesi istediğini söyledi, sorun olur mu?”</p>

  <p class="calibre10">Connie omuz silkti. “Artık kabileden biri o.”</p>

  <p class="calibre10">“Andy,” dedi Cassie, “hadi motosikletle gezelim.”</p>

  <p class="calibre10">Annesi onu uyardı, “Kaskını tak,” sonra da anahtarı Andy’e uzattı. Kemerindeki <span class="italic">Chronicle</span>’ı çıkardı ve çöpe attı, sonra çizmelerin kutusunu Connie’ye uzattı. Anahtarları aldı. Slammer’ın üzerine oturdu ve motoru çalıştırdı. Motosiklet ile bir ileri bir geri gitti sonra da motorun devrini yükseltti. Altında inleyen büyük S&amp;S Sidewinder motoru hissetti. Connie’ye baktı; dudaklarının oynadığını gördü ama motorun çıkardığı sesten ne dediğini anlayamadı.</p>

  <p class="calibre10">“Ne?”</p>

  <p class="calibre10">Kadın bir adım yaklaştı. “Dedim ki saçlarının uzun halini sevdim.”</p>

  <p class="calibre10">“Samson teorisi.”</p>

  <p class="calibre10">Ve kadın sonra adamı öptü. Dudaklarından.</p>

  <p class="calibre10">Cassie kollarını sıkıca ona doladı. Andy motoru gazladı ve Güney Congress Caddesi’ne doğru sürdü. Hızlandı ve rüzgarı yüzünde hissetti ve kızın sevinç dolu kahkasını duydu. Ve Andy Prescott aklından şunları geçirdi: <span class="italic">Çok iyi bir avukat değilim ama onun avukatıyım. Ve onun sırları her zaman bende güvende olacak.</span></p>

  <div class="mbppagebreak" id="calibre_pb_35"></div>
</body>
</html>
