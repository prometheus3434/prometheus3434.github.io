<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos844546"><span class="calibre13"><span class="bold">Bölüm 25</span></span></p>

  <p class="calibre14">Andy telefonunu açtı.</p>

  <p class="calibre10">“Bundan emin misin?” dedi Frankie.</p>

  <p class="calibre10">“Hayır. Fakat başka şansımız yok.”</p>

  <p class="calibre10">Ertesi gün saat sabahın sekiziydi. Teksas Meclis Binası Karayolu’nun üzerindeki Barton Körfezi Meydan Çarşısı’nın park yerindeydiler, 360 numaralı kavis olarak da bilinen bu yer Austin’in güneybatısındaydı. Yeşil kuşak karayolunun tam karşısındaydı. Fakat o pazar sabahı Andy Prescott Life Tepesi’nde bisiklet turu için bulunmuyordu. Bugün aklında başka türlü bir adrenalin patlaması vardı.</p>

  <p class="calibre10">“Gidelim.”</p>

  <p class="calibre10">Frankie sigarasını yere attı ve Jessie’ye sarıldı sonrada Tres’in Beemer marka arabasının yolcu koltuğuna geçti.</p>

  <p class="calibre10">“İyi şanslar, Andy,” dedi Tres.</p>

  <p class="calibre10">Gaza bastılar. Andy 360 numaralı kavisten kuzeye doğru gidişlerini izledi, sonra da bir Red Bull açtı.</p>

  <p class="calibre10">“Bu ne?” diye sordu Jessie.</p>

  <p class="calibre10">“Roket yakıtı.”</p>

  <p class="calibre10">“İçinde çokça kafein yok mu?”</p>

  <p class="calibre10">“Daha da iyi bu.”</p>

  <p class="calibre10">“Bu sağlığın için kötü.”</p>

  <p class="calibre10">“İki adamın bana ateş etmesi sağlığım için asıl kötü olan.”</p>

  <p class="calibre10">Red Bull’u kafasına dikti sonra da Jessie’ye döndü.</p>

  <p class="calibre10">“Hazır mısın?”</p>

  <p class="calibre10">“Korkuyorum, Andy.”</p>

  <p class="calibre10">“Ben de.”</p>

  <p class="calibre10">Kızın kolunu sevgiyle sıktı.</p>

  <p class="calibre10">“Saçlarını aç.”</p>

  <p class="calibre10">Kız tokasını çıkardı ve saçları dağaldı. Andy’nin bir gün önce ona aldığı siyah ceketin omuzlarına döküldü saçları.</p>

  <p class="calibre10">“Saçların eskisi gibi bu kadar uzun olmasını isterdim,” dedi Andy.</p>

  <p class="calibre10">“Neden?”</p>

  <p class="calibre10">“Samson teorisi.”</p>

  <p class="calibre10">Siyah araba uzaktan park yerine giriş yaptı.</p>

  <p class="calibre10">Harmon bir av tüfeği taşıyordu. Boş park yerinin diğer ucundaki siyah motosikleti fark etti. Prescott tam yanında eğilmişdi; kız ise motosikletin yanında duruyordu. Motorla ilgili bir sorunla uğraşıyordu adam. Harmon cep telefonuna konuştu: “Onu yakaladık, patron. İş bittiğinde seni arayacağım.”</p>

  <p class="calibre10">Telefonu kapadı ve Glock’un emniyetini kapattı.</p>

  <p class="calibre10">“Onların yanına çek Cecil. Onu vuracağım ve yere düşmeden yola koyulacağız.”</p>

  <p class="calibre10">Cecil, Crown Vic’i siyah asfaltta hızlandırdı. Harmon camı indirdi ama Prescott onları gördü ve motoruna atladı. Motoru çalıştırdı ve kız da onun arkasına bindi. Gaza bastılar.</p>

  <p class="calibre10">“Lanet olsun, gidiyor. Onları kaybetme sakın, Cecil.”</p>

  <p class="calibre10">Motosiklet park alanından çıktı ve 360 numaralı kaviste kuzeye doğru gitti. Kızın kızıl saçları arkasında dalgalanıyordu. Cecil solda kalan inşaata kapalı ağaç alanı gösterdi.</p>

  <p class="calibre10">“Burası Baston Körfezi Yeşil Kuşağı. İsmini çarşıdan almış olmalı. 3200 dönümlük arazi üzerine kurulmuş. Bir körfezi ve şelaleri var. Harika olmalı.”</p>

  <p class="calibre10">“Belki de Harriet ile buraya tatile gelmelisiniz.”</p>

  <p class="calibre10">“Fakat o zaman fahişe tutamam.”</p>

  <p class="calibre10">“Hayat ikilemlerden ibaret, Cecil.”</p>

  <p class="calibre10">Motosikletten sadece birkaç araba gerideydiler; ama Harmon’un kızı bu süratle vurmasının imkanı yoktu. Neyse ki pazar sabahı trafik ışıkları tam vaktinde yandı; karayolunda arabadan çok bisiklet vardı. Lost Körfezi Bulvarı’nı geçtiler; vadiye doğru giden doğu yolundan Austin şehir merkezinin şahane bir manzarası görülüyordu.</p>

  <p class="calibre10">“Vay be, şu görüntüye bak,” dedi Cecil.</p>

  <p class="calibre10">“Yola bak.”</p>

  <p class="calibre10">Fakat Harmon kabul etmek zorundaydı ki Austin çok hoş bir yerdi. Cennet gibi olan Jersey ile mukayese edebilirdi. Her ne kadar bugüne kadar öldürdüğü insanlar için haritada bir nokta koyup gittiği yerleri işaret etse de buraya emekliliğinde geri dönebilirdi. Bugünden sonra her yer emeklilik için harika olabilirdi.</p>

  <p class="calibre10">“Kırmızı ışık var önümüzde,” dedi Cecil.</p>

  <p class="calibre10">“Karayolunda mı?”</p>

  <p class="calibre10">Bee Caves Yolu kavşağında trafik yavaşladı. Fakat motosiklet yavaşlamadı. Prescott bisiklet yoluna daldı, durmuş olan araçların çevresinden dolaşarak ilerledi ve sonra da kırmızı ışıkta geçti.</p>

  <p class="calibre10">“O cidden iyi.”</p>

  <p class="calibre10">“Sakın onları kaybetme, Cecil.”</p>

  <p class="calibre10">Motosiklet yavaşladı. Prescott öne doğru eğildi, bir eliyle motosikleti sürüyor diğer eliyle motora bir şeyler yapıyordu.</p>

  <p class="calibre10">“Motorunda sorun var.”</p>

  <p class="calibre10">Fakat trafik ışığı yeşile döndüğünde tekrar hızlandı.</p>

  <p class="calibre10">“Vardı.”</p>

  <p class="calibre10">Motosikleti, Vahşi Hayatı Koruma Bölgesi’ni geçene kadar izlediler.</p>

  <p class="calibre10">“Bu bölgeyi bundan otuz yıl önce yedi kadın kurdu,” dedi Cecil. “Doğal hayattan bir parçayı kurtarmak istiyorlardı.”</p>

  <p class="calibre10">Sanki Harmon’ın umrundaydı bu.</p>

  <p class="calibre10">“Sür.”</p>

  <p class="calibre10">Yol aşağı ve yukarı gidip sağa ve sola kıvrıldı. Kireçtaşından duvarlar her iki yandan da yükseldi.</p>

  <p class="calibre10">“Bundan milyonlarca yıl önce bu alan denizdi,” dedi Cecil. “Bundan dolayıdır ki kireçtaşı var.”</p>

  <p class="calibre10">“<span class="italic">Bundan dolayıdır ki</span> mi?” Harmon şoförüne baktı.</p>

  <p class="calibre10">“Dün gece Austin hakkında bir kitap okurken görmüştüm.”</p>

  <p class="calibre10">“<span class="italic">Sex and City</span>’nin tekrar yayınlarını izlediğini sanmıştım.”</p>

  <p class="calibre10">“Hem televizyon izleyip hem de okuyordum. Aynı anda iki şey yapabiliyorum, Harmon.”</p>

  <p class="calibre10">“Gerçekten mi? O zaman şimdi de yap; çeneni kapat ve sür.”</p>

  <p class="calibre10">Yol aşağıya doğru uzun bir eğim kazanmış asma köprüye doğru gidiyordu. Köprüye varana kadar Cecil ağzını açmadı. Sonra tekrar konuşmaya başladı. Arabadaki çocuk gibiydi, kendini durduramıyordu.</p>

  <p class="calibre10">“Pennybacker Köprüsü,” dedi Cecil. “Köprünün hiçbir parçası Austin Gölü’ne değmiyor.”</p>

  <p class="calibre10">“Nehir gibi görünüyor.”</p>

  <p class="calibre10">“Öyle. Colorado Nehri.”</p>

  <p class="calibre10">“O zaman neden ona Austin Gölü diyorlar ki?”</p>

  <p class="calibre10">“Çünkü Austin’de.”</p>

  <p class="calibre10">“Cecil, çeneni kapat ve sür.”</p>

  <p class="calibre10">Köprüyü geçtiler ve bir kireçtaşı kanyonuna daha girdiler, sonra aniden motosiklet karayolundan çıktı.</p>

  <p class="calibre10">“Çıkıyor.”</p>

  <p class="calibre10">“Peşindeyim.”</p>

  <p class="calibre10">Motosiklet yeşil ışıktan rüzgar gibi geçti ve karayolunun altından sola döndü. Sokağın girişindeki tabelada FM 2222 yazıyordu. Diğer üç arabanın arkasında kırmızı ışığa yakalandılar.</p>

  <p class="calibre10">“Çevresinden dolaş.”</p>

  <p class="calibre10">Harmon ondan nefret etse de Cecil yetenekli bir şofördü. Asla Harmon’ı yarı yolda bırakmamıştı ve bugün de bırakmayacaktı. Cecil diğer araçların çevresinden manevra yaparak dönüp çimenlik alana daldı, kırmızı ışığı geçti ve kestirme yoldan kavşağa ulaşıp karayolunun altından sola döndü.</p>

  <p class="calibre10">“İyi iş, Cecil. Batıya gitti.”</p>

  <p class="calibre10">Cecil hızlandı, ama motosiklet görünürde yoktu.</p>

  <p class="calibre10">“Belki de geri döndü.”</p>

  <p class="calibre10">“Neredeler?”</p>

  <p class="calibre10">Birkaç alışveriş yerini geçtiler ve River Place Drive’ın önündeki ışıkta durdular. Tatlı sarışın bir kızın kullandığı devasa siyah bir Hummer yanlarında durdu. Kadın aşağısında bulunan Harmon’a gülümsedi.</p>

  <p class="calibre10">“Biliyorsun,” dedi Cecil, “benzin fiyatları ve küresel ısınmadan dolayı bu şeylerden birini sürmek gerçekten sorumsuzca.”</p>

  <p class="calibre10">“Evet. Fakat gerçekten taş.”</p>

  <p class="calibre10">“Hummer mı?”</p>

  <p class="calibre10">“Sürücüsü.”</p>

  <p class="calibre10">Trafik ışığı yeşile döndüğünde Hummer rüzgar gibi gitti, Harmon ise o anda siyah motosikleti gördü.</p>

  <p class="calibre10">“Orada.”</p>

  <p class="calibre10">Prescott motosikleti 3M fabrikasının otoparkına çekmişti. Motorun üzerine eğilmiş tekrar bir şeyle uğraşıyordu, ama onlar otoparka girdiklerinde motora atladı ve yola girip batıya döndü. FM 620’de bulunan kavşağı döndü motosiklet sonra da yol iki dar yola ayrılıp dolambaçlı bir hal aldı. 130 km ile giderken kız sıkıca tutunmuş olsa da dönemeçlerde yavaşlamadılar.</p>

  <p class="calibre10">“Biliyorsun,” dedi Cecil, “motosiklete kasksız binmek hiç güvenli değil. O kız daha bir çocuk.”</p>

  <p class="calibre10">“Cecil, o kızı öldürmeye çalışıyoruz.”</p>

  <p class="calibre10">Cecil başıyla onayladı: “Doğru dedin.”</p>

  <p class="calibre10">Birkaç dakika sonra Hippie Çukuru’nda olduklarını gösteren işareti geçtiler.</p>

  <p class="calibre10">“Burası oldukça ünlü bir plaj,” dedi Cecil. “Belki dönüşte durup bakabiliriz.”</p>

  <p class="calibre10">“Hayır.”</p>

  <p class="calibre10">“Burası çıplaklar için bir plaj.”</p>

  <p class="calibre10">“O zaman, belki birkaç dakikalığına.”</p>

  <p class="calibre10">Büyük gölün mavi manzarası görünene kadar motosikleti izlemeye devam ettiler.</p>

  <p class="calibre10">“Travis Gölü,” dedi Travis. “ Hamo’da öldüğü için William Baret Travis’in adı verilmiş. 100 km uzunluğunda. Bazı yerlerinin derinliği 60 metreyi buluyor. Bunu da okumuştum.”</p>

  <p class="calibre10">“Cecil, bu çok ilginç. Fakat şimdi—”</p>

  <p class="calibre10">“Çeneni kapa ve sür mü?”</p>

  <p class="calibre10">“Kesinlikle.”</p>

  <p class="calibre10">Yolda insanın midesini kaldıracak kadar iniş çıkışlarla doluydu. Yol alçalmaya başlarken dar yolda birkaç keskin viraj döndüler. Onlar yavaşladı ama Prescott değil. Onlardan kurtulmak için fazlaca bu işe yoğunlaşmış gibiydi. Bütün bir kaya tam sağından aşağı yuvarlandı ve sol taraflarında bulunan göle uçtu. 2769 Farm-to-Market Yolu’ndaki T kavşağına geldiklerinde Harmon derin bir soluk aldı.</p>

  <p class="calibre10">Prescott sola döndü ve hızla bir marinayı geçti. Onu takip ettiler ama motor bir S yola girdiğinde gözden kaybettiler; burada hız limiti 30 km idi. Göl sol taraflarındaydı ve sağ taraflarındaysa gür ormanlık alan uzanıyordu. Cecil bir uzman gibi karar vererek sağ tarafa döndü. Sırasıyla, Geronimo Sokağı’nı, Pocahontas Bisiklet Yolu’nu ve Navajo Geçidi’ni hızla arkalarında bırakıp gölün üstündeki en yüksek seviyesine ulaştılar. Volente isminde bir kasabaya geldiler ve Volente Sahili ile Su Parkı’nı geçtiler. Yol gene dolambaçlı bir hal almıştı; ama motosiklet tam önlerindeydi.</p>

  <p class="calibre10">Prescott’un motorunda sorun vardı.</p>

  <p class="calibre10">Yol gölün kıyısına doğru gidiyordu, aşağıda girinti ve çıkıntılar vardı ve her biri trabzanlarla güvenli hale getirilmişti. Artık gölü üstten görüyorladı ve yalnızlardı. Etrafta tek bir araba bile yoktu.</p>

  <p class="calibre10">“Şimdi, Cecil.”</p>

  <p class="calibre10">Cecil hızlandı ve doğruca motorun arkasına geçti.</p>

  <p class="calibre10">“Yeterince hız kazanamaz.”</p>

  <p class="calibre10">Harmon penceresini indirdi ve Glock’unu çıkardı. Birkaç defa ateş etti ama belli ki ıskalamıştı.</p>

  <p class="calibre10">“Lanet olsun, onu vurduğuma emindim.”</p>

  <p class="calibre10">Birkaç kavisten daha geçtiler sonra da kısa bir süre düz yolda girdiler. Harmon üç defa kızın siyah ceketine ateş etti. Fakat kız hâlâ bisikletin arkasında durmaya devam etti. Bir kez daha bir dönemece girdiler ve gölün tam üzerinden bakan bir yoldu. Prescott geriye dönüp onlara baktı.</p>

  <p class="calibre10">“Onları yakaladım.”</p>

  <p class="calibre10">Motosiklet bir ileri bir geri zik zaklar çizerek ilerdiyordu. Prescott motosikletin kontrolünü kaybetti. Kızla beraber yığılıp kalmışlardı. Fakat ikisi de yavaşlamamıştı. Hatta daha da hızlı gidiyorlardı. Motosiklet önce sağa sonra sola savruldu ve doğruca ilerledi. Prescott ve kızın üzerinde bulunduğu motosiklet yoldan çıktı; devasa siyah motosiklet bir an mavi gökyüzünde asılı kaldı ve sonra da yok oldu.</p>

  <p class="calibre10">“Lanet olsun!” dedi Cecil. “Uçtular!”</p>

  <p class="calibre10">“Kenara çek!”</p>

  <p class="calibre10">Cecil arabayı durdurdu. Harmon arabadan indi ve yolun diğer tarafına koştu. Cecil de onu izledi. Gölün üstündeki uçurumun kenarında durdular. Motosiklet 40 metre aşağıda kayanın üzerinde parçalanmış şekilde yatıyordu. Harmon ne kızı ne de Prescott’u aşağıda göremedi.</p>

  <p class="calibre10">Cecil eliyle işaret etti: “Oradalar!”</p>

  <p class="calibre10">Prescott ve kız suyun üzerinde süzülüyorlardı.</p>

  <p class="calibre10">“Kız ölü,” dedi Cecil.</p>

  <p class="calibre10">“Emin olacağım.”</p>

  <p class="calibre10">Harmon silahındaki boş kovanların yerine yenilerini yerleştirdi. On üçlüğü kızın üstüne boşalttı. Kurşunlardan bazıları kızın etrafındaki suya saplandı, ama birkaç tanesi de siyah cekete isabet etti.</p>

  <p class="calibre10">“Bebek X şimdi öldü.”</p>

  <p class="calibre10">“Peki ya Prescott?”</p>

  <p class="calibre10">“Bana ölü gibi görünüyor,” dedi Harmon. “Ama Prescott’u öldürmem için ödeme yapılmadı. Sadece kız.” Harmon gelen arabayı işaret etti. “Hadi buradan gidelim. Acele edelim, Jersey akşam uçuşuna yetişelim. Teksas’tan bıktım.”</p>

  <p class="calibre10">“Silahını alan Meksikalıyı gidip öldürecek miyiz?”</p>

  <p class="calibre10">“Cecil, bizler tıpkı avukatlar ve muhasabeciler gibi profesyoneliz. Kişisel haz, tutku ya da intikam için tutup birilerini öldürmeyiz. Öldürmemizin nedeni bize ödeme yapılmış olması. Bize o Meksikalıyı öldürmemiz için ödeme falan yapılmadı o yüzden gidip öldürmeyeceğiz. Ve bir profesyonel olarak bunun yol açabileceği muhtemel hasarları da dikkate almalıyım. Ya o Meksikalı şanslı bir atış yapıp içimizden birini vurursa? O zaman hastanede polisin soracağı sorularla uğraşmak zorunda kalırız. Bu da kariyerimizin bitişi anlamına gelebilir. Yani Meksikalıyı öldürmek çok da akıllıca bir hareket olmaz. Ya da profesyonelce.</p>

  <p class="calibre10">Cecil başıyla onayladı. “Haklısın. Sen her zaman haklısın, Harmon. Gene de o adi Meksikalı vurmak isterdim, bilirsin tamamen kişisel, profesyonellikten uzak bir istek benimki.”</p>

  <p class="calibre10">“Evet, ben de.”</p>

  <p class="calibre10">“En azından bir şeyler yemeye gidebilir miyiz? Acıktım.”</p>

  <p class="calibre10">“Tabii. Ama bu defa Meksika yemeği olmasın.”</p>

  <p class="calibre10">“Barbekü?”</p>

  <p class="calibre10">“Barbekü harika olur.”</p>

  <p class="calibre10">Harmon Payne ve Cecil Durant, Crown Vic’e bindi, arabayı çevirip Austin’e doğru gittiler. Fakat Hippie Çukuru’na birkaç dakikalığına da olsa uğradılar. Harmon Payne’in her zaman söylediği gibi, “Sadece bir defa yaşarsın.”</p>

  <p class="calibre10">Tres ve Frankie taşların üzerinden atlayarak sığ suyun üzerinden geçtiler. Andy’i sahilde yüzüstü yatarken buldular. Yanında dizüstü eğildiler. Tres gözyaşlarının süzüldüğünü hissetti.</p>

  <p class="calibre10">“Andy!”</p>

  <p class="calibre10">Onu çevirdiler. Gözleri kapalıydı; burnu kanıyordu.</p>

  <p class="calibre10">“Kahretsin, Andy! Neden saçını kestirdin?”</p>

  <p class="calibre10">Frankie, Tres’e tuhaf tuhaf baktı, sonra da Andy’nin yüzüne bir tokat attı.</p>

  <p class="calibre10">“Andy!” Bir tokat daha. “Andy!”</p>

  <p class="calibre10">Andy gözlerini açtı.</p>

  <p class="calibre10">“Bu acıttı.”</p>

  <p class="calibre10">“Ah, bu kadar hızlı vurmak istememiştim.”</p>

  <p class="calibre10">“Hayır. Göle uçmak.”</p>

  <p class="calibre10">“Ah.”</p>

  <p class="calibre10">Bütün bedeni acı içerisindeydi. Su göründüğünden daha sertti. Andy kendisini ayağa kalkmak için zorladı.</p>

  <p class="calibre10">“O ölü mü?”</p>

  <p class="calibre10">Frankie başıyla onayladı. “Evet.”</p>

  <p class="calibre10">Suyun üstünde yüzen bedeni işaret etti. Tres suda yürüdü ve kızın kızıl saçlarını tuttu; onu sahile çekti. Saçları elinde kalmıştı, kafası bir bowling topu kadar keldi artık. Bu bir manken kafasıydı.</p>

  <p class="calibre10">“En azından ölü olduğunu düşünüyorlar.”</p>

  <p class="calibre10">“İyi misin Andy?”</p>

  <p class="calibre10">Andy, Jessie’ye döndü.</p>

  <p class="calibre10">“İyiyim.”</p>

  <p class="calibre10">“Planın işe yaradı, Andy,” dedi Frankie.</p>

  <p class="calibre10">Siyah arabayı FM 2222’deki kırmızı ışıkta atlattıktan sonra, Andy ve Jessie 3M’in otoparkına giderek orada Tres ve Frankie ile buluşmuşlardı. Jessie, Slammer’dan inmiş ve Tres de üzerinde siyah ceket bulunan plastik mankeni belindeki kemer yardımıyla Andy’e bağlamıştı. Bir gün önce Andy SoCo’ya gitmiş ve birbirinin aynısı siyah ceketler ve pantolonlar almıştı. Ayrıca Lucy in Disguise with Diamonds’ın vitrinindeki kızıl peruklu mankeni de almıştı. Frankie Jessie ve mankeni birbirinin aynısı kıyafetlerle giydirmişti, sonra da mankenin kafasına kırmızı peruğu yerleştirmişti. Arkadan mankenin Jessie olmadığını anlamak imkansızdı. Tres, Andy’e ayakta durmasında yardım etti.</p>

  <p class="calibre10">“Dostum, uçurumdan aşağa uçtun!”</p>

  <p class="calibre10">Andy tam olarak uçurumdan uçtuğu noktadan düştüğü yeri işaret etti.</p>

  <p class="calibre10">“Adrenalin seviyem tavan yaptı, tekrar yapacağım. Slammer ne âlemde?”</p>

  <p class="calibre10">“Dümdüz.”</p>

  <p class="calibre10">“Fark ettim.”</p>

  <p class="calibre10">Uzun bir süre birbirlerine baktılar, sonra Tres kafasını salladı. Elini arkadaşına uzattı ve sonra da el ele tutuşup omuzlarını vurdular, iki heteorseksüel erkeğin birbirine yaklaşabileceği kadar rahat bir şekilde birbirlerine tamamen sarıldılar.</p>

  <p class="calibre10">“Ölmediğin için memnunum.”</p>

  <p class="calibre10">“Ben de.”</p>

  <p class="calibre10">Jessie de onlara sarıldı. “Teşekkürler, Andy.”</p>

  <p class="calibre10">Frankie, Andy’e doğru yürüdü ve ona sıkıca sarıldı. Kadın onu bıraktığında ona şöyle dedi: “Burada kal. Austin’de. Benimle.”</p>

  <p class="calibre10">Kadın adamın yüzünü ellerinin arasına aldı ve sonra da onu öptü, yanaklarından. Bu bir “arkadaş” öpüşmesiydi. “Seni seviyorum” öpüşmesi değildi.</p>

  <p class="calibre10">“Andy, bu yaptığın çok erkekçeydi. Mickey gibi olduğun konusunda yanıldım. Sen bir yetişkinsin.”</p>

  <p class="calibre10">“Ama.”</p>

  <p class="calibre10">“Ama artık Karen ve Jessie James olamayız. Gitmek zorundayız.”</p>

  <div class="mbppagebreak" id="calibre_pb_34"></div>
</body>
</html>
