<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos370380"><span class="calibre13"><span class="bold">Bölüm 12</span></span></p>

  <p class="calibre14">Avukatlar sır saklar. Müvekkillerinin sırlarını. Buna avukat – müvekkil mahremiyeti denirdi. Bunu hukuk okulunun birinci sınıfında öğrenirdiniz. Üçüncü sınıfa geldiğinizde bilinçli bir tercih yapmaksızın şu düşünceyi kayıtsız şartsız kabul etmişsinizdir: Bir avukatın müvekkili hakkında öğrendiği her şey gizli kalmalıdır. Bu müvekkilin yasal hakkıdır.</p>

  <p class="calibre10">Andy Prescott, Russell Reeves’in avukatıydı.</p>

  <p class="calibre10">Listedeki ilk ismi okudu; Sue Todd. Bilinen son adresi Houston’daydı. Andy cep telefonunu aldı ve bilinmeyen numaralar servisine Houston’ın telefon kodunu girdi. Sue Todd’ın numarasını almak için adresini santral görevlisine verdi; görevli bu adreste Sue Todd’ın kayıtlı olmadığını söyledi. Andy telefonu kapadı.</p>

  <p class="calibre10">Birini nasıl bulabilirdi?</p>

  <p class="calibre10">Hollis McCloskey’in özel dedektiflik şirketi şehir merkezinde Fourth Sokağı ve Congress Caddesi’nde bulunan Frost Bank Gökdeleni’nin dördüncü katındaydı.</p>

  <p class="calibre10">Aynı gün öğleden sonra McCloskey uzun adımlarla danışmaya geldiğinde kendisine duvara yaslanmasını emredip sonra da üzerini arayacağını sandı.</p>

  <p class="calibre10">Bu adam gerçekten korkutucuydu.</p>

  <p class="calibre10">Her milimi eski bir FBI ajanıydı; ellilerin ortasındaydı, geniş omuzları, köşeli bir çenesi, jilet gibi takım elbisesi ve ışıl ışıl ayakkabıları vardı. Saçları fönlü ve aralarında grileri vardı. Hatta bir polis gibi kokuyordu; Brut traş kolonyasıydı bu. McCloskey büyük elini öne doğru uzattı ve el sıkıştılar.</p>

  <p class="calibre10">“Hollis McCloskey. Sizin için ne yapabilirim?”</p>

  <p class="calibre10">“Ben Andy Prescott. On yedi kişiyi bulmam gerekiyor.”</p>

  <p class="calibre10">“Biz insan bulmayız Andy,” dedi McCloskey. “Biz suistimal eden şirketleri ortaya çıkarırız.”</p>

  <p class="calibre10"><span class="italic">Suistimal mi?</span> Andy belli belirsiz bu kelimeyi hukuk okulundan anımsıyordu.</p>

  <p class="calibre10">“Bay McCloskey, standart ücretiniz ne kadar?”</p>

  <p class="calibre10">“Saati iki yüz dolar.”</p>

  <p class="calibre10">“Size dört yüz vereceğim.”</p>

  <p class="calibre10">McCloskey Andy’yi şöyle bir tarttı sonra da şöyle dedi, “Konuşmaya odamda devam edelim.”</p>

  <p class="calibre10">Andy, Ajan McCloskey’i koridorun ucundaki şehir merkezi ve Teksas Üniversitesi Kulesi manzaralı lüks odasına kadar takip etti. Diplomalar ve sertifikalar duvarları kaplıyordu, ayrıca McCluskey’in Andy’nin tanıyabildiği tüm politikacılarla resimleri – hatta başkanla bile – bulunuyordu. Cam kutulara konmuş silahlar raflara yerleştirilmişti. Duvarda en üstte <span class="italic">The Untouchables</span> filminden FBI Özel Ajanı Eliot Ness’in taşıdığı Tommy asılmıştı.</p>

  <p class="calibre10">“Oturun.”</p>

  <p class="calibre10">Kulağa emir gibi gelmişti, Andy sessizce denileni yaptı.</p>

  <p class="calibre10">“Pekala, siz bir avukatsınız?”</p>

  <p class="calibre10">“Evet. Müşterilerinizden biri tarafından tavsiye edildiniz.”</p>

  <p class="calibre10">“Kim?”</p>

  <p class="calibre10">“Gizli bilgi.”</p>

  <p class="calibre10">McCluskey elini göğsünde birleştirdi.</p>

  <p class="calibre10">“Müvekkiliniz on yedi kişiyi bulmak mı istiyor?”</p>

  <p class="calibre10">“Kadın. Ve derhal istiyor.”</p>

  <p class="calibre10">“Bu, zaman ister.”</p>

  <p class="calibre10">“Size saat başı beş yüz vereceğim, yedi yirmi dört çalışmanız için.”</p>

  <p class="calibre10">Andy kendini başkalarının paralarını fütursuzca harcayan politikacılar gibi hissetti.</p>

  <p class="calibre10">“Neden bu kadınları bulmak istiyorsunuz?”</p>

  <p class="calibre10">“Ben değil. Müvekkilim istiyor.”</p>

  <p class="calibre10">“Müvekkiliniz kim peki?”</p>

  <p class="calibre10">“Bu da gizli bilgi.”</p>

  <p class="calibre10">“Peki, müvekkiliniz neden bu kadınları bulmak istiyor?”</p>

  <p class="calibre10">“Üzgünüm. Gizli bilgi.”</p>

  <p class="calibre10">“Andy, tüm bu gizemden hoşlanmadım.”</p>

  <p class="calibre10">Andy gömleğinin cebine elini soktu ve Hollis McCloskey adına yazılmış 25,000 dolarlık çeki çıkardı. Masanın üzerine koydu. Ajan önce çeke baktı sonra da Andy’ye.</p>

  <p class="calibre10">“Bana Hollis de.”</p>

  <p class="calibre10">“Hollis, bunun geldiği yerde daha çok var. Fakat tüm ilginin bu iş üzerinde olması gerekli. Her bir kadın için hazırlanmış detaylı bir dosyaya ihtiyacım var: Kişisel bilgileri, işi, suç geçmişi, parasal durumu, aile problemleri…kısaca her şey olmalı.”</p>

  <p class="calibre10">“Andy, bizler açık insanlarız, işi kitabına göre takip ederim. Kendi alanımdan uzaklaşmak istemem, anladın mı?”</p>

  <p class="calibre10"><span class="italic">Kendi alanım mı?</span></p>

  <p class="calibre10">Andy omuz silkti. “Tabii, nasıl istersen. Dosyayı tamamladığında bana getir. Güney Congress’den yarım mil uzakta, Fifteen ve Forteen Sokaklarının köşesinde.”</p>

  <p class="calibre10">“Ofisin SoCo’da mı? Sana kurye ile yollarım.”</p>

  <p class="calibre10">“Eğer orada yoksam, alt kattaki dövmeciye bırakmalarını söyle.”</p>

  <p class="calibre10">“Perşembe günü çıplak bir yoga dersi var,” dedi Dave. “Gidiyor musunuz millet?”</p>

  <p class="calibre10">“Sen lotus pozisyonunda olacaksın ve de çıplak olacaksın,” dedi Andy. “Bu kafamda canlandırmak istediğim türden bir görüntü değil.”</p>

  <p class="calibre10">“Şu kızların dediklerini bir dinleyin,” dedi Curtis. Tekrar kişisel ilanları okuyordu. Diyor ki: Evrenbilimi ve farkındalık üzerine doktora yapıyorum, fizik bakış açısı ve kişisel deneyimlerime dayanarak zaman ve zamansızlık arasında mutlak değişmezi arıyorum. Bu günlerde gerçeğin en öz halini yaşamaya çalışıyorum.”</p>

  <p class="calibre10">Dave bomboş bir ifadeyle Curtis’e baktı.</p>

  <p class="calibre10">“Yani seks istiyor mu istemiyor mu?”</p>

  <p class="calibre10">“Millet,” dedi Andy, “bu kişisel ilanlarda gerçek aşkı bulamayacaksınız.”</p>

  <p class="calibre10">Artık hepsi dönmüş ona bakıyordu. Andy başını salladı.</p>

  <p class="calibre10">“Haz çölünde karaya oturduğunu nasıl da çabuk unuttun.”</p>

  <p class="calibre10">Tres kahkaha attı. “Haz çölü mü? Bunu sevdim Dave.”</p>

  <p class="calibre10">“Teşekkürler. Fakat o çölden kaçmak için bir planım var.”</p>

  <p class="calibre10">“Neymiş?” dedi Andy.</p>

  <p class="calibre10">Dave tarağını çıkardı ve saçlarını geriye doğru yatırdı.</p>

  <p class="calibre10">“Dövme yaptıracağım. Büyük bir tane.”</p>

  <p class="calibre10">“Neden?”</p>

  <p class="calibre10">“Kızlar dövmeleri sever.”</p>

  <p class="calibre10">“Fakat acı verirler.”</p>

  <p class="calibre10">“Kızlar mı?”</p>

  <p class="calibre10">“Aslında ikisi de. Ve sen acıdan nefret edersin.”</p>

  <p class="calibre10">“Ama önce bilindik bir anestetik alacağım.”</p>

  <p class="calibre10">“Biz buna alkol diyoruz. Dave, sence dövmeli bir emlakçı daha mı çok müşteri bulur?”</p>

  <p class="calibre10">“Önemi yok. Ben de başka bir iş bulurum, piyasa delirmiş durumda zaten. Listemdeki yerler – düşük gelirlileri haczederek – onun değeri de bir buçuk milyon dolarlık ipoteğe denk geliyor. Borç alanlar hemen toz oldular.”</p>

  <p class="calibre10">“Bir milyona satıyorsun ve senin komisyonun yüzde altının karşılığı olan altmış bin dolar.”</p>

  <p class="calibre10">“Alıcının komisyoncusu tarafından da kesiliyor.”</p>

  <p class="calibre10">“Otuz bin dolar.”</p>

  <p class="calibre10">“Şirketim tarafından da kesiliyor.”</p>

  <p class="calibre10">“On beş bin dolar. Bu senin bir süre bira içmeni sağlar.”</p>

  <p class="calibre10">“Doğru, ama şansa kimse bir yeri almak istemiyor. Hiç kimse ilgilenmiyor.”</p>

  <p class="calibre10">Ronda, Corona’ları getirdi. Andy masaya bırakmasını söyledi. Güero’s’da ön tarafta masalarında oturdukları o gecelerden biriydi bu. Erin James ve Her Bad Habits grubu Oak Garden’da çalıyordu. Bira soğuk, müzik güzel, ekim ayının ilk günleri, hava mükemmeldi.</p>

  <p class="calibre10">Ve o da öyleydi.</p>

  <p class="calibre10">Konuşma bir anda kesildi. Başlar döndü. Tüm erkekler ona bakıyordu. Kızlar kaşlarını çattı. Tv kanalının kamyonu kenara çekti ve yerel TV kanalının ünlülerinden Natalie Riggs araçtan indi. Kaldırımdan üzerindeki çarpıcı sarı elbisesiyle rüzgar gibi geçti. Batan güneşin ışıkları elbisesinin içini gösteriyordu. İç çamaşırı giymediği kanıtlanmıştı. Ona sanki hapisten yeni çıkmışlar gibi bakıyorlardı.</p>

  <p class="calibre10">Dişleri film yıldızlarınınki gibi bembeyazdı. Duruşu inanılmazdı. Parmağındaki elmas yüzük nefes kesiciydi. Tres’e doğru geldi, eğildi ve bir öpücük verdi. Kulağına bir şeyler fısıldadı, sonra da sakince çocuklara doğru döndü.</p>

  <p class="calibre10">“Merhaba çocuklar.”</p>

  <p class="calibre10"><span class="italic">Selam</span> <span class="italic">millet</span> dememişti. Odessa’da doğup büyüyen Natalie Riggs sabırlı bir şekilde çalışmış, <span class="italic">selam</span> ve <span class="italic">millet</span> kelimeleri ile Teksas’tan geldiğini gösteren tüm izleri konuşmasından silmişti. “Kanal bu tarz laubali Teksas tarzı konuşmaları artık sevimli bulmuyor,” dedi Natalie. “Bush’dan sonra imkansız.”</p>

  <p class="calibre10">Tres kamyona doğru gitti. Şoföre doğru el salladı, sonra da cebini karıştırıp Natalie için birkaç dolar verdi. Kız onu tekrar öptü, araca bindi ve gitti. Tres masaya döndü, gözlerinde kıskançlık dolu bir ifade vardı.</p>

  <p class="calibre10">“Gördünüz ya, iç çamaşırı giymiyor.”</p>

  <p class="calibre10">Biralarını içtiler. Kalabalık tekrar gürültü yapmaya ve Güero’s’un ön tarafında her şey normale dönmeye başladı. Andy, David’in yorum yapmayacak kadar iyi bir içgüdüsü olduğunu umut ediyordu. Ama öyle bir şey yoktu.</p>

  <p class="calibre10">“Tres,” dedi Dave. “Sence Natalie seni benimle aldatır mı? Yani, seni bir kardeş gibi seviyorum ama…lanet olsun. O taş gibi.”</p>

  <p class="calibre10">Andy, Tres’in masanın ucundan fırlayıp bir tane çakacak mı yoksa gülümseyecek mi diye beklemeden Dave’e tuhaf bir şekilde baktı. Bir süre sonra Tres gülümsemeye başlamıştı.</p>

  <p class="calibre10">“Öyle, değil mi?”</p>

  <p class="calibre10">Tres Thorndike iç çamaşırı giymeyen güzel bir kız arkadaşa sahip olma konusunda oldukça iyiydi.</p>

  <p class="calibre10">Ön taraflarda oturanlardan bir <span class="italic">ahh</span> yükseldi. Sokağa bakıyorlardı; karşıdan karşıya geçenlerden biri neredeyse otobüsün altında kalıyordu.</p>

  <p class="calibre10">“Bu ilana cevap verdim,” dedi Curtis.</p>

  <p class="calibre10">“Ne ilanı?”</p>

  <p class="calibre10">Curtis ilanı uzattı. Andy aldı ve kızın resmine baktı. Zavallı şey dedi içinden.</p>

  <p class="calibre10">“Şey, Curtis, kız biraz… kız, tatlıymış.”</p>

  <p class="calibre10">“İlgilendiği şeylere baksana.”</p>

  <p class="calibre10">“Bakalım. İlgilendiği şeyler DNA araştırmalarından kuantum fiziğine doğru gidiyor. Pekala, neden bu ilana cevap verdiğini şimdi anlıyorum.”</p>

  <p class="calibre10">“Okumaya devam et.”</p>

  <p class="calibre10">“Amy’s ve Whoole Foods en sevdiği yerlermiş…paganmış ve liberalmiş…geri dönüşüme inanıyor..ve…Curtis, o <span class="italic">kırk</span> yaşında.”</p>

  <p class="calibre10">“Artık yaşlılara bakacağım, Dave’in de dediği gibi.”</p>

  <p class="calibre10">“Şaka yapıyordum,” dedi Dave.</p>

  <p class="calibre10">“Yalnızım.”</p>

  <p class="calibre10">“Pekala nasıl biri?”</p>

  <p class="calibre10">“Bilmem. Beni reddetti.”</p>

  <p class="calibre10">“İlanı ne zamandır yayında?”</p>

  <p class="calibre10">“İki yıldır.”</p>

  <p class="calibre10">“Bu çok fena, kardeşim.”</p>

  <p class="calibre10">“Kızlar acı verirler,” dedi Curtis.</p>

  <p class="calibre10">“Bana bilmediğim bir şey söyle,” dedi Dave.</p>

  <p class="calibre10">Andy Suzie ve Bobbi ile beraber olduğu için neredeyse suçluluk duyacaktı. Ama neredeyse. Duymuyordu çünkü büyük bir dalganın üzerinde güvensiz bir şekilde durduğunu ve bunun er ya da geç sona ereceğini biliyordu. Kırk yaşındaki kadının verdiği ilanın tamamını okudu ve hemen sorunun ne olduğunu anladı.</p>

  <p class="calibre10">“Curtis, o Christian Bale’in vücuduna sahip bir adam istiyor.”</p>

  <p class="calibre10">“Kırk yaşında ve beklentilerinin düşmeyeceğini mi söylüyorsun bana.”</p>

  <p class="calibre10">“O Christian Bale’i istiyor, elli yaşına kadar da bekleyecek.”</p>

  <p class="calibre10">Curtis başını salladı ve ilanların hepsini topladı.</p>

  <p class="calibre10">“Sahip oldukların yüzünden seninle olan kaç kız arkadaşın oldu?”</p>

  <p class="calibre10">“Ne zamandan beri?”</p>

  <p class="calibre10">“Kızlarla çıkmaya başladığından beri.”</p>

  <p class="calibre10">Tres bir anlığına düşündü. “On. Okul partilerindeki gecelik ilişkileri saymıyorum ama.”</p>

  <p class="calibre10">“Ve sen tüm o zamandan beri zengindin öyle mi?”</p>

  <p class="calibre10">Tres omuz silkti. “Evet.”</p>

  <p class="calibre10">“Russell Reeves hayatına girdiğinden beri kaç kız arkadaşın oldu?”</p>

  <p class="calibre10">“Öncesinde mi yoksa sonrasında mı?”</p>

  <p class="calibre10">“Öncesinde.”</p>

  <p class="calibre10">“Hiç. Paran yoksa bir kıza Curtis’den fazlasını sunamazsın.”</p>

  <p class="calibre10">“Bu on kız arkadaş…hiç düşündün mü şimdi nerededirler acaba diye?”</p>

  <p class="calibre10">“Tabii. Umarım beni terk eden ikisi sefil durumda ve yalnızdır. Diğerleri de dilerim iyi durumdadır.”</p>

  <p class="calibre10">“Cidden.”</p>

  <p class="calibre10">“Cidden? Hayır tabii ki onlar hakkında hiç düşünmüyorum.”</p>

  <p class="calibre10">“Hiç suçluluk hissediyor musun peki?”</p>

  <p class="calibre10">“Ne hakkında?”</p>

  <p class="calibre10">“Onlarla yatıp sonra da terk ettiğin için.”</p>

  <p class="calibre10">“Neden suçluluk duyayım ki?”</p>

  <p class="calibre10">“Duymamalısın ama duyuyor musun?”</p>

  <p class="calibre10">“Hayır.”</p>

  <p class="calibre10">“Onlara para verir miydin?”</p>

  <p class="calibre10">“Ne için?”</p>

  <p class="calibre10">“Onları terk ettiğinden dolayı iyi hissetmek için.”</p>

  <p class="calibre10">“Bu konuda gayet iyi hissediyorum.”</p>

  <p class="calibre10">Andy içkisinden bir yudum aldı.</p>

  <p class="calibre10">“Lorenzo,” dedi Tres, “Özel dedektif? Evet, o Bruce’u takip etti.”</p>

  <p class="calibre10">“Bruce kim?”</p>

  <p class="calibre10">“Hafta sonu spor haberlerini sunuyor.”</p>

  <p class="calibre10">“Natalie’yi takip ettirmek istediğini düşünmüştüm?”</p>

  <p class="calibre10">“Öyleydi ve öyle de oldu. Bir ay boyunca izledi. Sonra da Bruce’u izledi….Oilcan Harry’s’e kadar.”</p>

  <p class="calibre10">“O eşcinsel mi?” dedi Andy.</p>

  <p class="calibre10">“Belli ki.”</p>

  <p class="calibre10">Oilcan Harry’s Austin’de bulunan çok ünlü bir gay bardı.</p>

  <p class="calibre10">“O Teksas Üniversitesi adına All-American’da arka çizgide oynamıyor muydu?”</p>

  <p class="calibre10">“Sanırım soyunma odasında onca yıl çıplak erkeklerle olmak onu bu hale getirdi.”</p>

  <p class="calibre10">“Yani Natalie seni onunla aldatmıyor?”</p>

  <p class="calibre10">“Hayır.”</p>

  <p class="calibre10">“Peki kiminle aldatıyor?”</p>

  <p class="calibre10">“Kimseyle.”</p>

  <p class="calibre10">“Belki de Tres, iç çamaşırı giysin ya da giymesin ona güvenmelisin, yani eğer onunla evleneceksen.”</p>

  <p class="calibre10">“Belki de. Ona güvenirim.”</p>

  <p class="calibre10">“Peki Hintli taşıyıcı anne olayında son gelişmeler nedir?”</p>

  <p class="calibre10">“İsmi Prisha. On sekiz yaşında, evlenmemiş, uyuşturucu kullanmamış, sabıka kaydı yok, hastalık taşımıyor….ve bakire.”</p>

  <p class="calibre10">“Senin bebeğini doğurduktan sonra oldukça fena bir aydınlanma olacak onun için.”</p>

  <p class="calibre10">“Muhtemelen bu işten sonra bir daha seks yapmayacak. Seks demişken Qua’ya gidecek misin daha sonra?”</p>

  <p class="calibre10">“Neden olmasın.”</p>

  <p class="calibre10">“Suzie’yle mi?”</p>

  <p class="calibre10">“Bobbi.”</p>

  <p class="calibre10">“Bobbi çok tatlı.”</p>

  <p class="calibre10">“Çok hoş.”</p>

  <p class="calibre10">Tres kıkırdadı ve Andy’nın sırtını sıvazladı.</p>

  <p class="calibre10">“Russell Reeves’in avukatı, bu her şeyi değiştirdi. Önceleri sevgili bulmak için kişisel ilanlara bakardın, Pangea’ya Qua’ya giremezdin…Suzie ya da Bobbi de çok uzaktı. Bir de şimdiki haline bak.”</p>

  <p class="calibre10">“Hâlâ aynı adamım.”</p>

  <p class="calibre10">Tres birasından içti.</p>

  <p class="calibre10">“Hayır, Andy. Asla aynı adam olmayacaksın. Bir kere paranın tadını aldın mı, senin için yaptıklarını fark ettin mi, insanların sana olan bakışını… ve değerini değiştirdiğini….anladın mı asla eskisi gibi olamazsın. Geriye dönmek istemezsin. Ne yaparsan yap zaten eskisi gibi de olamazsın. Ve olmayacaksın.”</p>

  <div class="mbppagebreak" id="calibre_pb_21"></div>
</body>
</html>
