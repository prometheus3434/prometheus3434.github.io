<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre4" id="filepos13148"><span class="calibre13"><span class="bold">Bölüm 1</span></span></p>

  <p class="calibre14">Andy Prescott, annesine her pazar sabahı kiliseye gittiğini anlatırdı. Yalan söylerdi. Hiçbir pazar sabahı kiliseye gitmezdi. Ve o pazar sabahı da bir kilisede değildi, en azından bir Baptist ya da Katolik kilisesinde… Bir Austin kilisesindeydi; dışarıdaydı. Austinliler doğaya tapardı.</p>

  <p class="calibre10">“Sen delinin tekisin, Andy!”</p>

  <p class="calibre10">Doğru. Ama öte yandan belirli bir miktar delilik bir çekiçbaş köpekbalığı için iş tanımının parçası sayılırdı. Aslında bir dağ bisikletiyle çılgıncasına bayır aşağı gelişigüzel şekilde son sürat gitmek, hem de organ bağış kartıyla hayatı arasında duran tek şeyin içi köpük dolu bir kask olduğu düşünülürse çok da yanlış sayılmazdı. Kafası doğru düzgün çalışan hiç kimse böyle bir şey yapmazdı.</p>

  <p class="calibre10">Fakat Andy hızlı gitmeyi severdi.</p>

  <p class="calibre10">Arkaya dönüp Tres’e baktı. Asıl adıyla III. Arthur Thorndike – zavallı pisliğin soyadıydı bu. On yıl önce Austin’e gelmesiyle Tres takma adını almıştı. “Uno, dos, tres” – adı buradan gelen Tres oldukça gerilerde kalmıştı ve bunun tek nedeni bisikleti son derece dikkatli kullanmasıydı… Ve bunun nedeni de Tres’in asla kaderine karşı koymamasıydı. Tres Thorndike’ın a) vakıf fonu, b) kız arkadaşı, c) plakasındaki baş harfleri TRES olan bir Beemer’ı vardı, sonuç olarak yirmi dokuz yaşında ölmek istemiyordu. Andy ise d) üsttekilerin hiçbirine sahip değildi. Bu yüzden otuz yaşından önce ölmek çok da büyük bir sorun değildi.</p>

  <p class="calibre10">Barton Körfezi Yeşil Kuşağı’nda toprak bisiklet yolunda ilerliyorlardı, Austin dışında, korunmayı başarmış vahşi bir doğa parçasıydı burası. Buraya gelene kadar kristal berraklığında kaynak suların fışkırdığı Edward Kaynak Suları’ndan – burası da Balcones Kayalıkları’nda Sculpture, Twin ve Three Şelaleri’yle, Airman Mağarası ile Campell Çukuru’nun 13 km. doğusunda yer alıyordu – geçtiler. Körfez kanyonların arasına oyulmuş yol boyunca dökülüyordu ve toprak bisiklet yol son derece tehlikeli, yüksek kireç taşından resiflerle kayalıklara doğru sıralıydı. Etrafa yayılmış irili ufaklı ağaç parçaları ile çeşitli tümsekler ve aniden üzerinize düşebilecek şeyler sayısız ölüm tehlikesi barındırıyordu.</p>

  <p class="calibre10">“Andy, kendini öldüreceksin!”</p>

  <p class="calibre10">Muhtemelen. Fakat en azından ölürse cennete gidecek yolu hazırladığını biliyordu.</p>

  <p class="calibre10">Austin, Teksas, doğa güzelliği ile nam salmıştı ve Dallas ya da Houston ile karşılaştırıldığında burası Cennet Bahçesiydi; fakat yirmi beş yıllık denetimsiz gelişme şehrin doğasını neredeyse tüketmişti. Bu yeşil kuşak dışında her yeri. Şehrin gürültüsünden, kalabalığından, yüzlerce arabanın çıkardığı kirli gazlardan ve ağır ağustos sıcağından kaçabilecek sadece bu sekiz yüz dönüm arazi kalmıştı. Burada çimenler, ağaçlar, akarsular, şelaleler, temiz hava ve soğuk bir esinti vardı. Ağaçların arasından duyulan rüzgarın ıslığı ve çağlayan suyun kayaların üzerine düşerken çıkardığı ses bütün sessizliği bozuyordu.</p>

  <p class="calibre10">Yeşil kuşakta, şehir o kadar uzak görünüyordu ki.</p>

  <p class="calibre10">Fakat değildi. Şehir oldukça yakındaydı ve her yandan bastırıyordu. Bu yeşil alan artık alışveriş merkezleri ile yerleşim merkezleri arasında bir yerde bölünmüş karayolları tarafından sıkıştırılıyordu. Ve yatırımcılar da bunu istiyordu zaten. Onlar her şeyi istiyordu. Yeşil kuşak Austin’in Alamo’suydu, doğaya karşı kazanılması gereken son kaleydi; ağaç severlerin, hippilerin, yürüyüşçülerin, bisikletçilerin, koşucuların ve yüzücülerin kurtarmak için ölümüne mücadele etmesi gereken bir yerdi.</p>

  <p class="calibre10">“Andy, belki bilmiyorsun ama intihar kanunlara aykırı!”</p>

  <p class="calibre10">Andy 1,78 boylarında, 70 kilo civarındaydı; Amerikan futbolu için yeterince iri değildi, yetenek gerektiren herhangi bir sporda da iyi değildi. Fakat dağ bisikletine ilk defa bindiğinde ve tepeden aşağı sarsılarak kontrol dışı sürdüğünde nihayet iyi olduğu bir spor bulduğunu anlamıştı. Andy Prescott bir bisikletin üzerinde durabiliyordu. Ve düşmekten korkmuyordu.</p>

  <p class="calibre10">Andy yeni bir tür sporcuydu; bir ekstrem sporcusuydu. Buz tutmuş dağlardan aşağı sörf tahtasıyla inecek türden bir çılgındı ya da fırtına gibi gelen dev dalgalara karşı süren türden veya tehlikeli yollara aldırmadan neredeyse boynunu kıracak bir hızla bisikletini süren cinsten: Hepsi de adrenalin patlaması içindi. Bunlar ulaştıkları sınırlarda kuralların olmadığı sporları yapan adrenalin bağımlısı kadın ve erkek sporcuların ödülüydü. O sınırlara ulaştığınızda sadece siz ve içinizdekiler olurdu.</p>

  <p class="calibre10">O anda Andy’nin içerisinde kalçalarında ve baldırlarında yoğun bir şekilde birikmiş Laktik Asit vardı; bacaklarından alevler çıkmak üzereydi. İki yüz metrelik dik Life Tepesi’ni hırıltılar içerisinde tırmanmışlardı ve dakikada 40 km. hızla kireçtaşı kayalıklardan aşağı uçarcasına iniyorlardı. Parçalanmış taşları arkasında savurarak yoldan neredeyse çıkmak üzereyken tam kenardan dönerek yol alıyorlardı; her ne kadar Andy, Tres’in domuz yavrusu gibi viyaklayan fren seslerini duysa da helak olmuş bir şekilde panik içerisinde olduğuna hiç şüphe duymuyordu. Tres tam süspansiyonlu en üst sınıf bir Cannondale Prophet sürüyordu ama Bee haladan hiçbir farkı yoktu. Andy ise altındaki ikinci el Schwinn bisikletiyle iniyordu. Fren yapmadan, katıksız bir çılgınlıkla.</p>

  <p class="calibre10">“Yi-huu!”</p>

  <p class="calibre10">Sürüşe başlamadan evvel roket yakıtını da almıştı: İki kutu Red Bull. Bu, istediği kafeini vermişti. Vınlama sesi içerisinde hareket etti, yoldaki taşları parçaladı ve dağdan aşağı kayan Olimpik kayakçılar gibi sağa sola sıçrattı; Kevlar marka lastikleri doğaya sanki yumuşak insan etine saplanan timsah dişleri gibi dalıyordu. Ömrünü doldurmuş meşe ağaçlarının çevresinden dolaştı sonra da budanmış ağaçların bir tünel haline getirdiği ve görüşünün neredeyse bulanık olduğu yola girdi. Devasa bir tümseğe çarptı ve neredeyse havaya seksen santimetre kadar yükseldi; inerken eski pozisyonunu korumak zor olsa da bunu başardı. Bir defa kaysa dar vadinin derinliklerinde ölüm kaçınılmazdı. Bu fikir onun daha da hızlı hareket etmesine neden oldu. Adrenalin her bir hücresine uyuşturucu gibi nüfuz etmiş, hem bedenini hem de aklını güçlendirmişti.</p>

  <p class="calibre10">Andy Prescott hayatta olduğunu daha önce bu kadar hissetmemişti.</p>

  <p class="calibre10">Yandan cepli bir şort, Converse ayakkabı, sıcaktan ve de Teksas’ın olağan ağustos sonu neminden sırılsıklam olmuş bir tişört giyiyordu. Üzerindeki yegane aksesuarlar ucuz bir güneş gözlüğü, ekstrem sporcuların tercihi 3 litreye yakın Endurox R4 ile dolu sırtında taşıdığı CamelBak marka matara ve çelik bir kasktı. Andy Prescott çılgındı ama aptal değildi.</p>

  <p class="calibre10">“Yavaşla Andy!”</p>

  <p class="calibre10">Her pazar günü gelirlerdi buraya çünkü onları evde tutacak bir şey olmazdı. Tabii Tres bugünlerde ödünç zamanları kullanıyordu aslında; kız arkadaşı çoktan düğünlerini ve çocuklarını planlamıştı bile. Hafta sonu olduğundan yürüyüşçüler, koşucular ve daha az maceracı bisiklet sürücüleri mantıklı karar vererek şu anda onların yüz metre aşağısındaki çift yönlü aile dostu bisiklet yolunu kullanıyorlardı. Bunun anlamı korkusuzca, kimseyi yaralayacağım endişesine kapılmadan bu toprak yolu kullanabilirlerdi.</p>

  <p class="calibre10">“Andy çarpacaksın!”</p>

  <p class="calibre10">Andy Prescott… yok mu olacaktı? İhtimal dahilinde değildi; keyfi on numaraydı. Tres’e dönüp baktı.</p>

  <p class="calibre10">“İmkansız, dostum!”</p>

  <p class="calibre10">“Andy, önüne bak!”</p>

  <p class="calibre10">Andy önüne döndü ve kalbi bir an durdu.</p>

  <p class="calibre10"><span class="italic">Ah</span>.</p>

  <p class="calibre10">Tam önünde yolun ortasında, birbirine sokulmuş duran beyaz saçlı üç kadın vardı.</p>

  <p class="calibre10"><span class="italic">Tanrı aşkına, toprak yolda çay partisi mi yapıyorsunuz!</span></p>

  <p class="calibre10">Andy zamanında duramayacak kadar hızlı gidiyordu ve yol dar olduğundan çevrelerinden de dolaşamazdı; solunda dik kayalar sağında ise vadiye giden bir uçurum vardı. Eğer kadınların üzerine sürerse onları öldürmesi işten bile değildi. Fakat etraflarından dolaşırsa da vadiye uçarak kendini öldürürdü.</p>

  <p class="calibre10">Kadınlar onun gelişini gördüler. Andy yoldan çekilmeleri için eliyle işaret etmeye çalıştı ama sanki ışık görmüş tavşan gibi hepsi de yerlerinden bir santim oynamadan son sürat üzerlerine gelişini seyrediyorlardı. Biri çığlık attı. Kadın annesine benziyordu.</p>

  <p class="calibre10">“Ah, Allah kahretsin,” dedi Andy, çarpmasına saniyeler kala bisikletin gidonunu sağa doğru kırdı ve dosdoğru toprak yoldan çıktı, tabii güneş sisteminden de... Havada, mavi gökyüzünde süzülüyordu. Önünde uzanan olağanüstü güzellikteki panaromik manzaranın tadını çıkardı. Fakat aniden bu keyif yok oldu, neredeyse Nirvana’ya ulaşacağı olağanüstü bir deneyim yaşamıştı ve… şimdi yer çekimi görevini yerine getiriyordu.</p>

  <p class="calibre10">Hızla düşmeye başladı.</p>

  <p class="calibre10">Aşağıya, üzerine hızla gelen dünyaya baktı. Pedalları itti ve sanki ön tekerleğini havaya kaldırmak istercesine bisikletin gidon kollarını yukarı doğru çekti böylece bisikletin önce arka kısmı yere çarpacaktı. Bir anlığına vadiden aşağıya hızla sürdüğünü hayal etti. Bu hayali arka tekerleğin yerle temas etmesiyle hızla sona erdi. Ön tekeri de ansızın yere çarptığında gidondan öne doğru fırladı iradesizce birkaç metre uçtuktan sonra ağaç dallarına çarptı ve Camelbak marka su kabının üzerine düştü. Fakat bu yolculuk henüz sona ermemişti. Yerde sektikten sonra sanki oyuncak bir bebekmiş gibi tüm hızıyla vadiden aşağı ardıç ağaçlarının arasından bir alttaki yolun üzerinden geçti. Arkasından bağıran Tres’in sesini duymuştu: “Andy.” Bunu tam olarak Sculpture Şelalesi’ne düşüşünün hemen evvelinde duymuştu.</p>

  <p class="calibre10">Sonra anımsadığı ilk şey Tres’in onu sudan çıkarmaya çalışması ve ona tokat atmasıydı.</p>

  <p class="calibre10">“Andy! Andy, iyi misin?”</p>

  <p class="calibre10">Sonra farklı bir ses duydu. Daha kısıktı bu ses.</p>

  <p class="calibre10">“Ölmüş mü?”</p>

  <p class="calibre10">Kahretsin. Ölmemiş olmasını umuyordu.</p>

  <p class="calibre10">Andy gözlerini karanlığa, bulanık dünyaya açtı. İki kişinin karşısında durduğunu gördü. Biri büyük Tres öteki de küçük Tres’di. Hayır, Tres ve bir çocuk vardı…elinde ip mi tutuyordu?</p>

  <p class="calibre10">“Ölmüş mü?” diye sordu çocuk gene.</p>

  <p class="calibre10">Andy çocukların Tarzancılık oynamak için ağaçtan salındığı şelaleye uçmuştu. Tres çocuğa kaşlarını çattı sonra da cep telefonunu kulağına götürdü. Andy, Tres’in soğuk sesini duydu.</p>

  <p class="calibre10">“Alo? Alo? Kahretsin. Bu lanet kanyonlarda sinyal alınmıyor.”</p>

  <p class="calibre10">Tres, Andy’yi tokatlamaya devam etti.</p>

  <p class="calibre10">“Andy! Andy!”</p>

  <p class="calibre10">Andy kalıcı beyin hasarı bırakmadan önce Tres’in darbelerini savuşturmaya çalıştı ama kolları kütük gibiydi.</p>

  <p class="calibre10">“Dostum, bana vurmaktan vazgeç.”</p>

  <p class="calibre10">“Hemen gidip 911’i arayacağım.”</p>

  <p class="calibre10">“Ambulansa ihtiyacım yok, adamım. Bir biraya ihtiyacım var.”</p>

  <p class="calibre10">“Emin misin?”</p>

  <p class="calibre10">“Evet, bir biraya ihtiyacım olduğundan eminim.”</p>

  <p class="calibre10">“Hayır. Yani iyi misin?”</p>

  <p class="calibre10">“Evet, tabii görememem dışında. Tres, her yer karanlık!”</p>

  <p class="calibre10">“Dostum, hâlâ güneş gözlüklerin gözünde.”</p>

  <p class="calibre10">“Ah.”</p>

  <p class="calibre10">Andy güneş gözlüklerini çıkardı. Tres ona uzun bir süre yakından baktı sonra da gülümsedi.</p>

  <p class="calibre10">“Dostum bu harika bir uçuştu! Bu güne kadar şahit olduğum en şahane şeydi!”</p>

  <p class="calibre10">Andy elini Tres’e uzattı; bileklerini bir araya getirdiler ve yumruklarını tokuşturdular.</p>

  <p class="calibre10">“Eğlendiğine sevindim. Tam bir adrenalin pompasıydı, bir daha yapacağım.”</p>

  <p class="calibre10">Çocuk arkasına döndü ve birine bağırdı, “O ölmedi!” Sonra da ipini saldı ve suya parende atarak daldı. Tres, Andy’nin omzuna vurdu.</p>

  <p class="calibre10">“Samson teorisi hâlâ geçerli, en azından şu anda.”</p>

  <p class="calibre10">Andy kafasını toplamak için sallamayı denedi ama başı dönmüştü.</p>

  <p class="calibre10">“Bisiklet nasıl?”</p>

  <p class="calibre10">“Bisiklet mi? Kimin umurunda bisiklet? Kendine bak önce.”</p>

  <p class="calibre10">Andy kendine baktı. Profesyonellerin giydiği koruyucu zırhı bu hafta giymediğinden vücudu düşüşteki tüm o darbelere maruz kalmıştı. Ağaçların dallarının çarptığı kollarından ve bacaklarından kan sızıyordu. Dizi ve avuçları kıpkırmızıydı bunun anlamı da bu kısımlara bir hafta boyunca et koymak gerektiğiydi. Kıyafetleri sırılsıklam ve paramparçaydı. Neyse ki bu çok büyük bir maddi yıkıma yol açmayacaktı çünkü hepsini St Vincent’te bulunan Paul Thrift Mağazası’ndan almıştı, tabii iç çamaşırı hariç. İç çamaşırını buradan almama konusunda kendi kendine söz vermişti.</p>

  <p class="calibre10">Derisinden dışarı çıkan kırılmış kemikler yoktu ve tüm eklem yerleri de düzgün çalışıyordu fakat sağ omzu ya da sol dizi hareket ederken acıyordu… ama işte bu yüzden ekstrem spor deniyordu. Beyni yerindeydi ve kulaklarından kan gelmiyordu, belli ki başından yaralanmamıştı. Fakat kanaması vardı. Kan tükürdü ve yüzündeki kanı sildi ama o kadar da kötü olamazdı çünkü Tres ona hâlâ bakabiliyordu. Tres ailesinin yollamak istediği tıp fakültesi yerine hukuk fakültesine gitmişti çünkü kan görmeye dayanamıyordu.</p>

  <p class="calibre10">“İyiyim.”</p>

  <p class="calibre10">Bisikleti değildi ama.</p>

  <p class="calibre10">Güzel bisikleti artık bahçe satışı için uygun bir parça haline gelmişti. Tekerleri ve iskeleti dağılmış halde Sculpture Şelalesi’ndeki beyaz kayanın üzerinde duruyordu. Schwinn marka bisiklet kayaya çarpmış ve çarpmanın şiddetiyle paramparça olmuştu. Bu kötü olmuştu işte, hâlâ beş aylık ödemesi vardı bisikletinin.</p>

  <p class="calibre10">“Nihayet bisiklet bulundu, şimdi çay partisine yetişebilirim.”</p>

  <p class="calibre10">“Andy, eğer su yerine o kayaya çarpmış olsaydın durumun o bisikletten çok daha kötü olurdu. Neden bisikletten atlamadın ki?”</p>

  <p class="calibre10">“O zaman bisiklet yaşlı bayanlara çarpabilirdi.”</p>

  <p class="calibre10">“Ah. Kahraman çocuk.”</p>

  <p class="calibre10">Andy ayağa kalktı. Ya o ya da Tres sallanmıştı, Tres onu omuzlarından tutana kadar bunu kimin yaptığını anlamadı.</p>

  <p class="calibre10">“Sabit dur, dostum.”</p>

  <p class="calibre10">Nihayet dünya sallanmayı bıraktığında, Andy konuştu: “Bisikletim.”</p>

  <p class="calibre10">“Ondan geriye ne kaldıysa alacağım,” dedi Tres.</p>

  <p class="calibre10">Tres bisikletten arta kalanları toparlarken Andy bekledi. Tekerlekleri ve gövdesi patates cipsine dönmüştü, lastik pompası asla işe yaramayacaktı ve bisikletin koltuğu suda yüzüyordu.</p>

  <p class="calibre10">Andy kötü adamların en sevdiği atını öldürmüş John Wayne gibi başını iki yana salladı.</p>

  <p class="calibre10">“Benim güvenilir küheylanım.”</p>

  <p class="calibre10">Tres’in bisikletinin bulunduğu vadinin yukarısındaki yola doğru tırmandılar, yüzlerini neredeyse tamamen kapatan rengârenk güneş gözlükleri giymiş ancak kol çantaları sayesinde ayırt edilebilecek üç kadın orada onları bekliyordu. Tek yönlü bu yoldaki en tehlikeli şey ne bir tümsek, ne ağaç dalları ne de yoldaki oyuklardı, sadece beyaz saçlı yürüyüşçülerdi.</p>

  <p class="calibre10">Andy kaya parçasının üzerine oturdu, başlığını çıkardı ve parmaklarını neredeyse omuzlarına ulaşan ıslak saçlarında gezdirdi. Samson teorisine göre saçlarını uzatmıştı; uzun saçlar onu bisiklet üzerinde tahrip edilmez yapıyordu. Çiğ hamburger köftesi gibi duran sol dizine girmiş küçük taşları çıkardı. Bunu yaparken keyifsizce yüzünü buruşturdu. Yaşlı kadınlardan biri öne doğru eğildi ve sanki karşısındaki kişi sağırmışçasına gürültüyle konuştu, “İyi misin, evlat?”</p>

  <p class="calibre10">Adam irkildi, “Evet, hanımefendi.”</p>

  <p class="calibre10">İkincisi okuma gözlüklerini taktı ve onu baştan aşağıya inceledi. Nefesi nane kokuyordu.</p>

  <p class="calibre10">“Ben hemşireydim. Dikişe ihtiyacın olabilir.”</p>

  <p class="calibre10">“Evet, hanımefendi.”</p>

  <p class="calibre10">“En azından kesiklerine Neosporin sür,” dedi kadın, “böylece iltihaplanmaz.”</p>

  <p class="calibre10">“Evet, hanımefendi.”</p>

  <p class="calibre10">“Aşağıda su var değil mi?” dedi üçüncü kadın.</p>

  <p class="calibre10">“Evet, hanımefendi.”</p>

  <p class="calibre10">Kadın diğerlerine döndü, “Size demiştim.”</p>

  <p class="calibre10">“Kaybolduk,” dedi ilk kadın. “Yanlış yola girdik.”</p>

  <p class="calibre10">“Evet, hanımefendi.”</p>

  <p class="calibre10">“Haritayı kontrol ediyorduk. Sanırım asla ortadaki yoldan ayrılmamalıydık.”</p>

  <p class="calibre10">“Hayır, hanımefendi.”</p>

  <p class="calibre10">Kadın omzunu silkti, “Bizim hatamız.”</p>

  <p class="calibre10">Kadın bel çantasının fermuarını açtı ve bir kutu Ensure çıkardı. Sanki barış teklif edermişçesine bunu adama uzattı.</p>

  <p class="calibre10">“Ev yapımı Vanilya.”</p>

  <p class="calibre10">Tres başka yöne döndü ve gülmesini bastırdı.</p>

  <p class="calibre10">“Teşekkür ederim hanımefendi,” dedi Andy, “fakat sırtımdaki su çantamda Endurox’um var.”</p>

  <p class="calibre10">Uzandı ve su kabından şişeyi dışarı çıkardı. Kapağını dişlerinin arasına alıp çekip çıkardı. Hiçbir şey dökülmedi. Camelbak marka su kabı düşme sonucu patlamış olmalıydı, fakat üç litrelik sıvı, düşüşünde yastık görevi görüp onu ciddi bir omurilik zedelenmesinden kurtarmıştı.</p>

  <p class="calibre10">“Ya da vardı diyelim.”</p>

  <p class="calibre10">“Endurox?” diye sordu Ensure ikram eden bayan. “Peki, ama kabızlığa iyi geliyor mu?”</p>

  <p class="calibre10">Tres artık kahkahalarını bastıramadı ve yüzünü elleri arasına alıp kahkahalarla güldü.</p>

  <p class="calibre10">“Kabızlık?” diye sordu Andy. “Şey, hayır hanımefendi, iyi gelmiyor. En azından ben öyle sanıyorum.”</p>

  <p class="calibre10">“Hayatın anahtarı liftir. Her sabah Metamucil ile Ensure’ı karıştırıp içiyorum. Böylece saat gibi dakik şekilde sabahları —”</p>

  <p class="calibre10">“Evet, hanımefendi,” diyerek parmağıyla batıyı işaret etti. “Bu yoldan geri gidin, beyaz taşlı yola sapın sonra sola dönün ve kirli yolu takip ederek körfeze kadar inin. Bu sizi şelalelere götürür.”</p>

  <p class="calibre10">“Orada çıplak yüzebilir miyiz?”</p>

  <p class="calibre10">“Iıı, hayır, hanımefendi. Sadece gölün üzerindeki Hippie Çukuru’nda yüzebilirsiniz.”</p>

  <p class="calibre10">Amerika Emekliler Topluluğu’nun Austin kolu el sallayarak ve kız öğrenci birliğinin üyeleri gibi gevezelik ederek gittiler. Tres kahkahalar atarak yere kapandı ve sanki bir çocukmuş gibi yerde yuvarlandı. “Kabızlığa iyi gelir mi?” dedikten sonra tekrar kahkahalarla güldü.</p>

  <p class="calibre10">Andy başını salladı.</p>

  <p class="calibre10">“Ayağa kalk. Ve kalkmama yardım et.”</p>

  <p class="calibre10">Tam öğle vaktiydi ve Tres hâlâ neşeliydi.</p>

  <p class="calibre10">“‘Kabızlığa iyi gelir mi?’ dediğinde sen de ‘Hayır hanımefendi ama vadiden aşağı balıklama atlamanıza yardımcı olur’ deseydin, işte o zaman altıma yapardım.”</p>

  <p class="calibre10">“Lanet olsun neredeyse gerçekti.”</p>

  <p class="calibre10">ZZ Top’ın yetmişli yıllardan kalan popüler şarkısı ‘La Grange’ çalıyordu, hoparlörden yükselen ses havuzun kireçtaşı duvarlarında yankılanıyordu. Barton Kaynak Suları’na gelmek Andy’yi eski zamanlara geri döndürmüştü. Müzik, insanlar ve havuz. Eski zamanlarda Kızılderililer bu soğuk sularda yüzenlerin iyileştiğine ve tekrar genç olduklarına inanırlarmış. Andy gibi gençler, ailelerinin buraya ait yetmişlerden ve seksenlerden kalma en sevdiği anılarını tekrar canlandırmaya çalışırlardı. Ayrıca Austin’de bulunan her orta yaşlı ebeveynin Barton Kaynak Suları’yla ilgili bir sürü anısı olurdu. Ve çocuklar yeni hatıralar yaratıyordu; lastik içlerini şişirip onunla içinde yüzüyor, suya dalıyor ve turkuaz rengi suda oynuyorlardı. Austin’de yaşayan herkesin – yatırımcılar hariç – hatırlayabildiği sadece bir yaz için bile olsa kaynak sularının zamanda donmasını çaresizce istemiş olduklarıydı.</p>

  <p class="calibre10">Tıpkı o yaz olduğu gibi.</p>

  <p class="calibre10">Andy havuzun sol kısmına doğru ilerledi ve kulede oturan kırmızı Speedo mayo giyen cankurtarana hayranlıkla baktı. Barton Kaynak Suları Havuzu neredeyse dört yüz metre uzunluğunda Austin şehir merkezinin güneyinde, Zilker Park’ın içerisine doğal bir şekilde oyulmuş bir çukurdu. Dört milyon galon kaynak suyu on iki bin metre karelik kireçtaşı boşluğu dolduruyordu ve yıl boyunca sıcaklığı yirmi derece olarak korunuyordu. Dahası her saat dört milyon galonluk kaynak suyu üç farklı kaynaktan geliyordu, bu kaynakların isimleri de asıl kaynağın sahibi olan Bill Barton’ın kızlarının isimlerini taşıyordu Eliza, Zenobia ve Parthenia.</p>

  <p class="calibre10">Zavallı kızlar.</p>

  <p class="calibre10">Dışarısı yüzlerce derece olmalıydı ama soğuk su kısa bir süreliğine de olsa rahatlamayı sağlamıştı, tabii havuzun güney kenarında esrar içen çocukların dumanını taşıyan rüzgar da Andy’nin acılarını geçici bir süreliğine hafifletmeye yardımcı olmuştu.</p>

  <p class="calibre10">“Baksana, tedavi amaçlı esrar gerçekten işe yarıyor. Dizim artık acımıyor.”</p>

  <p class="calibre10">Andy sersemlememişti, onun kafasının güzelliği adrenalinden kaynaklanıyordu, ama tatlı dumanı bir kez daha içine çektiğinde bunun gerçek bir tedavi olduğuna emin oldu.</p>

  <p class="calibre10">“Austin gibi bir yer yok,” dedi Tres. “Yeşil kuşakta bisiklet sürmek, kaynak sularında yüzmek… canlı müzik. Olabileceğinin en iyisi. Tek dileğim Springsteen Armadillo’yu salladığında duymak için orada bir yerlerde olabilmekti.”</p>

  <p class="calibre10">Armadillo Global Genel Merkezi, Ulusal Güvenlik için cephanelikti ve burası bir konser salonuna dönüştürülmüş, bu sayede Andy canlı müzik konserlerinin ortasında kalmıştı. Ünlü ünsüz yetmişlerden bu yana pek çok grup sahne almıştı ve buna Andy’nin babası da dahildi. Onun söylediğine göre o zamanlar Austin’in en güzel zamanlarıydı. Armadillo’nun Austin’in kalbi olduğunu söylerdi – ta ki 1981 yılında yıkılana kadar. Austin’in tarihinde kara bir gündü o – askeri darbe günü. Yatırımcılar gücü ele geçirmişlerdi.</p>

  <p class="calibre10">Austin o günden sonra değişti ve değişim asla durmadı. Andy her ne kadar daha evvel Los Angeles’da bulunmamış olsa da Austin’in her geçen gün daha çok Los Angeles’a benzediğini düşünüyordu. Daha fazla insan, daha fazla trafik, daha yüksek bina ve daha çok halka açık mekan. Daha az gevşeklik. Kesinlikle daha az hippi. Armadillo olmadan. On yıl içerisinde kesinlikle Dallas’a dönecekti ve bu korku Austin’i seven herkesi tam yüreğinden yakalıyordu.</p>

  <p class="calibre10">Fakat tek bir yer hiç değişmemişti: Barton Kaynak Suları.</p>

  <p class="calibre10">Andy’nin tüm vücudu bir kez daha ter içerisinde kalmıştı, bu yüzden havuzun kenarına uzandı ve suya girdi. Sıçrama tahtasından beş metre kadar dibe daldı ve Parthenia kaynağının akışını tam sırtının ağrıyan yerine dayadı. Kaynağın ritmik akışı, loş ışık ve çevresini saran su, havuzun dibinde otururken ona tekrar ana rahmine dönüşü hissettirdi. Fakat bu sizin arka bahçenizde bulunan klorlu havuzunuz değildi; suyun çakıllı dibini karıştırdı ve dipten yukarı kırmızı solungaçlı semenderler yüzmeye başladı. Semenderlerden farklı olarak Andy’nin oksijene ihtiyacı vardı bu yüzden su yüzüne çıktı. Havuzdan çıktı ve tekrar sıcak çıkıntıya uzandı.</p>

  <p class="calibre10">Andy her zaman o çıkıntıya uzanıp kulelerdeki kadın cankurtaranları ve çimenlere uzanmış bronzlaşan okullu kızları süzerdi ve iyice terleyince hemen havuza girerdi. Soğuk havuzda birkaç dakika geçirdikten sonra tekrar çıkar ve tüm bu yaptıklarını bir döngü halinde tekrarlardı. Eğer yeterince tecrübe kazanırsanız bu konuda bir ritminiz olur. Tres ve Andy’nin güzel bir ritmi vardı.</p>

  <p class="calibre10">“Arthur,” dedi Natalie, “dediklerine göre burada iyi bir kızılderili taşıyıcı bulabilirmişiz.”</p>

  <p class="calibre10">Natalie Riggs, Tres’in olağanüstü kız arkadaşıydı; ona seslenirken inatla asıl adını kullanırdı. Andy’nin söylememesi konusundaki önerisine rağmen Tres gerçek bir görev bilinciyle sabah olanların hepsini ona anlattı, belli ki bu da nişanlılığın bir şartıydı. Natalie onlarla havuzda buluşmaya karar verdi; işin aslı ve tek iyi yanı, bir havlu üzerine uzanmış minicik mayosuyla yatarken, terden ve güneş yağından dolayı parlayan cildiyle muhteşem görünmesiydi. <span class="italic">Tanrım</span>. Otuz bir yaşındaydı ve seksi bir esmerdi; Tres ile evlenmek ve çocuk yapmak istiyordu. Tres biyolojik saatinin çalıştığını sesli bir şekilde söylediğinde o gece onu pek uyutmamıştı. Kadın ayrıca muhteşem duruşunu da korumak istiyordu. Televizyonda bir yaşam tarzı programı sunucusu olduğundan ve daha büyük bir kanala geçmek istediğinden bu elzemdi. “Hiç büyük kanallarda sabah programı yapan şişman bir kadın gördün mü?” diye sık sık Tres’e soruyordu. Sonunda taşıyıcı bir anne bulmaya karar vermişlerdi; Tres’in spermi ve Natalie’nin yumurtası, yabancı birinin dölyatağı ve bağlayıcı bir anlaşma.</p>

  <p class="calibre10">“Hangi kabile?” diye sordu Tres.</p>

  <p class="calibre10">Natalie okuduğu dergiden başını kaldırıp nişanlısına baktı.</p>

  <p class="calibre10">“Ne kabilesi?”</p>

  <p class="calibre10">“Hangi Kızılderili kabilesinden? Apaçi, Komançi, Siu ...?”</p>

  <p class="calibre10">“O çeşit bir kızıl derili değil bahsettiğim. Hintli benim demek istediğim. Bilirsin işte hani böyle alnında siyah işaret olanlardan.”</p>

  <p class="calibre10">“Amerikalılar için çocuk mu doğuruyorlarmış?”</p>

  <p class="calibre10">“Makalede yazana göre öyle. Sadece döllenmiş yumurtayı yolluyorsun ve dokuz ay sonra onlar sana bebeği gönderiyorlar. Ve Amerikalı taşıyıcı annelerden çok daha ucuzlar.”</p>

  <p class="calibre10">“Hintlilerden taşeron bebekler, öyle mi?”</p>

  <p class="calibre10">“Ne zaman bilgisayarım bozulsa teknik servisi ararım,” dedi Tres, “Bob adında Hintli bir çocukla konuşurum. Söylediği tek bir kelimeyi bile anlamam.”</p>

  <p class="calibre10">“Ve klinikler taşıyıcı annelik öncesi testlerde daha az katıymış,” dedi Natalie, “test edip hemen hazır hale getiriyorlarmış.”</p>

  <p class="calibre10">“Test etmek mi?”</p>

  <p class="calibre10">Natalie köpüren Pallegrino’sundan bir yudum aldı, “Taşıyıcı annelerin sabıkası olup olmadığı araştırılır, psikoloji testleri yapılır ve cinsel yolla bulaşmış hastalıklar için de taramadan geçirilir. Bu üç testi geçen bir taşıyıcı anne bulmak Amerika’da ne kadar zor bir fikrin var mı? Bu yüzden işte çok pahalılar.”</p>

  <p class="calibre10">“Arz ve talep,” dedi Tres.</p>

  <p class="calibre10">“Çocuğunu taşıyan kadının bir suçlu, deli ya da hasta olmasından endişe duymuyor musun?” dedi Andy. “Tanrım, Natalie, sanırım kendin doğursan bebek için en güvenlisi olur.”</p>

  <p class="calibre10">“Ve bu karın kaslarını kaybedeyim öyle mi?”</p>

  <p class="calibre10">Muhteşem bir karnı vardı.</p>

  <p class="calibre10">“Neden taşıyıcı anneniz bir İsveç kızı olmuyor?” dedi Andy. “Yumurtanı bizzat ben yerleştirirdim.”</p>

  <p class="calibre10">“Ticari amaçlı taşıyıcı annelik Avrupa’da yasadışı,” dedi Tres, “Ve burada da sadece on iki eyalette yasal.”</p>

  <p class="calibre10">“Teksas onlardan biri mi?”</p>

  <p class="calibre10">“Evet ama önce mahkemeden onay almak gerekiyor, bu yüzden biz de Illinois’de yapabiliriz. Orada mahkemeye gitmene gerek yok. Fakat doktorun bunun sağlıksal nedenlerden dolayı gerekli olduğuna dair yeminli bir ifade vermesi gerekiyor.”</p>

  <p class="calibre10">“Ve Natalie’nin olağanüstü karın kasları bunun için yeterli olmayabilir?”</p>

  <p class="calibre10">“Kesinlikle.” Tres uzanıp kız arkadaşının karnını okşadı, “Yine de bebeğim, sanırım Amerikalı bir taşıyıcı anne kullanmalı ve orduya destek olmalıyız.”</p>

  <p class="calibre10">“Orduya destek olmak mı, iyi de nasıl?” diye sordu Andy</p>

  <p class="calibre10">“Pek çok Amerikalı taşıyıcı anne asker eşi,” dedi Tres, “başka kadınların çocuklarını doğurmak eşleri Irak’tayken iki yakalarını bir araya getirmeye yardımcı oluyor. Bu savaş için üzerimize düşeni yapabileceğimizi fark ettim.” Natalie’ye dönüp, “Oyum Amerika’ya,” dedi.</p>

  <p class="calibre10">“Oyum şu hatuna,” dedi Andy.</p>

  <p class="calibre10">Onlara doğru yürüyen genç kızı başıyla işaret etti. Sarışındı ve bikinisiyle çok etkileyiciydi. Yanlarından salınarak geçmiş ve bankın üzerine yatıp bikinisinin üst kısmını çıkarmıştı. Üstsüz güneşlenmek Barton Kaynak Suları’nda yasaldı. Çırılçıplak güneşlenmek ise sadece Travis Gölü üzerindeki Hippie Çukuru’nda serbestti, biraz araba mesafesi vardı bu yüzden bütün genç kızlar üstsüz güneşlenmeyi tercih ederdi.</p>

  <p class="calibre10">“Sanırım tek sorunu,” dedi Tres, “Yumurta ve spermi eski usul bir araya getirmek zorunda kalmam olurdu.”</p>

  <p class="calibre10">Tres’in vakıf fonuna ulaşmasını engelleyecek her tür tehlike Natalie’nin anında ilgisini çekerdi. Bu seferde öyle olmuştu, güneş gözlüklerini indirmiş ve dokuzuncu sınıfa giden hırslı sarışın kızların yaptığı gibi onu baştan aşağı hızla süzmüştü. Natalie Riggs sarışının bedenindeki her kusuru ayrı ayrı tespit etmişti.</p>

  <p class="calibre10">“Ah, <span class="italic">lütfeeen</span>. Taşıyıcı annelik mi? Hiç sanmıyorum.”</p>

  <p class="calibre10">“Belki de taşıyıcı annelik öncesi testleri önce ona ben yapmalıyım,” dedi Andy, “üreme sistemini bizzat kontrol ederim.”</p>

  <p class="calibre10">“Rüyalarında,” dedi Tres.</p>

  <p class="calibre10">“Sanki başka bir yerde olabilirmiş gibi?”</p>

  <p class="calibre10">“Standart taşıyıcı anne protokolüne göre,” dedi Natalie, “taşıyıcı annenin gebelik dönemi boyunca seks yapmaması şart. O kızın bir öğleni bile boş geçireceğinden şüpheliyim.”</p>

  <p class="calibre10">“Beni umutlandıran da bu.”</p>

  <p class="calibre10">“Andy,” dedi Natalie, “saçlarının rengini açtırmış, birazcık kilo kaybetmeye bile dayanamamış ve belki fark etmedin ama onlar silikon.”</p>

  <p class="calibre10">“Yani?”</p>

  <p class="calibre10">“Tanrım, Andy, ekstra büyük boy gazoz içiyor. Bu üç yüz kırk kalori demek. İki yıl içerisinde on beden olacak.”</p>

  <p class="calibre10">“İki <span class="italic">yıl</span> mı? Natalie benim ilişkilerim genelde iki saat sürüyor.”</p>

  <p class="calibre10">Natalie boyun eğerek derin bir nefes verdi.</p>

  <p class="calibre10">“O zaman oraya git ve çıkma teklif et.”</p>

  <p class="calibre10">Andy doğruldu. Bunu yaptığını hayal etti. Fakat kız yalnız değildi. Reddedilmek halka açık, acılı bir aşağılama olurdu. Uzaktan bir trenin düdüğü duyuldu; parkın minyatür treni istasyondan ayrılıyordu. Andy tekrar arkasına yaslandı.</p>

  <p class="calibre10">“Ve milletin içerisinde moralim mi bozulsun? Düşünmem gereken bir şöhretim var.”</p>

  <p class="calibre10">Tres kıkırdadı. “Ne şöhreti?”</p>

  <p class="calibre10">“Andy,” dedi Natalie, “buluşmanda seks yapmalısın… tamam ama onunla değil de belki daha stil sahibi bir kızla, mesela Pangea’da tanışacağın biriyle.”</p>

  <p class="calibre10">“O yer safari temalı bir yer mi? Kızlar Tarzan’ın kız arkadaşı gibi giyinmiş masanın üzerinde dans mı ediyor? Natalie, o tip yerlerdeki kadife iplere pek katlanamıyorum.”</p>

  <p class="calibre10">Austin’in güzel insanları bu aralar sık sık şehrin merkezinin batısındaki yeni açılmış son moda mağazalarda boy gösteriyordu. Andy güzel insanlardan biri değildi bu yüzden o tip yerlere gitmezdi.</p>

  <p class="calibre10">“New York’tan bir adam açmış Pangea’yı,” dedi kadın. “Duvarlarında etnik mızraklarla zırhlar asılı ve tavanı da sanki bir çadır gibi örtülmüş. Harika görünüyor.”</p>

  <p class="calibre10">“Çok pahalı,” dedi Tres.</p>

  <p class="calibre10">Natalie tatlı bir şekilde Tres’e doğru yuvarlandı ve küçük bir öpücük kondurdu ona.</p>

  <p class="calibre10">“Ama ben buna değerim.”</p>

  <p class="calibre10">Andy onun bu zarif vücut hareketine hayran olmamaya çalıştıysa da bunu başaramadı. Fakat sonra, Natalie ve Tres’in hâlâ evlenmediği geldi aklına, bu yüzden Dokuzuncu Emir’e karşı gelmiyordu.</p>

  <p class="calibre10">Natalie tekrar eski yerine yuvarlandı ve sordu, “Son buluşman ne zamandı?”</p>

  <p class="calibre10">“Geçen yıl.”</p>

  <p class="calibre10">Natalie doğruldu, biraz güneş yağını sağ bacağına sıktı ve uzun okşamalarla sürmeye başladı.</p>

  <p class="calibre10">“Geçen yıl ne zaman?”</p>

  <p class="calibre10">“Nisan.”</p>

  <p class="calibre10">“Geçen yıl nisan mı? Andy, ağustos ayındayız.”</p>

  <p class="calibre10">“Üzerinde çalışıyorum ama.”</p>

  <p class="calibre10">“İlanına cevap veren oldu mu?” dedi Tres.</p>

  <p class="calibre10">Natalie şimdi de sol bacağına geçmişti.</p>

  <p class="calibre10">“Ne ilanı?”</p>

  <p class="calibre10">“Andy, Lovers Lane’de bir ilan yayınladı.”</p>

  <p class="calibre10">Lovers Lane, haftalık olarak yayınlanan <span class="italic">Austine Chronicle</span> isimli gazetenin internetteki randevu sitesiydi.</p>

  <p class="calibre10">“Cevap var mı peki?”</p>

  <p class="calibre10">“Hayır. Her ‘erkek arayan kadın’ yakışıklı, zengin ve Matthew McConaughey’e benzeyen birilerini arıyor.”</p>

  <p class="calibre10">McConaughey, Austin’de oturan film yıldızlarından biriydi.</p>

  <p class="calibre10">“Bu yüzden yalnızlar ve ilan veriyorlar, “ dedi Tres.</p>

  <p class="calibre10">“Bu yüzden ilanıma cevap vermiyorlar, zengin ya da akıllı değilim ve McConaughey’e benzemiyorum.”</p>

  <p class="calibre10">“Andy,” dedi Natalie, “kendini bu kadar hızlı harcama. Sen akıllı sayılırsın.”</p>

  <p class="calibre10">Bu cümle yaşlı kadının “Kabızlığa iyi geliyor mu?” sorusu kadar memnun etmişti Tres’i.</p>

  <p class="calibre10">“Ben sıradan bir Joe’yum ve sıradan bir Joan arıyorum.”</p>

  <p class="calibre10">“Nasıl da yalan,” dedi Tres. “Bu ilanları veren herkes yalan söylüyor.”</p>

  <p class="calibre10">“Fakat bu ilanların yayınlanma amacını tamamen boşa çıkarır; dürüst olabilirsin.”</p>

  <p class="calibre10">“Andy kimse dürüst değildir. Bunu biliyorum. Vergi Dairesi’nde çalışıyorum.”</p>

  <p class="calibre10">Tres, Teksas Üniversitesi’nde hukuk okuduktan sonra Vergi Dairesi’nde çalışmaya başlamıştı; hiçbir zaman çok parlak bir öğrenci değildi bu yüzden yapabileceği en iyi şeyi yaparak devlette çalışmaya başlamıştı. Fakat içerde edindiği bilgileri birkaç yıl içerisinde büyük bir firma işinde kullanmayı umuyordu. Paraya ihtiyacı yoktu, vakıf fonu vardı, ama hayatında bir mevkiye ihtiyaç duyuyordu.</p>

  <p class="calibre10">Andy, “Ben dürüstüm,” dedi.</p>

  <p class="calibre10">Tres: “Ve fakir.”</p>

  <p class="calibre10">Natalie: “Kız arkadaşın yok.”</p>

  <p class="calibre10">Andy: “Ve bunun için paraya ihtiyaç var.”</p>

  <p class="calibre10">Tres başını salladı. “Bu korkunç bir döngü.”</p>

  <p class="calibre10">Natalie, Andy’ye “bilge anne” bakışını attı, ona kendisinden istenmediği halde kişisel bir tavsiye vermek üzereydi. Andy’den sadece iki yaş büyüktü ama belli ki bunun ona böyle davranma hakkını kazandırdığını düşünüyordu.</p>

  <p class="calibre10">“Andy, klas kızlar miskin tipleri istemezler.”</p>

  <p class="calibre10">Merhametli bir şekilde davranarak “senin gibi” kısmını eklememişti.</p>

  <p class="calibre10">“Hırslı erkekler isterler,” dedi kadın. “Arthur gibi.”</p>

  <p class="calibre10">“Onun vakıf fonu var.”</p>

  <p class="calibre10">“Ya da. Onlara bir hayat verecek birilerini istiyorlar: Göl kenarında bir ev, arabalar, bir kulübe üyelik, gece hayatı, yeni elbiseler, aksesuarlar… Paralı birini ya da en azından para kazanma hırsına sahip birini.”</p>

  <p class="calibre10">Güneş yağını göğsüne sıktı ve güzel göğüslerinin ikisine de yavaşça sürdü.</p>

  <p class="calibre10">“Andy, eğer bir kız arkadaş istiyorsan hırsa ihtiyacın var.”</p>

  <p class="calibre10">Andy kafasını Natalie’nin yağlı vücudundan başka yöne çevirdi ve “Bir biraya ihtiyacım var,” dedi.</p>

  <div class="mbppagebreak" id="calibre_pb_10"></div>
</body>
</html>
