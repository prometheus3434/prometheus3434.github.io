<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos765324"><span class="calibre13"><span class="bold">Bölüm 23</span></span></p>

  <p class="calibre14">Slammer’ı ambara sakladıktan eve girdi Andy. Annesi birkaç saat daha evde olmazdı. Yemek yediler, sonra babası Jessie’yi körfeze balık tutma dersine götürdü. Andy ve Frankie de onları izledi, ama Andy onunla yalnız konuşmalıydı. Frankie’nin de sigaraya ihtiyacı vardı.</p>

  <p class="calibre10">“Saçlarını siyaha boyadın.”</p>

  <p class="calibre10">Kadın sigarasından bir nefes aldı ve başıyla onayladı.</p>

  <p class="calibre10">“Saçların kızıldı.”</p>

  <p class="calibre10">Bir kez daha başıyla onayladı kadın.</p>

  <p class="calibre10">“Kızıl saç çekiniktir.”</p>

  <p class="calibre10">“Yani?”</p>

  <p class="calibre10">“Yani Jessie, Russell Reeves’in kızı değil. Bana yalan söyledi.”</p>

  <p class="calibre10">“Nihayet bana inandığın için memnunum.”</p>

  <p class="calibre10">“İnanmıyorum. Sen de bana yalan söylüyorsun.”</p>

  <p class="calibre10">“Buradan gideceğiz.”</p>

  <p class="calibre10">“Hayır, Frankie gitmek zorunda değilsiniz. Sadece bana neden gerçeği söylemediğini anlamaya çalışıyorum.”</p>

  <p class="calibre10">Kadın hiçbir şey söylemedi. Körfeze doğru gittiler, Jessie ve babasını bir kayanın üzerinde balık tutarken buldular. Jessie oltasının ucunda yakalanmış küçük balık için çığlık çığlığa bağırıyordu.</p>

  <p class="calibre10">“Jessie’nin her zaman böyle bir yerde büyümesini istedim, belki atların da olduğu bir yerde.”</p>

  <p class="calibre10">“Burada istediğin kadar kalabilirsin.”</p>

  <p class="calibre10">“Ya da Reeves beni bulana kadar. Ve bulacaktır da.”</p>

  <p class="calibre10">Max havlıyordu.</p>

  <p class="calibre10">“Onları gördüm, evlat,” dedi Paul Prescott.</p>

  <p class="calibre10">Jean Prescott’u eve kadar izlemişlerdi. Siyah Mercedes-benz sedan şimdi çiftliğin dış kapısının önünde duruyordu. Bir düzine devekuşu da sanki kapının korumalarıymış gibi orada bekliyordu; her biri 180 kg’lık oldukça büyük engellerdi. Babası ise verandadaki sallanan koltukta kucağında bir çifteyle oturuyordu, içeri izinsiz girmeye çalışanlar için bu daha da büyük bir engeldi.</p>

  <p class="calibre10">“Paul, bizim almak için içeri girecekler mi?”diye sordu Jessie.</p>

  <p class="calibre10">“Tatlım, önce kuşları geçmek zorundalar, sonra da bu çift ağızlı tüfeği.”</p>

  <p class="calibre10">“Bu hayır mı demek oluyor?”</p>

  <p class="calibre10">Andy’nin babası gülümsedi: “Bu hayır demek. O kapıdan gelemezler.”</p>

  <p class="calibre10">En azından şimdilik. Yine de gelebilirlerdi. Bu yüzden Andy, Russell Reeves’i aradı.</p>

  <p class="calibre10">“Merhaba, Andy.”</p>

  <p class="calibre10">“Adamların beni tüm şehirde kovaladı.”</p>

  <p class="calibre10">“Kaçtın.”</p>

  <p class="calibre10">“Kaza yapanlar iyi mi?”</p>

  <p class="calibre10">“İyiler. Bilirsin Alman arabaları.”</p>

  <p class="calibre10">“Bir başka Alman arabası dışarıda park etmiş bekliyor; ne istiyorsun Russell?”</p>

  <p class="calibre10">“Frankie ile konuşmak istiyorum.”</p>

  <p class="calibre10">“Hayır.”</p>

  <p class="calibre10">“DNA eşleşti, Andy.”</p>

  <p class="calibre10">“Frankie’nin DNA’sı.”</p>

  <p class="calibre10">“O zaman ona arabaya binmesini söyle. Onu bana getirecekler.”</p>

  <p class="calibre10">“Hayır.”</p>

  <p class="calibre10">“Paramı çaldığın için seni tutuklatırım.”</p>

  <p class="calibre10">“Frankie’yi kaçırmaya çalıştığını söylerim.”</p>

  <p class="calibre10">“Bu gizli bilgi, Andy. Benim sırlarım sende güvenli. Sen benim avukatımsın.”</p>

  <p class="calibre10">“Artık değilim.”</p>

  <p class="calibre10">“Eğer halka açıklarsan, avukatlık lisansını kaybedersin. Ayrıca, zaten sana kimse inanmaz. Senin sözüne karşılık benimki.”</p>

  <p class="calibre10">“Bu doğru, Russell, ama paranı geri alamazsın.”</p>

  <p class="calibre10">“Seni dava edebilirim. Baroya bir şikâyet dosyası yollayıp güven hesabından para çaldığın için seni barodan attırabilirim.”</p>

  <p class="calibre10">“Hayır, yapamazsın.”</p>

  <p class="calibre10">“Neden?”</p>

  <p class="calibre10">“Çünkü avukat-müvekkil mahremiyetinde bir istisna vardır. Eğer bir müvekkil avukatını dava eder ya da kurula şikâyet ederse müvekkil bu gizlilik hakkından vazgeçmiş sayılır.”</p>

  <p class="calibre10">“Bunun anlamı ne?”</p>

  <p class="calibre10">“Yani her şeyi dökülebilirim, tüm dünyaya hakkında bildiklerimi anlatırım. Sırların güvende olmaz.”</p>

  <p class="calibre10">“Bu lanet şeyi kim yaptı?”</p>

  <p class="calibre10">“Avukatlar. Kuralları kendimizi korumak için düzenleriz.”</p>

  <p class="calibre10">Telefonun ucundan derin bir iç çekiş duyuldu.</p>

  <p class="calibre10">“Avukatlardan nefret ediyorum.”</p>

  <p class="calibre10">“Russell, parayı Frankie’nin banka hesabına aktardım.”</p>

  <p class="calibre10">“Biliyorum. Dokuz yüz kırk sekiz bin ve üç dolar.”</p>

  <p class="calibre10">“Ona bu kadarını borçlusun.”</p>

  <p class="calibre10">“Eğer gelirse ona daha fazlasını öderim.”</p>

  <p class="calibre10">“Neden?”</p>

  <p class="calibre10">“Sor ona, Andy. Ona gerçeği sor.”</p>

  <p class="calibre10">Andy telefonu kapadı ve pencereye, Frankie’nin yanına gitti.</p>

  <p class="calibre10">“Gitmeliyiz, Andy. Onlar ateş etmeye başlamadan önce.”</p>

  <p class="calibre10">“Ateş etmeyecekler. Russell seni canlı istiyor.”</p>

  <p class="calibre10">“Ne söyledi.”</p>

  <p class="calibre10">“Senin gerçeği bildiğini söyledi.”</p>

  <p class="calibre10">“Buna karışma, Andy.”</p>

  <p class="calibre10">Andy dışarıdaki sedanı gösterdi.</p>

  <p class="calibre10">“Çoktan kavuştum bile, Frankie. Tüm Austin’de kovalandım ve Russell’ın adamları seni istediği için Hill Country’e geldiler. Senin yüzünden bu adamlar ailemin evinin önünde parketmiş bekliyorlar.”</p>

  <p class="calibre10">“Senin yüzünden bu adamlar beni buldu.”</p>

  <p class="calibre10">Haklıydı.</p>

  <p class="calibre10">“Ön kapıdan çıkıp gidemeyiz,” dedi Andy, “ve senin arabanda arka çıkıştaki toprak yolda dayanamaz.”</p>

  <p class="calibre10">“Senin motosikletin üçümüzü alır mı?”</p>

  <p class="calibre10">“Kamp yapmaktan hoşlanır mısın?”</p>

  <p class="calibre10">Ambara gidip Slammer’ı hazılıyorlardı. Andy, Jessie için bir uyku tulumu hazırlamıştı. Annesi, Andy’e sarıldı ve “Üzgünüm” dedi.</p>

  <p class="calibre10">“Bu senin suçun değil, anne. Er ya da geç onu bulacaklardı.”</p>

  <p class="calibre10">Kadın sonra da Frankie ve Jessie’ye kendi çocuklarıymış gibi içten bir şekilde sarıldı.</p>

  <p class="calibre10">“Paul,” dedi Jessie, “burada sen ve Jean ile yaşamamızı istiyorum.”</p>

  <p class="calibre10">Babası kızın omzunu okşadı.</p>

  <p class="calibre10">“Tatlım, burası senin evin istediğin zaman gelebilirsin.”</p>

  <p class="calibre10">“Geri dönemeyiz,” dedi Frankie.</p>

  <p class="calibre10">Babasının gözleri dolmuştu.</p>

  <p class="calibre10">“Andy, hâlâ onları vurabilirim.”</p>

  <p class="calibre10">“Teşekkürler baba; ama en iyisi gitmek.”</p>

  <p class="calibre10">Andy hazırladıklarını direksiyon kısmının üstüne yerleştirdi ve Slammer’ı çalıştırdı. Frankie ve Jessie hemen arkasına bindiler. Andy ambardan çıktı ve arka kapıya ulaşan yolu takip etti. Ön kapıdaki adamlar için görünmezlerdi.</p>

  <p class="calibre10">“Bir kamp alanı biliyorum. Kulübeleri ve duşu olan hoş bir yer.”</p>

  <p class="calibre10">Andy kasabanın çevresinden bir daire çizdi ve batıya, gün batımına doğru sürdü. Yirmi dakika sonra Blanco şehir meydanındaydılar. Blanco Şehir Parkı’ndan dört sokak güneyde Blanco Nehri uzanıyordu. Andy parkın alışveriş noktasında durdu ve nehrin aşağısındaki bir kulübe için ödeme yaptı. Gece için yiyecek ve içecek aldılar, sonra da kulübelerini bulmak için nehrin aşağısına gittiler. Andy eşyaları indirirken, Frankie ve Jessie ateş yakacak yeri oluşturmak için nehirden taş toplamaya gitti. On beş dakika sonra döndüklerinde Jessie kıkırdıyordu ve Frankie de sırılsıklamdı; ayrıca çamur içerisindeydi.</p>

  <p class="calibre10">“Düştüm.”</p>

  <p class="calibre10">Kulübeye girdi ve dışarı çıktığında üzerinde sadece bir havlu vardı; güzel bacaklara sahipti. Islak kıyafetlerini kulübenin verandasına asıp ateşin yanına oturdu. Andy sosisleri metal askıda ateşte pişiriyordu. Kadın askılardan birini aldı, ıslak eşyalarını üzerine yaydı ve ateşe tuttu.</p>

  <p class="calibre10">“Islak iç çamaşırlarından hoşlanmıyorum.”</p>

  <p class="calibre10">Siyahlardı.</p>

  <p class="calibre10">Kasım ayının ilk günleriydi ve park boş olsa da gece sıcaklık beş derecenin altına düşmezdi. Kış, ocak ayına kadar Teksas’a gelmezdi. Sosislerini yedikten sonra Frankie ayağa kalktı.</p>

  <p class="calibre10">“Duş yapmalıyım.”</p>

  <p class="calibre10">İç çamaşırlarını aldı – “Hepsi kurumuş” – marketten aldıkları bir kalıp sabun ve şampuanı alıp kulübenin diğer tarafındaki duşa gitti. Andy onun gidişini izledi ve Jessie’ye döndü.</p>

  <p class="calibre10">“Bir sosis daha ister misin?”</p>

  <p class="calibre10">“Şiştim.”</p>

  <p class="calibre10">“Neden ‘Jessie James’ adını seçtin?”</p>

  <p class="calibre10">“Çünkü bizler kaçmakta olan kanunsuzlarız.”</p>

  <p class="calibre10">Andy sosisi askıya geçirdi ve ateşin üzerine tuttu.</p>

  <p class="calibre10">“Kamp yapmayı sever misin?”</p>

  <p class="calibre10">“İlk kez kamp yapıyorum.”</p>

  <p class="calibre10">“Gerçekten mi? Dışarıda uyumaya bayılırım.”</p>

  <p class="calibre10">“Hiç denemedim.”</p>

  <p class="calibre10">“Sen ve annen için bir kulübe kiraladım.”</p>

  <p class="calibre10">“Burada dışarıda uyuyabilir miyim?”</p>

  <p class="calibre10">“Eğer annen izin verirse. Fakat etraf çok nemli, uyku tulumunu ateşe yakın yerde tut ki hasta olmayasın.”</p>

  <p class="calibre10">“Peki.”</p>

  <p class="calibre10">“Aferin.”</p>

  <p class="calibre10">“Anneme kanser geni taşıyor olabileceğimden bahsettiğini duydum.”</p>

  <p class="calibre10">“Ah, bak tatlım, ben sadece endişeliydim ve—”</p>

  <p class="calibre10">“Endişelenme. Bende kanser yok. Ben hiç hasta olmam.”</p>

  <p class="calibre10">“Şanslısın.”</p>

  <p class="calibre10">Kız kot pantolonunu sağ bacağından yukarı sıyırdı.</p>

  <p class="calibre10">“Hasta olamam.”</p>

  <p class="calibre10">Andy başını salladı. “Tıpkı bisiklet yolu gibi. Bu bir akıl oyunudur. İyi olacağını ya da kaza yapmayacağına inanmalısın.”</p>

  <p class="calibre10">“Hayır, yani demek istediğinde ben hasta <span class="italic">olamam</span>. Asla.”</p>

  <p class="calibre10">“Hiç hasta olmadın mı?”</p>

  <p class="calibre10">“Hayır.”</p>

  <p class="calibre10">“Sekiz yaşındasın değil mi?”</p>

  <p class="calibre10">“Ahh, acıdı.”</p>

  <p class="calibre10">Bacağında fena bir iz vardı.</p>

  <p class="calibre10">“Geçen hafta bacağımda bir kaşıntı hissettim ve kaşıdım. Şimdi de kabuk bağlamış.”</p>

  <p class="calibre10">“Yani hiç doktora gitmedin?”</p>

  <p class="calibre10">“Ah, pek çok doktor beni gördü.”</p>

  <p class="calibre10">Kabuğu kaldırmaya çalışıyordu.</p>

  <p class="calibre10">“Eğer kabuğu alırsan kanar.”</p>

  <p class="calibre10">“Kanıyor.”</p>

  <p class="calibre10">“Yani hasta oldun.”</p>

  <p class="calibre10">“Hayır, hastanedeydim.”</p>

  <p class="calibre10">Kız boynuna uzandı ve gümüş kolyeyi tuttu. Andy on iki yıl boyunca Katolik bir okula gittiği için ne olduğunu hemen anladı.</p>

  <p class="calibre10">“Çocukların koruyucusu Aziz Aloysius.”</p>

  <p class="calibre10">“Hastanenin adı buydu.”</p>

  <p class="calibre10">“O zaman gerçekten hastaydın?”</p>

  <p class="calibre10">“Hayır hasta değildim.”</p>

  <p class="calibre10">“O zaman hastanede ne yapıyordun?”</p>

  <p class="calibre10">“Üzerimde deney yapıyorlardı.”</p>

  <p class="calibre10">“Bu doktorlara ‘psikiyatrist’ diye mi sesleniliyordu?”</p>

  <p class="calibre10">“Ben deli değilim, Andy.”</p>

  <p class="calibre10">Kız şimdi annesinin çantasını karıştırıyordu.</p>

  <p class="calibre10">“Ama hasta değildin öyle mi?”</p>

  <p class="calibre10">“Hayır.”</p>

  <p class="calibre10">“O zaman neden bir hastanede yatıyordun?”</p>

  <p class="calibre10">“Üzerimde test yapmaları için.”</p>

  <p class="calibre10">“Neden?”</p>

  <p class="calibre10">“Çünkü ben hasta olamıyordum.”</p>

  <p class="calibre10">“Yani araştırma mı demek istiyorsun?”</p>

  <p class="calibre10">“Aynen. Bir araştırma hastanesiydi.”</p>

  <p class="calibre10">Çantadan bir şey çıkardı.</p>

  <p class="calibre10">“Peki ne buldular?”</p>

  <p class="calibre10">“Bağışıklıymışım.”</p>

  <p class="calibre10">“Neye?”</p>

  <p class="calibre10">Kız dikkatlice yara bandını kabuğun üzerine yapıştırdı – çöp kutusunda bulduğu yara bandının aynısıydı bu – sonra da adamın yüzüne baktı.</p>

  <p class="calibre10">“Her şeye.”</p>

  <p class="calibre10">Andy aniden duşun kapısını açtı. Frankie çıplak ve ıslaktı. Kadın irkilmedi ya da üzerine bir şeyler almaya çalışmadı. Sadece sırılsıklam bir şekilde orada durdu.</p>

  <p class="calibre10">“Yara bandındaki kan, onundu. Russell senin değil onun peşinde.”</p>

  <p class="calibre10">Kadın suyu kapattı.</p>

  <p class="calibre10">“Havlum.”</p>

  <p class="calibre10">Andy havluyu kadına uzattı.</p>

  <p class="calibre10">“Neden yalan söyledin yara bandı hakkında?”</p>

  <p class="calibre10">“Russell’a söylemen ve onu almaması için.”</p>

  <p class="calibre10">“Neden onu istiyor?”</p>

  <p class="calibre10">“Oğlunu kurtarmak için.”</p>

  <p class="calibre10">Kadın kurulandı.</p>

  <p class="calibre10">“Kızın nasıl onun oğlunu kurtarabilir ki?”</p>

  <p class="calibre10">“Çünkü bilinen bütün hastalıklara karşı bağışıklığa sahip.”</p>

  <p class="calibre10">“Ölemez mi?”</p>

  <p class="calibre10">“Hayır, ölebilir. Yaşlılıktan. Ya da cinayetten. Belki bir araba kazasında ya da sen bizi motosikletinde öldürebilirsin. Fakat grip, kanser ya da AIDS yüzünden ölemez. O Bebek X…ve ben de Bakire Meryem’im.”</p>

  <p class="calibre10">“Bakire Meryem mi?”</p>

  <p class="calibre10">“Kurtarıcının annesi.”</p>

  <p class="calibre10">“Neyin kurtarıcısı?”</p>

  <p class="calibre10">“İnsanlığın. Onun kök hücresinin tedavi olabileceğini düşündüler.”</p>

  <p class="calibre10">“Ne için?”</p>

  <p class="calibre10">“Her şey için. Bilinen bütün hastalıklar için. Onu klonlamak istediler, onu kobay olarak kullanmak istediler. Onun sıradan bir hayat yaşamasını istedim….normal bir çocuk olmasını.”</p>

  <p class="calibre10">“Rusell onun kök hücresinin Zach’i kurtarabileceğini düşünüyor.”</p>

  <p class="calibre10">Kadın başıyla onayladı ve işaret etti.</p>

  <p class="calibre10">“İç çamaşırlarım.”</p>

  <p class="calibre10">Siyah iç çamaşırlarını ona uzattı, son bir defa baktı ve dışarı çıktı.</p>

  <p class="calibre10">“Onun için endişelenmiştim. Yani o beş yaşındaydı ve hiç hasta olmamıştı. Çocukların hasta olması gerekir, değil mi?”</p>

  <p class="calibre10">Andy ateşe bit parça kuru dal attı. Uyku tulumundan gelen seslere göre Jessie uyuyordu. Frankie ise sigara içiyordu.</p>

  <p class="calibre10">“Bir defasında bütün arkadaşları boğaz ağrısı çekerken onun hiçbir şeyi yoktu. Sonra sınıfın yarısı grip olduğunda o bunu geçirmedi. Onda bir şeylerin ters gittiğinden endişelenmeye başladım.”</p>

  <p class="calibre10">“Hiç mi hasta olmadı?”</p>

  <p class="calibre10">“Soğuk algınlığı dahi geçirmedi. Bu yüzden onu bir çocuk doktoruna götürdüm. Adam daha önce kulak iltihabı ya da burun akıntısı bile geçirmemiş bir çocuk hastası olmadığını söyledi. Kan örneklerini New York’ta bir araştırma hastanesinde çalışan arkadaşına yollamasında mahsur olup olmadığını sordu. Ben de tamam dedim. Keşke böyle yapmasaydım.”</p>

  <p class="calibre10">“Sonra ne oldu?”</p>

  <p class="calibre10">“Birkaç ay sonra doktor beni aradı ve kızımı da yanımda getirmemi istedi. Arkadaşı oraya gelmişti.”</p>

  <p class="calibre10">“Bay ve Bayan Doyle, bu da Doktor Tony Falco.”</p>

  <p class="calibre10">El sıkıştılar ve küçük bir masanın çevresine oturdular, sanki bir avukatın bürosuna gitmişlerdi. Doktor Falco onlara gülümsedi.</p>

  <p class="calibre10">“Kızınızla çalışmak istiyorum.”</p>

  <p class="calibre10">“Neden?” diye sordu Frankie.</p>

  <p class="calibre10">“Çünkü onda bir anormallik olabilir.”</p>

  <p class="calibre10">“Yani hilkat garibesi demek istiyorsunuz?”</p>

  <p class="calibre10">Mickey Doyle güldü. “Shaq gibi, sadece daha ufağı.”</p>

  <p class="calibre10">“Bay Doyle, kızınız herhangi bir sporcudan fersah fersah daha özel. O dünyayı kurtarabilir.”</p>

  <p class="calibre10">“Neden bahsediyorsunuz siz?” dedi Frankie.</p>

  <p class="calibre10">“Ben mükemmel bir bağışıklık sisteminden bahsediyorum. Kök hücrelerinin her hastalığı tedavi edebileceğinden bahsediyorum. Dünyayı değiştirmekten bahsediyorum.”</p>

  <p class="calibre10">“Onu kobay yapmaktan bahsediyorsunuz.”</p>

  <p class="calibre10">“Hayır, efendim. Sadece onunla çalışmalıyız. Ve sizinle de. Siz hiç hasta oldunuz mu Bayan Doyle?”</p>

  <p class="calibre10">“Evet.”</p>

  <p class="calibre10">“Bay Doyle.”</p>

  <p class="calibre10">“Akşamdan kalmayım.” Adam kıkırdadı. “Evet, hasta oldum.”</p>

  <p class="calibre10">“Ve siz bize test yaptıktan sonra….onu test edeceksiniz, sonra ne olacak?”</p>

  <p class="calibre10">“Eğer düşündüğümüz gibiyse, onun kök hücrelerini yeni bir sayfa açmak için—”</p>

  <p class="calibre10">“Yani onu klonlayacak mısınız?”</p>

  <p class="calibre10">“Evet.”</p>

  <p class="calibre10">“Hayır.”</p>

  <p class="calibre10">“Bayan Doyle, onun kök hücrelerinin tedavi edici özelliği sınırsız olabilir.”</p>

  <p class="calibre10">“Fakat bunu bilmiyorsunuz değil mi? Bunların hepsi bir deney?”</p>

  <p class="calibre10">“Bu yüzden biz yapana kadar bilemeyeceğiz. Bayan Doyle hastalık olmayan bir dünya hayal edin. Küçücük çocukların lösemi ya da diğer çocuk hastalığından ölmediği bir dünya hayal edin. Afrikad’aki çocukların AIDS’den ölmediği bir dünya. İlaç şirketlerinin kimin ölüp kimin ölmeyeceğini kontrol edemediği bir dünya. Sizin kızınız bunların hepsini değiştirebilir.”</p>

  <p class="calibre10">“Herkese yetecek kadar kök hücre olacak mı?</p>

  <p class="calibre10">“Hayır.”</p>

  <p class="calibre10">“Kimin yaşayıp öleceğine kim karar verecek? Siz mi?”</p>

  <p class="calibre10">“Evet.”</p>

  <p class="calibre10">“Tüm bu olay halka açıklandığında kızıma ne olacak?”</p>

  <p class="calibre10">“Açıklanmayacak. Her şey isimsiz olarak kalacak. Bunu garanti ederim.”</p>

  <p class="calibre10">Frankie başını salladı.</p>

  <p class="calibre10">“Kimse bu tarz bir sırrı saklayamaz. Ortaya çıkacaktır. Ve bu olduğunda medya onun peşine düşecektir. Bir anda kendini bir sirkin ortasında bulacak. Asla normal bir yaşamı olmayacak. Asala üniversiteye gidemeyecek ya da evlenemeyecek ya da çocukları olmayacak. Her zaman bir hilkat garibesi olacak.”</p>

  <p class="calibre10">“Bayan Doyle, onun gerçek adını hastanede bilen tek kişi ben olacağım. Ona ‘Bebek X” diyeceğim. Adı hiçbir hastane kaydında ya da bilgisayarda geçmeyecek. Bu sırrı saklayabilirim.”</p>

  <p class="calibre10">“Ve gerçeği dünyaya açıklamayacaksınız? Bu olağanüstü keşfiniz hakkında yazmayacaksınız? Tabii ki bahsedeceksiniz. Bunu tüm dünya ile paylaşmak isteyeceksiniz. Tüm o övgüleri isteyeceksiniz. Görkemi.”</p>

  <p class="calibre10">Belli belirsiz bir gülümseme belirdi adamın yüzünde. “Bunu çoktan düşündüm. Sanki hastam sizmişsiniz gibi bir makale yayınlayacağım. Bebek X değil de Hasta X olarak bahsedilecek. Yirmi beş ile kırk beş yaşlarında bir kadın olacak. Kimse asıl kişinin bir çocuk olduğunu bilmeyecek.”</p>

  <p class="calibre10">“Yazarının siz olduğunu bilecekler.”</p>

  <p class="calibre10">“Araştırma yazılarını anonim olarak yazacağım.”</p>

  <p class="calibre10">“Sizi bulacaklar. Ve sizi bulduklarında onu da bulacaklar.”</p>

  <p class="calibre10">“Ödeyebiliriz.”</p>

  <p class="calibre10">Frankie bakışlarını ateşten kaçırdı.</p>

  <p class="calibre10">“Böylece yaptık.”</p>

  <p class="calibre10">“Neden?”</p>

  <p class="calibre10">“Vergi dairesine otuz bin dolar borcumuz vardı; Mickey dükkanın vergi parasını kumara yatırmıştı. Evimize ve Mickey’nin dükkanına el koyacaklarına dair tehdit ediyorlardı.”</p>

  <p class="calibre10">“Falco size ne kadar ödedi?”</p>

  <p class="calibre10">“Elli bin dolar. Başlangıçta.”</p>

  <p class="calibre10">“Bu çok para.”</p>

  <p class="calibre10">“Mickey’nin harcaması için değil. Vergilerimizi ödedik, kalanıyla da Mickey kumar oynadı. İçti, kumar oynadı, dövüştü; yanlış adamla evlendiğinde bu asla uyanamadığın berbat bir rüyaya dönüşür.”</p>

  <p class="calibre10">“Yani onu hastaneye götürdün?”</p>

  <p class="calibre10">Kadın başıyla onayladı. “Ithaca’da. Kızım çok korkmuştu. Bunun yanlış olduğunu biliyordum. Mickey eve geri döndü. Ben kızımla kaldım. Ona her gün testler yapıp, onun “tedavi” olduğunu doğruluyorlardı. Ona böyle diyorlardı; tedavi. Taşınmamızı istediler, orada yaşarsak hayatı boyunca test yapabilirlerdi. Hayvanat bahçesindeki bir hayvan gibiydi. Okulu ne olacak diye sordum. Hayır dediler, okula dönemezmiş. O riske atılamayacak kadar mühimmiş. Dünyanın ona ihtiyacı vardı. Hastanede eğitim görmesi için öğretmenler tuttular. Onun üzerinde çalışmak için dünyanın dört bir yanından bilim adamları geldi. Bebek X için.”</p>

  <p class="calibre10">Andy, Jessie’ye baktı.</p>

  <p class="calibre10">“Her gün ağladı, testlere son vermeleri için yalvardı. Eve gitmek istiyordu. Mickey ise para istiyordu.”</p>

  <p class="calibre10">“Ne yaptın?”</p>

  <p class="calibre10">“Mickey’e para ödedikleri sürece bunun sonunun gelmeyeceğini biliyordum. Oraya taşınırsak daha çok para vereceklerini söylemişlerdi; ev, araba, neye ihtiyacımız varsa vereceklerdi. Tabii ki Mickey buna dünden hazırdı. Kızımızın sanki <span class="italic">American Idol</span> yarışmasını kazanmış gibi olduğunu söyledi. Bu yüzden önce Mickey’den kurtulmalıydım. Eve gittim ve Mickey sarhoş olduğunda beni dövmesini sağlayana kadar ona sataştım. Beni oldukça fena benzetti. Polisleri aradım ve içeri attırdım, boşanma için dava açtım. Daha önce bar kavgalarından dolayı iki defa saldırı suçuyla gözaltına alınmıştı. Bu defa hapse girebilirdi. Üç saldırı suçu vardı. Hapse girmemek için ebeveyn haklarından vazgeçti. Sonra kızımı hastaneden kaçırdım ve ortadan kaybolduk.</p>

  <p class="calibre10">“Neden sadece hastaneden çıkıp gitmediniz? O bir çocuktu daha.”</p>

  <p class="calibre10">“Bir anlaşma yapmıştık. Bize ödeme yapmışlardı. Kapıdan öylece çıkıp gitmemize izin vermezlerdi. O çok önemliydi. Onlar kızımı tanıyordu ve diğer insanlar da bunu öğrenebilirdi. Kaçıp kimliğimizi değiştirmek zorunda olduğumuzu biliyordum. Onun güvende olması için bu tek yoldu.”</p>

  <p class="calibre10">“Nasıl yaşamına devam ettin?”</p>

  <p class="calibre10">“İkinci ödeme sayesinde. Bir elli bin dolar daha ödemişlerdi. Bunu Mickey’den saklamıştım.”</p>

  <p class="calibre10">“Akıllıca. İsmini değiştirebileceğini nereden öğrendin?”</p>

  <p class="calibre10">“İnternetten. Kütüphanede.”</p>

  <p class="calibre10">“Yani üç yıl boyunca aslında sizi gerçekte takip edip etmediklerini bilmeden kaçtınız öyle mi?”</p>

  <p class="calibre10">“Bunun sadece bir zaman sorunu olduğunu biliyordum.”</p>

  <p class="calibre10">“Neden?”</p>

  <p class="calibre10">“Çünkü onda herkesin istediği bir şey var.”</p>

  <p class="calibre10">“Nedir o?”</p>

  <p class="calibre10">“Ölümsüzlük. Ya da ölümsüzlüğe en yakın durum. Düşünsene, Andy. Onun kök hücreleriyle kanserden ölemezdin. Bu kesindi. Hastalıksız yüz yaşına kadar yaşardın. Bunun için ne kadar öderdin? Russell Reeves neden bunu kadar istiyor?”</p>

  <p class="calibre10">“Oğlu yüzünden.”</p>

  <p class="calibre10">“Oğlunu kurtarmak istiyor. Bir sonraki adımda zengin adam kendisini kurtarmak isteyecek.”</p>

  <p class="calibre10">Ateşe bir kuru dal daha attı.</p>

  <p class="calibre10">“Ne yapacağız, Andy?”</p>

  <p class="calibre10">Russell Reeves oğlunun yatağının yanındaki sandalyede oturuyordu; Zach’in eli avcundaydı. Kız onun tek umuduydu. Cep telefonu çaldı. Russell arayan numaraya baktı ve cevap verdi.</p>

  <p class="calibre10">“Andy, neredesin?”</p>

  <p class="calibre10">“Frankie bana gerçeği anlattı, Russell. Kızı istediğini biliyorum. Ve nedenini de. Onu nasıl buldun?”</p>

  <p class="calibre10">“Bilim adamlarım dünyada Zach için uygun kök hücresi arıyorlardı. Onlardan biri muhtemelen bir kadın olan Hasta X’ten kök hücreleri alabilseydik dedi. Diğerleri güldüler çünkü çoğu bilim adamı Hasta X’in bir tezgah olduğunu düşünüyordu. Hasta X’in gerçek mi yoksa bir tezgah mı olduğunu bulmaya karar verdim.”</p>

  <p class="calibre10">“Nasıl?”</p>

  <p class="calibre10">“New York’ta Hasta X ile ilgili makaleleri yayınlayan bilimsel dergide bir kaynak bulduk. Bize Falco’nun adını verdi.”</p>

  <p class="calibre10">“Laurence Smith’in senin için New York’ta yaptığı bu muydu?”</p>

  <p class="calibre10">“Evet.”</p>

  <p class="calibre10">“Ve şimdi o ölü.”</p>

  <p class="calibre10">“Tesadüfi bir cinayet bu, Andy. Burada da oluyor.”</p>

  <p class="calibre10">“Ya Mickey?”</p>

  <p class="calibre10">“Boston’da da oluyor.”</p>

  <p class="calibre10">“Ve sonra?”</p>

  <p class="calibre10">“Falco’yu Çin’de bir kök hücre araştırma enstitüsünde bulduk. Bize Hasta X’in adını vermeyi reddetti. Bu yüzden biz de Amerika’da çalıştığı son hastaneye gittik, Ithaca’daki Aziz Aloysius Çocuk Araştırma Hastanesi. Yöneticisiyle kabul edilebilir bir anlaşma yaptık.”</p>

  <p class="calibre10">“Rüşvet mi verdin?”</p>

  <p class="calibre10">“Bağış. Bize adını vermedi, ama yüz milyon dolar karşılığında üç önemli bilgi verdi; ilki ‘Hasta X’ diye bir şey yoktu. ‘Bebek X’ vardı. Yani bir kadın değil, çocuktu. İkincisi o zamanlar Falco’nun araştırmasına katılmış olan çocukların listesi; aynı zamanda annelere de test yapıyordu. Ve üçüncü olarak da Bebek X’in DNA örneği.”</p>

  <p class="calibre10">“Bu yüzden onun DNA örneğine ihtiyacın vardı.”</p>

  <p class="calibre10">“Evet. Gerçekten o olup olmadığını doğrulamak için. Ve getirdiğin onun DNA’sıydı, değil mi?”</p>

  <p class="calibre10">“Evet. Yani tüm o kadınlar…?”</p>

  <p class="calibre10">“Bebek X ile aynı zamanda araştırma kısmında yatan çocukların anneleri. Çocukların ismi gizliydi ama ailelerinki değildi. Bebek X’in hangi ailenin çocuğu olduğunu bilmiyordu.”</p>

  <p class="calibre10">“Kadınları değil yani çocuklarını araştırıyordum.”</p>

  <p class="calibre10">“Sadece bir çocuğu. Bebek X’i.”</p>

  <p class="calibre10">“Bu yüzden tüm o çocuklar hastaydı.”</p>

  <p class="calibre10">“Evet.”</p>

  <p class="calibre10">“Neden onlara para verdin, yani o kadınlara?”</p>

  <p class="calibre10">“Çünkü onların çocukları hastaydı.”</p>

  <p class="calibre10">“Ve hasta çocukların Bebek X olamayacağını biliyordun?”</p>

  <p class="calibre10">“Evet. Biz hasta olmayan bir çocuğu arıyorduk. Onu buldun.”</p>

  <p class="calibre10">“Ve onunla işin bittiğinde?”</p>

  <p class="calibre10">“Onun annesine on milyon dolar vereceğim. Ya da yirmi. Ya da elli. Ne kadar olduğunun bir önemi yok. Eğer Zach’i kurtaracaksa. Onlara yeni isimler, para ve her şeyi vereceğim. Bir yerlerde güvenli bir hayat sağlıyacağım.”</p>

  <p class="calibre10">“Kimden korumak için?”</p>

  <p class="calibre10">“Andy, her zaman Bebek X’i arayan birileri olacaktır. Onun sırrı asla gizli kalamaz.”</p>

  <p class="calibre10">“Kendi çocuğunu satacağını hiç sanmıyorum.”</p>

  <p class="calibre10">“Onu satın almak istemiyorum, Andy. Onun kök hücresini satın almak istiyorum. Zach’in ihtiyacı var buna.”</p>

  <p class="calibre10">“Ve almak için onu kaçırmaya çalıştın? Planın neydi Russell?”</p>

  <p class="calibre10">“Onun kök hücrelerini satın almaya çalışmak. Eğer bunda başarısız olursam o zaman kaçıracaktım, onu uyuşturacaktım, kök hücrelerini alacaktım ve sonra da serbest bırakacaktım…on milyon dolarlık bir banka hesabıyla, tabii benden geldiği belli olmayacak şekilde izler silinmiş olacaktı.”</p>

  <p class="calibre10">“Mükemmel suç.”</p>

  <p class="calibre10">“Gerekli bir suç.”</p>

  <p class="calibre10">“Her suçun bir kurbanı vardır.”</p>

  <p class="calibre10">“Oğlunu kurtarmak için sen ne yapardın Andy?”</p>

  <p class="calibre10">“Bir çocuğu kaçırmazdım.”</p>

  <p class="calibre10">“Bundan emin misin? Eğer senin çocuğun için de önemli olsaydı? Eğer paran olsaydı – bunu yapacak gücün – olsaydı, o çocuğu kaçırıp kök hücrelerini mi alırdın yoksa oturup oğlunun ölümünü mü izlerdin? Sırf annesi kızının yeteneğini paylaşmak istemiyor diye?”</p>

  <p class="calibre10">“Bu yanlış, Russell.”</p>

  <p class="calibre10">“Oğlumun hayatını kurtarmak nasıl yanlış olabilir?”</p>

  <p class="calibre10">“Başkasını incittiğin zaman.”</p>

  <p class="calibre10">“Kimseyi incitmedim, Andy. Oğlum için daha uzun bir hayat satın almaya çalıştım. Bunun nesi yanlış? O kök hücreler olmadan oğlum ölecek. Bunu mu istiyorsun?”</p>

  <p class="calibre10">“Hayır.”</p>

  <p class="calibre10">“O zaman onu getir.”</p>

  <p class="calibre10">“Bunu yapamam, Russell.”</p>

  <p class="calibre10">“Andy, konuş onunla lütfen. Ne isterse ödeyeceğim.”</p>

  <p class="calibre10">“Beni SoCo porjesi için tutmuştun, yani onun adını ele geçirdiğinde çoktan senin avukatın olmuştum ve onu bulacak birine ihtiyacın vardı.”</p>

  <p class="calibre10">“Evet. Onun ismine yaklatığımızı düşünmüştük. Onun yerine elimizde on yedi tane isim vardı.”</p>

  <p class="calibre10">“Neden ben?”</p>

  <p class="calibre10">“Vasat öğrenci Andy. Çok fazla soru sormazdı…ya da esas sorulacak soruları bilmezdi. Ve paraya ihtiyacın vardı. Parayı kaybetmeyi göze alamazdın. Kusursuzdun.”</p>

  <p class="calibre10">“Aptaldım.”</p>

  <p class="calibre10">“İnsandın. Paraya ihtiyacın vardı. Benim de kıza ihtiyacım vardı. Frankie ile konuşacak mısın? Benim için?”</p>

  <p class="calibre10">“Neden bunu yapayım?”</p>

  <p class="calibre10">“Çünkü benim avukatımsın.”</p>

  <p class="calibre10">“Senin avukatındım.”</p>

  <p class="calibre10">“Çünkü sana yardım edebilirim.”</p>

  <p class="calibre10">“Senin yardımına ihtiyacım yok.”</p>

  <p class="calibre10">“Babanın var.”</p>

  <p class="calibre10">“Ona nasıl yardım edebilirsin ki?”</p>

  <p class="calibre10">“Ona yeni bir karaciğer sağlayabilirim.”</p>

  <p class="calibre10">“Nasıl?”</p>

  <p class="calibre10">“Bir telefon görüşmesiyle.”</p>

  <p class="calibre10">“Bunu yapabilir misin?”</p>

  <p class="calibre10">“Evet, Andy, bunu yapabilirim. Beş milyon dolar hâlâ bu dünyada anlam ifade ediyor. Bir telefon görüşmesi yapabilir ve babanı bekleme listesinin en tepesine yerleştirebilirim. Babana daha uzun bir yaşam satın alabilirim; eğer kız Zach’in hayatını kurtarırsa.”</p>

  <p class="calibre10">Frankie merakla sordu, “Reeves ne söyledi?”</p>

  <p class="calibre10">Andy ona anlattı. Anlatmayı bitirdiğinde kadın şöyle dedi: “Yani eğer Jessie’nin kök hücresini alırsa Paul’e bir karaciğer mi bulacak?”</p>

  <p class="calibre10">“Söylediği buydu.”</p>

  <p class="calibre10">“Ona inanıyor musun?”</p>

  <p class="calibre10">Andy başıyla onayladı. “O kötü biri değildir, Frankie. Sadece çaresiz. Oğlu ölecek.”</p>

  <p class="calibre10">“Sabah Jessie ile konuşacağım. Bu onun kararı.”</p>

  <p class="calibre10">Jessie tulumda döndü ve kalktı.</p>

  <p class="calibre10">“Bunu yapacağım. O küçük çocuğu kurtaracağım. Ve Paul’ü.”</p>

  <p class="calibre10">“O yapacak, Russell,” dedi Andy cep telefonunda. “Bu gece gelmek için çok geç. Sabah Darrell ve limuzini buraya yolla. Blanco Şehir Parkı’ndayız. Onunla parkın marketinde buluşacağız.”</p>

  <p class="calibre10">“Sabahın ilk ışığında orada olacak. Doktorlar beklemede olacak. Teşekkürler, Andy.”</p>

  <p class="calibre10">“Russell o görüşmeyi yap. Babam için.”</p>

  <p class="calibre10">Telefonu kapattılar.</p>

  <p class="calibre10">“Paul’ü kurtaracak mı?” diye sordu Frankie.</p>

  <p class="calibre10">Andy başıyla onayladı. Ateşin yanına uzandı ve yukarı, yıldızlara baktı. Babasını kurtarmak için Russell Reeves’in parasını ve gücünü kullanmak doğru muydu? Onu bekleme listesinde diğerlerinin önüne taşımak doğru muydu? Babası diğerlerinden daha mı fazla yaşamayı hak ediyordu? Hile mi yapıyordu? Doğru muydu bu? Ya da yanlış? Eğer Russell’ın parası onda olsaydı babasına daha uzun bir yaşam satın almak için neler yapardı? Konu babasının hayatını kurtarmak olunca kurallar nelerdi?</p>

  <p class="calibre10">Ya da oğlunun hayatını kurtarmak için?</p>

  <div class="mbppagebreak" id="calibre_pb_32"></div>
</body>
</html>
