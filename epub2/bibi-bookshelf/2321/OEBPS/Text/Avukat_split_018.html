<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos299841"><span class="calibre13"><span class="bold">Bölüm 9</span></span></p>

  <p class="calibre14">Helezonlar, metal masa ve sandalyeler, neon lambasında parlayan Budweiser, Meksika filmlerinin posterleri ve hiç yoksa en az altı kadar, arka tarafta asılı Bill Clinton resimleri. Güero’s’da Bill Clinton bir tür kahramandı ve Andy’ye göre Meksika yemeği servis edilen bir yerde bu oldukça tuhaf kaçıyordu.</p>

  <p class="calibre10">Bill Clinton, Kuzey Amerika Özgür Ticaret Anlaşması’nı imzalamıştı.</p>

  <p class="calibre10">Anlaşma, Amerikan şirketlerine saat başı 15 dolara çalıştırdığı Amerikalı işçileri kovup, onların işlerini saatte 0.5 dolara Meksikalı işçi çalıştıran, Rio Grande nehrinin Meksika tarafındaki taşeron <span class="italic">maquiladora</span> – yani fabrikalara – verme hakkını tanıyordu. Günde beş dolar yemek ve kira için yetmezdi bu yüzden Meksikalı işçiler mukavva kulübelerde kalıyorlardı ve onların kanalizayon hizmetini de Rio Grande nehri sağlıyordu. Bundan birkaç yaz önce Andy annesi ile birlikte sınıra sanatsal bir geziye katılmıştı. Nehri geçmiş ve mukavva şehre gitmişti. Çıplak ayakla lağım hendeklerinin yanında top oynayan çocuklar görmüştü. Fotoğraflarını çekmişti. Her zaman maquiladora’nın gölgesinde top oynayan o Meksikalı çocukların resimlerini Bill Clinton’ın gülümseyen fotoğraflarının yanına asmak istemişti.</p>

  <p class="calibre10">Fakat politikacıları ve eylemlerini sevmeliydiniz; Amerikalı işçiler işlerini ve evlerini kaybetmişti, Meksikalı işçiler elli sente çalıştırılıp, mukavva evlerde yaşıyorlardı, Amerikalı şirket bu ucuz iş gücünden ötürü milyarlarca dolar kâr etmişti ve Bill Clinton Beyaz Saray’dan ayrılmadan önce 100 milyon dolar kazanmıştı. Ve o bir demokrattı. Bir cumhuriyetçinin neler yapabileceğini hayal edin şimdi.</p>

  <p class="calibre10">Andy Prescott gözlerini Bill Clinton’dan çevirdi ve kalabalık içerisinde gezdirdi. Arka oda konuşmalardan, bira şişelerinin şıngırdamasından ve içleri tako, fajita, faluta, fasülye, pirinç ve enchilades dolu beyaz porselen tabaklara değen metal çatal kaşığın sesiyle inliyordu. O akşam SoCo’daki herkes o arka tarafta toplanmıştı: Ev sahipleri ve evsizler, kiracılar ve oda arkadaşları, işyeri sahipleri ve dövmeciler, öğrenciler ve öğretmenler, kadınlar ve erkekler, heteroseksüeller ve homoseksüeller, beyaz, kahverengi, siyah ve Asyalılarla onların dövmeleri. Bir oda dolusu çatlak ve çılgın. En azından kuzeyliler onlara böyle derdi.</p>

  <p class="calibre10">Andy onlara arkadaşım derdi.</p>

  <p class="calibre10">İki hafta sonra, hepsi Russell Reeves’in planını duymak ve Andy Prescott’un bunun neden iyi bir plan olduğunu açıklaması için gelmişlerdi – Reeves bir <span class="italic">yatırımcı</span> değil <span class="italic">yenileyiciydi</span> – ve hepsi Corona biralarını, margaritalarını ve Meksika yemeklerini bedevaya yiyordu. Russell’ın sekreteri bu gecenin giderleri için boş bir çek yollamıştı.</p>

  <p class="calibre10">Bir sanatçının çizdiği kasaba evi projesi bir sehpada sergilenirken diğer sehpada mimari planlar görülüyordu. Kasabanın yerlileri bu planlara bakıyor ve SoCo’nun geleceği üzerinde tartışıyorlardı. Fakat hepsinin yüzlerinde okunan tek bir şey vardı o da SoCo’nun geleceğini artık onların kontrol edemeyeceği gerçeği.</p>

  <p class="calibre10">Kontrol eden para olacaktı.</p>

  <p class="calibre10">Andy çatalını bira şişesine vurdu ve odayı susturmak için bir ıslık öttürdü. Gürültü azalırken şunu söyledi; “Pekala millet ne düşünüyorsunuz?”</p>

  <p class="calibre10">Rodney (İngiliz dili alanında doktora yapıyordu, Teksas Üniversitesi’nde yarım gün çalışan bir öğretim görevlisiydi, bir kitapçıda çalışıyordu) dedi ki, “Andy, Reeves’in bir iş merkezi yerine düşük gelirliler için ev yapmasının nedeni ne?”</p>

  <p class="calibre10">“Bölge planlamacılığı. Yatırım amaçlı bir yerden ailelerin kalabileceği özel bir ikamete dönüştürülmesine izin verilmesinin tek yolu düşük gelirli yerleşim alanları olarak yapılması.”</p>

  <p class="calibre10">LuAnn (Burun halkası ve dövmeleri var, Sosyoloji alanında master yapıyor): “Buraya kimlerin yerleşeceğini nasıl seçeceksin?”</p>

  <p class="calibre10">“Ben seçmeyeceğim. Biz seçeceğiz. Bölgenin nezih kalmasını sağlayacak bir kooperatif olacak. Şu an SoCo’da yaşayanların başvurabileceği bir çekiliş düzenlenecek. Suç geçmişleri incelenecek; uyuşturucu kullananlar değil ama şiddet suçları önemli olacak. Tek istediğimiz bu yeri ikamet edenler için güvenli yapmak.”</p>

  <p class="calibre10">Zelda (performans sanatçısı, yarım gün masörlük yapıyor): “Kiralar ne kadar olacak?”</p>

  <p class="calibre10">“Üç yüz dolarla bin dolar arasında değişecek, bu miktar da gelirinize göre farklılık gösterecek.”</p>

  <p class="calibre10">Gustavo (Rastalı, sırtında bakire Meryem dövmesi vardı, limuzin şoförüydü): “Yeni bisikletinin dışarıda durduğunu fark ettim. Russell Reeves’in parasıyla mı aldın onu?”</p>

  <p class="calibre10">“Gus, SoCo’yu bir bisiklete satmam.”</p>

  <p class="calibre10">“Peki ya bir IronHorse’a ne dersin? Bizi bir Slammer’a satar mıydın?”</p>

  <p class="calibre10">“Bir Slammer için ruhumu bile satardım.” Buna herkes gülmüştü. “Fakat SoCo’yu satmazdım. Burası benim de evim.”</p>

  <p class="calibre10">“Fakat saçlarını satmışsın, Samson.”</p>

  <p class="calibre10">“Gus, saçlarım senin rastalı saçların kadar önemli değil, tamam mı?”</p>

  <p class="calibre10">“Olay şu ki, Andy, para seni değiştiriyor. Ve onun parası SoCo’yu değiştirecek.”</p>

  <p class="calibre10">“Evet, doğru Gus. Daha iyiye doğru.”</p>

  <p class="calibre10">“Bir yatırımcı SoCo’yu daha iyi bir yer mi yapacak? Dostum, bir yatırımcı için avukatlık yaptığına inanamıyorum.”</p>

  <p class="calibre10">“<span class="italic">Yatırımcı</span> için değil bir <span class="italic">yenileyici</span> için.”</p>

  <p class="calibre10">Ray (başını Büyük Amerikan Romanları’ndan kaldırmıştı): “Andy, SoCo’yu daha iyi bir yer yapmak istediğini söyleyen nehrin kuzeyinden olan birine güvenmek bizim için çok zor. Ne zaman buraya gelseler, tek istedikleri daha çok para kazanmak oluyor.”</p>

  <p class="calibre10">“İşte bu yüzden seninle onlara karşı mücadele ettim, Ray. Hep birlikte. Fakat Russell bunu vakfıyla yapıyor. Vakıf bir hayır kurumu. Tüm zenginler kötü insanlar değildir, Ray.”</p>

  <p class="calibre10">“Sana ödeme yapanlar hariç.”</p>

  <p class="calibre10">“Evet, Ray, bana bir şeyler ödediler.”</p>

  <p class="calibre10">“Bir yatırımcı mı ödedi?”</p>

  <p class="calibre10">“Bir yenileyici.”</p>

  <p class="calibre10">“Nehrin kuzeyinden zengin bir herif.”</p>

  <p class="calibre10">“Evet, nehrin kuzey tarafında yaşıyor. Fakat, Doğu Austin’e bir yaptıklarına bakın. Her şeyi Austin için yaptı. Parasını dağıtma derdinde o. Ve şimdi de parasını buraya, SoCo için harcamaya çalışıyor ve siz buna karşı mı çıkacaksınız? Yıllardır şehri düzeltmek için çabalıyoruz. Ve Russell Reeves çıkıp aynısını yapmak istiyor ve siz buna mani mi olacaksınız? Boş bir alışveriş merkezini mi tercih ediyorsunuz? Millet, eğer buna inanmasaydım size bunu yapmalıyız demezdim. Burada gizli bir amaç yok.”</p>

  <p class="calibre10"><span class="italic">Onlara yardım kendisine yardımdı.</span></p>

  <p class="calibre10">LuAnn: “Andy haklı.”</p>

  <p class="calibre10">“Millet, uzun zamandır bu işin içindeyiz. SoCo’da bir odalı evlerin kirası bin beş yüz, iki odalıların ise iki bin dolar. Belediye alanların yüzde onunu daha düşük fiyatlı evler yapmak için almak istiyor, bu fiyat da orta sınıf bir ailenin gelirinin yüzde sekseni karşılığında kiralanabilir. Ancak yatırımcılar her zaman sorun çıkarır ve belediye de eninde sonunda durumu kabullenir. Bu proje ise orta sınıf bir ailenin gelirinin yüzde ellisine karşılık yüzde yüz uygun fiyatlı evler sunuyor. Bunu paraya ihtiyacı olmayan bir milyarder dışında kim önerir ki?”</p>

  <p class="calibre10">Gönülsüz onaylayan mırıltılar kalabalıktan yükseldi.</p>

  <p class="calibre10">“Russell Reeves bize ucuz evler verecek ki bu hep istediğimiz bir şeydi. Sırf nehrin kuzey tarafında yaşıyor diye red mi edeceksiniz? Ya da zengin diye? Millet, adam cumhuriyetçilerden nefret ediyor! Ve dövme yaptırmayı düşünüyor! O da bizden biri!”</p>

  <p class="calibre10">Gus: “Tek farkı milyarlarının olması. Bizim yok.”</p>

  <p class="calibre10">Ramon Cabrera bira şişesini teneke kâseye vurdu.</p>

  <p class="calibre10">“Hey, millet! Bunu anlamak için dâhi olmaya gerek yok. Bu basit bir karar: Andy’ye güveniyor musun? Ben güveniyorum. Russell Reeves’in yatırımına oyumu veriyorum.”</p>

  <p class="calibre10">“Yenileme,” dedi Andy.</p>

  <p class="calibre10">“Her neyse.”</p>

  <p class="calibre10">Floyd T. şöyle dedi: “Ve yemek için teşekkürlerimizi iletin.”</p>

  <p class="calibre10">Bir saat sonra, kalabalık Russell Reeves’in SoCo planlarını oy birliği ile kabul etti.</p>

  <p class="calibre10">“Adamım bunlar harika, bir tane ister misin?”</p>

  <p class="calibre10">Şehir avukatı önünde oturan Andy Prescott’a bakışlarını çevirdi ve ona “Tanrı bu çocuğu kutsasın” gülümsemesini sundu, sonra da önündeki kağıtlara tekrar gömüldü. Andy omuz silkti. Bana daha fazla kalacak diye düşündü.</p>

  <p class="calibre10">Şirketin konferans odasının masasının ortasındaki tabağa uzanıp içindeki çikolatalı kurabiyeleri midesine indirmeye başladı. Bedavaydı. Tek pişmanlığı kurabiyeleri batırabileceği bir bardak sütünün olmamasıydı.</p>

  <p class="calibre10">Güero’s’daki o toplantının üzerinden bir hafta geçmişti, Andy Prescott şimdi tapu şirketinin Austin şehir merkezindeki binasında bulunan lüks bir odada, önünde upuzun bir masanın uzandığı rahat deri bir koltukda oturuyordu. Oda yeni araba ve deri kokusuyla doluydu. Kurabiye yiyordu ve hukuk kariyerindeki ilk emlak işini yapıyordu.</p>

  <p class="calibre10">Russell Reeves’in şehirdeki avukatları evraklar, araştırma planları ve belediyeden alınmış onay belgesi üzerinde çalışıyordu. Kurum içi hesabından 4 milyon dolarlık bir miktar Andy’nin yeni güven hesabına bağlanacaktı; Andy 100 dolardan fazlasını bugüne kadar elinde tutamadığından hiç güven hesabı sahibi olmamıştı. Russell’ın avukatları tüm yasal işlemleri yapmıştı ama Andy projede ilerideki adamdı. SoCo’nun yüzüydü. O, Russell Reeves’in nehrin güney tarafındaki avukatıydı.</p>

  <p class="calibre10">Fakat şu anda kuzey tarafındaydı.</p>

  <p class="calibre10">Satıcının avukatı da masada, Andy’nin karşısında oturuyordu. Şehir merkezinde bir hukuk firmasının ortaklarından biriydi; üzerinde parlak siyah bir takım elbise ve yüzünde kendine güvenen bir ifadeyle önünde duran evraklara bakıyordu. Andy ise trafik mahkemesinde giydiği kıyafetlerle oradaydı; mavi spor bir ceket, kot pantolon, kırışık bir gömlek, takma bir kravat ve Converse spor ayakkabılar.</p>

  <p class="calibre10">Reeves ve satıcı çoktan anlaşmayı imzalamışlardı; son olarak avukat harflerin noktalarını koyuyor ve evrakların yasal statüye uygun hale gelmesi için değişiklikler yapıyordu. Andy bir şeyler yapması gerektiğini hissederek önündeki evrakları karıştırmaya başladı. Belgeler, yasal güvenceler, tazminatlar ve beyan ettikleri oldukça profesyonelce hazırlanmış görünüyordu. Andy okulda emlak dersi almıştı ama daha önce hiçbir belgeyi inceleme şansını elde edememişti.</p>

  <p class="calibre10">Lanet olsun. Kurabiyelerden eline bulaşmış olan çikolata şimdi evrakların en üstündeki beyaz kağıda sıvanmıştı. Andy etrafta peçete arandı ama bulamadı. Bu yüzden parmağını yaladı ve sonra da kağıttaki lekeyi parmağıyla sildi fakat tek yapabildiği lekeyi kağıda yaymak olmuştu. Andy tekrar ıslattığı parmağı ile müdahale etmeye çalıştığı anda tapu görevlisi konuşmaya başladı, “Andy, beyannamedeki borç, mülkiyet ve ihtiyati haczin şekli konusunda sorunun var mı?”</p>

  <p class="calibre10">Andy belli belirsiz bu söylediklerini belgede gördüğünü anımsadı.</p>

  <p class="calibre10">“Ah, hayır, tabii ki.”</p>

  <p class="calibre10">Neye onay verdiği hakkında hiçbir fikri yoktu. Adam da, kadın da bunu biliyordu. Ama hiçbiri umursamıyordu. Kadın sadece şirketinin cebine girecek olan 22,700 dolarlık primi düşünüyordu; adam ise iki saatlik çalışmasının karşılığı olan 800 doları cebine indirmeyi ve kurabiyeleri umursuyordu. Paranın sesini duyabiliyordu! Tanrım, şehir merkezindeki avukatlar için işler böyle mi yürüyordu? Bu saatlik çalışma olayı tam bir para makinesiydi. Bu bir avukatın rüyasıydı.</p>

  <p class="calibre10">Önemli anların avukatı olma durumuna alışabilirdi.</p>

  <p class="calibre10">Bir saat sonra, tapu şirketinden çıktığında cepleri Floyd T. ve Ramon için kurabiye doluydu. Andy kaldırımda bir anlığına durdu ve eylül güneşinin tadını çıkardı. Güven hesabından 4 milyon doları tapu şirketinin banka hesabına yollamıştı; karşılığında tapuyu almıştı ve kariyerinin ilk emlak işini başarıyla sonuçlandırmıştı.</p>

  <p class="calibre10">Ömründe ilk defa Andy Prescott başarılı olduğunu hissetti.</p>

  <div class="mbppagebreak" id="calibre_pb_18"></div>
</body>
</html>
