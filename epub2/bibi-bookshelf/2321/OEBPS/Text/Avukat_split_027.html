<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Avukat</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre12" id="filepos595109"><span class="calibre13"><span class="bold">Bölüm 18</span></span></p>

  <p class="calibre14">Harmon Payne, Andy Prescott’un bürosunu Pazar günü de kapalı buldu çünkü Andy o sabah Russell Reeves’in listesinde bulunan sekizinci kadını da bulmak için birinci sınıfta San Diego’ya uçmuştu. Bu yüzden Harmon ve Cecil günlerini kaldıkları otelin barında büyük ekran televizyonda maç izleyerek geçirdiler.</p>

  <p class="calibre10">“Harmon, burada yazana göre Congress Caddesi köprüsünün altında 1,5 milyon kuyruksuz yarasa yaşıyormuş ve sadece günbatımında ortaya çıkıyormuş. İzlemeye gidelim mi? İzlemesi harikaymış.”</p>

  <p class="calibre10">“Hayır.”</p>

  <p class="calibre10">“Lady Bird Johnson Yabani Çiçekler Merkezi’ne gidebilir miyiz?”</p>

  <p class="calibre10">“Hayır.”</p>

  <p class="calibre10">“Meclis binası?”</p>

  <p class="calibre10">“Hayır.”</p>

  <p class="calibre10">“Fakat eyaletin en büyüğüymüş?”</p>

  <p class="calibre10">“Hayır.”</p>

  <p class="calibre10">“Peki şehirde Segway ile tur atalım o zaman. Bu eğlenceli olurdu.”</p>

  <p class="calibre10">“Hayır.”</p>

  <p class="calibre10">“En azından fahişe tutabilir miyiz?”</p>

  <p class="calibre10">“Hayır.”</p>

  <p class="calibre10">Andy, La Jolla çevresinde yaşayan Sally Armstrong’u bulmak için bir Audi kiraladı.</p>

  <p class="calibre10">Sally otuz sekiz yaşında, çekici, evli ve zengin biriydi; Pasifik Okyanusu’na bakan kocaman bir evi vardı. Biri on beş yaşında oldukça sağlıklı bir kızı ile on dokuz yaşında kol ve ayakları felçli bir oğlu vardı. On altı yaşındayken Jimmy Armstrong yeni Mustang’inin kontrolünü kaybetmiş ve bir telefon kulübesine bindirmişti. Tekerlekli sandalyeye ömrü boyunca muhtaç olacaktı. Fakat alabileceği en iyi bakımı zaten alıyordu.</p>

  <p class="calibre10">Russell Reeves’in parasına ihtiyacı yoktu.</p>

  <p class="calibre10">Andy yol boyunca sürdü ve kasım ayı olmasına rağmen üzerlerinde bikinileri olan sarışın Californialı kızların patenle kaydıklarını gördü. Bir gece Del Coronado Hotel’de kaldı ve enchilades yedi. Sahilde yürüdü ve güneşin Pasifik Okyanusu’na batışını izledi. Hasta çocukları düşündü. Sekizde yedi. Bu hiç mantıklı değildi.</p>

  <p class="calibre10">Sonraki sabah, Andy kot pantolununu ve spor ayakkabılarını giyip havaalanına bir taksiyle gitti. Austin Belediye Mahkemesi’ni aradı ve Yargıç Judith’in yardımcısına Russell Reeves’in işleri için şehir dışında olduğunu söyledi. Yardımcı bu pazartesi bakılacak olan davalarını ertelemek için istekli oldu. Andy Austin’e geri uçtu.</p>

  <p class="calibre10">Andy Prescott’un uçağı Büyük Kanyon’un üzerindeyken, Dr. Glenn Hall, Russell Reeves’in Reeves Araştırma Enstitüsü’nde bulunan odasına girdi.</p>

  <p class="calibre10">“DNA eşleşti,” dedi. “Bu o.”</p>

  <p class="calibre10">Andy’nin uçağı saat üçte indi. Hemen Russell Reeves’i aradı ve Andy’nin ofisinde buluşmaya karar verdiler. Andy oraya vardığında siyah limuzin çoktan kapının önünde bekliyordu; fakat Ramon’un dükkanının önünde bir kalabalık vardı. Andy taksinin ücretini ödedi ve araçtan indi. Hızla kalabağın içine daldı ve insanları yararak ilerledi, Floyd T.’nin yerde kaldırımın üzerinde yattığını gördü.</p>

  <p class="calibre10">“Floyd T.!”</p>

  <p class="calibre10">Russell Reeves yanında diz çökmüş; Darrell ayakta duruyordu. Andy, Darrell’ı itti.</p>

  <p class="calibre10">“Ona ne yaptın?”</p>

  <p class="calibre10">“Hiçbir şey. Yemin ederim. Burada duruyordu sonra birdenbire yere yuvarlandı.”</p>

  <p class="calibre10">“Kalp krizi geçirdi, Andy,” dedi Russell.</p>

  <p class="calibre10">“Nefes alıyor mu?”</p>

  <p class="calibre10">Russell Floyd T.’nin nabzını kontrol etti.</p>

  <p class="calibre10">“Hayır.”</p>

  <p class="calibre10">Ramon haç çıkardı.</p>

  <p class="calibre10">“Lanet olsun.” Andy çevredekilere doğru haykırdı: “Suni teneffüs yapmayı bilen var mı?”</p>

  <p class="calibre10">“Ben biliyorum.”</p>

  <p class="calibre10">Russell, Floyd T.’nin çenesini aşağı doğru eğdi ve böylece hava yolunu düzleştirdi, sonra burnunu parmaklarıyla kapadı. Ağzını Floyd T.’ninkine dayadı. Yavaşça üfledi, bir defa, iki defa.</p>

  <p class="calibre10">“Bay Reeves,” dedi Darrell, “ağzının nerelere değdiğini bilemezsiniz.”</p>

  <p class="calibre10">Sonra doğruldu, ellerini birleştirdi ve Floyd T.’nin göğsüne bastırdı – “bir, iki, üç” – ve aynısını tekrarlamaya devam etti. Tekrar Floyd T.’ye suni teneffüs yaptı.</p>

  <p class="calibre10">Doğruldu ve şöyle dedi: “Darrell, onu limuzine bindir.”</p>

  <p class="calibre10">“Fakat Bay Reeves, daha yeni temizletmiştim.”</p>

  <p class="calibre10">“Kaldır onu!”</p>

  <p class="calibre10">Darrell diz çöktü, Floyd T.’yi kucakladı ve sanki minik bir bebekmiş gibi onu yerden kaldırdı. Floyd T.’yi limuzine taşırken Russell arabanın kapısını açtı. Darrell kucağında Floyd T. ile birlikte limuzinin içerisinde kayboldu. Darrell, Floyd T.’yi koltuğa yatırdı, sonra da sürücü koltuğuna geçti. Andy, Ramon’a dönüp bağırdı: “Onun alışveriş arabasını dükkana koy!” Sonra da Russell’ın ardından limuzine bindi.</p>

  <p class="calibre10">Harmon ve Cecil sokağın karşısında Crown Vic marka arabalarında oturmuş olan biteni seyrediyordu.</p>

  <p class="calibre10">“Dünyadan bir evsiz daha azalmış oldu,” dedi Harmon.</p>

  <p class="calibre10">“Ömrüm boyunca bir limuzine binmedim,” dedi Cecil. “Bahse girerim muhteşemdir.”</p>

  <p class="calibre10">“O dilenci için o kadar da eğlenceli değildir.”</p>

  <p class="calibre10">Gün boyunca Andy Prescott’un bürosunu izlediler, fakat 15141/2’a ne gelen ne de giden oldu. Neredeydi bu herif?</p>

  <p class="calibre10">“Prescott denen adamın neye benzediğini bile bilmiyoruz,” dedi Cecil.</p>

  <p class="calibre10">“Bir avukata benziyor. Avukata benzer birini gördün mü?”</p>

  <p class="calibre10">“Tüm şehirde normal görünümlü tek bir kişi görmedim, tabii limuzindeki o adam hariç. Sence o Prescott mu?”</p>

  <p class="calibre10">“Limuzini ve koruması olan bir trafik cezası avukatı mı? Pek sanmıyorum, Cecil.”</p>

  <p class="calibre10">“Doğru dedin.”</p>

  <p class="calibre10">Limuzinin içinde, Russell Austin General Hospital’a gitmelerini emretti. Andy sırt çantasından cep telefonunu çıkarıp hastaneyi ararken Russell yaşlı adama suni teneffüs yapmaya devam etti. Hastaneye vardıklarında tüm doktorlar ve hemşireler girişte toplanmışlardı. Andy kapıyı açıp dışarı fırladı. O ve Darrell, Floyd T.’yi girişte bekleyen tekerlekli sedyenin üzerine koydular. Doktorlar ve hemşireler sanki içeri kaçak bir Meksikalı göçmen girmişçesine durmuş Floyd T.’ye bakıyorlardı.</p>

  <p class="calibre10">“Hadi onu içeri götürün!” dedi Andy.</p>

  <p class="calibre10">“O evsiz mi?” diye sordu bir hemşire.</p>

  <p class="calibre10">“Evet. Ne olacak?”</p>

  <p class="calibre10">“Ama biz özel hastaneyiz. Eğer sigortası yoksa onu devlet hastanesine götürmelisiniz.”</p>

  <p class="calibre10">“O bir savaş kahramanı!”</p>

  <p class="calibre10">“O zaman onu bir gazi hastanesine götürün,” dedi bir doktor.</p>

  <p class="calibre10">“Nerede bu yer?”</p>

  <p class="calibre10">“San Antonio’da.”</p>

  <p class="calibre10">“Yani buradan 130 km. uzağa mı gidelim?”</p>

  <p class="calibre10">Russell limuzinden indi.</p>

  <p class="calibre10">“Onun sigortası var. Ben.”</p>

  <p class="calibre10">Tüm hemşirelerin ve doktorların yüz ifadesi değişmişti.</p>

  <p class="calibre10">“Bay Reeves,” dedi bir hemşire.</p>

  <p class="calibre10">“Bu adamla ilgilenin.”</p>

  <p class="calibre10">“Onu hemen acil servise götürün!” dedi doktor. “Derhal!”</p>

  <p class="calibre10">Tüm sağlık birimi arı gibi çalışmaya başlamıştı. Biri sedyenin üzerine çıkıp Floyd T.’ye suni teneffüs yaparken diğerleri de sedyeyi otomatik kapıya doğru itti. Bir anda köşeyi dönüp kayboldular.</p>

  <p class="calibre10">Otuz dakika sonra, Andy, Floyd T.’nin evraklarını doldurdu. Russell Reeves adamın mali sorumluluklarını alacağına dair imza attı ve bekleme odasına geçtiler. Beklemeye başladılar. Bu arada Jo’s’dan alınmış kahveleri içtiler. Russell, Darrell’ı alması için yollamıştı. Floyd T. acil bir bypass ameliyatına alınmıştı.</p>

  <p class="calibre10">“Teşekkürler, Russell.”</p>

  <p class="calibre10">“Güzel kahve.”</p>

  <p class="calibre10">“Kahve için değil, Floyd T. için teşekkürler.”</p>

  <p class="calibre10">“Biliyorum.” Russell başını sallamıştı. “Hastaneler. Burası kâr gütmeyen özel bir hastane. Yoksul insanlara ücretsiz baktıkları için vergi ya da ödemeleri zorunlu olan şeylerden muaf tutuluyorlar. Fakat ücretsiz bakmıyorlar. Fakirleri devlet hastanelerine postalıyorlar. Sigortası olmayan kişileri tedavi ettiklerinde sigortalılardan aldıkları paranın iki mislini alıyorlar.</p>

  <p class="calibre10">“Neden?”</p>

  <p class="calibre10">“Çünkü bunu yapabiliyorlar. Ve sigorta şirketleri de normal insanların alamayacağı indirimler talep ediyor.”</p>

  <p class="calibre10">“Aynı tedavi için farklı insanlardan farklı paralar mı alıyorlar? Bu adil değil.”</p>

  <p class="calibre10">“Hayır, Andy, değil. Vergi muafiyetleri fes edilmeli. Fakat devlet yasayı uygulayamıyor. Politikacılar işte. Ulusal sağlık politikasına karşı olmuştum ama artık bunun tek adil yol olduğunu biliyorum. Diğer türlü sadece benim gibiler tıbbi bakım alabilir. En azından sağlık sektörünü politika gibi değil de bir iş gibi yönetebilirdik. Amerikan devleti dünyanın en büyük ilaç müşterisi – çocuk bakımı, yaşlı bakımı, gazilerin bakımı – fakat ilaç şirketleriyle görüşüp asla indirim isteyemezler. Liste fiyatından satın alırlar. Ne kadar ahmakça değil mi? Fakat ilaç şirketleri politikacıların kampanyalarına bağışlar yapıyor böylece senato Amerikan vatandaşlarının aynı ilaçları Kanada’da daha ucuza almaları için gitmelerini yasal hale getiriyor.”</p>

  <p class="calibre10">Russell sakinleşmek için bir süre bekledi.</p>

  <p class="calibre10">“Pekala, bana sekizinci kadından bahset.”</p>

  <p class="calibre10">Andy dosyayı müvekkiline uzattı. Russell, Andy’nin San Diego’da yaşayan Sally ve Jimmy Armstrong hakkındaki detaylı raporunu karıştırdı. Russell başını sallıyordu.</p>

  <p class="calibre10">“On altı yaşında felç…tekerlekli sandalyeye mahkum olmuş.”</p>

  <p class="calibre10">“Sekiz çocuktan yedisi, Russell.”</p>

  <p class="calibre10">“Bu benim oğlum değil, Andy. Ve kız kardeşi de benden değil. Selly ile on iki yıl önce tanışmıştım.”</p>

  <p class="calibre10">“Bir diğer evli kadın… sen evliyken beraber olduğun.”</p>

  <p class="calibre10">“Boşanmıştı. Tekrar evlenmiş olmalı.”</p>

  <p class="calibre10">Andy dosyada Sally Armstrong’un boşanmasından ve ikinci defa evlendiğinden dosyada bahsettiğini anımsadı.</p>

  <p class="calibre10">“Bu çocukların hepsi hasta.”</p>

  <p class="calibre10">“Çok fazla düşünüyorsun Andy. Hayat çok raslantısal. Acımasız raslantılar.”</p>

  <p class="calibre10">“En azından Jimmy’ye çok iyi bakılıyor.”</p>

  <p class="calibre10">“Gene de güven hesabına bir milyon göndereceğim. San Diego’ya uçup, parayı verebilirsin…Frankie Doyle’u bulduktan sonra.”</p>

  <p class="calibre10">“DNA eşleşti mi?”</p>

  <p class="calibre10">Russell Reeves başıyla onayladı: “O kız benden, Andy.”</p>

  <p class="calibre10">“Natalie Riggs hamile mi?”</p>

  <p class="calibre10">Tres’in suratı asıktı: “İki aylık, doktor söylemiş.”</p>

  <p class="calibre10">Andy ve Tres, Güero’s’daki her zamanki masalarında oturuyorlardı. Dave çıplak yoga dersindeydi ve Curtis de akşam dersindeydi.</p>

  <p class="calibre10">“Nasıl karşıladı?”</p>

  <p class="calibre10">“Çok mutlu.” Tres omuz silkti. “Hormonlar onu bu hale getirmiş olmalı. O ve annesi, şu anda Neiman Marcus’da hamile kıyafetleri alıyorlar.”</p>

  <p class="calibre10">“Muhtemelen iç çamaşırı giymeye başlayacaktır.”</p>

  <p class="calibre10">“Evet, devasa iç çamaşırlar.”</p>

  <p class="calibre10">“Lütfen bu kadar memnun olma, Tres.”</p>

  <p class="calibre10">“Kameramanını da yanında götürdü.”</p>

  <p class="calibre10">“İç çamaşırı almaya mı?”</p>

  <p class="calibre10">“Haber için. Dediğine göre hamilelik ve anne olma sürecini en başından sonuna kadar çekecekmiş, başından sonuna gerçek zamanlı olarak.” Birasından bir yudum aldı. “Tabii ki bu evlenmemiz anlamına geliyor. Sağdıcım olacak mısın?”</p>

  <p class="calibre10">“Bedava bira alacak mıyım?”</p>

  <p class="calibre10">Corona’larından içtiler ve Tres’in bekârlığının son günlerinini onurlandırırcasına bir süre hayatı düşündüler.</p>

  <p class="calibre10">“Dostum, vücudu çok güzeldi,” dedi Tres usulca, sanki ölmüş bir arkadaşından bahsediyordu.</p>

  <p class="calibre10">“Tekrar eski haline dönecektir, Tres. Natalie doğumdan sonra şişman kalacak biri değil.”</p>

  <p class="calibre10">“O da bunu söylüyor. Fakat onu dün gece çift porsiyon çikolatalı dondurmayı yerken görmeliydin.”</p>

  <p class="calibre10">Bir diğer rahatsız edici sessizlik araya girdi, bu defaki Natalie’nin vücudu içindi. Sessizliği Tres bozdu.</p>

  <p class="calibre10">“Floyd T. nasıl?”</p>

  <p class="calibre10">“İyi. İki bypass ameliyatı geçirdi. Uyumaya ihtiyacı olduğunu söylediler, bu yüzden doğruca buraya geldim. Doktor en az bir hafta hastanede yatacağını söyledi.”</p>

  <p class="calibre10">“Reeves onu limuzinle hastaneye mi götürdü? Tüm masrafları karşıladı ha öyle mi?”</p>

  <p class="calibre10">“Ve ona suni teneffüs yaptı.”</p>

  <p class="calibre10">“Bunu yapabileceğimi sanmıyorum. O cidden iyi bir adam, tıpkı söyledikleri gibi.”</p>

  <p class="calibre10">“Evet, sanırım öyle.”</p>

  <p class="calibre10">Tres ona doğru döndü.</p>

  <p class="calibre10">“Öyle mi <span class="italic">sanıyorsun</span>? Konuş benimle dostum.”</p>

  <p class="calibre10">Andy duraksadı sonra da devam etti: “Tres bunun hakkında tek kelime edemezsin, Natalie’ye bile.”</p>

  <p class="calibre10">“Ne hakkında tek kelime bile edemem?”</p>

  <p class="calibre10">“Olanlar ortaya çıkarsa Russell Reeves’in bana neler yapabileceğini hayal bile edemiyorum. Üstelik Natalie bir gazeteci.”</p>

  <p class="calibre10">“Natalie’nin onu takip etmesi için bir özel dedektif tuttuğumu öğrense bana neler yapacağını hayal edemiyorum. Şu anda Meksika sularındayız, dostum.”</p>

  <p class="calibre10">Andy cesaret almak için birasından bir yudum aldı.</p>

  <p class="calibre10">“Russell Reeves’in eski kız arkadaşlarını izliyorum. On yedi tane.”</p>

  <p class="calibre10">“<span class="italic">On yedi</span> mi? İmkanı yok.”</p>

  <p class="calibre10">“Hayır var. Tüm ülkeyi gezdim.”</p>

  <p class="calibre10">“Bu yüzden mi bu kadar çok seyahat ediyordun?”</p>

  <p class="calibre10">Andy başıyla onayladı: “İlk altı kadını kolayca bulduk.”</p>

  <p class="calibre10">“Bulduk derken?”</p>

  <p class="calibre10">“Ben ve şehir merkezinde bulunan eski bir FBI ajanı olan bir özel dedektif. Bana ismini Russell vermişti ama dedektif müvekkilimin Russell olduğunu bilmiyor. Neyse, onları bulduk ve Russell her birine birer milyon dolar verdi. İsmini gizli tuttu.”</p>

  <p class="calibre10">“Neden?”</p>

  <p class="calibre10">“İsmini bilmelerini istemiyor—”</p>

  <p class="calibre10">“Hayır. Neden onlara para verdi?”</p>

  <p class="calibre10">“Telafi etmek istediğini söylemişti. Çünkü onlara kötü davranmış ve onları terk etmiş.”</p>

  <p class="calibre10">Tres başıyla onayladı. “Zengin-suçlu sendromundan muzdarip. Zengin bir pislik olduğu için suçluluk duyuyor bu yüzden para saçıyor. Zenginler arasında yaygındır… tabii benim için geçerli değil, çoğu zengin arasında yaygın.” Tres omuz silkti. “Kuşkusuz onun için bir milyon vermek bir dilenciye para vermekten farksız. Ya da sana.”</p>

  <p class="calibre10">“Teşekkür ederim.”</p>

  <p class="calibre10">“Yani avuç dolusu para veriyor. Peki sorun ne?”</p>

  <p class="calibre10">“Yedinci kadını bulmak için epey zorlandık; adı Frankie Doyle. Bu yüzden son bulunduğu adres olan Boston’a gittim ve eski kocası ile konuştum. Adı Mickey. Kadını dövermiş, bu yüzden üç yıl önce kadın ondan boşanmış ve beş yaşlarındaki kızını da yanına almış. Montana’ya sonra da New Mexico ve şimdi de Buda’ya taşınmış.”</p>

  <p class="calibre10">“Yolun sonundaki Buda mı?”</p>

  <p class="calibre10">“Evet. Ve her seferinde adlarını değiştirmişler.”</p>

  <p class="calibre10">“Mickey’den gerçekten korkuyor olmalı.”</p>

  <p class="calibre10">“Belki. Fakat biz onu bulduk. Ya da Lorenzo buldu diyelim.”</p>

  <p class="calibre10">“Neden FBI’dan olan o herif değil?”</p>

  <p class="calibre10">“O kitaba uygun çalışıyordu.”</p>

  <p class="calibre10">“Kadınla tanıştın mı?”</p>

  <p class="calibre10">Andy başıyla onayladı: “Mickey dışında kimseyle çıkmadığını söyledi.”</p>

  <p class="calibre10">“Yalan söylüyor.”</p>

  <p class="calibre10">“Neden yalan söylesin?”</p>

  <p class="calibre10">“Herkes yalan söyler.”</p>

  <p class="calibre10">“Belki de.”</p>

  <p class="calibre10">“Tamam, Mickey’den kaçıyor. Ve Reeves ona bir milyon dolar vermek istiyor. Hâlâ sorun ne anlamadım.”</p>

  <p class="calibre10">“Russell kadının kızının ondan olduğunu söylüyor.”</p>

  <p class="calibre10">“Vaay. Bir saniye. Nasıl ama?”</p>

  <p class="calibre10">“Anlattığına göre Boston’da Massachusetts Teknoloji Enstitüsü’nde hocalık yaparken bir ilişki yaşamışlar. Dokuz yıl önce.”</p>

  <p class="calibre10">“O zamanlar evliydi?”</p>

  <p class="calibre10">“Ve bir de o kadın vardı.”</p>

  <p class="calibre10">“Şimdi sorunu anladım, Russell Reeves’in gayri meşru bir çocuğu var. O kızın ondan olduğunu nereden biliyor?”</p>

  <p class="calibre10">“DNA.”</p>

  <p class="calibre10">“Kızın DNA’sını nasıl aldı?”</p>

  <p class="calibre10">“O almadı.”</p>

  <p class="calibre10">“Sen mi aldın?”</p>

  <p class="calibre10">Andy başıyla onayladı.</p>

  <p class="calibre10">“Nasıl?”</p>

  <p class="calibre10">“Çöp kutusundaki yara bandından.”</p>

  <p class="calibre10">Tres etkilenmiş görünüyordu.</p>

  <p class="calibre10">“Kadın, çocuğunun babasının Reeves olduğunu biliyor mu?”</p>

  <p class="calibre10">Andy omuz silkti: “DNA’yı almaya gittiğimde o ve kızı çoktan gitmişlerdi.”</p>

  <p class="calibre10">“Neden?”</p>

  <p class="calibre10">“Korkmuşlar.”</p>

  <p class="calibre10">“Neyden? Ya da Kimden?”</p>

  <p class="calibre10">“Bilmiyorum.”</p>

  <p class="calibre10">“Yani Reeves eski kız arkadaşlarını bu kızı bulmak için mi arıyordu?”</p>

  <p class="calibre10">“Evet… ya da başka çocuğu var mı onu bulmak için. Fakat asıl tuhaf kısım şu.”</p>

  <p class="calibre10">Tres kahkaha attı: “Sanki anlattıkların çok normaldi?”</p>

  <p class="calibre10">“Bulduğum sekiz kadından yedisinin tıpkı Russell gibi hasta çocukları vardı.”</p>

  <p class="calibre10">“Nasıl hasta?”</p>

  <p class="calibre10">“Kanser, felç, serebral palsi…Hasta olmayan tek çocuk ise—”</p>

  <p class="calibre10">“Reeves’in gayri meşru çocuğu.”</p>

  <p class="calibre10">Andy başıyla onayladı: “Fakat Russell onun hasta olabileceği için endişeli. Oğluna geçen kanserli genin ona da geçmiş olacağından korktuğunu söyledi.”</p>

  <p class="calibre10">“Ölmek üzere olan oğlunun.”</p>

  <p class="calibre10">“Kesinlikle. Dedi ki eğer kızda da varsa, bilim adamlarından gen tedavisi yapmalarını isteyeceğini söyledi. Kızın hayatını kurtarmak için.”</p>

  <p class="calibre10">“Yani kadın Mickey’den kaçıyor….ya da birisinden…fakat kızının kanser olabileceğinden haberi yok… ya da olduğundan.”</p>

  <p class="calibre10">Andy bir kez daha başıyla onayladı.</p>

  <p class="calibre10">“Ve Russell onu bir kez daha bulmanı istiyor.”</p>

  <p class="calibre10">“Evet.”</p>

  <p class="calibre10">“Karmaşık.”</p>

  <p class="calibre10">Sessizce oturdular ve biralarını bitirdiler.</p>

  <p class="calibre10">“Tres, sana zengin adam sorusu sorabilir miyim?”</p>

  <p class="calibre10">“Vergiden muaf devlet tahvili.”</p>

  <p class="calibre10">“Russell Reeves zengin olduğu için mi karmaşık biri? Yoksa karmaşık olduğu için zengin?”</p>

  <p class="calibre10">“O zengin çünkü gerçek bir dahi. Karmaşık bir hayat yaşıyor çünkü zengin olduğun zaman hayatın basit şeylerini kolayca halledersin. Faturaları ödemek için endişe duymazsın ya da ilaç giderlerini takmazsın ya da üniversite harcını dert etmezsin. Yani sen hayatı ilginç kılmak için karmaşık hale getirmedikçe hayat sıkıcı bir hal alır.”</p>

  <p class="calibre10">“Teksas Üniversitesi güzeli ile evlenip yasak ilişki yaşamak gibi mi?”</p>

  <p class="calibre10">Tres başıyla onayladı: “Pek çok zengin insan gibi o da kuralların onu kapsamadığını fark etti. İstediği her şeyi yapabilir. Tabii ki geçmiş her zaman gelip seni popondan ısıracaktır…tıpkı gayri meşru çocuğun olduğunu keşfettiğin gibi. İşte o zaman hayat karmaşık hale gelir.”</p>

  <p class="calibre10">“Sen de mi böylesin?”</p>

  <p class="calibre10">“Muhtemelen kırklı yaşlarıma geldiğimde öyle olacağım.”</p>

  <p class="calibre10">Congress Caddesi’nde az farkla hızla gelen bir kamyon tarafından ezilmekten kurtulan bisiklet taksiyi izlediler.</p>

  <p class="calibre10">“Bu çok fena olabilirdi,” dedi Tres. Andy’ye doğru döndü sonra da, “Dikkatli ol, adamım,” dedi.</p>

  <p class="calibre10">Andy, arkadaşının ciddi ifadesine güldü.</p>

  <p class="calibre10">“Tres, bu iş Yaramaz Şeylerin Tuhaflık Cetveli’nde on üzerinden onluk kabul ama tehlikede falan olduğumu sanmıyorum.” Bisiklet taksiyi işaret ederek konuştu: “Congress’de bu şeylerden biriyle gitmek çok daha tehlikeli.”</p>

  <p class="calibre10">“Dünkü gazeteyi okudun mu?”</p>

  <p class="calibre10">Andy başını hayır anlamında salladı: “San Diego’day- dım.”</p>

  <p class="calibre10">Tres arka cebinden gazeteyi çıkardı ve bir sayfayı açtı. Sayfa masanın üzerine yayılmıştı. Gazetede New York’un Ithaca kısmında vurulup öldürülmüş olan Austin’li bir avukat hakkında bir haber vardı. Belli ki bir soygun olayıydı. Adam sadece kırk yaşındaydı.</p>

  <p class="calibre10">“Bunun benimle ne ilgisi var?”</p>

  <p class="calibre10">“Haberin tamamını oku.”</p>

  <p class="calibre10">Andy sesli okudu: “‘Laurence G. Smith, Rankin Edward &amp; Phillips’in ortaklarından biriydi. Seçkin hukuk firmasının müşterileri arasında….Russell Reeves de bulunuyor.”’</p>

  <div class="mbppagebreak" id="calibre_pb_27"></div>
</body>
</html>
