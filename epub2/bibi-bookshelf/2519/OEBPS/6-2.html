<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6-2.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:44eb52e5-fd92-4589-801b-ccfe789cac2c"/>
	</head>
	<body>
		<div id="x6-2.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-3">Balat’ın Golemi - 17. yüzyıl</p>
				<p class="paragbas">Ben Moşe, Avram’dan olma, Rakel’den doğma Hekim Moşe, Osmanlı zindanında başımı vuracak celladı beklerken yazıyorum bu satırları.</p>
				<p class="paragraf"><span>Amacım, atalarımızın ilmine merak duyan saf Yahudi gençlerinin </span><span>ileride benim durumuma düşmelerini engellemektir. Eski ilimler ehline bırakılmalıdır, derler. </span><span>Bana sorarsanız, bir sandığa kilitlenip Akdeniz’in en derin çukuruna </span><span>atılmalıdırlar. İnsan, bizlerden çok daha arif olan atalarımızın bile ancak </span><span>seneler süren çilelerden sonra yanına yaklaşabildiği bu ilimlere bulaşmadan önce, </span><span>işinin ehli olup olmadığını bilemez. Olmadığını anladığında ise artık çok </span><span>geçtir. Şanslı ise suçunun cezasını çabucak çeker. Yok, bir de </span><span>benim gibi talihsiz ise bir zindanda celladını bekler.</span></p>
				<p class="paragraf"><span>Bu dünyadan </span><span>göçüp gittiğinde geride kendisini hatırlatacak hiçbir şey bırakmayacak bir idam </span><span>mahkûmunun, felâketini aktardığı bir hikâyede biraz kendinden bahsetmesini hoş görürsünüz </span><span>sanırım.</span></p>
				<p class="paragraf"><span>İspanyol Kralı Ferdinand’ın, din kardeşlerimizi atalarının topraklarından sürdüğü, </span><span>bizim takvimimize göre 5252, Hıristiyan takvimine göre ise 1492 yılında, </span><span>Malaga’da doğmuşum. Henüz ufak bir bebek iken annem ve </span><span>babam beni de yanlarına alarak Türk padişahının gönderdiği gemilere binip </span><span>Kostantiniyye’ye kaçmışlar. Arkada kalanların kaderleri hayli makus olmuş. Misal, </span><span>gemilere yetişemeyen amcam haydutlar tarafından belki elmas saklamıştır diye karnı </span><span>deşilerek öldürülmüş.</span></p>
				<p class="paragraf"><span>Uzun ve zorlu bir yolculuktan sonra Kostantiniyye’ye </span><span>varan ailemi Balat mahallesine yerleştirmişler. Burada babam bizim için yeni </span><span>bir ev yapmış ve ailem Balat’ı yeni yuvası bellemiş.</span></p>
				<p class="paragraf"><span>Neyse, daha fazla uzatıp da sizleri sıkmayayım. Zira amacım sizleri </span><span>sıkıp da hikâyeden uzaklaştırmak değildir. Tam tersine, hikâyemi baştan sona </span><span>okumanızı sağlamaktır. Okuyasınız ki benim düştüğüm duruma düşmeyesiniz.</span></p>
				<p class="paragraf"><span>On sekiz </span><span>yaşına gelince, ünlü hekim Zekeriya ben Yakob’un yanında tababet </span><span>ilmini öğrenmeye başladım. Bir insanın nasıl tedavi edileceğini öğrendiğim gibi, </span><span>kısa zaman içinde öleceği neredeyse kesin olan bir hastanın tedavisine </span><span>talip olmamayı da öğrendim. Hekimlikte hasta yaşarsa Allah’tan, ölürse </span><span>hekimden bilinir, diye bir laf vardır. Hekim, kendi salâhiyeti açısından </span><span>bir hastayı kabul edip etmemesi gerektiğini şıp diye anlamalıdır. İlmin </span><span>kendisi kadar, hekimlik sanatının bu gibi püf noktalarını da ustamın </span><span>yanında öğrendim.</span></p>
				<p class="paragraf"><span>Velhasılıkelam, zaman geçtikçe önce çıraklıktan kalfalığa, sonra da </span><span>kalfalıktan ustalığa terfi ettim. Ustamın yardımı ile bulduğum hatırlı birkaç </span><span>kibar müşterim sayesinde mütevazı da olsa bir isim yaptım. Allah’</span><span>a çok şükür işlerim tıkırındaydı. Lâkin ne derler bilirsiniz, bela </span><span>insanı en beklemediği ve en keyifli olduğu anda bulurmuş. Benim </span><span>gibi kendi belasını arayanlar ise, ne zaman işleri yolunda gitmeye </span><span>başlasa, ne yapar ne eder bir yolunu bulur ve bir </span><span>çuval inciri berbat edermiş.</span></p>
				<p class="paragraf"><span>Kırklı yaşlara yaklaştıkça, bende eski ilimlere </span><span>karşı bir alâka başladı. Yanlış anlamayın, Hipokrat, Galen ve İbn-</span><span>i Sina’nın ilimlerine zaten vakıftım. Benim bahsettiklerim, atalarımızın büyük </span><span>bir özenle muhafaza edip de, ta vaat edilmiş topraklar zamanından </span><span>günümüze kadar bozulmadan intikal etmelerini sağladıkları ilimlerdir.</span></p>
				<p class="paragraf"><span>Yaratılışın kitabı Sefer </span><span>Yetzirah’ı en ince ayrıntısına kadar hatmettim. Elazer ben Judah’</span><span>ın Sadei Razayya adlı eserinde bahsettiği golem yaratma yöntemlerini adım </span><span>gibi ezberledim. İtiraf etmem gerekir ki, bir goleme can vermek </span><span>fikri bir hekim olarak da merakımı hayli celbediyordu. Geriye dönüp </span><span>bakınca görüyorum ki, felâketime yol açan istidadımın asıl sebebi, hekimliğimden </span><span>gelen, çalışan bir bedeni anlama arzusudur.</span></p>
				<p class="paragraf"><span>Bir goleme can verildikten </span><span>sonra kalbi olur mu? Ya beyni? Golem nasıl olur da </span><span>yemek yemez? Veba goleme bulaşır mı peki? Bu ve bunun </span><span>gibi haddimi aşan sorular sebebi ile gizli ilimlerin hazinelerini açmak </span><span>için yola çıkmıştım.</span></p>
				<p class="paragraf"><span>Çalışmalarımda ilerledikçe çok önemli bir şeyin farkına </span><span>vardım. Sefer Yetzirah da, Elazer ben Judah’ın eseri Sadei </span><span>Razayya da konu hakkında çok mühim kaynaklar olmalarına rağmen, goleme </span><span>can üfürme hususunu derinlemesine anlatmıyorlardı. Hatta sanki bilerek bu konu </span><span>karanlıkta bırakılmıştı.</span></p>
				<p class="paragraf"><span>Bu belirsizliğe rağmen evimin bodrumunda kendi ellerimle her </span><span>ayrıntısına dikkat ederek şekillendirdiğim golem, tüm denemelerime karşın canlanmadığında da </span><span>umutsuzluğa düşmedim.</span></p>
				<p class="paragraf"><span>Rab sabredenin mükâfatını verirmiş ya da bekleyen belasını </span><span>bulurmuş.</span></p>
				<p class="paragraf"><span>Günün birinde, uzun zamandır hastam olan zengin bir Süryani </span><span>tüccarın nıkrisine bakmak amacıyla evini ziyarete gitmiştim. Muayenenin sonunda tüccar </span><span>muayene ücretini her zamanki gibi akçe ile ödeyebileceğini, ancak benim </span><span>Yahudi kitaplarına düşkünlüğümü bildiğini ve istersem elindeki İbranice elyazmasını ücret </span><span>olarak alabileceğimi söyledi. Kendisine borcu olan bir Filistinli borcunu ödeyemeyince, </span><span>Kudüs’teki mal varlığını tüccarımıza nakletmek zorunda kalmış ve bu </span><span>kitap da bu nakille beraber gelmiş. Hiç düşünmeden teklifini kabul </span><span>ettiğimi söyledim.</span></p>
				<p class="paragraf"><span>Uşağın getirdiği kitabı elime aldım. Eski olmasına rağmen </span><span>güzelce korunmuş, ceylan derisi bir kaplaması vardı. İlk sayfayı açtım </span><span>ve kitabın adının Hayat Sanatı olduğunu gördüm. Bu isim beni </span><span>hem şaşırtmaya hem de heyecanlandırmaya yetti. Biraz daha inceleyince şaşkınlığım </span><span>bir kat daha arttı. Zira İbranice olan bu kitap, Herzem </span><span>bin Abdullah isminde Müslüman bir âlim tarafından kaleme alınmıştı. Kitabı </span><span>daha rahat inceleyebilmek için hastamdan izin istedim ve evime gittim.</span></p>
				<p class="paragraf"><span>Evimde Hayat Sanatı’nı biraz daha inceleyince Herzem bin Abdullah’</span><span>ın şahsından bahsettiği bölüme denk geldim. Öyle görünüyordu ki, Herzem </span><span>aslen Sicilyalı bir Yahudi olup sonradan Müslümanlığı seçmiş biriydi.</span></p>
				<p class="paragraf"><span>Herzem’</span><span>in kitabını okudukça, o güne değin aslında ne kadar da </span><span>gereksiz ayrıntılarla uğraştığımı anladım. Kitap daha önce okuduğum hiçbir metinde </span><span>görmediğim bir şeyden, golemin canını tutan bir can taşından bahsediyordu. </span><span>Bu taş gökten gelmeli ve demirden olmalıydı. Yazılanlara göre, can </span><span>taşı gökten düşerken iyice yanarak hava ile tavlanıyordu. Haliyle golemin </span><span>canını tutacak taş ateşte değil, havada tavlanmalıydı. Zira can dediğin </span><span>hava gibidir, uçar gider. Bu sebeple ancak havada tavlanmış bir </span><span>taş, bir canı tutabilir.</span></p>
				<p class="paragraf"><span>Pek tabii ki dikkat edilmesi gereken </span><span>bazı hususlar mevcuttu. Bunlardan en önemlisi ise can taşının yaşıydı. </span><span>Taş dünyaya düşeli çok olmamalıydı. Uzun zaman önce dünyaya düşen </span><span>taşlar zamanla tavlarını kaybeder ve tuttukları canı rahatsız ederlerdi. Bu </span><span>rahatsızlık golemin zaten çok da olmayan aklını iyice karıştırabilirdi. Aklı </span><span>karışmış bir golem, yaratıcısının sözünden çıkabilirdi.</span></p>
				<p class="paragraf"><span>Bütün bu gizli hazineleri </span><span>okuyup ezberledim. Canavarın alnına malum kelime yazıldıktan sonra, golemin iki </span><span>kaşının arasına çakılarak dev kuklaya can verecek taşın nasıl olması </span><span>gerektiğini iyice belledim. Her ne kadar golem sanatında kayıp halkayı </span><span>sonunda bulduğumu düşünsem de, kendi gözlerimle tecrübe etmeden, bahsedilen bu </span><span>can taşının bir goleme can verebileceğine inanmam mümkün değildi.</span></p>
				<p class="paragraf"><span>Simyacı </span><span>tüm tanıdıklarıma haber saldım. Filozof taşını aramayı bırakmalarını, kendileri için </span><span>daha elle tutulur bir görevim olduğunu söyledim. Aradığım can taşının </span><span>yakın zamanlarda dünyaya düşmüş olması gerektiğini özellikle belirttim. Doğru taşı </span><span>getirecek kişiye tam otuz Venedik altını vereceğimi de ekledim ve </span><span>beklemeye başladım. Vaat edilen ödül otuz altın olunca haliyle pek </span><span>uzun beklememe gerek kalmadı.</span></p>
				<p class="paragraf"><span>İstanbul’un gizemi çoktur ve bu </span><span>gizemlere akıl sır ermez. Bir gün çalışma odamda temizce kaleme </span><span>alınmış bir not buldum. Notu yazan şahıs, benim çalışmalarımı yakinen </span><span>takip ettiğini söylüyor ve bana bir âlim olarak hayranlık beslediğini </span><span>ekliyordu. </span></p>
				<p class="paragraf"><span>Üzerinde çalıştığım golemin can bulması için elzem can taşına </span><span>sahip olduğunu yazan bu kişi, istersem hemen yarın taşı bana </span><span>teslim edebileceğini söylüyor, bu hizmetinin karşılığında ise oldukça garip bir </span><span>istekte bulunuyordu. Çatladıkapı’nın solunda kalan yıkık dökük eve otuz </span><span>altın değerinde sucuk bırakırsam, taşın ertesi gün dertsiz ve tasasız </span><span>bir şekilde elime geçeceği sözünü veriyordu. </span></p>
				<p class="paragraf"><span>Yerimde başka biri olsa, </span><span>belki bulduğum not ile ilgilenmezdi bile. Bunun, gizli uğraşısını öğrenmiş </span><span>arkadaşlarının eğlenmek niyetiyle bıraktığı bir not olduğunu düşünür ve üstelemezdi. </span><span>Heyhat, hırs ve açgözlülük mantık nedir dinlemiyor. Ertesi gün aynen </span><span>notta yazıldığı gibi otuz altın ederinde sucuk almak için evden </span><span>çıkıp aşağı mahalledeki Naum Efendi’nin kasap dükkânına gittim. </span></p>
				<p class="paragraf"><span>Dükkânındaki </span><span>ve kilerindeki sucuklar yetmediği için etraftaki diğer dükkânlara haber salarak </span><span>bana otuz altın bedelinde sucuk toplayan Naum Efendi, büyük bir </span><span>merakla bu kadar sucuğu ne yapacağımı sordu. Kendisine önemli bir </span><span>Musevi bayramının yaklaştığını, bu bayramda çok miktarda sucuk tüketildiğini ve </span><span>cemaatteki sucuk alışverişinden benim sorumlu olduğumu söyledim. Benim bu bayramdan </span><span>haberim yok ya neyse, diye söylendikten sonra bana pek inanmasa </span><span>da, eline otuz altın saydıktan sonra soru sormayı bıraktı. </span></p>
				<p class="paragraf"><span>Sucukları </span><span>notta belirtilen metrukhaneye götürüp yığdırdım ve eve döndüm. Saat bir </span><span>hayli geç olmuştu, yemek yemeden yattım. Sabaha karşı atölyeden gelen </span><span>bir tıkırtı ile uyandım. Hemen sessizce yatak odamdan çıkıp atölyeye </span><span>doğru koştum. Gördüğüm manzara inanılır gibi değildi. Üstüne kendine uygun </span><span>boyda bir heybe giymiş olduğu halde, bir gelincik kitaplarımı karıştırıyor, </span><span>sayfalarını çevirerek sanki okuyormuş edası ile tefekküre dalıyordu. Mevcut manzara </span><span>inanılmaz olduğu kadar gülünçtü de. Benim kapıdan içeri girdiğimi gören </span><span>hayvan hemen kitabı kapattı, patisini heybesine attı ve can taşını </span><span>masanın üzerine koyarak gözden kayboldu. Hâlâ zaman zaman bu hayvanın </span><span>kimler tarafından eğitilmiş olabileceğini düşünürüm.</span></p>
				<p class="paragraf"><span>Gelinciğin getirdiği taş tamamıyla demirden </span><span>mürekkep olup göz göz, oluk oluk ve yamuk yumuktu. </span></p>
				<p class="paragraf"><span>İtiraf </span><span>edeyim ki, yüce tanrımıza özenip de biraz da kendi suretimde </span><span>yarattığım golemin iki kaşının arasına can taşını koyduktan sonra, cansız </span><span>golemin hayat bulabileceğini düşündükçe sapık bir zevk duyuyordum.</span></p>
				<p class="paragraf"><span>Birinci kattaki </span><span>atölyeme indim. Kendi ellerimle yarattığım golem tüm azameti ile karşımda </span><span>duruyordu. Elime küçük bir çekiç aldım ve hemen iki kaşının </span><span>arasında, can taşının sığabileceği büyüklükte bir delik açtım. Taşı güzelce </span><span>yerleştirdim ve yuvasının üzerine bir golemin canlanması için elzem olan </span><span>yazıyı, AMAT’ı, yazdım.</span></p>
				<p class="paragraf"><span>Geri çekilip beklemeye başladım.</span></p>
				<p class="paragraf"><span>Bir süre </span><span>golemde hiçbir kıpırdama olmadı. Aylarca süren hareketsizliği sanki bir hastalıkmış </span><span>gibi üzerinde sabit kaldı. Tam yeniden umutsuzluğa düşüyordum ki, mavi </span><span>bir ışık can taşından başlayarak yavaş yavaş taş bedene yayılarak </span><span>golemin tüm bedenini aydınlattı. Bu mavi ışığı, uzaklardan gelir gibi </span><span>duyulan, ama aslında golemin tam da göğsünün içinden kopan boğuk </span><span>bir gıcırtı gulgulesi takip etti. Golem yavaş yavaş kollarını kaldırdı. </span><span>Kafasını sağa sola oynattı. Ellerini açıp kapadı. Sanki, küçük birer </span><span>delikten başka bir şey olmayan gözleri ile parmaklarına bakıyordu. Ellerini </span><span>bir süre oynattıktan sonra kafasını bana çevirdi. Birden ciğerlerini hava </span><span>ile doldurur gibi yaylandı. Kulakları sağır eden bir çığlık atarak </span><span>soluna döndü. Zaten çok da sağlam olmayan rutubetli duvara bir </span><span>tekme atarak duvarı yerle bir etti. Çöken duvarın toz ve </span><span>dumanının arasından, golemin Balat’ın karanlık sokaklarında kaybolduğunu duydum.</span></p>
				<p class="paragraf"><span>Dışarıya </span><span>çıkan koca yaratığın arkasından bakakaldım. Golemin vahşi gücü beni hem </span><span>dehşete düşürmüş hem de gururlandırmıştı. Bir süre sonra kendimi toparlayabildim. </span><span>Herzem’in hemen yanı başımda bulunan kitabını alarak devasa yaratığın </span><span>açtığı delikten dışarı fırladım. Gürültüyü duyan komşuların bir kısmı dehşetle </span><span>pencerelere çıkmış, bir kısmı da korkak adımlarla yanıma yaklaşmaya başlamışlardı. </span><span>Etraf hâlâ toz dumandı. İyi komşularım bana neler olduğunu soruyorlar </span><span>ve sağlığımı sual ediyorlardı.</span></p>
				<p class="paragraf"><span>Çok geçmeden subaşımız Sarı Abdullah ve </span><span>askerlerinin bağrış çağrış sesleri uzaktan duyulmaya başladı. Bu sesleri duyan </span><span>komşularım hemen evlerine girdiler. Subaşımız astığı astık, kestiği kestik, izbandut </span><span>gibi bir Sırp devşirmesiydi. Disipline sonuna kadar inanan bir efendiydi. </span><span>Asesbaşının son zamanlarda iyice sefahate düşmesinden dolayı, yeniçeriler nerede ise </span><span>artık sadece kendisine biat eder olmuştu.</span></p>
				<p class="paragraf"><span>Askerler kılıçları çekili halde </span><span>etrafımı sardılar. Kumandanları, evlerine girmelerine rağmen hâlâ pencerelerinden merakla bakan </span><span>komşularıma dönerek, tüm Çıfıtların hemen susmasını istediğini söyledi. Kendisi dışında </span><span>konuşan birini daha duyarsa konuşanın dilini oracıkta kesermiş. Yanıma yaklaştı. </span><span>Yıkık duvarı gösterip bana, “Bu ev senin mi?” diye sordu. </span></p>
				<p class="paragraf"><span>Önüme bakarak, “Evet efendim,” dedim. </span></p>
				<p class="paragraf"><span>“İsmin nedir mel’un!” diye gürledi. </span></p>
				<p class="paragraf"><span>“</span><span>Moşe kulunuzum efendim,” diyebildim. </span></p>
				<p class="paragraf"><span>“Nedir bu gulgule?” diye sordu.</span></p>
				<p class="paragraf"><span>Olan </span><span>biteni doğrusuyla anlatmaktan başka bir çarem yoktu. Ne diyebilirdim ki? </span><span>Evde barut yaptığım ve patlamanın bu yüzden kaynaklandığı gibi bir </span><span>yalan söylesem oracıkta kafamı vururlardı.</span></p>
				<p class="paragraf"><span>Her şeyi bir bir anlattım.</span></p>
				<p class="paragraf"><span>Bir süredir, devletlü padişahımızın ordusu için, Hristiyan gavurları ile edilen </span><span>cenklerde yardımı dokunabilecek bir asker yapmak amacıyla gecemi gündüzüme katarak </span><span>çalıştığımı söyledim. Nihayet amacımda Müslüman bir âlimin eserinin yardımı ile </span><span>muvaffak olduğumu, ancak bir talihsizlik sonucu padişahımızın hizmetine özel hazırladığım </span><span>taş neferin kafasının karıştığını ve mevcut durumun ortaya çıktığını belirttim. </span><span>Bu kafa karışıklığının geçici bir durum olduğunu da ekledim.</span></p>
				<p class="paragraf"><span>Subaşı, </span><span>sen benimle dalga mı geçiyorsun, der gibi kızgınlıkla suratıma baktı. </span><span>Hışımla arkasındaki yeniçerilere dönüp, “Yıkın!” diye emir verdi. Hemen dört </span><span>asker üzerime çullanıp beni yere yıktılar. Pabuçlarımı çıkarıp ayaklarımı kalınca </span><span>bir urganla falakaya bağladılar. Sopanın iki yanından birer zabit tuttu. </span><span>Falakayı çevirip ipi sopaya iyice dolayarak ayaklarımı bu şekilde hareketsiz </span><span>kıldılar. En iri zabitlerden biri, elindeki kızılcık sopası ile yaklaştı. </span><span>Vicdanlı subaşımızın, “Gerçeği söyleyene kadar vurun!” dediğini duydum. Elinde kızılcık </span><span>sopası olan zabit gerildi ve “Ya Allah!” diye bağırarak ayaklarımın </span><span>tabanlarına vurmaya başladı.</span></p>
				<p class="paragraf"><span>Sizi hiç falakaya yatırdılar mı?</span></p>
				<p class="paragraf"><span>Önce ayak </span><span>deriniz pişer gibi olur, ardından çıplak ayaklarınızı tandıra bastırıyorlarmış gibi </span><span>hissedersiniz. Topuğunuzun ve tarak kemiğinizin ağrısını bir süre sonra hissetmezsiniz </span><span>zaten. Aklınızda sadece ayaklarınızı kavruldukları o ateşin içinden kurtarmak vardır </span><span>artık. Bunun için ayaklarınızı kesmemiz gerekiyor deseler, o acı ile </span><span>düşünmeden kabul bile edebilirsiniz.</span></p>
				<p class="paragraf"><span>Acıdan düşünemiyordum. Ağzımdan sadece anlamsız kelimeler </span><span>dökülüyordu. Müslüman olacağım desem serbest bırakırlar mıydı ki? Belki o </span><span>zaman affederlerdi beni...</span></p>
				<p class="paragraf"><span>Ayıklık ile baygınlık arasında bir halde iken, </span><span>koşturarak gelen başka bir askerin ayak seslerini duydum. Korkmuş olduğu </span><span>her hâlinden belli bu asker, subaşının yanına yaklaşıp bir şeyler </span><span>kekelemeye başladı. Belli ki kendinde değildi; zira dediklerinden hiçbir şey </span><span>anlaşılmıyordu. Durumu fark eden subaşı, bembeyaz kesilmiş askere tüm gücüyle </span><span>şiddetli bir tokat attı. Yere yıkılan zabitin yardımına arkadaşları koştular. </span><span>Bana sopa atan ejderha misali adam da dayağa ara vermiş </span><span>ve olan biteni izlemeye koyulmuştu. Yerdeki zabite biraz su verip </span><span>sirke koklattılar. Rengi biraz kendine gelir gibi oldu. Ayağa kalktı, </span><span>seğirterek subaşının yanına geldi, eğilip eteğini öptü. Subaşı hiç istifini </span><span>bozmadan, “Söyle ne söyleyeceksen be adam!” diye gürledi.</span></p>
				<p class="paragraf"><span>Askerin söylediklerini </span><span>işitir işitmez benim asi golemimden bahsettiğini anlamıştım. Zavallı asker, Haliç </span><span>kıyısında bir tepegözün dolaştığını, önüne gelene saldırdığını ve bu taştan </span><span>canavara ne okun ne de kılıcın işlediğini söylüyordu. Bütün bunları </span><span>duyan subaşı bana döndü ve “Senin bok yemen midir yoksa </span><span>mel’un Çıfıt?” diye bağırdı. Korkumdan sadece evet der gibi başımı </span><span>sallayabildim. Subaşının bir işareti ile beni kaldırdılar. Acıdan ayaklarımın üzerine </span><span>basamıyordum. Kollarıma giren iki zabit beni subaşının önüne kadar yürüttü. </span><span>Subaşı, “Nedir bu canavarı tepelettirecek, bre kâfir?” diye tısladı dişlerinin </span><span>arasından. </span></p>
				<p class="paragraf"><span>“Güzel efendim,” dedim. “Kolaydır. Kolaydır, lâkin biraz zahmetlidir. Bu </span><span>yaratığa, askerinizin de dediği gibi, ne ok ne de kılıç </span><span>işler. Taş vücutludur. Onu tepelemenin tek yolu, alnında Yahudi harfleri </span><span>ile yazılı yazının ilk harfini silmektir. Mel’unun alnında AMAT, yani </span><span>hayat yazar. İlk harfini silince AMAT MAT’a, yani mevte </span><span>dönüşür. Bunu yapar yapmaz da canavar un ufak olur.”</span></p>
				<p class="paragraf"><span>Subaşımız </span><span>Sarı Abdullah gözlerimin içine çakmak çakmak baktı. Hışımla askerlerine döndü, </span><span>beni işaret ederek, “Peşim sıra getirin!” diye emretti. Önde subaşımız, </span><span>arkada koluma girmiş, yalın kılıç askerlerle ben, hızla Haliç kıyısına </span><span>doğru seğirtmeye başladık. Sabah olmaya, etrafta ezan sesleri çınlamaya başlamıştı. </span></p>
				<p class="paragraf"><span>Manzara dehşet vericiydi.</span></p>
				<p class="paragraf"><span>Yirmi kadar yeniçeri, golemi arkasında deniz olacak </span><span>şekilde köşeye sıkıştırmış, ellerindeki mızraklar ile dürtüyorlardı. Askerlerle golem arasında </span><span>üç adam boyuna yakın mesafe vardı ama bunun önceden böyle </span><span>olmadığı, yerde yatan uzuvları kopmuş, başları ezilmiş ve döşleri deşilmiş </span><span>civanlardan belliydi. Subaşı Sarı Abdullah yeniçerilerden birini yanına çağırdı. “Bu </span><span>gâvur,” diye beni işaret etti, “canavarın nasıl tepeleneceğini biliyor!” Beni </span><span>haşince çekiştirdi, “Anlat!” dedi. Önümde duran otuz yaşlarındaki erkek güzeli </span><span>ve insan azmanı yeniçeriye baktım. “Efendim,” dedim, “alnında yazılı ilk </span><span>harfi silmeniz yeterlidir.” Yeniçeri inanmayan gözlerle bir bana bir de </span><span>subaşına baktı. Subaşının kafasını doğrudur der gibi sallamasından sonra, ellerindeki </span><span>mızraklarla golemi köşeye sıkıştırmış askerlerine seslendi: “Yiğitler! Bana anasından ak </span><span>süt emmiş ve Azrail ile kucaklaşarak şehadet şerbetini içmek için </span><span>yanan serdengeçtiler lazım!”</span></p>
				<p class="paragraf"><span>Tüm yeniçerilerden, “Huu!” diye bir ses yükseldi. </span><span>Ardından, yeniçerilere golemi durdurmak için ne yapmaları gerektiği anlatıldı. Askerler </span><span>Gülbank çektiler ve bir anda golemin üstüne hücum ettiler.</span></p>
				<p class="paragraf"><span>Golem </span><span>üzerine, “Ya Allah!” diye atlayan ilk askeri boynundan yakaladı ve </span><span>talihsiz adamın boynunu bir şeftali gibi ezdi. Fışkıran kanın içinden </span><span>askerin kafası yere düştü, yerde sekti ve Haliç’in sularının </span><span>içinde kayboldu. İkinci yeniçerinin akıbeti de çok farklı olmadı. Golem </span><span>onun da önce bir kolunu koparttı, ardından göğsüne basarak askeri </span><span>bir balon gibi patlattı. Üçüncü ve dördüncü yeniçerilerin sırası ile </span><span>bacaklarını ayırıp böğürlerini deşti. Bundan sonra yeniçerilerin geri kalanı, golemi </span><span>az buçuk zapturapt altına alabildiler de, aralarından gözükara biri elindeki </span><span>savaş baltası ile taş canavarın kafasındaki harfi silip, yazıyı ‘hayat’</span><span>tan ‘mevt’e çevirdi. Cesur asker muvaffak olur olmaz tüm </span><span>yeniçeriler geri çekildiler ve golemin parça parça olup ayaklarının dibinde </span><span>ufalanmasını beklemeye başladılar.</span></p>
				<p class="paragraf"><span>Hiçbir şey olmadı. </span></p>
				<p class="paragraf"><span>Golem sapasağlam ayakta kaldı. </span><span>Mızrakları ile onu geride tutmaya çalışan yeniçerilerin karşısında hâlâ dimdik </span><span>duruyordu.</span></p>
				<p class="paragraf"><span>Subaşı delirmiş gibi yanıma yaklaştı ve “Ulen gâvur! Hani </span><span>putun kırılacaktı!” diyerek kılıcını kaldırdı. Korkudan donakaldım, söyleyecek bir şey </span><span>bulamadım.</span></p>
				<p class="paragraf"><span>Okuduğum tüm ilmî eserlerin ilettiklerine göre, kafasındaki AMAT ifadesi </span><span>silinen bir golemin taşa çalınmış cam şişe misali parça parça </span><span>olup askerlerin ayaklarının dibine yıkılması gerekiyordu. Alnının ortasındaki hayat yazısını </span><span>mevte çevirmiştik işte. Daha ne yapabilirdik ki?</span></p>
				<p class="paragraf"><span>İşte o anda </span><span>her şey zihnimde aydınlandı. Aslında olan biten o kadar basitti </span><span>ki. </span></p>
				<p class="paragraf"><span>İster istemez gülmeye başladım. Subaşı bu küstahlığım karşısında donakaldı. </span><span>Kılıcını üzerime üşüremedi bile. Belki de içinde bulunduğu bu bedbaht </span><span>durumun çıkışının anahtarının bende olduğunun farkındaydı.</span></p>
				<p class="paragraf"><span>“Hepsi hatalıydı,” dedim gülerek. “</span><span>Hepsi hatalıydı... Ya da gerçekten ne konuştuklarını bilmiyorlardı. Yazı ha? </span><span>Koskoca bir golemi, Allah’ın inayeti ile göklerden can çağırıp </span><span>da burnundan can üflediğimiz o koskoca golemi, kafasına yazıp da </span><span>sildiğimiz bir yazı durduracak ha? Hayır! Hem de bin kere </span><span>hayır! Hayat ve mevt ifadeleri sadece bir yanlış anlaşılma! Zira </span><span>hayat ile kastedilen, golemin iki kaşının ortasına hakkedilmiş can taşıdır. </span><span>Goleme canını veren hayat ifadesinin ta kendisidir. Golemin kafasına yazı </span><span>yazıp silmek, sadece ilmi tam bilmeyenlerin üzerlerine felâketler getirmek için </span><span>düzenlenmiş bir oyundur. Muvaffak olmamız gereken nokta, hayat taşının ilk </span><span>harfini silip de onu ölüm taşı yapmaktır!”</span></p>
				<p class="paragraf"><span>Subaşı sakinleşir gibi </span><span>oldu. “Nasıl olur bu iş?” dedi.</span></p>
				<p class="paragraf"><span>Durdum. Sorunun cevabını bilmiyordum. </span></p>
				<p class="paragraf"><span>İşte ben, ilmine çok güvenen Moşe, atalarımızın ehil olmayan bulaşmasın </span><span>diye tuzaklarla döşediği ilim kitaplarının tuzaklarından birine kıç üstü düşmüştüm. </span></p>
				<p class="paragraf"><span>Bu işin bir yolu olmalıydı.</span></p>
				<p class="paragraf"><span>Subaşına döndüm, “Yıkacağız,” dedim, “Golemi </span><span>Haliç’e yıkacağız. Haliç’in kıyıda derinleştiği bir yer bulup </span><span>golemi oraya yıkacağız.”</span></p>
				<p class="paragraf"><span>“Mel’un o delikten dışarı çıkamaz mı?” diye </span><span>sordu subaşı.</span></p>
				<p class="paragraf"><span>“Yeterince derin bir çukur bulur da canavarı içine </span><span>gömebilirsek çıkamaz,” dedim. Hemen bir Rum balıkçı bulundu ve sual </span><span>edildi. Subaşını görünce gözleri korkudan fal taşı gibi açılan balıkçı, </span><span>Balat’ın çok da uzağında olmayan bir noktada, kıyıdan hemen </span><span>sonra üç-dört adam boyunda bir çukur bulunduğunu söyledi. Bahsettiği </span><span>yere mesafemiz çeyrek mil kadar vardı. Çare yoktu, iteleyerek ve </span><span>mızraklarla dürterek golemi oraya götürecektik.</span></p>
				<p class="paragraf"><span>Askerler hazırlandı. Önden sinirlendirerek, arkadan </span><span>ise mızraklarla iterek golemi Rum balıkçının bahsettiği yere yavaş yavaş </span><span>yürüttüler. </span></p>
				<p class="paragraf"><span>Durumun vahametini bilmeyen birileri o anlarda bizi uzaktan izlese, </span><span>bir komedi kumpanyasındaki kostümlü komikler sanabilirdi.</span></p>
				<p class="paragraf"><span>Yer tamam olunca, bir </span><span>yeniçeri Haliç’e dalıp tam da bulunduğumuz noktada denizin dibinin </span><span>çukur gibi derin olduğunu teyit etti. </span></p>
				<p class="paragraf"><span>Koçbaşı niyetine kullanılacak, iki </span><span>adam boyunda kalınca bir kalas getirildi. Yeniçeriler koçbaşı tutar gibi </span><span>hep beraber kalasa sarıldılar ve “Ya Allah!” diye bağırarak koca </span><span>golemi Haliç’in soğuk sularına devirmeye çalıştılar. Lâkin canavarı mızraklarla </span><span>bir köşeye sıkıştırmak bir şeydi, kaba güçle onu devirmek başka </span><span>bir şey. Ejderha yavrusu mel’un yerinden kıpırdamıyordu bile. Aksi gibi </span><span>kalasa vurmaya, sallamaya ve ayakta durmaya çalışan askerleri sağa sola </span><span>dökmeye başlamıştı. Onca cenk görmüş askerler, iyice gerilip canavara bir </span><span>kale kapısına hücum eder gibi ellerindeki kalasla şiddetli bir darbe </span><span>vurmanın, onu devirmenin tek yolu olduğu konusunda sonunda hemfikir oldular.</span></p>
				<p class="paragraf"><span>Yorulanlar kenara çekildi, yeni askerler geldi. Yirmi kadar yeniçeri, koçbaşını </span><span>koca kolları ile kavradılar ve canavarın üzerine koşarak koca kalasın </span><span>diğer ucunu golemin tam göğsüne oturttular. Aldığı müthiş darbeyle sarsılan </span><span>ve dengesi bozulan canavar geriye doğru kaykılmıştı bile. Yiğitler ara </span><span>vermeden bütün güçleri ile ellerindeki kalası itiyorlar ve deniz ile </span><span>arasında artık sadece bir karış kalan golemi cehennem çukuruna yollamak </span><span>için ellerinden geleni yapıyorlardı. Tam bu sırada, aksilik bu ya, </span><span>canavarın taş beyni çalışır oldu. Tam denize düşecek gibi olduğu </span><span>bir anda kalası itmeyi bırakıp kalasa tutunmaya başladı ve denizin </span><span>ucunda sallanan bedeninin tüm ağırlığını yiğitlere verdi. Bu bir an </span><span>kadar kısa süren durum golemin toparlanmaya başlamasına yetmişti.</span></p>
				<p class="paragraf"><span>Bunu gören </span><span>Sarı Abdullah’ın yanımdan bir kaplan gibi yaylanarak fırladığını ve </span><span>goleme müthiş bir omuz attığını gördüm. İnsan azmanı subaşından o </span><span>şedit darbeyi yiyen golem artık dayanamadı ve denize doğru düşmeye </span><span>başladı. Lâkin düşerken de en yakınında duran subaşına tutundu ve </span><span>onu da kendi ile beraber derin sulara çekti.</span></p>
				<p class="paragraf"><span>Askerleri, artık </span><span>denizin dibindeki derin çukurda hapsolan golemin kumandanlarını parça parça etmesini </span><span>feryat ve figan içinde ağlayarak seyrettiler.</span></p>
				<p class="resim-1"><img alt="3.png" class="image" height="38" src="images/3_fmt4.jpeg" width="32"/></p>
				<p class="paragraf"><span>Bütün bu olanları </span><span>neden anlattığımı zaten size yazımın başında söyledim. Temennim, gelecekteki istidatlı </span><span>gençlerin kendilerini dev aynasında görüp de eski ilimlere hâkim olduklarını </span><span>düşünerek ehil olmadıkları işlere bulaşmalarını engellemek ve o gençleri, felâketlerinden </span><span>kurtarmaktır. Lâkin bunları yazmamın başka bir sebebi daha var ki, </span><span>o da en az ilki kadar mühimdir. </span></p>
				<p class="paragraf"><span>Gelecek nesiller, o </span><span>mel’un golemin hâlâ Haliç’in dibinde hayatta olduğunu unutmamalıdırlar. Şu </span><span>anda ahaliye karşı bir tehlike teşkil etmese de, üzeri zamanla </span><span>çamurla örtülerek gelecekte artık kendisinden bir iz kalmayacak olsa da, </span><span>o mel’un hep hayatta kalacaktır. Eğer ki bir bednam, ileride </span><span>o golemi o çukurdan çıkarmak gibi sapık bir fikirle hareket </span><span>ederse, okuyucularımın görevi, can taşını nasıl ölüm taşına çevirebileceklerini keşfedip </span><span>ahaliyi bu günahkâr Moşe’nin belasından kurtarmaktır.</span></p>
				<p class="paragraf"><span>Cellatların yaklaşan ayak </span><span>seslerini duyuyorum. Az vaktim kaldı ama felâketimle yüzleşmeye hazırım.</span></p>
				<p class="paragraf"><span>Allah </span><span>taksiratımı affetsin!</span></p>
			</div>
		</div>
	</body>
</html>