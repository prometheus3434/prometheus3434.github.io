<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:44eb52e5-fd92-4589-801b-ccfe789cac2c"/>
	</head>
	<body>
		<div id="x6.html" xml:lang="tr-TR">
			<div class="Basic-Text-Frame">
				<p class="anabaslik" id="toc_marker-1">Kökenler - 15. yüzyıl</p>
				<p class="paragbas">Theophanes Kantakouzenos ya da yakınlarının isimlendirmesiyle Theo, İsa Peygamber’in ölümünün 1430’uncu sene-i devriyesinde Konstantinopolis’te dünyaya geldi. Rum İmparatoru’nun kütüphanesinden sorumlu babası Andronikos sayesinde zamanının uleması arasında büyüdü. İmparatorluğun en âlim hocalarından ders görüp küçük yaşlarda Latince ve Eski Yunanca öğrendi. Eğitimini tamamlar tamamlamaz babasının yanında çalışmaya başladı. Vaktinde binlerce elyazmasının sıra sıra dizildiği kütüphanenin hâli, imparatorluğun düştüğü zayıf durumun adeta bir yansımasıydı. Güzelim elyazmalarının çoğu, devletin her geçen gün artan borçlarını ödemek için ya Arap tüccarlara satılmış ya da geçim derdindeki memurlar tarafından talan edilmişti. Yine de, dört bir tarafı Türkler tarafından kuşatılmış Konstantinopolis, çöldeki bir vahayı anımsatıyordu ona. Vahşi kumların arasında kalan ve var olma savaşı veren bir medeniyetin son kalesi.</p>
				<p class="paragraf"><span>Heyhat, tarihin gösterdiği gibi her medeniyet doğar, büyür </span><span>ve ölürdü. İki veledin kurt sütüyle yoğurarak mayasını hazırladığı Roma </span><span>medeniyetinin de, belli ki yok olma zamanı artık gelmişti.</span></p>
				<p class="paragraf"><span>Konstantinopolis </span><span>Türkler tarafından kuşatıldığında, Theo her hemşerisi gibi şehri savunan askerlere </span><span>vargücü ile yardım etti. Hemşerileri ile beraber iş seçmeden ve </span><span>zorluk nedir dinlemeden canla ve başla çalıştı. Daha önceden kalem </span><span>dışında bir şey tutmamış elleri taş ve moloz taşımaktan nasır </span><span>tuttu ve avuçları kanadı. </span></p>
				<p class="paragraf"><span>Kan ve ter ile vaftiz edilmiş üç </span><span>ayın sonunda, şehrin kalın duvarları Türk toplarının kuvvetine artık daha </span><span>fazla dayanamadı. Yıkılan duvarların arasından içeri girmeye başlayan Türklerin dehşet </span><span>verici manzarası karşısında, birçok kişi gibi o da Ayasofya Kilisesi’</span><span>ne sığındı. Dünya’nın mucizesi olarak bilinen Ayasofya’nın kubbesinin </span><span>altına tüm İstanbul’un sığabileceğine inanılırdı. O gün bunun çok </span><span>iyimser bir tahmin olduğu görüldü. Ağzına kadar dolu kilisede rahibeler </span><span>ve çocuklu kadınlar birbirlerinden medet umarak sarılıp ağlaşıyorlardı. Eli hâlâ </span><span>silah tutan erkekler, kilisede verilecek son savunma savaşı için sinirli </span><span>bir ruh hali içinde bekliyorlardı. </span></p>
				<p class="paragraf"><span>O gün, Ayasofya Kilisesi’nin </span><span>içi mahşer yerinden farksızdı.</span></p>
				<p class="paragraf"><span>İsa Peygamber’den gelecek son bir </span><span>mucize ile Türklerin Hıristiyanlık’ın incisinden söküp atılmasını bekleyenler, hâlâ </span><span>inanamayan gözlerle etrafa bakınanlar ve içindeki öfkeyi gizleyemeyenler bu mahşeri </span><span>kalabalığın içinde birer kum tanesi gibiydiler.</span></p>
				<p class="paragraf"><span>Rahipler önlerine gelenlere diz </span><span>çöktürüyor, Meryem Ana’ya kurtuluş için dua ettiriyorlardı. Theo ise </span><span>avama ayak uyarak diz çökmüş olmasına rağmen, rahibin dediklerini pek </span><span>dinlemeden kendi duasını ediyordu.</span></p>
				<p class="paragraf"><span>“Ey Meryem Ana’mız. Sen ki </span><span>affedensin. Bu kâfir Türklerin eline esir düşmektense ya beni İsa </span><span>Efendimiz’in yanına al ya da ruhumu buradan inayetinle uçur. </span><span>Zulümden sana sığınırız.”</span></p>
				<p class="paragraf"><span>Akşama doğru kilisenin dışında bir hareketlilik yaşandı. </span><span>Çanlar delicesine çalmaya başladı. Rahipler kapıları kapattılar, ağır sürgüler çekildi. </span><span>Dua eden sesleri artık neredeyse haykırışı andıran rahiplere rağmen Theo, </span><span>kapıya vuran koçbaşlarını ve dışarıdan gelen Türkçe bağrışmaları duyabiliyordu. Heyecandan </span><span>olacak başı dönmeye başladı. Daha fazla ayakta duramadı ve oturdu. </span><span>Demek buraya kadardı. Yüzyıllara koca bir çınar gibi yayılan koca </span><span>Roma’nın sonunu görmek ona nasip olmuştu. Esir düşmektense, bu </span><span>kâfirlerin kılıçlarının önüne atlarım diye geçirdi içinden.</span></p>
				<p class="paragraf"><span>Baş dönmesi iyice </span><span>arttı. Etrafındaki sesler çok uzaktan geliyor gibiydi artık. Gördüğü renkler </span><span>birbirine girdi, siyahı beyaz, beyazı ise siyah olmuştu. Aniden etrafındaki </span><span>Dünya hızla büyümeye başladı. Kilise ve insanlar gözlerinin önünde devleşti. </span><span>Elinde tuttuğu İncil devleşti, artık tutulamaz hâle geldi. Ardından kilisenin </span><span>kapısının kırılma sesini duydu.</span></p>
				<p class="paragraf"><span>Hatırladığı son şey, kiliseye giren dört </span><span>atlı süvari ve yerlerde sürüklenen rahibelerdi.</span></p>
				<p class="resim-1"><img alt="3.png" class="image" height="38" src="images/3_fmt.jpeg" width="32"/></p>
				<p class="paragraf"><span>Geçirdiği fiziksel değişimin </span><span>şokundan olacak, kilise baskınından sonra geçen birkaç hafta hatıratında tamamıyla </span><span>bulanıktı. Bu süre zarfında çeşitli kâbuslar gördüğünü hayal meyal hatırlıyordu. </span><span>Bu kâbuslarında kocaman hayvanlardan ve dev gibi insanlardan kaçıyor, susuzluktan </span><span>ölecek gibi oluyor, canını yangınlardan ve gözünü kan bürümüş askerlerden </span><span>kurtarmaya çalışıyordu.</span></p>
				<p class="paragraf"><span>Bilincinin açılmaya ve ruhunun yeni bedenine alışmaya başlamasıyla, </span><span>gerçeklik yavaş yavaş oturmaya başladı. Meryem Ana ya da başka </span><span>bir şefkatli aziz, kilisede ettiği duayı kabul etmiş ve Theo’</span><span>nun ruhu bir gelinciğe üfürülerek canı bağışlanmıştı. </span></p>
				<p class="paragraf"><span>Gelincik olarak ilk </span><span>yılını sadece dua ederek geçirdi. Sürekli Tanrı’dan kendisini bu </span><span>kâbustan uyandırmasını diliyor, eğer ki bu karabasan uzarsa çok büyük </span><span>bir günah olduğunu bildiği halde kendini öldürmekten korktuğunu, ağlayarak Tanrı’</span><span>ya itiraf ediyordu. Bir sonraki yılı, yıkılan imparatorluğa ağlamak ve </span><span>Tanrı’dan Türkleri bir an önce Konstantinopolis’ten sürmesini istemekle </span><span>harcadı. Üçüncü yılında ise çoğunlukla kaderine küfretti.</span></p>
				<p class="paragraf"><span>Bir gelincik kaç </span><span>yıl yaşardı? Bir köpeğe ya da bir kediye yem olmazsa </span><span>beş yıl mı? Belki on yıl? Eh, pek bir vakti </span><span>kalmamıştı zaten, demek ki ölüm yakındı. Ancak kalıp değişse de, </span><span>ruh teheyyüçlerinin peşinden koşmaya devam eder. Yeni vücudu bir gelinciğin </span><span>bedeni olsa da, o özünde hâlâ öğrenmeye karşı dindirilemez bir </span><span>susuzluk duyan Andronikos oğlu Theo’ydu. Ömrünün geri kalan zamanında </span><span>bilgiye duyduğu iştahı doyurmaya karar verdi. Doğup büyüdüğü şehrin yeni </span><span>sahiplerinin dilini öğrenmekle işe başladı. Onları tanıdıkça aslında pek de </span><span>barbar olmadıklarını, aksine âdetlerinin kendi âdetlerine ne kadar benzediğini gördü. </span><span>Altı köstebek gibi kazılı Konstantinopolis’in belki de yüzyıllardır insan </span><span>yüzü görmemiş dehlizlerinden birini kendine ev belledi. </span></p>
				<p class="paragraf"><span>On yılın ardından </span><span>on beş yıl, sonra da yirmi yıl geçti. Gidişata bakılırsa </span><span>pek ölecek gibi değildi. Demek ki bir insan kadar ömrüm </span><span>olacak, Meryem Ana bana ömrümü bağışladı diye düşünmeye başlamıştı. </span></p>
				<p class="paragraf"><span>Soğuk </span><span>bir kış günü, zaman zaman ziyaret edip ekmek çaldığı bir </span><span>fırının kedisine dalgınlığından dolayı yakalandı. Kedi, Theo’nun küçük bedenine </span><span>dişlerini geçirdi ve zaten ilk ısırışta kırılan gelinciğin bedenini hırsla </span><span>iki-üç defa sağa sola salladıktan sonra tiksinerek yere bıraktı. </span><span>Boyunu aşan karın içinde yatan Theo’nun bütün kemikleri un </span><span>ufak olmuştu. Belinden aşağısını hissetmiyordu. Demek ki buraya kadarmış, diye </span><span>geçirdi içinden. Gözlerini kapadı ve soğukla gelecek tatlı ölümü beklemeye </span><span>başladı. Ertesi gün uyandığında tüm kırıkları kaynamış, bedeni tamamen iyileşmişti. </span><span>Herhangi bir yerinin donması şöyle dursun, soğuktan dolayı bir parça </span><span>kırgınlık bile hissetmiyordu. Olan biteni üzerindeki bir kutsiyet ya da </span><span>lanete bağladı. </span></p>
				<p class="paragraf"><span>Yıllarca süren gayretinin sonunda minik ellerini kullanarak yazı </span><span>yazabilmeye başladı. Türk alfabesini, sıbyan mektebindeki dersleri tavan arasından takip </span><span>ederek iyice öğrendi.</span></p>
				<p class="paragraf"><span>İlk elli yıl kiliseye, sonraki elli yıl </span><span>sinagoga, ondan sonraki elli yıl da camiye gitti. Bir ara </span><span>Konstantinopolis’e gelen Alaman Luther’in papazlarını da dinledi. Sonunda </span><span>o gün nerede yemek dağıtılıyorsa oraya gitmeye karar verdi.</span></p>
				<p class="paragraf"><span>Büyük </span><span>depremler, veba salgınları ve büyük yangınlar gördü. Bunların çoğundan ustalıkla </span><span>sıyrılmayı bildi. Yakalandıklarının ise Theo’ya bir zararı dokunmadı. Büyük </span><span>Kostantiniyye (doğup büyüdüğü şehrin adı artık buydu) yangınlarının birinde, sucuk </span><span>çalmak amacıyla girdiği ev alevlerin içinde kalınca kaçamadı, o da </span><span>yandı. Ertesi gün hiçbir şey olmamış gibi küllerin arasında uyandı. </span><span>Pişince lezzeti daha da artan sucukları alıp dehlizlerdeki evine döndü. </span></p>
				<p class="paragraf"><span>Diğer insanlarla ilişkisi hâliyle sınırlıydı. Bir iki denemeden sonra bunun </span><span>aslında kendi yararına olduğuna hükmetti. İnsanlar, kendilerine konuşarak yaklaşmaya çalışan </span><span>bir gelinciğe karşı pek hoşgörülü değildiler. İlk tepkileri korkmaktı ve </span><span>korkularını gelinciğe hayli şiddetli bir şekilde yansıtıyorlardı. Gerekli olmadıkça insanlarla </span><span>çok kaynaşmamaya, buna mecbur kaldığındaysa iletişimini bir gizem perdesinin arkasından </span><span>sürdürmeye karar verdi. </span></p>
				<p class="paragraf"><span>Yine de Theo ne alelâde bir gelincikti </span><span>ne de herkesten kopmuş bir münzeviydi. Medeniyetin getirdiği meyvelerden nasiplenmenin </span><span>yollarını keşfetmişti.</span></p>
				<p class="paragraf"><span>Bunun için evvela dertli bir ev ahalisi ya </span><span>da bir kişi bulması gerekti. Herkesin mahremini tavan araları ile </span><span>duvarların içinden dinleyip seyredebilen Theo’dan gizli saklı bir iş </span><span>pek yapılamazdı. Bu sebeple başına bir derdin musallat olduğu evleri </span><span>tespit etmek konusunda bir sorun yaşamazdı. Böyle bir hane bulduğunda </span><span>hemen kibar dille bir mektup yazar, ev sahiplerinin dertlerini ismini </span><span>veremeyeceği ortak bir arkadaşlarından duyduğunu, bu duruma çok müteessir olduğunu </span><span>ve isterlerse makul bir hizmet mukabilinde dert sahibine yardım edebileceğini </span><span>söylerdi. Derdinden perişan olan kişi, cevabını bir mektuba yazarak Theo’</span><span>nun belirttiği bir ağacın dalına asar ya da dipsiz bir </span><span>kuyuya atar ise, çok zamanlar harcayıp da eğittiği gelinciği yazılan </span><span>mektubu alıp şahsına getirecekti. Gelinciği yakalamaya çalışmak beyhude bir çabaydı. </span><span>Zira hem bu aşırı çevik hayvanı yakalamak imkânsız derecede zordu </span><span>hem de özel eğitimli olduğundan sadece sahibinin elinden su içer </span><span>ve yemek yerdi. </span></p>
				<p class="paragraf"><span>Dertli zavallının cevabı evetse, Theo allem eder </span><span>kallem eder, gerek evlerin içine girerek, gerek insanları dinleyerek, gerek </span><span>küçük hırsızlıklar yaparak, gerekse hortlakları kovalayarak dertlerine derman bulurdu.</span></p>
				<p class="paragraf"><span>İstediği </span><span>ücretler çeşit çeşitti. Bir sene boyunca her gün bir ağacın </span><span>dalına asılması istenen günlük gazeteler, bir kitap, birkaç kangal sucuk </span><span>ve daha neler neler. Müşterileri elbette bu talepler karşısında önce </span><span>bir şaşırırlardı, ama zaten bütün iş esrarlı bir şekilde geliştiğinden </span><span>ve gariplerin dertleri şıp diye çözüldüğünden olacak, pek kurcalamadan istekleri </span><span>kabul ederlerdi. </span></p>
				<p class="paragraf"><span>Beş yüz seneye yakın bir zaman geçti. </span></p>
				<p class="paragraf"><span>Bu </span><span>süre boyunca Theo otuzu Türkçe, yirmi beşi Rumca olmak üzere </span><span>elli beş adet kitap yazıp bastırdı. Son zamanlarda da düzenli </span><span>olarak iki Türkçe, bir de Rumca gazetede yazıları çıkıyordu. Yazılarını </span><span>her zamanki gizemli yöntemleri ile gönderiyor ve kitapları sattığı sürece </span><span>yayıncılar durumdan şikâyet etmiyorlardı. </span></p>
				<p class="paragraf"><span>Yazdığı kitaplar arasında neler yoktu ki... </span><span>Beş yüz sene dile kolay, tek bir mesele ile uğraşmak </span><span>için uzun bir zamandı. Yirmiden fazla kitabı masallar ve söylenceler </span><span>üzerineydi. İki kitabı, özellikle Rum canavarları hakkındaydı. Bir kitabını ‘kadınlar, </span><span>erkekler evde yok iken neler yaparlar’ konusuna ayırmıştı ki en </span><span>çok satan kitaplarından biriydi. Diğer kitaplarının arasında büyü, casusluk ve </span><span>cinsellik hakkında kaleme alınmış olanlar da vardı. Bir gelincik olarak </span><span>birkaç yüzyıl boyunca insanların yatak odalarını rahatça gözlemleyebilmişti. </span></p>
				<p class="paragraf"><span>Theo asırlar </span><span>boyunca, onlarca insanın derdine derman bulmuş, ölümlü gözlerin görmediği şeylere </span><span>şahit, ölümlü kulakların duymadığı şeylere kulak misafiri olmuştu.</span></p>
				<p class="paragraf"><span>İşte burada </span><span>yazılanlar, İstanbul’da beş yüz yıl boyunca hayatta kalmış bu </span><span>olağanüstü gelinciğin başından geçen olağanüstü olayların hikâyesidir.</span></p>
			</div>
		</div>
	</body>
</html>