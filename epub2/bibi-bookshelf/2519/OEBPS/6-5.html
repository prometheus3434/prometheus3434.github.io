<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6-5.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:44eb52e5-fd92-4589-801b-ccfe789cac2c"/>
	</head>
	<body>
		<div id="x6-5.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-6">Karakoncalos - 19. yüzyıl</p>
				<p class="paragbas">Kafamın geçtiği yerden ben de geçerim, diye düşündü ve bir gelincik ne kadar gülümseyebilirse o kadar gülümsedi. Önündeki deliği gözüyle hızlıca tarttı, ardından kafasını biraz iteleyerek içeri soktu. Aniden, uzaklardan gelen taze sarımsak kokusu daha da güçlendi.</p>
				<p class="paragraf"><span>Az bir çaba ile vücudunun kalan kısmını </span><span>da içeri almayı başardı. Ardından uzanıp dışarıda kalan heybesini aldı. </span><span>Bir süredir uğramadığı bu evde iki kadın, bir çocuk, bir </span><span>de arada bir uğrayan bir adam yaşıyordu. Aile zengin olmamakla </span><span>beraber kötü durumda da sayılmazdı. Özellikle kış gelmeden hemen önce, </span><span>birçok yiyecek kurutmak niyetiyle köşe bucak asılır ve bu yiyeceklerin </span><span>kokusu ta evin dışından duyulurdu. </span></p>
				<p class="paragraf"><span>Etrafı hızlıca kolaçan etti. Görünürde </span><span>ne bir sıçan ne de başka bir hayvan vardı. Dikkatlice </span><span>sarımsak kokusunun olduğu yere doğru seğirtirken, burnuna yavaştan peynir kokuları </span><span>da gelmeye başladı. Gittikçe artan peynir kokusunu takip ettikçe ayakları </span><span>onu bir sandığın arkasına götürdü. Orada artık görmeye alışkın olduğu </span><span>bir manzara ile karşılaştı.</span></p>
				<p class="paragraf"><span>Cansız bir gelincik bedeni ustalıkla kurulmuş </span><span>bir kapanın altında, ağzında bir parça peynirle yatıyordu. Derinden iç </span><span>geçirdi. Artık çok üzülemiyorum bile, diye düşündü. Gelinciğin cesedinin üzerinden </span><span>atlayarak yoluna devam etti.</span></p>
				<p class="paragraf"><span>Tavanarası ile ikinci katı birleştiren bir </span><span>delikten usulca süzüldü. Birkaç kangal sucuk ilk kata inen merdivenlerin </span><span>altından sarkıtılmıştı. Evdeki herkes uykuda gibiydi. Demek ki rahat çalışacaktı. </span><span>Hemen en kocaman sucuğun ipini dişleriyle kopardı ve sırtında taşıdığı </span><span>kocaman heybesine attı. Sucuğun sağlamda olduğunu kontrol ettikten sonra evden </span><span>çıkmak için yola koyuldu. Tavanarasına daha henüz çıkmışken ev ahalisinin </span><span>uyanmaya başladığını duydu.</span></p>
				<p class="paragraf"><span>“Abla, ben kahvaltıyı hazırlayacağım. Az biraz sonra </span><span>çocuğu da uyandır.”</span></p>
				<p class="paragraf"><span>“Tamam, ayva reçelinden de koy aslanıma!”</span></p>
				<p class="paragraf"><span>İçinden, </span><span>afiyet olsun, diye geçirdi ve heybesindeki sucukla çok oyalanmadan oradan </span><span>uzaklaştı. </span></p>
				<p class="paragraf"><span>Son beş yüz yıldır, İstanbul’daki en akıllı gelincik </span><span>olmanın keyfini süren Theo’nun fena sayılmayacak bir hayatı vardı. </span><span>Asırlardır yaşadığı bu şehirde hemen her dehlizi biliyor ve en </span><span>güvenli olduğu düşünülen binalara istediği gibi girip çıkabiliyordu. Yıllar geçtikçe </span><span>ve şehrin altı ile üstünü daha da öğrendikçe sanki tüm </span><span>şehir Theo’nun evi haline gelmişti. </span></p>
				<p class="paragraf"><span>Yine diğer sabahlardan farklı </span><span>olmayan bir pazar sabahı, İmparator İkinci Manuel’in kazdırdığı dehlizlerin </span><span>derinlerinde olan evinde uyandı. Sucuk ve ekmekten ibaret kahvaltısını yerken </span><span>o gün yapması gerekenleri gözden geçirdi. Tercüman-ı Hakikat’e </span><span>bir şiir çevirisi yetiştirmesi icap ediyordu. Patronu Ahmed Mithad Efendi, </span><span>Theodus mahlası ile şiir ve tefrika çeviren bu hiç tanışmadığı </span><span>yazarı çok seviyordu sevmesine de, herkes bilirdi ki Ahmed Bey </span><span>tersi kötü bir adamdı. Yazı geciktirerek kızdırılmaya gelmezdi. Lâkin her </span><span>şeyden önce günlük gazeteyi okumak lazımdı. Takriben 100 yıllık âdetiydi </span><span>ki güne gazetesini okumadan başlayamazdı.</span></p>
				<p class="paragraf"><span>Kocasını bir aşüfteyle basmasına yardımcı </span><span>olduğu Cahide Hanım ile bu yardımı karşılığında üç yıllık günlük </span><span>gazeteye anlaşmışlardı. Çetrefilli tünellerden geçip Kostantiniyye dehlizlerinden hızlıca çıktı ve </span><span>Cahide Hanım’ın bahçesindeki ağaca doğru seğirtti. Gazetesi her günkü </span><span>gibi incir ağacının dalında asılmış şekilde onu bekliyordu. Rulo yapılmış </span><span>gazeteyi belindeki çengele geçirdikten sonra, benim diyen gelinciğe parmak ısırtacak </span><span>bir çeviklikle en yakın delikte kayboldu. Beş yüz yıldır yaşadığı </span><span>şehirdeki tünellerin ve deliklerin haritasını avcunun içi gibi bilmekteydi.</span></p>
				<p class="paragraf"><span>Çok </span><span>geçmeden evine varmıştı. Gazeteyi kancasından çıkardı ve okumak için yere </span><span>serdi. Bir çocuk evinden kaçırdığı minyatür masanın üzerinde şarap şişesi </span><span>vardı. Oyuncak bir kadehin içine biraz şarap koydu ve gazetesini </span><span>üzerinde yürüyerek okumaya başladı. Önce ilk sayfaya bir göz gezdirdi. </span><span>Balkan meselesi, Alaman problemleri, kıtlık. Yeni bir şey yoktu. Bir </span><span>an, sadece gerekli yerlerde isimler değiştirilse, elindeki gazetenin son 500 </span><span>yılın her dönemini oldukça kapsamlı bir şekilde anlatabileceğini düşündü. “Peh, </span><span>insanlar!” diye geçirdi içinden. İkinci sayfayı açtı. Dâhili havadisler, padişahımızın </span><span>selâmlığı ve açık veren bütçe.</span></p>
				<p class="paragraf"><span>Üçüncü sayfanın en dibinde ufak </span><span>bir ilan gözüne çarptı.</span></p>
				<p class="paragraf"><span>“Haneye musallat olan bir iyi saatte </span><span>olsunları tepelemek için üç harflilerle içli dışlı, nefesi kuvvetli ve </span><span>gözü tok bir medyom aranmaktadır. Medyomun görevi necis üç harfliyi </span><span>evden def edip eğer ilmi de yeterse, eve kimin tasallut </span><span>ettiğini keşfetmektir. Lütfen mektubla başvurunuz.</span></p>
				<p class="paragraf"><span>Gedikpaşa Surp Ohannes Kilisesi’nin </span><span>karşısındaki 12 Numerolu yeşil boyalı evde mukim Madam Eftelya”</span></p>
				<p class="paragraf"><span>Gülümsedi. </span><span>Bu tip bir ilan görmeyeli epeyce olmuştu. Evde tek başına </span><span>vakit geçiren yaşlı dulların artık sıkıntıdan mıdır bilinmez, evden gelen </span><span>her türlü ses ve harekete bir anlam yüklediği herkesin malumuydu. </span><span>Madam Eftelya’yı bilirdi. Evindeki mel’un kedi Tobyas olmasaydı, belki </span><span>de çok daha yakından tanıma fırsatını bulacaktı ama kör olasıca </span><span>kedi yüzünden Madam’ın evine uzun süredir uğrayamamaktaydı.</span></p>
				<p class="paragraf"><span>Böyle vakalar </span><span>çoğunlukla çözülmesi oldukça kolay vakalardı. Ya duvarın içine yuva yapmış </span><span>bir fare ya da Madam’ı uğursuzdur diye evinden çıkarmaya </span><span>çalışan uyanık bir müteahhidin başının altından çıkan mel’un bir plan </span><span>olmalıydı. </span></p>
				<p class="paragraf"><span>İlana cevap yazmaya karar verdi. Eline rahatlıkla oturacak şekilde </span><span>yonttuğu özel kalemini aldı, Yeni Camii’nden çaldığı hâlis mürekkebe </span><span>batırarak yazmaya başladı.</span></p>
				<p class="paragraf"><span class="char-style-override-5">Pek muhterem Madam Eftelya Hanımefendilere,</span></p>
				<p class="paragraf"><span class="char-style-override-5">Başınıza gelmiş </span><span class="char-style-override-5">olan mel’un meseleyi bugünkü gazetede büyük bir teessürle okudum.</span></p>
				<p class="paragraf"><span class="char-style-override-5">Sıkıntı çektiğiniz vaka bizim uzmanlık alanımıza girer. Bu günlere kadar </span><span class="char-style-override-5">birçok müşterimizin memnun ayrıldığını söylemekten iftihar ederim. Meşhur Karamustafapaşa perisini </span><span class="char-style-override-5">ve Fatih ifritini bu dünyadan gönderen bendim. İsterseniz beni, bu </span><span class="char-style-override-5">tasallutlardan kurtardığım ve hâlâ hayır dualarını aldığım müşterilerime sorup soruşturabilirsiniz.</span></p>
				<p class="paragraf"><span class="char-style-override-5">Teklifimi kabul etmeden önce belirtmem gereken bir husus var. Çalışma </span><span class="char-style-override-5">yöntemim hayli ilginçtir. Aslen cemiyetin kalburüstü sayılabilecek bir üyesi olmama </span><span class="char-style-override-5">rağmen sizi mağdur eden konu gibi sıkıntıları hem merak hem </span><span class="char-style-override-5">de cemiyet yararına çözmekteyim. Lâkin bu durumun herkes tarafından bilinmesini </span><span class="char-style-override-5">istemiyorum. Bu sebeple, benimle yüz yüze tanışamayacağınızı şimdiden üzülerek belirtmek </span><span class="char-style-override-5">zorundayım.</span></p>
				<p class="paragraf"><span class="char-style-override-5">Yenidünyadaki Britanya Dominyonu’ndan getirdiğim oldukça eğitimli ve cins </span><span class="char-style-override-5">bir gelinciğim var. Ayak işlerimi o görür. Mektuplarınızı ve hediyelerinizi </span><span class="char-style-override-5">o alacaktır. </span></p>
				<p class="paragraf"><span class="char-style-override-5">Dediğim gibi bu işleri biraz merak, biraz da </span><span class="char-style-override-5">insanlara yardımcı olmak için yapmaktayım. Beri yandan, emeğin karşılığını almamak </span><span class="char-style-override-5">da büyük günahtır derler. Sizi bu musallatın pençesinden kurtarmamın bedeli </span><span class="char-style-override-5">olarak istediğim 3 okka Macar sucuğudur. Ödemeyi iş bittikten sonra </span><span class="char-style-override-5">alırım.</span></p>
				<p class="paragraf"><span class="char-style-override-5">Bu şartlar altında benimle çalışmayı kabul ederseniz, lütfen cevaben </span><span class="char-style-override-5">yazdığınız bir mektubu üç gün içinde bahçenizdeki selvi ağacının bir </span><span class="char-style-override-5">dalına asınız. Yamağım olan gelincik mektubu ağacın tepesinden alıp bana </span><span class="char-style-override-5">getirecektir.</span></p>
				<p class="paragraf para-style-override-8"><span class="char-style-override-5">Sevgi ve saygı ile</span></p>
				<p class="paragraf para-style-override-8"><span class="char-style-override-5"> Theo</span></p>
				<p class="paragraf para-style-override-13"><span>Theo mektubunu bir kere </span><span>daha gözden geçirdi. Tatmin olduktan sonra fiyakalı bir şekilde kağıda </span><span>tarih attı. Mektubu katlayıp bir zarfa koydu. Sırtında büyük bir </span><span>cebi olan tulumunu giyip mektubu dikkatlice cebine yerleştirdi. Hatırladığı kadarıyla </span><span>Madam Eftelya’nın tam evinin altına kadar giden sapa bir </span><span>dehliz vardı. Bir şeyler taşırken olabildiğince gün ışığına çıkmamayı tercih </span><span>ederdi.</span></p>
				<p class="paragraf"><span>İrice bir fıçı büyüklüğünde olan odasından çıktı. Ardından, Bayezid’</span><span>deki bir marangozhaneden kaçırdığı ve aslında bir fiskos masasının üstü </span><span>olması için kesilen ince ahşap kapısını çekti. </span></p>
				<p class="paragraf"><span>Ana tünel boyunca </span><span>bir süre koşturduktan sonra Gedikpaşa yönüne giden tünele saptı. Burada </span><span>artık iskeletleri bile ufalmaya başlayan fakat üzerlerinde hâlâ Doğu Roma </span><span>zırhlarını taşıyan cesetlerin yanlarından geçti. Sağdan ikinci tünelin Madam Eftelya’</span><span>nın sokağına sapıyor olması lazımdı. Sağa saptıktan bir süre sonra </span><span>durdu. Kafasında aradığı evin nerede olabileceğini hesapladı. Büyük ihtimalle eski </span><span>bir lağım gideri olan ufak tünelden devam edip tam da </span><span>düşündüğü gibi Eftelya’nın evinin bahçesindeki bir duvarın dibinden dışarı </span><span>çıktı.</span></p>
				<p class="paragraf"><span>Mel’un kedi Tobyas ortalarda görünmüyordu. Usulca evin kapısına yaklaşıp </span><span>mektubu kapının altından sokuşturdu ve hızlıca ortadan kayboldu.</span></p>
				<p class="paragraf"><span>Şimdi bekleyecekti.</span></p>
				<p class="paragraf"><span>Evine dönüp Tercüman-ı Hakikat’e söz verdiği şiirin Fransızca’</span><span>dan Türkçe’ye tercümesiyle ilgilenmeye başladı. </span></p>
				<p class="paragraf"><span>Ahmed Mithad şakaya gelmezdi.</span></p>
				<p class="resim-1"><img alt="3.png" class="image" height="38" src="images/3_fmt17.jpeg" width="32"/></p>
				<p class="paragraf"><span>Madam Eftelya’nın mektubu bulması hâliyle uzun sürmedi. Theo’</span><span>nun mektubu atmasından birkaç saat kadar sonra, çarşıya çıkmak için </span><span>kapıya vardığı vakit yerdeki mektubu gördü. Aldı, bir çırpıda okudu.</span></p>
				<p class="paragraf"><span>Üç gün sonra, Madam Eftelya’nın cevaben yazdığı mektup mühürlenmiş </span><span>halde bahçesindeki selvi ağacının dalında asılıydı.</span></p>
				<p class="resim-1"><img alt="3.png" class="image" height="38" src="images/3_fmt18.jpeg" width="32"/></p>
				<p class="paragraf"><span>Theo, teklifinin Madam </span><span>Eftelya tarafından kabul edeceğinden emindi. Kendisine olan bu güveninin en </span><span>önemli sebeplerinden biri eski referanslarıydı. Eski tecrübelerine dayanarak biliyordu ki, </span><span>Madam muhakkak mektubunda referans olarak verdiği müşterilerine danışacak ve onlardan </span><span>Theo’nun dertlerine nasıl derman olduğunu duyacaktı.</span></p>
				<p class="paragraf"><span>Karamustafapaşa perisi aslında </span><span>evinden kaçtıktan sonra geceleri komşu evin çatısında uyumayı huy edinmiş, </span><span>uykusunda konuşan bir yenidünya papağanından başka bir şey değildi. Ancak </span><span>Fatih’teki ifrit diğer karavana canavarlara nazaran oldukça gerçek ve </span><span>zorlu çıkıp Theo’yu bir hayli uğraştırmıştı. Yine de eskilerin </span><span>ifritleri ile karşılaştırıldığında günümüzün tatlısu ifritleri kolaylıkla ikna edilebilen yaratıklardı. </span><span>Geçen yıllar ona ifritlerin, perilerin, cinlerin, gulyabanilerin de kavimleri ile </span><span>beraber göç ettiklerini göstermişti. Bir kavim bir yerden başka bir </span><span>yere göç ettiğinde sadece şahıslar göç etmez, muhacirler söylenceleri ile </span><span>canavarlarını da beraberlerinde götürürlerdi.</span></p>
				<p class="paragraf"><span>Musallat olma vakaları, çoğunlukla bir yaratık </span><span>istemeden rahatsız edildiğinde vuku bulurdu. Bu rahatsızlık sonra erdirildiğinde ise </span><span>herkes kendi yoluna giderdi.</span></p>
				<p class="paragraf"><span>Aslında bir canavarın ya da yaratığın </span><span>uluorta insanlara görünmesi ve gerçekten insanlarla alakalı bir şeyler karıştırıyor </span><span>olması çok nadir rastlanan bir durumdu. Beş yüz yıla yakın </span><span>olan ömründe Theo’nun gördüğü sahih vaka sayısı iki elin, </span><span>gelincik eli, parmaklarını geçmezdi.</span></p>
				<p class="paragraf"><span>Yaratıkların dertleri kendilerine yeterdi zaten, nerede </span><span>insanlarla uğraşmaya vakit bulacaklar? </span></p>
				<p class="paragraf"><span>Bu sebeplerle Theo’nun içi rahattı </span><span>ve kolay kazanacağı sucukların hayâli ağzını sulandırmaya başlamıştı bile.</span></p>
				<p class="paragraf"><span>Kendini </span><span>ağırdan satmak için ancak üçüncü günün sonunda mektubu almak üzere </span><span>yola koyuldu. </span></p>
				<p class="paragraf"><span>Hava iyiden iyiye soğuktu o sabah. Hava akımları </span><span>ile dehlizlere sirayet eden ayazın bıçak gibi kestiği yerler buz </span><span>tutmuştu. Madam Eftelya’nın bahçesindeki delikten dışarı kafasını uzatarak etrafı </span><span>kolaçan etti. Ortalığın güvenli olduğuna emin olduktan sonra dışarı çıktı. </span><span>Keskin gözleri selvi ağacındaki mektubu çoktan görmüştü bile. Hızlıca tırmanıp </span><span>mektubu aldı, heybesine soktu. Ancak geldiği hızla aşağı inerken büyük </span><span>bir hata yaptığını fark etti.</span></p>
				<p class="paragraf"><span>Evin kedisi Tobyas ağacın altında </span><span>gözlerini fal taşı gibi açmış pür dikkat ona bakıyordu. Bir </span><span>saniye için kıpırdamadan birbirlerine baktılar. Kısa süren bu hareketsizliğin ardından, </span><span>Theo süratle geri döndü ve indiği ağaca gerisin geriye tırmanmaya </span><span>başladı. Arkasından hışımla gelen Tobyas’ı göremese de kedinin ensesinde </span><span>olduğunu duyabiliyordu. Theo bir gelinciğe göre oldukça iri sayılırdı, lâkin </span><span>yine de kedi ejderi Tobyas ile dövüşmek ilk seçeneği değildi. </span><span>Belki kırılan kemikleri hızlıca iyileşirdi ama üzerindeki bu lanet –ya </span><span>da kutsallık– çektiği acıları azaltmıyordu. Hem canavar kedi, kafasını koparmaya </span><span>karar verse ne olacaktı? Yeni bir kafa çıkar mıydı vücudundan? </span><span>Bütün bunların cevabını tecrübe ederek bulmaktansa tabana kuvvet kaçmak daha </span><span>mantıklıydı.</span></p>
				<p class="paragraf"><span>Peşindeki azgın kedi Tobyas’a kıyaslandığında, gelincik ağaca çok </span><span>daha hızlı tırmanıyordu. Problem, ağacın bir sonunun olmasıydı. Tepeye çıktıklarında </span><span>ne olacaktı? Kedi arkada o önde, ağacın ortalarına vardıklarında aklına </span><span>bir plan geldi. </span></p>
				<p class="paragraf"><span>Ağacın sonuna ulaşana kadar tırmandılar. Gittikçe incelen </span><span>selvi ağacının son dalları Theo’nun ağırlığı ile çoktan yamulmuş, </span><span>çok yavaşça da olsa arkasından tırmanmayı bırakmayan Tobyas’ın ağırlığıyla </span><span>artık iyice bel vermeye başlamıştı.</span></p>
				<p class="paragraf"><span>Theo ya şimdi ya hiç </span><span>diyerek planını devreye soktu. Tutunduğu dalı aniden bıraktı. Üzerinden Theo’</span><span>nun ağırlığı kalkan dal, sanki gerilmiş bir yay gibi tam </span><span>tersi yöne savruldu. Theo ile aynı dalda yürüyen Tobyas bu </span><span>sıçrama ile savruldu ve mancınıktan atılır gibi sadece “Mrkgnav!” diye </span><span>bağırarak boşluğa uçtu.</span></p>
				<p class="paragraf"><span>Theo’nun hakkından gelmesi gereken problemlerden biri, </span><span>kedinin havada geniş bir yay çizerek uzaklaşması ile çözülmüştü. Şimdi </span><span>sıra diğer önemli meseleye gelmişti. Eğilmiş olan dalı bırakan Theo </span><span>hızlıca yere düşmeye başlamıştı. </span></p>
				<p class="paragraf"><span>Planını yaparken düşerken çarpacağı ağaç dallarının </span><span>hızını yavaşlatacağını öngörmüştü. Ancak evde yaptığı hesap çarşıya uymamış, ilk </span><span>dallar minik bedenine çarpmaya başladığında oldukça sürat kazanmıştı. O hızla </span><span>düşerken hiçbir dala tutunmaya fırsat bulamadı ve ağacın dallarına vura </span><span>vura paldır küldür zemine kadar düştü. Büyük bir acı ile </span><span>kafasını kaldırıp etrafına bakındı. Kedi ortalıklarda görünmüyordu. “Cehenneme uçmuşsundur umarım!” </span><span>diye düşünüp doğruldu. Her tarafı ağrı içindeydi. Kendini şöyle bir </span><span>yokladı. Birkaç kaburga kemiği kırılmış ve sol bacağı çatlamış gibi </span><span>görünüyordu. Heybesindeki mektubu daha az acıyan kolu ile kontrol etti, </span><span>yerindeydi. </span></p>
				<p class="paragraf"><span>“İnşallah sucuğu alırken paraya kıyarsın da Madam, bu çektiğim </span><span>eziyete değer!” diye düşündükten sonra yarı sürünerek, yarı yürüyerek evinin </span><span>yolunu tuttu.</span></p>
				<p class="resim-1"><img alt="3.png" class="image" height="38" src="images/3_fmt19.jpeg" width="32"/></p>
				<p class="paragraf"><span class="char-style-override-5">Pek muhterem Theo Beyefendilere,</span></p>
				<p class="paragraf"><span class="char-style-override-5">Mektubunuzu aldım. İlgi </span><span class="char-style-override-5">ve alakanıza müteşekkirim. </span></p>
				<p class="paragraf"><span class="char-style-override-5">Sizin de belirttiğiniz gibi, her ne kadar </span><span class="char-style-override-5">çalışma yöntemleriniz alışıldık olmasa da sizinle çalışmak isterim efendim. Zira </span><span class="char-style-override-5">ücretiniz oldukça makuldür. Bunun yanında sizi geçtiğimiz iki gün içinde </span><span class="char-style-override-5">sorup soruşturdum. Dertli başları nasıl kara dertlerden kurtardığınızı, o başlar </span><span class="char-style-override-5">bana bir bir anlattılar. İkna oldum.</span></p>
				<p class="paragraf"><span class="char-style-override-5">Bendeniz, kocam Dimitri’yi, </span><span class="char-style-override-5">ki Bulgar Reis de derlerdi, yakınlarda kaybetmiş zavallı ve bedbaht </span><span class="char-style-override-5">bir dulum. Kendisi İstanbul-Trabzon arasında çalışan bir yük gemisinin </span><span class="char-style-override-5">kaptanıydı. Trabzon açıklarında hain Karadeniz kendisini benden aldı ve adınıza </span><span class="char-style-override-5">sığınarak söylüyorum bunu, İsa Peygamberimizin yanına koydu. Ne cesedini ne </span><span class="char-style-override-5">de gemisini bulabildik.</span></p>
				<p class="paragraf"><span class="char-style-override-5">Başıma gelen olaylar da zaten Trabzon’a </span><span class="char-style-override-5">bir umut gidip geldikten sonra başladı. Bunlar öyle olaylardır ki </span><span class="char-style-override-5">sadece ruhani bir lanetle kalmaz, insanı aç da bırakır.</span></p>
				<p class="paragraf"><span class="char-style-override-5">Kilerime </span><span class="char-style-override-5">bıraktığım hiçbir şey bir günden fazla durmuyor beyefendiciğim. Kimi geceler, </span><span class="char-style-override-5">ev temelinden sarsılıyor. Sanki evin dibini bir şey yarıp çıkıyor </span><span class="char-style-override-5">da, kilerimde ne var ne yoksa götürüyor. İlk gece tünel </span><span class="char-style-override-5">kazıp o güzelim tuzlu balıklarımı götürmek isteyen hırsızlar geldi zannetmiştim. </span><span class="char-style-override-5">Korkudan ses de edememiştim. Nasıl edeyim! Tek başına kedisi ile </span><span class="char-style-override-5">yaşayan dul bir kadınım. Sabahı bekleyip zabitlere hırsızların açtığı tüneli </span><span class="char-style-override-5">göstermekti amacım.</span></p>
				<p class="paragraf"><span class="char-style-override-5">Lâkin sabah olup da zabitlerle kilere indiğimizde bir </span><span class="char-style-override-5">de ne görelim? Ah beyefendiciğim, kilerimin zemini hiç bu kadar </span><span class="char-style-override-5">pürüzsüz gözükmemişti yüzüme. Zabitlerden yediğim fırça ile kaldım.</span></p>
				<p class="paragraf"><span class="char-style-override-5">Bu fecaat </span><span class="char-style-override-5">durum sonraları da devam etti. Kilere ne koysam yok oluyor, </span><span class="char-style-override-5">dahası evim başıma yıkılacakmış gibi sallanıyor. Gece korkumdan kilere inemiyorum, </span><span class="char-style-override-5">gündüz baksam yok olan yemekler dışında bir şey göremiyorum.</span></p>
				<p class="paragraf"><span class="char-style-override-5">Haliyle </span><span class="char-style-override-5">sordum soruşturdum. Yahudi büyücüler, Çingene hocalar, Ermeni papazlar, Rum kocakarıları... </span><span class="char-style-override-5">Kime gittiysem gideyim derdime derman bulamadım. Ne yapacağımı şaşırmış durumda </span><span class="char-style-override-5">idim. Bu sebeple, belki de biraz birileri ile bu meseleyi </span><span class="char-style-override-5">konuşup da rahatlatmak niyetiyle konuyu kuzenime açtım.</span></p>
				<p class="paragraf"><span class="char-style-override-5">Fransa’da okumuş </span><span class="char-style-override-5">kuzenim, benim bu mühim meseleyi gayri-fenni bir yolla çözmeye </span><span class="char-style-override-5">çalışıyor olmama pek sinirlendi. Bu işin Fransa’da ilmi yollarla </span><span class="char-style-override-5">yapıldığını, kötü ruhları fen dışı yollarla kovma iddiasında olan şaklabanlara </span><span class="char-style-override-5">paramı kaptırmamamı ve mutlaka fenni bir medyomla çalışmamı tembihledi. Bana </span><span class="char-style-override-5">sizin gazetede okuduğunuz ilanı vermemi önerdi. Hikâyenin sonrası malumunuzdur. </span></p>
				<p class="paragraf"><span class="char-style-override-5">Zatınızdan </span><span class="char-style-override-5">istediğim, bu musallatı benden almanızdır. Bunu yaptığınızda hem çok da </span><span class="char-style-override-5">fazla olmayan ömrümün geri kalanında hayır duamı alacaksınız hem de </span><span class="char-style-override-5">istediğiniz gibi en âlâ kaliteden 3 okka Macar sucuğunun sahibi </span><span class="char-style-override-5">olacaksınız.</span></p>
				<p class="paragraf"><span class="char-style-override-5">Saygılarımla,</span></p>
				<p class="paragraf para-style-override-14"><span class="char-style-override-5"> Madam Eftelya Dragan</span></p>
				<p class="paragraf"><span>Theo mektubu okumayı bitirdiğinde hâlâ </span><span>sızlayan bacağını ovuşturuyordu. Neyse ki ertesi sabah uyandığında bir şeyi </span><span>kalmayacak, tüm yaraları kendi kendilerine iyileşmiş olacaktı. İçinden kediye yine </span><span>usturuplu bir küfür savurdu. İnşallah Üsküdar’a kadar uçmuştur da </span><span>bir daha karşıma çıkmaz mendebur hayvan, diye düşündü. Koyun postundan </span><span>halının üzerinde hafifçe topallayarak masaya yöneldi. Kendine biraz şarap koydu </span><span>ve köşede yatak niyetine kullandığı yastığa çıktı.</span></p>
				<p class="paragraf"><span>Madam Eftelya’nın </span><span>ilk nazariyesi aslında oldukça makuldü. Her ne kadar hırsızların sadece </span><span>yemek çalmak için tünel kazma zahmetine girmeleri pek görülmemiş şey </span><span>olsa da, son zamanlarda pahalılaşan hayatın kime ne yaptıracağı belli </span><span>olmuyordu. </span></p>
				<p class="paragraf"><span>Mendebur kedisinden başka kimsesi olmayan yaşlıca bir kadının evini, </span><span>zavallının elinden batan geminin malı fiyatına almak isteyenler de mutlaka </span><span>olacaktı. Ev hakkında tekinsiz diye çıkartılan bir söylenti ve ev </span><span>sahibinin bu tekinsizliklerden bıkması, dört başı mamur bir saray yavrusunu </span><span>kelepir fiyatına bıraktırabilirdi.</span></p>
				<p class="paragraf"><span>Belli ki geceleri cingöz birileri eve ilişip </span><span>balyoz ya da benzeri bir aletle duvarlarına vurarak haneyi temelinden </span><span>sallıyordu. Bu kişilerin eve sık girip çıkan birileri ile ortaklığı </span><span>olsa gerekti. Bu ortak, berikiler piyeslerini oynadıkları zaman kilerdeki yiyecekleri </span><span>boşaltıyor ve böylece tiyatro tamamlanmış oluyordu!</span></p>
				<p class="paragraf"><span>Theo şarabından bir yudum </span><span>aldı. </span></p>
				<p class="paragraf"><span>Öncelikle evi deprem varmış misali sarsan şahıs ya da </span><span>şahısları bulması gerekecekti. Ardından, zabitlerin bu ahlaksızları yakalamak için nerede </span><span>beklemeleri gerektiğini Madam Eftelya’ya söyleyecek ve haliyle karakolda hafifçe </span><span>okşanacak bu haramzadeler, evin içine girip çıkabilen ortaklarının kim olduğunu </span><span>bülbül gibi şakıyacaklardı. Umarım söyleyecekleri kişi Madam’ın çok yakını </span><span>çıkmaz diye içinden geçirdi. Bazı ihanetler çok yakın kişilerden gelirse </span><span>insanın kalbini ezebilirdi.</span></p>
				<p class="paragraf"><span>Şarap hafiften uykusunu getirmişti. Uyuyayım da, bari </span><span>şu ağrılarım yarına dinsin diye düşündü ve kadife yastığın üzerinde </span><span>uykuya daldı.</span></p>
				<p class="resim-1"><img alt="3.png" class="image" height="38" src="images/3_fmt20.jpeg" width="32"/></p>
				<p class="paragraf"><span>Sabah uyandığında beklediği gibi tamamen iyileşmişti. Kaburgaları </span><span>kaynamış, ayağındaki çatlaktan dolayı duyduğu ağrı tamamen dinmişti. İlk iş </span><span>çıkıp gazetesini aldı ve çok oyalanmadan eve döndü.</span></p>
				<p class="paragraf"><span>Evvelden çözdüğü </span><span>bir muammadan kazandığı sucuğunu yerken gazeteye şöyle bir göz gezdirince, </span><span>birkaç gün önce çevirip yolladığı şiirin hâlâ yayımlanmamış olduğunu gördü. </span><span>Oysa ki, kendisi ile aynı zamanlarda gazeteye yazı göndermeye başlayan </span><span>Ahmed Rasim adlı gencin kim bilir kaçıncı çevirisinin yayımlandığını görebiliyordu. </span><span>Canı sıkılmıştı.</span></p>
				<p class="paragraf"><span>Belli ki Ahmed Mithad, bu Ahmed Rasim denilen </span><span>şahsa fazlası ile iltimas geçiyordu. Bir hafta daha beklemeye karar </span><span>verdi. Osmanlı’da Theo’nun çevirilerini yayımlamayı isteyecek gazete mi </span><span>yoktu?</span></p>
				<p class="paragraf"><span>Kış gününün akşamı çabuk oldu. Theo gün batar batmaz </span><span>sektirmeden Madam Eftelya’nın evine gitti. Evin bahçesine çıkan tünelin </span><span>sonunda gayri ihtiyarı durarak Madam’ın bahçesini gözetledi. Tobyas denilen </span><span>mendebur etrafta görünmüyordu. Bahçeye giren birini görebileceği en iyi noktanın </span><span>evin çatısı olduğuna karar kıldı. Çabucak çatıya tırmandı.</span></p>
				<p class="paragraf"><span>Etrafı kolaçan </span><span>etmeye başladı. Yatsı ezanının eli kulağındaydı. Çatıdan Kostantiniyye’yi açık </span><span>seçik görebiliyordu. Denizde birkaç istimbot ağır ağır ilerliyor, kayıklar limanlara </span><span>çekiliyordu. Şehrin onca senedir geçirdiği değişimleri, kimleri ağırladığını, başından geçen </span><span>felaketleri, yağmaları ve isyanları düşündü. Koca imparator Konstantin’in adını </span><span>verdiği bu aziz şehir, öyle ya da böyle hâlâ ayaktaydı. </span><span>Acaba kendi ruhu ile şehrin ruhu harmanlanmış mıydı? Belki de </span><span>şehir var oldukça o da var olacaktı? </span></p>
				<p class="paragraf"><span>Yatsı okunduktan bir </span><span>müddet sonra dul Madam’ın kandili söndü. Theo içinden, iyi </span><span>geceler, diye geçirdi. </span></p>
				<p class="paragraf"><span>Ay tepeye çıkmış, gece ayazı iyice esmeye </span><span>başlamıştı. Keşke üzerime paltomu alsaydım diye düşündü. Beş sene önce, </span><span>bir Fransız hanımın köpeğine diktiği yün paltoyu bu benim işime </span><span>daha çok yarar, diye düşünerek çalmaktan çekinmemişti.</span></p>
				<p class="paragraf"><span>Sabaha çok kalmamıştı </span><span>ki Madam’ın evi sanki temellerinden yıkılırcasına sallanmaya başladı. Sarsıntı </span><span>ile yerinden zıplayıp çatının üstünde dört dönmeye başlayan Theo ilk </span><span>önce zelzele oluyor sandı. İstemsizce aklına İstanbul’un yaşadığı küçük </span><span>kıyamet geldi. Bir an, yıkılan evler, çığlıklar ve sokakları yutan </span><span>deniz, geçen onca seneye rağmen gözünde canlandı.</span></p>
				<p class="paragraf"><span>Sonra ne için </span><span>orada bulunduğunu hatırlardı. Kendini toparladı. Çatının üstünden görebildiği her yeri </span><span>kontrol etti. Etrafta evi balyoz ya da koçbaşları ile sarsan </span><span>kimse yoktu. Sarsıntı şiddetlenerek devam ediyordu. Evin çevresini üçüncü defa </span><span>kontrol ettikten sonra evin içine girmeye karar verdi. Belki de </span><span>namussuzlar bir şekilde ona fark ettirmeden evin içine sızmış ve </span><span>planlarını evin içinden yürütüyorlardı.</span></p>
				<p class="paragraf"><span>Yerinden oynamış bir briketin arasından evin </span><span>içine girdi. Bina hâlâ zangır zangır titriyordu. </span></p>
				<p class="paragraf"><span>Mutfağa girdikten sonra </span><span>içi dolu bir su damacanasının üzerinden sekti ve yavaşça süzülerek </span><span>tahtadan, çok eski kiler kapısına kadar geldi. Kilerden içeri baktığında </span><span>ise hiç beklemediği bir manzara ile karşılaştı. </span></p>
				<p class="paragraf"><span>Beş karış boylarında </span><span>ve vücudu kıllarla kaplı bir yaratık kilerde önüne ne gelirse </span><span>yiyordu. Evi temellerinden sarsan sallantı bu yaratığın attığı adımlardan kaynaklanıyordu. </span><span>Çok uzaktan bakılırsa palto giymiş bir çocukla karıştırılabilecek canavarın elleri </span><span>ve parmakları uzun, bacakları kısa, göbeği ise oldukça tombulcaydı. Gözleri </span><span>daha çok kedi gözüne benziyordu. </span></p>
				<p class="paragraf"><span>Theo bir süre şaşkınlıktan hareket </span><span>edemedi. Korku ile karışık kilerin kapısından uzaklaştı. Bir an içinden, </span><span>acaba Madam iyi mi? diye geçirerek Eftelya’nın odasına doğru </span><span>gidecek oldu ki sarsıntılar başladığı gibi aniden kesildi. Merakla dönüp </span><span>de kilere yeniden baktığında ise o garip ecinni çoktan buhar </span><span>olmuş, sırra kadem basmıştı. </span></p>
				<p class="paragraf"><span>Evden çıkarken Eftelya’nın yatak odasının </span><span>kapısından baktı. Madam ile Tobyas korku ile birbirlerine sarılmışlar, yorganın </span><span>altında tir tir titriyorlardı.</span></p>
				<p class="paragraf"><span>Uzaktan sabah ezanının sesi geliyordu.</span></p>
				<p class="paragraf"><span>Theo </span><span>eve döndüğünde hâlâ tam olarak kendine gelebilmiş değildi. Eli hemen </span><span>masanın üzerinde duran şaraba gitti. Minik şişeye daha dokunmadan durdu. </span><span>Hayır, daha sert bir şeylere ihtiyacı vardı. Ohannes Oteli’nden </span><span>çaldığı İngiliz kanyağını ufak dolabından çıkardı. Bardağı sonuna kadar doldurdu </span><span>ve bir dikişte bitirdi. Gelincik olmanın avantajlarından biri de, sarhoş </span><span>olmadan oldukça fazla miktarda içki içebilmesiydi.</span></p>
				<p class="paragraf"><span>Madam’ın evinde sahih </span><span>bir vakıa olduğu bir hakikatti. </span></p>
				<p class="paragraf"><span>Theo yaşlı kadının evini elinden </span><span>almak isteyen insanlar senaryosunu çoktan çöpe atmıştı. Bunca yıl boyunca </span><span>ifritler, karabasanlar, Yahudi golemleri, İskoç cinleri ve Bulgar vampirleri gibi </span><span>farklı canavar ve ifrit çeşitleri görmüştü; lâkin birkaç saat kadar </span><span>önce gördüğü yaratık bunlardan hiçbiri değildi. Acaba Kostantiniyye’ye gelen </span><span>yeni bir kavimle mi şehrine hicret etmişti? İspanyol Yahudilerinin hicretinden </span><span>sonra sahibinin sözünden çıkmış bir Yahudi goleminin işlediği cinayetleri hatırladı. </span><span>Balat tarafında sahibinin sözünden her nasılsa çıkabilmiş olan bu golem, </span><span>yeniçeri yiğitler kendisini Haliç’in dibindeki bir çukura atana kadar </span><span>nice civanı kırmıştı.</span></p>
				<p class="paragraf"><span>Yaratığın ne olduğunu bulmanın tek bir yolu </span><span>vardı. Kefalidis’in kitabına başvuracaktı.</span></p>
				<p class="paragraf"><span>Yerasimos Kefalidis, İsa Peygamber’in </span><span>ölümünden 900 yıl kadar sonra Konstantinopolis’te yaşamış bir âlimdi. </span><span>Canavarlar, Lanetler ve Musallatlar ile Mücadele Üzerine adlı kitabı kilise </span><span>tarafından günahkâr bulunduğu için yasaklanmış, kendisi Rodos’a sürgüne gönderilmiş </span><span>ve orada büyük sıkıntılar içinde ölmüştü. Ancak kilise yasakladığı her </span><span>önemli kitaba yaptığı gibi eserin kalan son yazmasını yok etmemiş, </span><span>aksine en nadide kitapların olduğu özel kilise kütüphanesinde bir başvuru </span><span>kaynağı olarak özenle saklamıştı. Eser, Theo’nun Bizans sarayında bir </span><span>insan olarak çalıştığı yıllarda dahi hâlâ unutulmamıştı. </span></p>
				<p class="paragraf"><span>Fakat zamana ne </span><span>dayanır ki? </span></p>
				<p class="paragraf"><span>Geçen asırlar ve İstanbul’un fethi, kitabı kilisenin </span><span>kayıt defterlerinden tamamen silmişti. Fetihten uzun yıllar sonra defterler yeniden </span><span>düzenlenirken şans eseri eski bir sandığın içinde bulunan bu ilmi </span><span>kitap, kayıtlara antik bir öykü kitabı olarak geçmişti. Kefalidis’in </span><span>kitabı, eski ve önemli görünen bir elyazması olduğu için Fener’</span><span>deki kütüphanede özenle saklanıyordu. Theo kendine bir kadeh daha kanyak </span><span>koydu, çabucak o kadehi de bitirdi ve Fener’e doğru </span><span>yol aldı.</span></p>
				<p class="paragraf"><span>1600 yılından beri Ortodoks Kilisesi’nin merkezi olan </span><span>bu binaya sayısız defalar gidip gelmiş, kütüphanesinden yararlanmış, yemeğini yemiş, </span><span>birkaç gece şeytana uyarak patriğin meşhur tahtına oturarak düşüncelere dalmış </span><span>ve hatta bir gece, şeytanın da dürtmesi ile olacak, bu </span><span>düşüncelerinin ardından tahtta uyuyakalmıştı. </span></p>
				<p class="paragraf"><span>Sadece kendisinin bildiği küçük boşluklardan geçerek </span><span>kütüphaneye vardı. Kitap, değerli elyazmalarının olduğu bölümde kilitli olmayan cam </span><span>bir dolabın içinde yatay halde duruyordu. Dolabı açana kadar her </span><span>zamanki gibi akla karayı seçti. Bunca senelik antrenmandan sonra bile </span><span>kapı ve dolap gibi ağır şeyleri açıp kapamakta zorlanıyordu.</span></p>
				<p class="paragraf"><span>Ağır </span><span>dolap kapağını güçlükle de olsa açtıktan sonra kitabın sayfalarını çevirdi. </span><span>Oldukça kalın bu kitabın son bölümü ‘ender yaratıklar’ üzerineydi ve </span><span>her yaratığın anlatıldığı sayfaya bir de resmi çizilmişti. Theo sayfaları </span><span>teker teker incelemeye başladı.</span></p>
				<p class="paragraf"><span>Ateşruhu, başsız türkopol, eşik cini, karakancaloz... </span><span>İşte bu! diye heyecanla içinden geçirdi. Karakancaloz başlıklı sayfada çizilen </span><span>canavar, Madam Eftelya’nın evinde gördüğü yaratığın ta kendisiydi. Okumaya </span><span>başladı.</span></p>
				<p class="paragraf"><span>“Karakancaloz, Karadeniz kıyılarında bulunan bir çeşit deniz ifritidir. Rum </span><span>milletinin canavarıdır. Çok ender de olsa bazı geceler denizden çıkarak </span><span>evlere musallat olur. Musallat olduğu evin en küçük erkek çocuğunu </span><span>tek başına yakalarsa acımaz, bir lokmada yutar. Eğer ki evde </span><span>erkek çocuk yok ise, bu necis yaratık girdiği evde ne </span><span>var ne yoksa yer bitirir ve o eve kıtlık girer. </span><span>Yemeğini yiyen karakancaloz oyalanmaz, mutlaka ki sabah olmadan Karadeniz’e </span><span>döner.</span></p>
				<p class="paragraf"><span>Karakancaloz Karadeniz’den başka denizde de yaşamaz. Rivayet odur </span><span>ki, bu bednamlar aslında denizin kurban aldığı gemicilerin ruhlarıdır.”</span></p>
				<p class="paragraf"><span>Theo, </span><span>karakancaloz adlı yaratıkları görmemiş olsa da pek tabii ki duymuştu. </span><span>Lâkin Madam’ın evinde gördüğü canavarın bir karakancaloz olabileceğini aklına </span><span>bile getirmemişti. Pontus halkının canavarı olan karakancalozların daha önceden Kostantiniyye’</span><span>de görüldüğü vakıa değildi. Kitabın da dediği gibi Karadeniz olmadan </span><span>bu yaratıklar varlıklarını sürdüremezlerdi.</span></p>
				<p class="paragraf"><span>Madam’ın Karadeniz’de kaybettiği kocasının </span><span>bununla bir alâkası olabilir miydi? Belki de gördüğü, Madam Eftelya’</span><span>nın denizde boğulan kocasıydı. Ama Karadeniz’de boğulan kocanın karakancalozunun </span><span>burada ne işi vardı? </span></p>
				<p class="paragraf"><span>Bir yerlerde kaçırdığı bir şey vardı </span><span>ama ne?</span></p>
				<p class="paragraf"><span>Beyninin durduğunu hissetti. Yine de sıfır noktasında sayılmam, </span><span>diye geçirdi içinden. Öncelikle, yaratığın ne menem bir şey olduğunu </span><span>artık biliyordu. Bir Canavar Avı’nda iz sürerken karşıdakinin ne </span><span>olduğunu bilmek ilk ve en önemli adımdı. </span></p>
				<p class="paragraf"><span>Çözmesi gereken bir </span><span>sonraki mesele ise daha çetrefilliydi. Pontus dağlarında yemek için erkek </span><span>çocuk araması gereken karakancalozun, şu anda Kostantiniyye’de Madam Eftelya’</span><span>nın kilerini neden talan ettiğini bulmak zorundaydı.</span></p>
				<p class="paragraf"><span>Theo, istese de </span><span>istemese de, karakancalozun eve nasıl musallat olduğunu anlamak için Madam’</span><span>ın evine bir daha gidecekti. Tehlikeli olduğunu bildiği şeylerin üzerine </span><span>gitmek işinin bir gereğiydi. Onca yıllık tecrübesi, canavarlar ile yüz </span><span>yüze gelirken hâlâ derin bir ürperti duymasını engellemiyordu. Bir de </span><span>Tobyas vardı tabii. Her ne kadar aptal da olsa, mel’un </span><span>kedi Theo’ya öyle bir sapkınlıkla saldırıyordu ki, Theo bir </span><span>an korkusunun gerçek sebebinin karakancaloz mu yoksa Tobyas mı olduğundan </span><span>emin olmadı.</span></p>
				<p class="paragraf"><span>Şeytan azapta gerek, diye geçirdi içinden. Kiliseye vardığı </span><span>yoldan gerisin geriye çıktı ve Madam’ın evine doğru yollandı.</span></p>
				<p class="paragraf"><span>Aslında evde ne bulmayı beklediğini kendi de bilmiyordu. Bulundukları memleketin </span><span>yerlisi olmayan canavarlar uzun süre varlıklarını sürdüremezlerdi. Ancak, ölmeden önce </span><span>iyice zıvanadan çıkabilirler ve önlerine gelen herkese zarar verebilirlerdi. Bu </span><span>durum mevzubahis karakancalozu oldukça tehlikeli kılıyordu.</span></p>
				<p class="paragraf"><span>Madam’ın evine ulaştığında </span><span>vakit sabaha yakındı. Bu sefer çatıda beklemek yerine hemen içeri </span><span>girmeye karar verdi. Üst katta aralık bırakılmış bir pencereden kafasını </span><span>uzatıp içeriyi süzdü. Her şeyin sütliman olduğunu gördükten sonra odaya </span><span>girdi. Bir an önce kilere varmak ve etrafı iyice araştırmak </span><span>istiyordu. Tam aşağı kata inmişti ki artık iyice tanıdık gelen </span><span>ve evi temellerinden sarsan o titreşimleri hissetti. Karakancaloz nerede saklanıyorsa </span><span>yine oradan çıkmış, zift karası ayakları ile attığı adımlarıyla Madam’</span><span>ın evini zangır zangır titretmeye başlamıştı. Hızlıca mutfak tarafına seğirtti. </span><span>Kalp atışları bir gelincik için bile oldukça hızlanmıştı. Kuyruğu istemsizce </span><span>titriyordu.</span></p>
				<p class="paragraf"><span>Mutfağa girer girmez kapının arkasına saklandı ve kiler tarafına </span><span>doğru baktı. Karakancalozun, Tobyas’ı kilerin köşesine bir fare gibi </span><span>sıkıştırdığını gördü. Açgözlü kedi belli ki bir şeyler çalmak için </span><span>kilere dadanmaya kalkmış ancak kör talihi sağ olsun, karakancaloz tam </span><span>da o zamanda zuhur ederek kendisine suçüstü yapmıştı. </span></p>
				<p class="paragraf"><span>İyice köşeye </span><span>sıkışan kedi kulaklarını tamamen geriye yatırmış, uzun kollarını nerede ise </span><span>yerlerde sürükleyerek üzerine doğru gelen heyulaya vargücüyle tıslıyor ve bir </span><span>yaprak gibi titriyordu.</span></p>
				<p class="paragraf"><span>“Ne demişler; dinsizin hakkında imansız gelir,” diye </span><span>düşündü Theo. “Bence bu canavar rezil kediyi bir lokmada yutar </span><span>da kemiklerini sıyırıp atar bile.” Bunları düşünürken, korkudan gözleri artık </span><span>yaşarmış olan kedi ile göz göze geldi. O ceberut Tobyas, </span><span>sanki bir kedi yavrusuna dönüşmüş de ağlayan gözler ile kendisini </span><span>yemeye gelen canavardan kurtarması için Theo’dan yardım dileniyordu. </span></p>
				<p class="paragraf"><span>Gelincik </span><span>bıkkınlık kokan derin bir nefes aldı. </span></p>
				<p class="paragraf"><span>“Allah kahretsin!” diye söylendi, “</span><span>İyice yufka yürekli oldum ben.” </span></p>
				<p class="paragraf"><span>Etrafını tarayarak karakancalozun artık iyiden </span><span>iyiye yaklaştığı kediyi nasıl kurtarabileceğini düşünmeye başladı. Canavarın üzerine atlasa? </span><span>Yok, yakalarsa bir lokmada yutuverirdi Theo’yu. Bu tip canavarların </span><span>görünüşüne aldanmamak lazımdı. Kırlangıç gibi çevik olabilirlerdi. Necis yaratıkların zehirli </span><span>oldukları da görülmemiş değildi. Bu gelincik vücuduna zehirli bir tırnak </span><span>çiziği yeterdi. Bacağını ısırsa belki de dikkatini dağıtırdı? Bu da </span><span>akıl kabili değildi. Adımı ile koskoca evi sallayan canavar maazallah </span><span>kendisini bir anda pestile çevirirdi.</span></p>
				<p class="paragraf"><span>Zaman daralıyordu ve Theo’nun </span><span>aklına bir şey gelmiyordu. </span></p>
				<p class="paragraf"><span>“Eh Tobyas,” diye düşündü. “Buraya kadarmış </span><span>demek ki, hayvanlar cehenneminde görüşürüz.” Kedinin başına gelecekleri görmemek için </span><span>kafasını mutfak tarafına çevirdi. Kafasını çevirir çevirmez de o zamana </span><span>kadar gözünden kaçan cehennemden kaçış biletlerini gördü.</span></p>
				<p class="paragraf"><span>Daha önce defaatle </span><span>üzerine basıp zıpladığı mutfaktaki damacananın üzerine bir kâğıt iliştirilmişti. Kâğıtta </span><span>Rumca, “Bulgar Reis’in katili lanet Karadeniz’in suyudur” yazmaktaydı.</span></p>
				<p class="paragraf"><span>Görünen o ki, Madam Eftelya çok eski bir geleneğe uyarak </span><span>kocasının mezarından bir parça toprak almak istemişti. Eh, Karadeniz’de </span><span>boğulan Dimitri Reis’in toprağı da elbette Karadeniz’in suyu </span><span>olacaktı. Pontus toprakları dışında yaşamayan karakancalozun Madam Eftelya’nın evine </span><span>bu damacana ile geldiği belliydi.</span></p>
				<p class="paragraf"><span>Gelgelelim, karakancalozun eve nasıl geldiğini </span><span>çözmüş olması önündeki ivedi meseleyi halletmesine yardımcı olmuyordu. Önce damacanayı </span><span>gözüne kestirdi. Ardından da mutfağın taşlı toprak zeminine baktı. Aklına </span><span>bir fikir gelmişti.</span></p>
				<p class="paragraf"><span>Gelincik koşarak kendisini damacana ile duvar arasındaki </span><span>dar aralığa attı ve bacaklarını duvara dayayıp tüm gücü ile </span><span>damacanayı yere devirmek için itmeye başladı.</span></p>
				<p class="paragraf"><span>En son ne zaman </span><span>böyle bir duruma düşmüştü? Çocukluğunu hatırladı. Hayır, gelincik olan değil, </span><span>insan olan çocukluğunu.</span></p>
				<p class="paragraf"><span>Bir gün kardeşi ile yaramazlık yaptıkları kayıkhanede, </span><span>koca bir kayık ters dönüp de tepesine kapaklanınca, Theo kayık </span><span>ile yer arasında kalan ufak boşlukta hapsolmuştu. Çocuk Theo panikle </span><span>kayığı üzerinden itip atmaya çalışmış ancak bunda başarılı olamamıştı. Kardeşinin </span><span>yardımı olmasa o koca kayığın altından hiçbir zaman çıkamayacağını düşünmüştü </span><span>hep.</span></p>
				<p class="paragraf"><span>Damacanayı itti. Bir daha itti. Koca damacana yerinden kımıldamıyordu. </span><span>Bacaklarım oldum olası güçsüzdür zaten, diye düşünerek kendine kızdı. Gözünün </span><span>ucuyla kilerdeki durumu kontrol etti. Karakancaloz Tobyas’ın yanına varmıştı </span><span>artık.</span></p>
				<p class="paragraf"><span>Theo cam damacanaya bir daha, bir daha, bir daha </span><span>yüklendi. Koca damacana minik gelinciğin tüm gayretlerine rağmen yine yerinden </span><span>kımıldamadı. Harcadığı gayretten dolayı gözleri kararmaya, başı dönmeye başlamıştı. “Kardeşim </span><span>Leo, neredesin?” diye ağladı, “Sizleri çok özledim”.</span></p>
				<p class="paragraf"><span>Karakancaloz, yere eğilip </span><span>uzun ve kıllı parmaklarını Tobyas’a doğru uzattı. Theo avazı </span><span>çıktığı kadar bağırıp damacanaya bütün gücü ile yüklendi. Tüm kasları </span><span>yırtılırcasına acıyordu. Sol arka ayağında bir şeylerin attığını hissetti. Karadeniz’</span><span>in suyunu tutan koca şişe hareketlenir gibi oldu.</span></p>
				<p class="paragraf"><span>Canavar, Tobyas’</span><span>ı ensesinden yakaladı ve ağzına doğru götürmeye başladı. Kedi tüm </span><span>gücü ile bağırıyor, tıslıyor, hırlıyor, tırmalıyor ve ısırıyordu ancak karakancaloz </span><span>sanki bunların hiçbirini duymuyor ve hissetmiyor gibiydi.</span></p>
				<p class="paragraf"><span>Ara vermeden itmeye </span><span>devam ettiği damacana nihayetinde Theo’nun altından kayıverdi. Asırlar gibi </span><span>gelen sürenin ardından büyük bir gürültü ile yere düştü ve </span><span>taşlarla döşenmiş toprak zeminin üstünde tuzla buz oldu. Etrafa sıçrayan </span><span>suların bir kısmı Theo’yu ıslatsa da büyük bir kısmı </span><span>elinde Tobyas’ı tutan karakancalozun ayaklarını yıkayarak, taşların arasından kuru </span><span>toprağın derinliklerine inmeye başladı. </span></p>
				<p class="paragraf"><span>Karakancaloz duraksadı. Toprağın büyük bir iştahla </span><span>içtiği sulara anlam veremeyerek baktı. Ardından sanki pirelenmiş gibi vücudunu </span><span>kaşımaya başladı. Gelinciğe cehennemin en dibinden gelen bir bakış attı. </span><span>Bu bakışta nefret, çığlık, çaresizlik ve intikam vardı.</span></p>
				<p class="paragraf"><span>Dökülen sular </span><span>toprak tarafından emilmeye başladığında canavarın ağzından hafif bir çığlık yükseldi. </span><span>Renksiz bir dumana dönüşür gibi şeffaflaştı ve ardından çöl kumuna </span><span>dökülen bir bardak suymuşçasına toprağa karışıp gözden kayboldu. Artık yerin </span><span>dibinden gelen tiz çığlığı bir süre sonra iyice boğuklaşarak duyulmaz </span><span>hâle geldi. Karakancalozun toprağa karışırken elinde tuttuğu Tobyas, dört ayağı </span><span>üzerine düşmeyi korkudan deneyememişti bile. Kıllı ve uzun parmaklardan kurtulan </span><span>kedi ıslak zemine şap diye kıç üstü oturdu.</span></p>
				<p class="paragraf"><span>Theo ve </span><span>Tobyas bir süre sırılsıklam halde birbirlerine baktılar.</span></p>
				<p class="resim-1"><img alt="3.png" class="image" height="38" src="images/3_fmt21.jpeg" width="32"/></p>
				<p class="paragraf"><span>Karakancalozdan kurtulan </span><span>Madam Eftelya, Theo’nun ücretini hem fazlasıyla hem de en </span><span>iyi Macar sucuğu ile ödedi. Öyle ki, tüm sucuğu evine </span><span>taşıyabilmek için Theo on sefer yapmak zorunda kaldı.</span></p>
				<p class="paragraf"><span>Sucuğun bir </span><span>kısmını Tobyas ile paylaşmasaydı bu, on beş sefere kadar da </span><span>çıkabilirdi.</span></p>
			</div>
		</div>
	</body>
</html>