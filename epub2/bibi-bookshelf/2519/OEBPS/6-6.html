<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
	<head>
		<title>6-6.html</title>
		<link href="template.css" rel="stylesheet" type="text/css"/>
<meta name="Adept.resource" value="urn:uuid:44eb52e5-fd92-4589-801b-ccfe789cac2c"/>
	</head>
	<body>
		<div id="x6-6.html" xml:lang="tr-TR">
			<div class="Basic-Text-Frame">
				<p class="split"/>
				<p class="anabaslik" id="toc_marker-7">Tuttuğunuz altın olsun - 20. yüzyıl</p>
				<p class="paragbas">Sizlerden bunca yıldır gördüğüm teveccüh ve saygı beni hem sevindirir hem de gururlandırır. Sağ olunuz, var olunuz. Beni her türlü önemli işinize dâhil ettiniz. Eşiniz ile kurduğunuz ortaklığı benimle tescillemeniz, yıllarınızın emeğini benimle değiştirmeniz ya da bana sahip olmak için gözünüzü kırpmadan bir cana kıyabilmeniz... Vallahi utançla karışık olsa da övünmemek elde değil!</p>
				<p class="paragraf"><span>Ya benden bir türlü ayrı kalmaya dayanamayıp da, beni</span><span> en savunmasız yerlerinize, boyunlarınıza asıp da salına salına dolaşmanıza ne</span><span> demeli? Büyük lütuf!</span></p>
				<p class="paragraf"><span>Eh, takdir edersiniz ki, ben de sizin</span><span> gösterdiğiniz bütün bu sevgi karşısında oldukça yumuşak huylu davranıyorum. İstediğiniz</span><span> her şekle, hemen de kolayca giriveriyorum. Beni darp etmenize, çekiçle</span><span> incitmenize, tel gibi çekip uzatmanıza ya da yaprak gibi yaymanıza</span><span> şu ana değin hiç laf ettim mi? Bütün bunlara isteyerek</span><span> ve bilerek katlanıyorum. Zira biliyorum ki, sizlerin en son isteyeceği</span><span> şey bana zarar vermektir. Beni kaybettiğinde aklını oynatacak kadar çok</span><span> seven insanlar biliyorum. Farkındayım ki, bütün gayretiniz beni daha güzel</span><span>, daha alımlı ve zarif yapmak içindir.</span></p>
				<p class="paragraf"><span>Efendim, bendeniz milâttan 4000</span><span> yıl kadar önce doğmuşum. Bilenler ya Balkanlar ya da Ortadoğu</span><span> diyorlar, ben de onların yalancısıyım. Kişi kendi doğum tarihini hatırlamaz</span><span> ki, söyleyenlere inanır elbet! Çocukluğum iyi geçmiş. Ben doğar doğmaz</span><span> koruyanım ve kollayanım çok olmuş. Eh, hani göze de güzel</span><span> gelen pırıl pırıl bir çocukmuşum, doğruya doğru. Bunun da beni</span><span> sevmelerinde payı çoktur.</span></p>
				<p class="paragraf"><span>Çocukluk zamanımdan ilk hatırladığım Mısırlılardır. Elleri dert</span><span> görmesin, benimle ilk oynayanlar onlardır. Mısırlılardan önceki barbarların hakkını yiyorsun</span><span> diyeceksiniz. Tamam, onlar da benimle ellerinden geldiğince oynadılar ama tüm</span><span> sırlarımı vermedim onlara. Tamamen fethedemediler beni. Ancak ellerini değdirdikleri hemen</span><span> her şeyi bir sanat eseri hâline getiren kadim Mısırlılar hâlimden</span><span> tam olarak anladılar. Mezarlarına girerken yüzlerini benim arkama sakladılar. Benim</span><span> iyileştirici gücüme inandılar.</span></p>
				<p class="paragraf"><span>Ortadoğu’da bazen maske olup firavun, bazen</span><span> de buzağı olup tanrı göründüm.</span></p>
				<p class="paragraf"><span>Romalılar ve Hintliler ile münasebetim</span><span> ise kardeşten ileridir. Hiç çekinmeden kendimi onlara gösterdim. Onlar da</span><span> beni hayatlarının merkezine koydular.</span></p>
				<p class="paragraf"><span>Öte tarafta, sonradan Amerika diye adlandıracağınız</span><span> topraklarda beni sadece yüzü suyum hürmetine seven insanlar vardı. Lâkin</span><span> ne demişler, sevilen kıskanılırmış. Beni daha çok sevenler, ta dünyanın</span><span> öbür ucundan kalkarak bu Amerika nam olacak yere geldiler ve</span><span> olan biten yanlışlığı epey ikna edici bir çaba ile düzelttiler</span><span>.</span></p>
				<p class="paragraf"><span>Ama size henüz beni en çok kullandıkları yerlerden, ibadethanelerden bahsetmedim</span><span>. “Komşunu kendin gibi sev”, “Ancak tüm servetinden vazgeçenler ümmetim olabilir</span><span>” ya da “Malının bir kısmını her yıl dağıt” diyen peygamberlerin</span><span> cemaatleri, sağ olsunlar ibadethanelerinin kapılarını bana sonuna kadar açtılar. Öyle</span><span> ki, bazen kendimi tanrılarıymış gibi hissettiğimi söylemeliyim.</span></p>
				<p class="paragraf"><span>Hayatım hep de</span><span> el bebek gül bebek geçmedi canım. Kızdığım ve aşağılandığım da</span><span> oldu. Tıpkı şimdiki gibi. Etine buduna bakmayan bir gelincik, hiçbir</span><span> çaba sarf etmeden bana sahip oldu ya! Oysa ki eski</span><span> sahibim, Patrona Halil adlı hergelenin çıkardığı fitne sırasında beni saklamak</span><span> için ne çok uğraşmıştı. Beni bahçesine gömdükten sonra, ayaklanma sırasında</span><span> evi yanıp kendisi de mevta olunca uzunca bir süre unutulup</span><span> gittim.</span></p>
				<p class="paragraf"><span>Ben gizli bir hazine idim, bulunmak istedim.</span></p>
				<p class="paragraf"><span>Ancak onca</span><span> yıl bekledikten sonra eline düştüğüme bak! Bu gelincik bana ne</span><span> şekil verebilir, ne gururla boynunun etrafına asabilir ne de benim</span><span> parıltımdan zevk alabilir.</span></p>
				<p class="paragraf"><span>Sorarım size, bu adalet midir? Bu nobran</span><span> gelinciğin elinden çok çekeceğim var...</span></p>
				<p class="resim-1"><img alt="3.png" class="image" height="38" src="images/3_fmt22.jpeg" width="32"/></p>
				<p class="paragraf"><span>“Altın gibi parlıyor,” </span><span>diye içinden geçirdi Theo. “Altın olduğundan olmasın?” diye karşılık verdi </span><span>içinden bir yerlerden gelen ukala bir ses. O sabah uyandığında </span><span>canı şiddetle marul çekmiş ve evinden hemen çıkarak İstanbul’un </span><span>en iyi marulunun yetiştiği Macit Efendi’nin bahçesine yollanmıştı. Evin </span><span>kedisi Tekir öldüğünden beridir bahçe sebilden farksızdı. Marullar, domatesler, biberler, </span><span>havuçlar, hıyarlar ve ebegümeçleri Halil İbrahim Sofrası gibi kendilerini uzanıp </span><span>alacak iştahlı ve ağzının tadını bilen yeni sahiplerini bekliyorlardı. Macit </span><span>Efendi hâli vakti yerinde eski bir memurdu. Aileden de zengin </span><span>olan bu adam, geçim sıkıntısı lafını sadece sokakta başkaları konuşurken </span><span>duyan tabakadandı. Bu sebeple Theo, yaptığı ufak hırsızlıkların bahçenin sahibine </span><span>bir zarar vermediğini biliyordu. Zarar verse de pek umurunda olmazdı </span><span>ya. Adamın nemrutluğu dillere destandı. Bahçesine topları kaçan çocukları yakaladı </span><span>mı döver, komşuları ile kavga eder, hatta çatısına konup da </span><span>öten kargalara silah atardı. Efendinin cukkası öyle sağlamdı ki, Theo’</span><span>nun kulak misafiri olduğu bir dedikoduya göre kendisine ta Alamanyalardan </span><span>yeni çıkan atsız arabalardan birini sipariş etmiş ve oyuncağını bekleyen </span><span>bir çocuk gibi arabanın teslimatını beklemekteydi.</span></p>
				<p class="paragraf"><span>İşte tam da o </span><span>sabah bu Macit Efendi’nin bahçesinden bir miktar marul almak </span><span>üzere, İstanbul’un altını sanki sarhoş bir örümceğin ördüğü bir </span><span>ağ gibi saran ve belki de peri padişahı kadar eski </span><span>tünellere girdi. Önceki gece yağan şiddetli yağmur bazı kısımlarda göçmelere </span><span>sebebiyet vermiş olsa da ulaşımını engelleyecek bir durum mevcut değildi. </span><span>Çamura bata çıka tünelleri hızlıca geçti. Tam eski bir dehlizden </span><span>Macit Efendi’nin bahçesine çıkacakken yağan yağmurda kayan toprağa yarı </span><span>yarıya gömülmüş bir hâlde parlayan bir şey gördü. Eğilip baktı, </span><span>irice bir altın paraydı. Elleriyle parayı topraktan kurtardı, evirip çevirmeye </span><span>başladı.</span></p>
				<p class="paragraf"><span>Bir insanın avcunun yarısını rahatlıkla kaplayabilecek bu altın parayı </span><span>dikkatlice inceledi. Darphane işi değildi, üzerindeki şekillerin bir ustanın elinden </span><span>çıktığı belliydi. Bir yüzünde buzağı resmi varken, diğer yüzünde ise </span><span>secdeye kapanmış biri resmedilmişti. Uzun zamandır toprak altında kalmasına rağmen </span><span>sadece altın paralarda olan o iç gıcıklayıcı parlaklığı bakiydi. Belli </span><span>ki yaptıran meraklısına bir servete mal olmuş özel yapım bir </span><span>paraydı. Parayı biraz daha evirip çeviren Theo, o zamana kadar </span><span>Macit Efendi’nin bahçesinden çaldığı marulları düşündü. Paraya bir daha </span><span>baktı. Yemek çalmak tamamdı. Theo özellikle Macit nemrudundan çaldığı yemeklerin </span><span>daha bir lezzetli olduğunu düşünüyordu. Ama para çalmak? </span></p>
				<p class="paragraf"><span>“Zaten bahçesinin </span><span>tam altında buldum, hem bu zamana kadar aldığım marullara saysın </span><span>deyyus,” diyerek parayı kaptı ve usulca Macit Efendi’nin evin </span><span>kapısının altından atarak marullara dadanmaya gitti.</span></p>
				<p class="resim-1"><img alt="3.png" class="image" height="38" src="images/3_fmt23.jpeg" width="32"/></p>
				<p class="paragraf"><span>Güne her sabah </span><span>Alamanya’dan gelecek olan otomobilin hayâli ile başlayan Macit Efendi </span><span>kapısının altından atılmış ve hâlâ üzerinde çamur parçaları olan altın </span><span>parayı görünce haliyle şaşırmadan edemedi. Konağa son bir haftadır misafir </span><span>gelmemişti. Bu parayı ziyaretçilerinden biri düşürmüş olsaydı, geçen bir hafta </span><span>içinde mutlaka ki fark ederdi. Her sabah uğrayan üstü başı </span><span>yırtık sütçünün böyle bir parayı düşürdüğüne ihtimâl dahi vermiyordu zaten. </span><span>Evin içine doğru bir bakış attı ve Allah’ın bir </span><span>lütfu olarak gördüğü parayı besmele çekerek cebine koydu.</span></p>
				<p class="paragraf"><span>Karısı ile </span><span>yaşayan Macit Efendi’nin, Allah bağışlasın, bir oğlu bir de </span><span>kızı vardı. Hekim olan aslan parçası oğlu, şarkta hizmet ettiğinden </span><span>neredeyse bir yıldır baba ocağına uğramamıştı. Kızı ise pısırık damadı </span><span>ile içgüveysi olarak üç sene kadar önce yanlarına yerleşmişti. Hâlâ </span><span>kendisine bir torun verememiş damadını Macit Efendi pek sevmezdi.</span></p>
				<p class="paragraf"><span>Macit </span><span>Efendi, baba işi memuriyetten emekli olduktan sonra kendisini bahçeye vermiş </span><span>ve memuriyetten kalma bir ciddiyetle bahçesini oldukça mümbit bir vaha </span><span>hâline getirmişti. Arada sırada bahçesine dadanan arsız hayvanat da olmasa </span><span>keyfine diyecek yoktu.</span></p>
				<p class="paragraf"><span>Oldum olası lokomotiflere, saatlere ve diğer mekanik </span><span>eşyalara meraklı bu emekli memur, Divanyolu’nda kendi kendine giden </span><span>atsız arabayı gördüğünden beri otomobil sahibi olmadan rahat uyku uyuyamayacağını </span><span>biliyordu. Hemen tanıdıkları araya soktu ve bir Alaman okulunda hendese </span><span>okutan muallim Gödel ile tanıştırıldı. Herr Gödel’in kardeşi otomobillerin </span><span>üretildiği fabrikanın müdürü ile askerlik arkadaşıydı. Nakliyat fiyatında da anlaşıldıktan </span><span>sonra küçük bir servet ödediği otomobilini büyük bir hevesle beklemeye </span><span>başlamıştı.</span></p>
				<p class="paragraf"><span>İşte bu Macit Efendi, az önce bulduğu ve hemen </span><span>cebine attığı altın parayı kimseye göstermeden hafif adımlarla merdivenlerden çıktı </span><span>ve yatak odasına girdi. Etrafı dinledi. Karısı, kızıyla çamaşırhanede çamaşır </span><span>yıkıyordu. Hayırsız damadı ise Macit Efendi sayesinde bulduğu kalemdeki işindeydi. </span><span>Yatağın köşesine oturdu ve parayı cebinden çıkardı.</span></p>
				<p class="paragraf"><span>O ne de </span><span>güzel bir parıltıydı! Pencereden sızan sabah güneşinin ışınları sanki elinde </span><span>tuttuğu paradan yansıyarak kalbini ısıtıyordu. Altın parçasını öpüp kokladı. Lavanta </span><span>mı kokuyordu? En sevdiği kokuydu! “Allah’ım sana şükürler olsun!” </span><span>diye dua etti ve parayı tekrar cebine koydu.</span></p>
				<p class="paragraf"><span>Macit Efendi </span><span>o gece cebindeki parayı sımsıkı tutarak mutlulukla uyudu.</span></p>
				<p class="paragraf"><span>Önceleri her </span><span>şey normal sayılırdı, değişim yavaş yavaş geldi. Bu sebeple ev </span><span>ahalisi Macit Efendi’deki değişikliğin hemen farkına varmadı. Emekli olduktan </span><span>sonra, yaşlı adamın huyu az buçuk değişmişti. Pek de göze </span><span>bakmayan bazı ufak gariplikleri Macit Efendi’nin emekli olduktan sonra </span><span>sıkılmasına ve kendine meşgale bulma çabasına veriyorlardı. </span></p>
				<p class="paragraf"><span>Babaları, kaleme giden </span><span>damadına her sabah altının son fiyatını sormaya başlayınca da buna </span><span>bir anlam yüklemediler. Ailece edilen sabah kahvaltıları ve yenilen akşam </span><span>yemeklerinde, Macit Efendi’nin bir elini devamlı cebinde tuttuğunu gördüklerindeyse </span><span>bunu romatizmaya bağlayıp sağlığından endişe ettiler. Babaları bir elinde kahve, </span><span>diğer eli cebinde olduğu hâlde mutlulukla pencereden dışarı dalıp giderken </span><span>içlerine biraz su serpildi. Ancak bir pazartesi sabahı, merdivenlerden inerken </span><span>cebinden düşürdüğü paranın peşinden, “Altınım!” diye kendini paldır küldür atınca </span><span>durumun pek de normal olmadığına kanaat getirdiler.</span></p>
				<p class="paragraf"><span>Alnını yarmak uğruna </span><span>yakaladığı altınına şefkatle bakan yaşlı adama yaklaştılar. Macit Efendi karısını, </span><span>kızını ve damadını temkinle süzdü. Aralarındaki mesafeyi koruyarak, “Altın,” dedi </span><span>gülümseyen bir yüzle. “Kapıda buldum, ne güzel değil mi?” Elindeki </span><span>altını uzatacak gibi oldu ama bir anda vazgeçti ve koşa </span><span>koşa yatak odasına çıktı.</span></p>
				<p class="paragraf"><span>Bu vakadan sonra durum daha da </span><span>garipleşti. Macit Efendi, nereden geldiğini kimsenin bilmediği altın parasını elinde </span><span>tutarak bahçede turlamaya ve kendi kendine konuşmaya başlamıştı. Konuşurken parmaklarında </span><span>evirip çevirdiği altın paraya bakıyor, bazen sanki parayı dinliyormuş gibi </span><span>kulak kesiliyor, bir süre sonra da kâh kızıyor kâh gülüyordu. </span><span>Parasına yakından bakmak isteyen damadının kafasında bir testi kırdığından beridir </span><span>de kimse bu yaşlı emekliye karışmaya cesaret edemiyordu. Bardağı taşıran </span><span>damla bir akşam vakti vuku buldu.</span></p>
				<p class="paragraf"><span>Macit Efendi’nin kızı, </span><span>o gün yine uzun süre yatak odasına kapanıp kimseyi yanında </span><span>istemeyen babasına yemek götürmek için üst kata çıktı. Kapıdan seslenip </span><span>babasına yemeğin hazır olduğunu söyleyecek, ardından da siniyi kapının önüne </span><span>bırakıp diğerleriyle yemek yemek için aşağıya inecekti. Yatak odasına vardığında </span><span>kapının rüzgârdan açılmış olduğunu gördü. Odadan gelen titrek bir alevin </span><span>ışığı duvara vuruyordu. Telâşla aralıktan kafasını uzatıp içeri baktı.</span></p>
				<p class="paragraf"><span>Macit </span><span>Efendi, entarisi üzerinde, yere oturmuştu. Önünde yatak odasında kullandığı mangal </span><span>vardı. Mangalın kenarında bir mum yanıyor ve mumdan çıkan ışık </span><span>mangalın tam ortasına dikkatle yerleştirilmiş altın paranın parlaklığına cehennemi bir </span><span>cazibe kazandırıyordu. Macit Efendi’nin kızı babasının dudaklarının kıpırdadığını ve </span><span>para ile konuştuğunu duydu:</span></p>
				<p class="paragraf"><span>“Seni benden almak istiyorlar. Tabii, ben </span><span>de biliyorum bunun mümkün olmadığını ama o kadar güzelsin ki, </span><span>kimseye de güvenemiyorum. Hele o hergele damadım seni elimden kapmak </span><span>için fırsat kolluyor. Senin kılına dokunanın bacaklarını kırarım ben! Dün </span><span>senin için dua ettim biliyor musun? Hatta bir ara, Allah </span><span>affetsin, sana dua ediyormuşum gibi geldi. Eh, cehenneme seninle gideceğimi </span><span>söyleseler bir an düşünmem!”</span></p>
				<p class="paragraf"><span>Bütün bu küfürleri duyan zavallı kadın </span><span>oracıkta yığılıp kaldı. Gürültüyü duyanlar bu ses nedir diye telâşla </span><span>yukarı çıkınca Macit Efendi’yi o garip durumda yakaladılar.</span></p>
				<p class="paragraf"><span>Evin </span><span>sakinlerini birdenbire karşısında gören Macit Efendi gülümseyerek parasını gösterdi ve “</span><span>Biz birbirimizi seviyoruz,” dedi. Kızı ve karısı sessizce ağlıyor, damadı </span><span>ise ne diyeceğini bilemez bir hâlde sadece önüne bakabiliyordu.</span></p>
				<p class="paragraf"><span>“Parayı </span><span>sevmekte ne var canım? Para sevmek yasak mıdır? Değil. Hatta </span><span>sünnettir. Unutmayın ki peygamber efendimiz de tüccardı ve para ile </span><span>uğraşırdı. Paradan zarar gelmez. Zarar gelecek olan paraya alışmamış insandır. </span><span>Ben benimkine alıştım çok şükür. Kendisine yol verecek değilim. O </span><span>da zaten bana alıştı. Bu sizi neden rahatsız ediyor canım?”</span></p>
				<p class="paragraf"><span>Kızı dayanamadı, “Babacığım,” diye girdi lafa, “Hadi altını seviyorsun, elli </span><span>yaşından sonra böyle bir huyun hâsıl oldu, anladık. Senin için </span><span>altın seyretmek bir zevk, bunu da anladık. Arada bir konuşmak </span><span>hoşuna gidiyor, hadi buna da tamam, zira ben de üzerine </span><span>titrediğim çiçeklerim ile konuşurum zaman zaman. Peki ama Hıristiyanlar gibi </span><span>mum yakmalar falan. Onlar nedir öyle?”</span></p>
				<p class="paragraf"><span>Macit Efendi, sanki cevabı </span><span>çok belli bir soru sormuş gibi kızının yüzüne baktı ve “</span><span>E, para istedi mumları yakmamı kızım?” dedi. Ağlayan kadınların iniltileri </span><span>bu cevap üstüne daha da derinleşti.</span></p>
				<p class="paragraf"><span>O gece, babaları uyurken </span><span>aile meclisi toplandı. Durum oldukça vahimdi. Kısa bir istişareden sonra </span><span>babalarının üzerinde büyü olduğuna karar verdiler. Ancak böyle habis bir </span><span>büyüyü kim, neden yapardı? Acaba kalemden eski iş arkadaşı Ragıp </span><span>Efendi’nin parmağı olabilir miydi bunda? Hakkı gördüğü terfisini Macit </span><span>Efendi’ye vermelerinin üzerinden yirmi yılı aşkın bir süre geçmiş </span><span>olmasına rağmen bu mesele yüzünden babalarına her zaman kin beslemişti. </span><span>Belki de ısmarladığı otomobili duyan kıskanç birileri zavallı adamı çekememiş </span><span>ve üzerine cinleri saldırtmıştı. Pek büyü ve falcılıkla alâkalı insanlar </span><span>olmadıklarından, babalarının başına gelen musibet için önce, bu işleri bilen </span><span>bir tanıdıkları var mı yok mu diye komşularına bir danıştılar. </span><span>Mütalaanın sonucunda Edirnekapılı çingene bir büyücünün bu tip büyüleri çözmekte </span><span>tecrübeli olduğunu öğrenip sığırtmaç bir çocukla kendisine haber gönderdiler. Eve </span><span>gelen çingene kadın daha hiçbir şey yapmadan bir Macit Efendi’</span><span>ye, bir de önüne koyduğu paraya baktı ve koşarcasına odayı </span><span>terk etti. Kapıdan çıkmadan önce de sadece, “Haham çağırın! Büyüyü </span><span>bozsa bozsa o bozar!” diye bağırdı. Müslüman mahallesinde yaşayan Macit </span><span>Efendi’nin evinin sakinlerinin haliyle haham ahbapları yoktu. Allah’tan, </span><span>damadın kalemden ahbabı Hariciyeci Mişon’un vasıtasıyla rica minnet büyü </span><span>bozmayı kabul eden bir haham bulabildiler. </span></p>
				<p class="paragraf"><span>Türkçe bilmeyen haham ile </span><span>tercümanı bir perşembe günü eve geldiler. Haham Efendi, kendisine ikram </span><span>edilen kahveyi kibarca reddetti ve tercümanına bir şeyler söyledi. Tercüman </span><span>aileye dönüp, “Haham Efendi daha fazla vakit kaybetmeyelim, mağdur kişi </span><span>nerede ise bir an önce getirin de, derdine derman olup </span><span>zulümden kurtaralım diyor,” diye tercüme etti. Hep beraber üst kata </span><span>çıktılar. Macit Efendi’nin kaldığı odaya girmeden önce haham herkesi </span><span>bir el işareti ile durdurdu. Tercümanı aracılığıyla, odaya kendisinden başka </span><span>kimsenin girmemesi gerektiğini söyledi. Yanında getirdiği ufak bir kutuyu başına </span><span>asıp ayakkabı bağı gibi deri bir şeridi dualarla koluna sardı. </span><span>Ardından yine dualar eşliğinde şalını başına geçirip odaya daldı. Hâlâ </span><span>yanmayan mangalın önünde oturarak altın parayla konuşan Macit Efendi, odaya </span><span>dalan hahama boş gözlerle baktı. Din adamı yaşlı adama doğru </span><span>yaklaştı. Dua sesi daha da yükseldi. Bunu duyan Macit Efendi </span><span>biraz şaşkınlıkla geri çekildi. Bu fırsattan yararlanan Haham Efendi ettiği </span><span>duaları bozmadan ileri atılarak mangalın ortasında ay gibi parlayan parayı </span><span>kapıverdi ve eline alıp incelemeye başladı. Tam paranın üzerindeki buzağı </span><span>resmini gördüğünde “Adonay!” diye bağırarak parayı fırlatıp attı ve palas </span><span>pandıras odadan dışarı çıktı. Oldukça korkmuş ahali ve nefes nefese </span><span>kalmış Haham Efendi aşağı kata indiler.</span></p>
				<p class="paragraf"><span>“O para,” dedi Haham </span><span>Efendi tercümanı aracılığıyla, “vaktinde bizim günahkâr atalarımızın kendi elleriyle yapıp </span><span>da, hâşâ, tanrı diye taptıkları altın buzağının bir parçasından kesilmiş. </span><span>Bu öyle bir paradır ki, kendisine sahip olanın gönül gözü </span><span>kapanır ve artık o paradan başkasını yâr edinmez. Babanızın durumu </span><span>maalesef ümitsizdir. Kendi mezhebinizce bir manastıra mı, çilehaneye mi yoksa </span><span>tımarhaneye mi kaparsınız artık onu ben bilemem. Düzelmesini beklemeyin. Şeytanın </span><span>bizzat tükürüğü ile mesh ettiği bu paradan bir an önce </span><span>kurtulun. Lâkin o parayı eline alarak kendini cehennem ateşi ile </span><span>sınayacak Davud Peygamber misali yiğit biri var mıdır, onu bilmiyorum!”</span></p>
				<p class="resim-1"><img alt="3.png" class="image" height="38" src="images/3_fmt24.jpeg" width="32"/></p>
				<p class="paragraf"><span>Theo, “Allah Kahretsin! Allah kahretsin!” diye içinden geçirerek gelişigüzel </span><span>büyümüş çalıların içine son sürat daldı. Ardından koşturan üç azman </span><span>kedi de duraksamadan çalılara girdi. Az ileride yüz yıllık eski </span><span>bir kuyu vardı, ona yetişebilirse kurtulabilirdi. Gelincik, kedilerin kendini öldüremeyeceğini </span><span>ancak kemiklerini kırarak acılar içinde bırakabileceğini biliyordu. Beş yüz yıl </span><span>kadar önce başına gelen bir lanet ya da kendisine bahşedilen </span><span>bir lütuf ile ölümsüz bir gelincik hâline dönüşen Theo, kendisiyle </span><span>barışık yaşamayı çoktan öğrenmişti. Uzun zaman nefret ettiği kuyruğunu bile </span><span>artık çok seviyordu.</span></p>
				<p class="paragraf"><span>O kuyruktu ki, kendisine yine doğaüstü sayılabilecek </span><span>bir çeviklik kazandırmış ve kuyunun içine zamanında girerek kedilerden sıyrılmasını </span><span>sağlamıştı. Kedi çetesi bir anda kaybolan gelinciği bir süre kuyunun </span><span>etrafında aradı. Aralarından en iri olanı öbürkülere, ‘Hadi gidelim!’ der </span><span>gibi işaret ettiğinde ise Theo çoktan kuru kuyunun dibindeki bir </span><span>delikten evine doğru yola koyulmuştu.</span></p>
				<p class="paragraf"><span>Bu tip kovalamacalar son zamanlarda </span><span>daha da çoğalmıştı. Bunu İstanbul’da köpeklerin sayısının azalması ile </span><span>çoğalan kedi nüfusuna verdi. Evine vardığında kendine bir parça sucuk </span><span>kopardı. Şarap kadehini alarak gazetesini yere yaydı ve okumaya başladı. </span><span>İlk iki sayfanın havadisleri daha çok dedikodudan ibaretti. Gazetenin üçüncü </span><span>sayfasına geldiğinde ise gördüğü ilâna çok şaşırdı:</span></p>
				<p class="paragraf"><span>“Pek Muhterem Theo </span><span>Beyefendinin dikkatine,</span></p>
				<p class="paragraf"><span>Madam Eftelya’nın derdine derman bulan Theo Beyefendi’</span><span>ye duyurudur. Kendisinin methini duyduğumuzdan, müşkül durumumuzda bize yardım etmesini </span><span>istirham ederiz. Zat-ı âlinizin şartları bize uygundur. Lütfen uygun </span><span>zamanda kapımızı çalınız.</span></p>
				<p class="paragraf"><span>Not: Taklitçiler zabıtaya verilecektir.</span></p>
				<p class="paragraf"><span>Silifkeli Macit Efendi’</span><span>nin damadı ve kızı.</span></p>
				<p class="paragraf"><span>Eminsinan Tekkesi’nin alt sokağındaki Mavili </span><span>Konak.”</span></p>
				<p class="paragraf"><span>Theo’nun şaşkınlığı ilânda adının geçmesinden ileri gelmiyordu. Daha </span><span>önceden de adına ilânlar verildiği, hatta tellâl çıkarıldığı olmuştu. Şaşkınlığının </span><span>sebebi, Macit Efendi gibi nemruttan hallice bir adamın kendisine ihtiyaç </span><span>duyduracak seviyede bir derdinin olmasıydı. “Benim bildiğim en nemrut canavar </span><span>bile Macit Efendi’ye dadanmak ne kelime, yanından geçmez. Zira </span><span>Macit Efendi’nin kendisine dadanmasından korkar!” diye içinden geçirdi. </span></p>
				<p class="paragraf"><span>Yine </span><span>de huysuz yaşlı adamın gelinini ve güngörmüş damadını severdi Theo. </span><span>Düğün takılarının üçte birini Kimsesizler Yurdu’na bağışlayan bu hayırsever </span><span>çift, belli ki babalarının mustarip olduğu bu durumdan oldukça rahatsızdılar. </span><span>Theo, bu kadirşinas ve şefkatli çiftin hatırına Macit Efendi’ye </span><span>yardım etmeye karar verdi.</span></p>
				<p class="paragraf"><span>Güzelce kaleme aldığı mektubunda hizmeti karşılığı </span><span>bir okka reçel istediğini yazan gelincik, mektubunu yetiştirmek için hızlıca </span><span>evinden çıktı ve en az İstanbul kadar eski tünellere daldı. </span><span>Öküzbaş denilen efsanevi yaratığın da bir aralar dolaştığı bu tünelleri </span><span>çeviklikle kat ederek Macit Efendi’nin evine vardı. Amacı, mektubu </span><span>kapının altından iteleyerek bir an önce ortadan toz olmaktı. Kapıya </span><span>yaklaştığında keskin gelincik kulakları üst kattan gelen ve ağlama ile </span><span>karışık olan şu sözleri duydu:</span></p>
				<p class="paragraf"><span>“Ah! Beni senden başka kim </span><span>anlar, kim içimden geçenleri bilir kıymetlim! Ruhuma yansıyan, güneş ışığından </span><span>da sıcak o pırıltını başka kim görebilir? Kimseler de görmesin </span><span>zaten! Bundan sonra senden başka yâr istemem bu dünyada, Kâbe’</span><span>m sensin. Bak, servet harcadığım ve onca zamandır beklediğim otomobil </span><span>ta Alamanyalardan geldi de üç gündür yüzüne baktım mı? Öyle </span><span>bahçede yatıyor. Senden başkasını gözüm görmüyor ki? Seninle geçen her </span><span>bir saniye nimettir benim için!”</span></p>
				<p class="paragraf"><span>Sesin sahibini tanıyan gelincik merakını </span><span>yenemedi ve evin dış cephesini kaplayan sarmaşıkların da yardımı ile </span><span>ikinci kata tırmanıp Macit Efendi’nin kiminle konuştuğunu görmek için </span><span>açık olan pencereye yaklaştı. Macit Efendi iki mum yakmış olduğu </span><span>hâlde aynanın önünde, elinde tuttuğu parlak bir nesne ile konuşuyordu. </span><span>Theo biraz dikkatlice bakınca bunun bir süre önce bulduğu ve </span><span>hakkıdır diye yaşlı adama bıraktığı para olduğunu fark etti.</span></p>
				<p class="paragraf"><span>“Bu </span><span>Konstantinopolis’te lanetsiz bir hazine yok mudur!” diye içinden geçirdi. </span><span>Onca yıllık hayatında, lanetli olmayan ve sahiplerini bir derde gark </span><span>etmeyen hazine görmemişti.</span></p>
				<p class="paragraf"><span>Yaşlı adamın belli ki aklî melâikeleri pek </span><span>yerinde değildi. Lanetli hazinelerin en sinsi tarafları, yeni sahiplerini yavaş </span><span>yavaş yoldan çıkarmalarıydı. Bu aheste değişim sebebiyle kurbanın yakınları lanetten </span><span>şüphelenmeden zenginliğin o kişiyi değiştirdiğini düşünmeye başlardı.</span></p>
				<p class="paragraf"><span>Aralık olan pencereden </span><span>ustalıkla içeriye süzüldü. Perdeye tutunarak yere indi ve lanetlenmiş yaşlı </span><span>adamın boş bir ânını kollamaya başladı. Çok beklemesine gerek kalmadı. </span><span>Macit Efendi tam gözlerini kapatmış, altın paraya, “Altın param, nısf-</span><span>ı cihan!” diye tapıyordu ki, Theo çevik bir hareketle parayı </span><span>Macit Efendi’nin elinden kaptı.</span></p>
				<p class="paragraf"><span>Altının elinden kapılmasıyla hemen gözlerini </span><span>açan Macit Efendi çocuksu bir şaşalama ile gelinciğe baktı. Theo’</span><span>nun ağzındaki parayı görünce birden gözleri çakmak çakmak oldu ve </span><span>gelinciğin üzerine, “Hırsız!” diye bağırarak atıldı. Açık pencereye ulaşmak için </span><span>perdeye tırmanan Theo yolu yarılamıştı. Yaşlı bir adamdan beklenmeyecek bir </span><span>çeviklikle pencerenin kenarına ulaşan Macit Efendi perdeye asıldı, lâkin geç </span><span>kalmıştı. Gelincik çoktan pencerenin pervazına varmıştı. Macit Efendi, “Deyyus-u </span><span>Ekber!” diye çığlık attı ve odasının kapısını vurarak hızla dışarı </span><span>çıktı.</span></p>
				<p class="paragraf"><span>Evin duvarını kaplamış sarmaşığa tutunarak aşağı inen Theo, temkini </span><span>elden bırakmamasına rağmen tehlikenin geçtiğine emindi. Yaşlı adamın kendisine yetişmesi, </span><span>hele ki evin ikinci katından koşarak onu yakalaması imkânsızdı. Yavaş </span><span>olmasa da acele etmeden, ağzında tuttuğu parayı ne yapacağını düşünerek </span><span>yakındaki bir dehlize doğru yürümeye başladı. Paranın kimsenin eline geçmesini </span><span>istemiyordu, orası kesindi. Gelincik olmasına karşın paranın lanetinin kendini etkileyip </span><span>etkilemeyeceğinden de emin değildi ancak bunu deneyerek tecrübe etmek gibi </span><span>bir niyeti yoktu. “En iyisi,” diye düşündü, “ben bunu Haliç’</span><span>in en derin çukuruna atayım.”</span></p>
				<p class="paragraf"><span>Bütün bunları düşünürken arkasından bir </span><span>homurtu gelmeye ve bastığı yer zangır zangır yer titremeye başladı. </span><span>Ne olduğunu anlamak için döndüğünde, Macit Efendi’nin bahçesinde duran </span><span>otomobilini son sürat üzerine sürdüğünü gördü. Üzerine hızla gelen otomobilden </span><span>kaçacak zamanı yoktu. Hayatta kalabilmek için korkusuna hâkim olması gerektiğini </span><span>biliyordu. “At arabasının atsız olanı işte,” diye düşünerek tekerleklerin nereden </span><span>geçeceğini hesaplamaya çalıştı. Otomobille arasında beş metre kaldığında kendisini yere </span><span>atıp dümdüz uzandı. Yüzlerce kiloluk makine, siyah dumanlar çıkarak Theo’</span><span>ya dokunmadan üzerinden rüzgâr gibi geçti. Gelincik hemen toparlandı ve </span><span>yakınındaki dehlize doğru hızla koşmaya başladı. Üzerinden geçen otomobil büyük </span><span>bir hızla bahçenin duvarına çarpıp durdu. Theo dehlize girerken, kazadan </span><span>sağ kurtulan Macit Efendi’nin arkasından, “Haydut! Harami!” diye bağırdığını </span><span>duydu.</span></p>
				<p class="paragraf"><span>Tünele giren Theo bir süre dinlenerek kendine gelmeye çalıştı. </span><span>Minik gelincik kalbi küt küt atıyordu. Özellikle son yüz yılda </span><span>insanların icat ettikleri makineler arasında açık ara en sevmediği makinenin </span><span>otomobil olduğuna kanaat getirdi. Nefeslendikten sonra Haliç’e doğru giden </span><span>tünellerden birine girdi.</span></p>
				<p class="paragraf"><span>“Beni atma!”</span></p>
				<p class="paragraf"><span>Theo durdu ve sesin nereden </span><span>geldiğini anlamaya çalıştı.</span></p>
				<p class="paragraf"><span>“Atma beni, ne kadar parlağım bak!”</span></p>
				<p class="paragraf"><span>Elindeki </span><span>altına baktı. Duyduğu gerçek anlamda bir ses değildi belki ama </span><span>kafasının içinde yankılanan kelimeler oldukça netti.</span></p>
				<p class="paragraf"><span>“Binlerce yıldır varım ben. </span><span>Seni ben anlarım, yârenlik ederim sana.”</span></p>
				<p class="paragraf"><span>Lanetin kendi üzerinde de </span><span>çalışmaya başladığını gören Theo adımlarını iyice hızlandırdı. Aslında bu durum </span><span>garip bir biçimde biraz da hoşuna gitmişti. Altının sadece insanlar </span><span>üzerinde çalışan laneti kendi üzerinde de çalışmaya başladığına göre, insanlığını </span><span>tamamen yitirmediğini düşündü.</span></p>
				<p class="paragraf"><span>“İnsanlığından şüphem yok benim. Ben insanın hâlinden </span><span>anlarım. Beni atma.”</span></p>
				<p class="paragraf"><span>Theo, “Çık kafamdan!” diye kızgınca içinden geçirdi.</span></p>
				<p class="paragraf"><span>“</span><span>Neden çıkayım? İlginç bir kafan var. Neler görmüş neler geçirmişsin. </span><span>Yalnızlıktan da çok sıkılmışsın. Birileriyle yoldaş olmayalı kaç sene oldu?”</span></p>
				<p class="paragraf"><span>“</span><span>Beş yüz yıl,” diye düşündü Theo.</span></p>
				<p class="paragraf"><span>“Beş yüz yılda taş </span><span>dayanamaz, çatlar. Bırak senin yoldaşın olayım.”</span></p>
				<p class="paragraf"><span>Durumun iyice ciddileştiğini anlayan </span><span>Theo altın paradan gelen sesi dinlememeye çalıştı. Ama paranın az </span><span>da olsa hakkı yok muydu? Tam beş yüz yıl boyunca </span><span>kimseyle yâren olamamak? Neden böyle bir işkenceyi çekmesi gerekiyordu ki? </span><span>Gönderilen ve alınan mektuplar bir yere kadardı, muhabbetin yerini tutmazdı.</span></p>
				<p class="paragraf"><span>“</span><span>Bak işte, ne kadar özlemişsin birine yakın olmayı. Ne kadar </span><span>da üzgünsün. Al beni götür evine, sen şarabını iç ve </span><span>içinde ne varsa bana anlat. Çok iyi bir dinleyiciyimdir ben, </span><span>binlerce yıldır ne dertleri dinledim bir bilsen?”</span></p>
				<p class="paragraf"><span>Theo kafasını hızlıca </span><span>iki yana sallayarak düşüncelerini toplamaya çalıştı. Başı dönmeye başlamıştı. İçinde </span><span>durmak ve evine gitmek için onulmaz bir istek vardı. Adımlarının </span><span>yavaşladığını fark etti. Derin derin nefes aldı ve dikkatini toplayarak </span><span>yine adımlarını hızlandırdı.</span></p>
				<p class="paragraf"><span>“Zavallı! Neden kaçıyorsun? İnsanlığını mı hatırlatıyorum sana </span><span>yoksa? İnsan olmadığını düşündükçe canın mı acıyor? Acıyorum sana. Ne </span><span>idüğü belirsiz bir hilkat garibesisin!”</span></p>
				<p class="paragraf"><span>Altın para ya da paranın </span><span>içinde ne varsa, belli ki Theo’nun dikkatini dağıtmaya ve </span><span>onu sinirlendirmeye çalışıyordu. Paranın söylediği sanki önemsiz bir şeymiş gibi </span><span>davranmaya çalışarak, “İnsanım ben,” diye geçirdi içinden.</span></p>
				<p class="paragraf"><span>“Ha ha! İnsan </span><span>mı? Hangi insanın bir böceğe karşı iştahı kabarabilir? Ya da </span><span>çiğ bir kurbağaya? İnsan olduğuna kendini inandırmak için insan yemekleri </span><span>yiyip şarap içiyorsun ama doğaya ne kadar karşı gelebilirsin? En </span><span>son ne zaman bir genç kızın elini tuttun?”</span></p>
				<p class="paragraf"><span>Theo, Haliç’</span><span>in en derin yeri olarak bildiği çukurun hemen yakınındaki bir </span><span>tünelden dışarı çıktı. İlerlemekte zorlanıyordu. Boğazında koca bir yumru vardı </span><span>ve ayakları titriyordu.</span></p>
				<p class="paragraf"><span>Haliç’in kıyısına geldiğinde birden ağzındaki para </span><span>büyümeye başladı. Çok geçmeden ağızda tutulamayacak büyüklüğe ulaşan para yere </span><span>düştü. Yere düşen paranın gittikçe daha da kocamanlaştığını gören Theo </span><span>korkuyla geriye çekildi. Önce küçük bir fare büyüklüğüne gelen altın, </span><span>kendi kendine uzamaya, bir tarafından kuyruk çıkarken dört ayak üzerinde </span><span>durmaya başladı. Artık Theo’nun karşısında altın bir gelincik duruyordu.</span></p>
				<p class="paragraf"><span>“</span><span>Neden şaşırdın gelincik? Karşında insan mı görmeyi bekliyordun? Ben senim </span><span>işte! Senin en dipteki hırsların, arzuların ve bencilliğinim. Beni denize </span><span>atarak kurtulabileceğini mi sanıyordun?”</span></p>
				<p class="paragraf"><span>Bunu söyler söylemez üzerine atıldı ve </span><span>dişlerini Theo’nun omzuna geçirdi. Üzerine binen som altından kütlenin </span><span>altında ezilen Theo acıyla inledi.</span></p>
				<p class="paragraf"><span>“Kafanı koparıp da içinde ne </span><span>var bakayım mı? Gelincik olduğuna inanır mısın o zaman?”</span></p>
				<p class="paragraf"><span>Üzerindeki </span><span>ağırlığı zor da olsa ayaklarıyla iterek köşeye atabilen Theo, altın </span><span>gelinciğe toparlanma fırsatı vermeden üzerine çullandı ve gelinciği ısırmasıyla ağzında </span><span>bir acı hissetti. Dişleri altın gelinciğe geçmiyordu. Bu durumu fırsat </span><span>bilen altın gelincik hemen kıvrılarak Theo’nun sol arka bacaklarından </span><span>birini yakaladı.</span></p>
				<p class="paragraf"><span>“Sadece zavallı bir gelincik olduğunu kabul edersen, seni </span><span>affederim nereden geldiği belli olmayan yaratık. Yoksa kafanı şuracıkta koparırım </span><span>adi gelincik!”</span></p>
				<p class="paragraf"><span>Sol arka bacağında duyduğu acıyla çığlık atan Theo, </span><span>boğuşmaları sırasında Haliç’in kıyısına çok yakınlaşmış olduklarını gördü. Başı </span><span>iyice dönüyor, bacağından sızan kan bembeyaz tüylerini iyice kırmızıya boyuyordu. </span><span>Sol arka bacağını hırsla kemirmeye devam eden altın gelinciğin kafasını </span><span>iki eliyle güçbelâ kavradı ve sağ arka bacağını düşmanının kafasına </span><span>dayayarak tüm gücüyle itti.</span></p>
				<p class="paragraf"><span>Lanetli altın gelinciğin dişleri Theo’nun </span><span>bacağının etlerini lime lime ederek kurtuldu. Dengesini kaybeden altın gelincik, </span><span>yüzünde bir dehşet ifadesi ile Haliç’in karanlık sularına gömüldü.</span></p>
				<p class="paragraf"><span>Kan revan içinde kalan Theo, düşen gelinciğin ardından bir süre </span><span>baktı. Ardından zorlukla doğruldu ve “Adım adi gelincik değil. Adım </span><span>Theophanes Aganostes ve İstanbulluyum,’ dedikten sonra binbir türlü acıyla evine </span><span>dönmek üzere yola koyuldu.</span></p>
				<p class="resim-1"><img alt="3.png" class="image" height="38" src="images/3_fmt25.jpeg" width="32"/></p>
				<p class="paragraf"><span>Haliç’in derinliklerindeki bir çukurda </span><span>yarıya kadar kum ve çakılla kaplanmış olan bir golem yıllardır </span><span>sabırla bekliyordu. Golemler düşünemezdi ama düşünebilseydi büyük ihtimalle manzarasının sıkıcılığından </span><span>şikâyet ederdi.</span></p>
				<p class="paragraf"><span>Birden kafasına sert bir şeyin düştüğünü fark etti.</span></p>
				<p class="paragraf"><span>Eğilip çukura düşen nesneyi aldığında ise bunun altın bir para olduğunu gördü.</span></p>
			</div>
		</div>
	</body>
</html>