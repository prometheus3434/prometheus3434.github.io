<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanri</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:50f524cc-87d0-4b2a-ad39-de7de18d0067" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_11">9<br class="chapter" />
  MÜMKÜN OLAN VE OLMAYAN TANRILAR</h1>

  <p class="indentmetinitalik">Mükemmel bir Tanrı, bütün bu ıstıraplar çekilen acıların sindirilmesine yarayacak ve durumu iyiden yana dengeleyecek iyi şeylerin ortaya&nbsp; çıkmasını sağlamıyorsa, ne demeye içinde bu kadar çok ıstırap olan bir evren yaratsın?</p>

  <p class="sagnormal">— Nicholas Everitt</p>

  <p class="normal1">VERİLERLE UYUŞMAMAK</p>

  <p class="normal">Bu kitapta Tanrı sorusuyla ilgili model hipotezleri kurma ve bu modelleri deneysel verilerle sınamayı içeren bilimsel yöntemi uyguluyorum. "Bilim her şey değildir" itirazını duyacağımdan eminim. Elbette bilim her şey değil. Ancak model kurmak bilimle sınırlı değildir ve gündelik yaşamda, dinsel faaliyetler de dahil, hemen her yerde kullanılır. Beyin, göze çarpan her fotonun zamanını, yönünü ve enerjisini kaydetme kapasitesine sahip değildir. Bu yüzden ister taş ister ağaç ister insan olsun, nesnelere her ayrıntıyı kuşatmayan genel özellikler atfederek oluşturduğu onların basitleştirilmiş resimleriyle çalışır.<sup class="calibre3"><a href="../Text/tanri_split_322.html#footnote-100-307" id="footnote-100-307-backlink">[307]</a></sup> Bireyler arasında konuşma ve yazmayla iletilen bilim sadece usulü nesnelleştirir. Bireyler daha sonra gördükleri üzerinde fikir birliğine ulaşmaya ve ortak gözlemlerini en iyi nasıl temsil edeceklerini bulmaya çalışırlar.</p>

  <p class="normal">Fikir birliği genelde oy birliğinden çok otorite tarafından sağlanmakla birlikte, dinde de benzer bir süreç işler. İnsanlığın en erken günlerinden beri tanrılar, insanların anlayabildikleri ve ilişki kurabildikleri özelliklere sahip olan varlıklar olarak tasavvur edilmiştir. Tanrılar ve ruhlar, deneyim nesnelerinin –güneşin, ayın, dünyanın, hayvanların ve insanların– suretine bürünmüşlerdir. Kadim Mısır'ın tanrıları hayvan, kadim Yunan tanrıları insan suretindeydi. Museviliğin, Hıristiyanlığın ve İslamın Tanrısı ise kullarının üstündeki yüksek tahtında oturan güçlü, otoriter bir (eril) kral suretindedir. Bütün bu tanrı suretleri dönemlerinin kültürüne göre biçimlenmiş görünmektedir. Eğer bu süreç devam etseydi, bugün belki de cep telefonlarına tapıyor olurduk.</p>

  <p class="normal">İnsani kavrayışlara dayanan Tanrı modelleri içinde çalışsaydık "gerçek" Tanrı'nın sınırlı bilişsel kapasitelerimizin ötesinde olabileceği itirazından kaçınabilirdik. Ben tikel bir Tanrı'nın veriler tarafından reddedildiğini gösterdiğimde, kavranılabilir tüm tanrıların var olmadığını ispatlamış olmuyorum; sadece varsayılan özgül özelliklere sahip bir Tanrı'nın var olmadığını makul kuşkunun ötesinde göstermiş oluyorum. İnancı bir kenara bırakalım; özgül bir tanrının verilerle uyuşmaması olgusu, en azından, o tanrının gündelik yaşam pratikleri içinde var olmadığını varsaymak için yeterli nedendir.</p>

  <p class="normal">Bilimsel modellerin öğeleriyle dışarıdaki gerçek gerçeklik neyse onun arasındaki kesin ilişkinin ne olduğu konusunun temel bir önemi yoktur. Biliminsanının elinde verileri betimleyen, diğer yerleşik modellerle tutarlı ve pratik kullanıma sokulabilen bir model olduğunda başka neye ihtiyacı olabilir ki? Böyle bir model sadece verileri betimlemede değil, pratik uygulamaları mümkün kılmada da iyi çalışacaktır. Bir ileri teknoloji aletini tasarlarken elektronik devreden akan elektronlar modelini uyguladığımızda elektronun "gerçek" olup olmaması kesinlikle hiçbir fark yaratmaz. Esas gerçeklik ne olursa olsun model, gözlemlediğimiz şeyi betimler ve bu gözlemler yeterince gerçektir.</p>

  <p class="normal">Benzer şekilde, pratik bir bakış açısından"gerçek" Tanrı'nın, deneysel sonuçlarını incelediğimiz tanrılara benzeyip benzemediğinin önemi yoktur. İnsanlar soyutlamalara tapmazlar. Kavrayabildikleri niteliklere sahip bir Tanrı'ya taparlar. Dualara yanıt veren bir Tanrı'nın verilerle uyuşmadığını gösterdiğimize göre, dindar bir insanın bu Tanrı'ya dua etmesi boşuna demektir. Dua işe yarasaydı etkileri nesnel olarak gözlemlenirdi. Gözlemlenmiyor ama.</p>

  <p class="normal">Şimdi verilerle uyuşmadığını gösterdiğimiz tanrıları sıralayalım. Büyük T'yi yine Museviliğin, Hıristiyanlığın ve İslamın Tanrısını belirtmek için kullanacağım.</p>

  <p class="normal"><span class="idebold">Verilerle Uyuşmayan Tanrılar</span></p>

  <p class="indentmetin">1. Dünyanın, özellikle de canlıların karmaşık yapısından sorumlu olan bir Tanrı, bu yapının basit doğal süreçlerden doğabileceğine ve tasarımdan beklenecek işaretlerin hiçbirini göstermediğine işaret eden deneysel olguyla uyuşmaz. Evren, tasarımın yokluğunda nasıl görünmesi gerekiyorsa tam da öyle görünmektedir.</p>

  <p class="indentmetin">2. İnsanlara ölümsüz ruhlar bahşeden bir Tanrı, insan anılarının ve kişiliklerinin fiziksel süreçlerce belirlendiği, hiçbir fiziksel olmayan veya fizik dışı gücün bulunmadığı ve ölümden sonra yaşama dair hiçbir delilin olmadığı deneysel olgusuyla uyuşmamaktadır.</p>

  <p class="indentmetin">3. Kutsal kitaplarda anlatıldığı gibi, mucizevi müdahaleler dahil insanlarla etkileşime giren bir Tanrı, bu mucizevi olayların meydana geldiğine dair bağımsız delillerin yokluğuyla ve Çıkış gibi çok önemli Kutsal Kitap öykülerinin hiç yaşanmadığını fiziksel delillerin artık ikna edici bir şekilde ortaya koyduğu olgusuyla çelişmektedir.</p>

  <p class="indentmetin">4. Evreni mucizevi ve doğaüstü yollarla yaratmış olan bir Tanrı, evrenin ve yasalarının oluşması ve niçin yok değil de var olduğunun açıklanması için hiçbir fiziksel yasanın ihlal edilmesi gerekmediğini gösteren deneysel olguyla uyuşmamaktadır. Bu Tanrı aynı zamanda evrenin maksimum entropiyle başladığına ve dolayısıyla bir yaratıcının hiçbir izini taşımadığına işaret eden deneysel olgulara dayalı olarak tesis edilmiş teorilerle de uyuşmamaktadır..</p>

  <p class="indentmetin">5. Fiziğin yasalarını ve sabitlerini yaşam, özellikle de insan yaşamı için ince ayarlamış olan bir Tanrı, evrenin insan yaşamı için çok uygun olmadığı ve insan perspektifinden bakıldığında ortada feci bir uzay, zaman ve madde israfı olduğu olgusuyla uyuşmamaktadır. Ayrıca bu evrenin çoğunlukla rastgele hareket eden parçacıklardan oluştuğu, galaksiler gibi karmaşık yapıların kütlenin yüzde dördünden azını ve milyarda birden az parçacığı oluşturduğu olgusuyla da uyuşmamaktadır.</p>

  <p class="indentmetin">6. İnsanlarla vahiy yoluyla haberleşen bir Tanrı iddia edilen hiçbir vahiyin deneysel olarak teyit edilmediği ve aksine birçoğunun yanlışlandığı olgusuyla uyuşmamaktadır. İddia edilen hiçbir vahiy, iddiayı ortaya atan kimsenin kafasında zaten var olmayan hiçbir bilgi içermemektedir.</p>

  <p class="indentmetin">7. Deliller insanların ahlaki ve insani değerleri kendi kendilerine tanımladıklarını gösterdiğinden, ahlak ve değerlerin kaynağı olan bir Tanrı yoktur. Bu "ahlaki görecelik" değildir. İnançlılar ve inançsızlar bir dizi ortak ahlak kavramında ve değerde birleşmektedir. En koyu dindarlar bile neyin iyi neyin kötü olduğuna kendileri karar vermektedir. İnanmayanlar, inanananlardan daha az ahlaksız davranmamaktadır.</p>

  <p class="indentmetin">8. Kötülüğün, özellikle gereksiz ıstırabın varlığı mutlak kudretli, mutlak bilgili, mutlak iyi bir Tanrı'yla mantıksal olarak tutarsızdır (standart kötülük sorunu).</p>

  <p class="normal1">PEKİ YA OLSAYDI?</p>

  <p class="normal">Çoğu Yahudi, Hıristiyan ve Müslümanın taptığı Tanrı sadece yok görünmüyor, deneysel verilerle de çelişiyor. Ama bu şekilde olması gerekmezdi. Her şey farklı olabilirdi. Bunun anlaşılması önemlidir, çünkü bu Tanrı sorununda bilime başvurmanın meşru olduğunu gösterirken çok sık tekrarlanan bilimin Tanrı hakkında söyleyebileceği bir şey olmadığı önermesini de çürütür. Eğer bilimsel gözlemler en azından bir tane Tanrı modelini onamış olsaydı, en kuşkucu ateist bile yola gelir ve Tanrı'nın varlığının olası olduğunu kabul ederdi.</p>

  <p class="normal">Aşağıdaki, meydana gelmiş olsalardı Tanrı hipotezini destekleyecek hipotetik olayları düşünün. Okurları en iflah olmaz kuşkucuyu kendi tanrıtanımazlığını yeniden değerlendirmeye zorlayabilecek kendi "olabilirdi" senaryolarını oluşturmaya davet ediyorum:</p>

  <p class="normal"><span class="idebold">Tanrı Hipotezine Destek Verebilecek Varsayımsal Gözlemler</span></p>

  <p class="indentmetin">1. Tamamen doğal süreçlerin, bildiğimiz haliyle, hiçten evreni oluşturmak için yetersiz olduğu ispatlanabilirdi. Mesela evrenin ölçülen kütle yoğunluğu, evrenin tam da hiçliğin enerjisi olduğunu varsaydımız sıfır enerji halinden başlaması gerekli olan değerde çıkmayabilirdi. Bu, evrenin oluşması için enerjinin korunumunun ihlal edilmesinin, yani bir mucizenin gerekli olduğu anlamına gelirdi.</p>

  <p class="indentmetin">2. Tamamen doğal süreçlerin evrendeki düzeni oluşturmak için yetersiz olduğu ispatlanabilirdi. Mesela evrenin genişlemediğini ve (Kutsal Kitap'ta ifade edildiği gibi) bir gökkubbe olduğunun ortaya çıktığını varsayın. Termodinamiğin ikinci yasası, evrenin geçmişte hep olabilecek maksimum değerinden daha düşük entropiye sahip olmasını gerektirecekti. Bu durumda evrenin bir başlangıcı varsa, bu başlangıç dışarıdan dayatılmış bir düzen olmalıydı. Evrenin başlangıcı olmasa bile, yani geçmişte sonsuza kadar gidiyor olsa bile yine de devamlı artan düzenin kaynağını açıklamamız gerekirdi.</p>

  <p class="indentmetin">3. Tamamen doğal süreçlerin Dünya'nın karmaşık yapısını oluşturmak için yetersiz olduğu ispatlanabilirdi. Mesela Dünya'nın yaşının evrim için çok kısa olduğu ortaya çıkabilirdi. Basit süreçler karmaşık yapılar oluşturamayabilirdi.</p>

  <p class="indentmetin">4. Evrimi yanlışlayan deliller bulunabilirdi. Evrimle izah edilemeyecek şekilde tarihsel sıralanıştan yoksun fosiller bulunabilirdi. Canlıların tamamı aynı genetik şemaya dayanmayabilirdi. Geçiş türleri gözlemlenmeyebilirdi.</p>

  <p class="indentmetin">5. İnsan hafızası ve düşünceleri bilinen fiziksel süreçlerle makul şekilde açıklanamayan deliller sunabilirdi. Bilim zihnin fiziksel olarak akla yatkın bir şekilde açıklanamayan sıradışı güçlerinin varlığını belirleyebilirdi. Bilim sonraki yaşamla ilgili ikna edici kanıtlar ortaya çıkarabilirdi. Mesela öldüğü bilinen bilimsel tüm yöntemlerle kesinlikle belirlenmiş biri, bilmesi mümkün olmayan ve söz gelimi, yaşam barındıran en yakın gezegenin yeri gibi, daha sonra doğruluğu ortaya çıkan bazı bilgilerle birlikte yaşama dönebilirdi.</p>

  <p class="indentmetin">6. Vahiyle elde edilen bilgilerin doğrulanmasıyla fiziksel olmayan bir haberleşme kanalının varlığı deneysel olarak onaylanmış olurdu. Mesela bir insan Tanrı'dan aldığı vahiyle Dünya'nın sonunun tam tarihini öğrenebilir ve daha sonra bu olay gerçekleşebilirdi.</p>

  <p class="indentmetin">7. Dini metinlerdeki mucizevi olayların ve anlatılan hikâyelerin doğruluğunu gösteren fiziksel ve tarihsel deliller elde edilebilirdi. Örneğin Roma kayıtları, Pontius Pilatus'un emrettiği çarmıha geriliş sırasında Judea'da meydana gelmiş bir depremden bahsedebilirdi. Sina Çölü'nde kamp yerleri keşfedilebilirdi.</p>

  <p class="indentmetin">8. Boşluğun mutlak olarak dengeli olduğu ve hiçbir şeyden ziyade bir şeylerin varolması için bazı eylemlerin gerektiği ortaya çıkabilirdi.</p>

  <p class="indentmetin">9. Evrenin insan yaşamı için çok uygun olduğu ve böylece insan yaşamı temel alınarak yaratılmış olması gerektiği sonucuna varılabilirdi. İnsanlar kıtalar arasında dolaşır gibi kolaylıkla gezegenler arasında dolaşabilir ve tüm gezegenlerde hiçbir yaşam desteğine ihtiyaç duymadan yaşayabilirdi.</p>

  <p class="indentmetin">10. Doğa olayları ahlaki açıdan yansız matematiksel yasalar yerine bazı ahlak yasalarına uyuyor olabilirdi. Mesela yıldırımlar genelde kötü, ahlaksız insanları çarpıyor; kötü davranışlar sergileyen insanlar daha sık hastalanıyor; rahibeler uçak kazalarından sağ kurtuluyor olabilirdi.</p>

  <p class="indentmetin">11. İnananlar inanmayanlara göre daha yüksek ahlaki değerlere ve bazı diğer ölçülebilir üstün değerlere sahip olabilirdi. Mesela hapishaneler ateistlerle doluyken inananlar mutlu, refah içinde, sevgi dolu aileleriyle yaşıyor olabilirdi.</p>

  <p class="normal">Ama bunların hiçbiri olmadı. Tanrı hipotezi elimizdeki verilerle onaylamamaktadır. Aslında bu hipotez verilerle güçlü bir şekilde çelişmektedir.</p>

  <p class="normal1">PEKİ, GERİYE HANGİ TANRILAR KALIYOR?</p>

  <p class="normal">Bir inanan, "Bunların hiçbiri benim Tanrım değil," demekte kesinlikle serbesttir. Şimdiye dek hiçbir yerde kavranabilir her türlü tanrıyı inkar edebileceğimi iddia etmedim. Ben sadece seçilmiş deneysel olarak tesbit edilebilir özelliklere sahip olan tanrılardan bahsediyorum. Bir inananın inandığı tanrı bu özelliklere sahip değilse, onunla tartışacak bir şeyim yok.</p>

  <p class="normal">Mesela evreni yaratan ama evrene müdahale etmeyen veya içinde yaşayanlarla etkileşime girmeyen bir tanrı hayal edebiliriz. Aydınlanmanın deist tanrısı (Bağımsızlık Bildirisi'ndeki "Yaratıcı") evreni tümüyle belirlenimci doğa yasalarıyla yaratmıştır ve yarattığı mükemmel olduğundan bir daha işe karışması gerekmemiştir. Bu tanrı için olan her şey çoktan yazılmıştır. Olan her şey doğal yasalarıyla tutarlı olduğundan ve bu yasaların ilahi yardım olmadan ortaya çıkabileceği bir olasılık olarak kalmaya devam edeceğinden böyle bir tanrının varlığını bile çıkarsayamayız (bkz. 4. Bölüm).</p>

  <p class="normal">Ancak bu tipte bir deist tanrı kuantum mekaniğinin birçok yorumundan çıkarılan bir olgu tarafından muhtemelen hükümsüz kılınmaktadır. Şu andaki en iyi bilgilerimize göre doğa belirlenimci değildir. Kuantum mekaniğinin Heisenberg kesinsizlik ilkesi, bir parçacığın hareketinin mutlak kesinlikle öngörülemeyeceği ve evrendeki oluşumların çoğunun rastgele olduğu içerimine sahiptir. Tanrı'nın evrene dair planlarının başarıya ulaşmasını sağlamak üzere devreye girip olayların seyrini yeniden rayına oturtması gerekmektedir. Ve işte bu müdahalenin tespit edilebilir olması gerekmektedir.</p>

  <p class="normal">Mesela uzaydaki rastgele bir olayın, çarpmasıyla Dünya üzerindeki yaşamı tümden yok etmesi ve Tanrı'nın insanlığın geleceği için sahip olduğu planı bozması beklenebilecek büyük bir göktaşının yönünü değiştirip Dünya'ya doğru yönlendirdiğini varsayın. Bu arada Tanrı devreye girerek göktaşının Dünya'yı ıskalamasını sağlayacak bir olay yaratıyor. Ayrıca bu olayın rastlantı gibi görünmesini sağlamaya çalışıyor. Ama astronomlar böylesi iki olayın art arda gelme olasılığının sonsuzca küçük olduğunu hesaplıyorlar ve bir mucizenin gerçekleştiği sonucuna varıyorlar.</p>

  <p class="normal">Son olarak, kozmolojideki en son gelişmeler evrenin tam kaostan başladığını ve bu yüzden bir yaratıcıya dair hiçbir anı taşımadığını ima etmektedir. Bu, evreni kaostan yaratan ve başka her şeyi şansa bırakan deist bir tanrı olasılığını hâlâ açık bırakır. Ama böyle bir tanrı hiçbir gözlemlenebilir etkiye sahip degildir ve insanlar için işlevsel anlamda yok hükmündedir.</p>

  <p class="normal"><span class="ideitalik">Bilim Tanrı'yı Buldu mu?</span> adlı kitabımda bilimle doğaüstünü uzlaştırmaya yönelik ciddi girişimlerde bulunan teologlardan bahsetmiştim.<sup class="calibre3"><a href="../Text/tanri_split_323.html#footnote-100-308" id="footnote-100-308-backlink">[308]</a></sup> Bu kimselere "Öncülün Sürdürücüleri" adını takmıştım; belki biraz şirindi, ama derdim onlara anlayışla yaklaşmaktı. Bu kişilerin ana kaygısı, sağlamca tesis edilmiş olduğunu kabul ettikleri evrimdir. Karşılarına çıkan temel sorun insan türünün görünüşteki tesadüfi olan evrimidir. Bazıları Tanrı'nın, insanın ortaya çıkması için tarihsel sürece "parmak soktuğunu" öne sürmektedir. Ancak bu özünde akıllı tasarımdır – evrim sürecinde belki sadece bir defa uygulanmış ama sonuçta uygulanmış olan ve evrim teorisinin özüyle çelişkili olan akıllı tasarım.</p>

  <p class="normal">Katolik kilisesinin bedendeki evrimi kabul ettiği halde bu evrimin zihin için geçerli olmadığında ısrar ettiğini gördük.<sup class="calibre3"><a href="../Text/tanri_split_324.html#footnote-100-309" id="footnote-100-309-backlink">[309]</a></sup> Dalai Lama, bilimin Budist inançlarından herhangi birinin yanlış olduğunu kanıtlaması halinde onlardan vazgeçeceğini açıklarken hâlâ ısrarla insanların, "biyolojik üreme zorunluluğundan başka hiçbir amaç taşımayan biyolojik makinelere, genlerin rastgele birleşimlerindeki saf şansın ürünlerine indirgenemeyeceğini," söylemektedir.<sup class="calibre3"><a href="../Text/tanri_split_325.html#footnote-100-310" id="footnote-100-310-backlink">[310]</a></sup></p>

  <p class="normal">Öncülün Sürdürücüleri'nden bazıları insanların gerçekten de şansın ürünü olan biyolojik makineler olduğuna dair görünür olguyu kabul etme eğilimindedir. Evren baştan bir daha başlatılabilseydi biz ve Dünya üzerindeki diğer tüm türler aynı biçimde ortaya çıkmayacaktık. İnsanlık bir tesadüftür. Ancak evrim teizminin gözünde (her neyse o olan) Tanrı amaçlarına, maddenin kendi kendini örgütleyerek karmaşık sistemlere geçmesi üzerine hiçbir kısıtlama koyulmadığında mümkün hale gelen sayısız yoldan herhangi biriyle ulaşabilir.</p>

  <p class="normal">Fizikçi Howard van Till potansiyel bütün yaşam biçimleri için bir "olasılık uzayı" tasavvur eder. Burada Tanrı, rastlantısal çeşitlemeler yoluyla, zaman içindeki niyetlerini gerçekleştirecek yeni yaşam biçimleri (yaratmanın aksine) araştırır ve keşfeder.<sup class="calibre3"><a href="../Text/tanri_split_326.html#footnote-100-311" id="footnote-100-311-backlink">[311]</a></sup> Einstein, Tanrı'nın evrenle zar atmayacağını düşünüyordu ama Öncülün Sürdürücüleri attığını düşünüyorlar.</p>

  <p class="normal">Ancak akıllı tasarım hareketini başlatan Hıristiyan avukat Philip Johnson bunun, "Büyük Patlama öncesinin karanlık bir köşesine, yani teistler ile bilimsel doğalcılar arasında sorun olabilecek hiçbir şey yapmamaya söz vermesi gerektiği yere sürülmüş"<sup class="calibre3"><a href="../Text/tanri_split_327.html#footnote-100-312" id="footnote-100-312-backlink">[312]</a></sup> Tanrı'sıyla Hıristiyanlık değil bir tür güncellenmiş deizmden ibaret olduğunu söyleyerek bu görüşü şiddetle protesto etmektedir.</p>

  <p class="normal">Deistlerin tanrısının da van Till'in tanrısının da Musevilerin, Hıristiyanların ve Müslümanların Tanrısı olmadığı açıktır. Bu üç inancın Tanrısı en uzak galaksideki atom çarpışmalarından Dünya üzerindeki 10<sup class="calibre3">30</sup> küsur bakterinin her birinin her bir hücresindeki kimyasal reaksiyonlara kadar her olayda an be an başroldedir. Ve elbette, insanların her düşüncesini okumaktadır. Ben böyle bir Tanrı'nın, sıradan gözlemlerle değilse bile, Dünya'nın her şeyi hakkında bilimin topladığı kesin, hassas verilerde şimdiye dek tespit edilmiş olması gerektiğini öne sürüyorum. Kaos tanrısı gibi, hiçbir gözlemlenebilir etkisi olmayan bir Tanrı, var olmayan bir tanrıdan ayırt edilemez. Böyle bir Tanrı'ya tapmaksa kesinlikle beyhudedir.</p>

  <p class="normal">Pek çok sıradan dindar bilimin Tanrı'ya dair deliller bulduğuna inandırılmıştır ama durum hiç de böyle değildir. Eğer bu doğru olsaydı, bütün dünya gazeteleri aynı anda, harikulade olaylar için sakladıkları "İkinci Geliş" yazı karakterleriyle manşetler atardı. Aslında İkinci Geliş gereken delili sağlardı. Ama İsa'nın havarilerine onlar ölmeden geri geleceğine söz vermesinin üzerinden iki bin yıl geçti...</p>

  <p class="normal">Defalarca bahsettiğim gibi, bazı bilimsel kurumların vergi mükelleflerinin desteğini yitirme korkusuyla bilimi dinden uzak tutmaya yönelik çabalarına rağmen, bilimin Tanrı'nın varlığına dair delilleri kabul etmeyi dogmatik olarak reddettiği iddialarının hiçbir temeli yoktur. Tanrı'ya dair bilimsel delilin her türlü sıradışı iddiaya uygulanan konvansiyonel testleri geçtiği ortaya çıktığı anda her alandan bilim insanları Tanrı'nın doğasını araştırma önerileri için ödenek bulma yarışına girecektir. Ama gerçekte Pazar günü kiliseye gidenler de dahil olmak üzere bu insanların çoğu günlük mesleki görevlerini Tanrı'yı hiç işin içine karıştırmadan sürdürmektedir.</p>

  <p class="normal">Kendi inanç dogmalarına saplanmamış ciddi teologlar Tanrı'nın lehine nesnel delil olmadığını yavaş yavaş kabulleniyorlar ve eğer bir tanrı varsa, onun kendini bizden kasıtlı olarak gizlediği sonucuna varmak zorunda kalıyorlar. Bu olasılığın varlığını tüm içtenliğimle kabul ediyorum. Tanrı doğal süreçler aracılığıyla iş görüyor olabilir ve gerçekten de, kendisini bizden gizlemek için birtakım nedenleri olabilir. Şimdi bunun ne tür bir tanrı olabileceğine bakalım.</p>

  <p class="normal1">GİZLİLİK SORUNU</p>

  <p class="normal">2004 yılında, Boulder'daki Colorado Üniversitesi'nde, Felsefe Bölümü'nün Teoloji Forumu'nca düzenlenen "Tanrı'nın Gizlenmişliği Sorunu" konulu bir konferansa katıldım. Katılımcıların büyük bölümü teolog ve din filozofuydu; diğerleri ise çoğu çeşitli teoloji okullarından gelen ve inançlı oldukları bilinen teologlar, din filozofları ve diğer din alimleriydi. Çoğu için olgusal bir gerçek gibi görünen bir meseleye, yani Tanrı'nın varolduğuna dair hiçbir deneysel delilin bulunmamasına rasyonel bir açıklama bulma arayışındaydılar.</p>

  <p class="normal">Filozof John L. Schellenberg konferansı Tanrı'nın var olmadığına yönelik <span class="ideitalik">gizlilikten kalkan kanıtlama</span> adını verdiği bir sunumla açtı. Bu kanıtlamayı 1993 tarihli <span class="ideitalik">Divine Hiddenness and Human Reason</span> [İlahi Gizlenmişlik ve İnsan Aklı] adlı kitabında yayınlamıştı<sup class="calibre3"><a href="../Text/tanri_split_328.html#footnote-100-313" id="footnote-100-313-backlink">[313]</a></sup> Kanıtlama şu şekildedir (Schellenberg'in dağıttığı kitapçıklardan aktarıyorum):</p>

  <p class="normal"><span class="idebold">Gizlenmişlik Kanıtlaması</span></p>

  <p class="indentmetin">1. Eğer tamamen sevecen (vedûd) olan bir Tanrı varsa, kendini özgürce Tanrı'ya kapamamış, Tanrı'yla apaçık ve gerçekten anlamlı şekilde ilişki kurabilme kapasitesine sahip her mahluk böyle bir ilişkiye katılma, yani bunu sadece yapmayı deneyerek yapabilme konumundadır.</p>

  <p class="indentmetin">2. Hiç kimse Tanrı'nın varlığına inanmaksızın böyle bir ilişkiye katılma konumunda olamaz.</p>

  <p class="indentmetin">3. Eğer tamamen sevecen olan bir Tanrı varsa, kendini özgürce Tanrı'ya kapamamış, Tanrı'yla apaçık ve gerçekten anlamlı bir şekilde ilişki kurabilme kapasitesine sahip her mahluk Tanrı'nın var olduğuna inanır (1 ve 2'den).</p>

  <p class="indentmetin">4. Kendini özgürce Tanrı'ya kapamamış, Tanrı'yla apaçık ve gerçekten anlamlı bir şekilde ilişki kurabilme kapasitesine sahip her mahluğun Tanrı'nın var olduğuna inandığı doğru değildir: Pasif inançsızlık vardır; "Tanrı gizlenmiştir."</p>

  <p class="indentmetin">5. Tamamen sevecen olan bir Tanrı'nın var olduğu doğru değildir (3 ve 4'ten).</p>

  <p class="indentmetin">6. Eğer Tanrı varsa, Tanrı tamamen sevecendir.</p>

  <p class="indentmetin">7. Tanrı'nın varolduğu doğru değildir (5 ve 6'dan).<sup class="calibre3"><a href="../Text/tanri_split_329.html#footnote-100-314" id="footnote-100-314-backlink">[314]</a></sup></p>

  <p class="normal">Kısaca, tamamen sevecen olan bir Tanrı var olduğunun bilgisini, bu bilgiye karşı direnç göstermeyen hiçbir insandan esirgemezdi. Birçok insanın Tanrı'nın bilgisine açık olduğu ama Tanrı'ya inanmadığı deneysel olgusu, böyle bir Tanrı'nın var olmadığını kanıtlamaktadır.</p>

  <p class="normal">Bu kanıtlama, filozof Theodore Drange'ın <span class="ideitalik">inançsızlıktan yola çıkan kanıtlamasına</span> benzer:</p>

  <p class="normal"><span class="idebold">İnançsızlıktan Kanıtlama</span></p>

  <p class="indentmetin">1. Eğer Tanrı var olsaydı dünyada önlenebilir nonteizm olmazdı.</p>

  <p class="indentmetin">2. Ama dünyada önlenebilir nonteizm vardır.</p>

  <p class="indentmetin">3. O halde, Tanrı yoktur.<sup class="calibre3"><a href="../Text/tanri_split_330.html#footnote-100-315" id="footnote-100-315-backlink">[315]</a></sup></p>

  <p class="normal">Bu kanıtlamalar, delil yokluğundan kanıtlamaya (bkz. 1. bölüm) karşı teistlerin, "Tanrı sadece insanlıktan kendini gizlemeyi seçmiştir" şeklindeki itirazına yanıt vermeye yaramaktadır. Schellenberg'in söylediği gibi: "Tanrı neden bizden gizlensin, diye sorabiliriz. Ahlaken kusursuz (iyi, adil, müşfik) bir varlık kendisini çok daha açık bir şekilde gösterirdi. O halde Tanrı'ya dair delillerimizin zayıflığı Tanrı'nın gizlendiğinin bir işareti değil, var olmadığının açığa çıkışıdır."<sup class="calibre3"><a href="../Text/tanri_split_331.html#footnote-100-316" id="footnote-100-316-backlink">[316]</a></sup> Konferansa katılanlar gizlilik sorununun kötülük sorunuyla da bağlantılı olduğu konusunda fikir birliğine vardılar. Mesela her iki sorun da Tanrı'nın varsayılan ahlaki karakteriyle çelişik görünen özellikler üzerinde yoğunlaşmaktadır. Bu kitapta, her ne kadar gereksiz ıstırabın varlığı deneysel bir olgu olsa da, bana göre bilimsel ve özgün bir kanıtlama olmayan kötülük sorununa çok az yer verdim. Ama kötülük sorunu iyiliksever bir Tanrı'ya karşı teologların yüzyıllardır hiçbir sonuç alamadan boğuştuğu en güçlü kanıtlama olmayı sürdürmektedir.<sup class="calibre3"><a href="../Text/tanri_split_332.html#footnote-100-317" id="footnote-100-317-backlink">[317]</a></sup></p>

  <p class="normal">Gizlilik sorunu en doğrudan burada sunduğum bilimsel kanıtlamalarla bağlantılıdır. Eğer bir teist Tanrı'nın kasıtlı olarak kendisini bizden gizlediğini iddia ederek benim çıkardığım sonuçları çürütmeye kalkışırsa, o zaman bu Tanrı liberal Hıristiyanlığın kişisel, müşfik Tanrı'sı olamaz. Ama başka tür bir Hıristiyan Tanrı'sı daha var...</p>

  <p class="normal1">EVANJELİST HIRİSTİYANLIğIN ÇİRKİN GİZLİ TANRISI</p>

  <p class="normal">Boulder'daki konferansa katılan inançlı teologların hepsi Hıristiyandı, ve soruna çeşitli tepkilerde bulundular. Colorado Üniversitesi'nden genç lisans öğrencisi Jeff Cook gizlilik sorununa, konferanstaki evanjelist Hıristiyanların kafalarını yukarıdan aşağı, geri kalanlarımızın kafalarını ise iki yana sallatan bir çözüm sundu.</p>

  <p class="normal">Cook önce "yeniden doğuşunun" hayatını nasıl değiştirdiğine ilişkin kişisel öyküsüyle başladı. Dinleyiciler arasında oturan eşi de birlikte yaşadıkları dönüşüm deneyimini onaylama fırsatı buldu.</p>

  <p class="normal">Cook, tanrısal gizlilik sorununa bulduğu çözüme "Kiliseci Çözüm" adını vermişti. Dağıtılan konferans kitapçığından sözlerini aktarıyorum: "Hıristiyanlık bize Tanrı'nın temel arzularından birinin, bizzat Tanrı'nın başkatılımcı olduğu kendilerini birbirlerinin iyiliğine adamış bireylerden kurulu bir topluluk yaratmak olduğunu gösterir. Bu topluluğun oluşmasının birçok önkoşulu vardır. Bu durum Tanrı'nın Krallığını yaratılması ve kurulmasında Tanrı'nın kendisini evrensel anlamda açığa vurmasının, seçmeci açığa vurmadan daha az etkili olabileceğiyle ilgili olabilir."<sup class="calibre3"><a href="../Text/tanri_split_333.html#footnote-100-318" id="footnote-100-318-backlink">[318]</a></sup> Bir başka deyişle, Tanrı ebediyeti tüm insan ruhlarıyla birlikte değil, sadece bütün delil yokluğuna rağmen kör imanla iki bin yıl önce yaşamış veya yaşamamış olabilecek bir Yahudi marangozu kişisel kurtarıcıları olarak kabul eden seçilmiş azınlıkla geçirmeyi istemektedir. Elbette, esası itibarıyla John Calvin'in (ö. 1564) öğretisi olan bu fikir hiç de yeni değildir.</p>

  <p class="normal">Bu itikatta olan Hıristiyanlara göre Mahatma Gandi, Hitler tarafından öldürülen altı milyon Yahudi ve İsa'yı kabul etmeden ölen milyarlarca insanla birlikte cehennemde yanıyor.</p>

  <p class="normal">Bu görüşte olan Katoliklerin ve evanjelist Hıristiyanların tamamen sevecen olan bir Tanrı'ya tapmadığı açıktır. Onların Tanrısı, onlardan başka herkesi ebedi ateşe mahkûm etmektedir. Müslümanlar da kendi inançlarının tek kurtuluş yolu olduğunda ısrarcıdır. Ve modern Judaizm'de inanç yelpazesi çok geniştir; ateist olup atalarından kalan mirasa hürmeten dinlerinin gerekleri yerine getiren birçok Yahudinin yanı sıra az da olsa hâlâ sadece kendilerini seçilmiş halk olarak gören aşırılıkçı Yahudi vardır. Birisi bu görüşleri din bağlamının dışında bir alanda öne sürmeye kalkışsa çoktan akıl sağlığından şüphe edilirdi.</p>

  <p class="normal">Filozof Evan Fales, Tanrı'nın gizliliği sorununa başka bir açıklama getirmiştir: "Bazı bahanecilere göre Tanrı bizden kendisini gizliyor çünkü bizi kendisine tapmaya mecbur bırakmak istemiyor. Ama Tanrı özgürlüğümüze özen gösterdiği için saklanmıyor. Eyüp'ü unutmadık: O halde Tanrı, korkusundan saklanıyor. Tanrı saklanıyor çünkü saklayacak çok şeyi vardır. Biz ne yanan çalılar ne de duman sütunları arıyoruz. Hayır, biz Tanrı'yı görmek istiyoruz. Karşımıza çıkabilir mi Tanrı? Tanrı ıstırap içindeki insanlığının yüzüne bakabilir ve yaşayabilir mi?"<sup class="calibre3"><a href="../Text/tanri_split_334.html#footnote-100-319" id="footnote-100-319-backlink">[319]</a></sup></p>

  <p class="normal">Kendini bir avuç seçkin azınlık dışında herkesten saklayan bir Tanrı'nın varolma olasılığı tümüyle göz ardı edilemez. Tek diyebileceğim elimizde var olduğuna dair en küçük bir delil kırıntısının bile bulunmadığıdır; ve eğer varsa şahsen kendisiyle hiçbir işimin olmadığıdır. Böyle bir tanrı mümkündür, ama berbat bir tanrıdır.</p>
</body>
</html>
