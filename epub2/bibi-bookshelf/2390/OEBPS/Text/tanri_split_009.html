<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanri</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:50f524cc-87d0-4b2a-ad39-de7de18d0067" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_8">6<br class="chapter" />
  VAHİYİN FİYASKOLARI</h1>

  <p class="indentmetin">Eğer İncil'deki tarih ve bilimle ilgili sözlerin doğrularla çeliştiği incil dışı kayıtlarca, arkeolojik kazılarda bulunan eski belgelerce veya modern bilimin tesis edilmiş olgularınca ispatlanabilirse, bu dinsel meselelerdeki güvenilirliğine de ciddi bir kuşku düşürecektir. Bir başka deyişle, eğer İncil'deki kayıtların doğrulanabilen olgualanların da yanlışlanabilirliği ispatlanırsa, o zaman İncil sınanamayan alanlarda da güvenilmez olacaktır.</p>

  <p class="sagnormal">— Archer L. Gleason</p>

  <p class="normal1">VAHYİN SINANMASI</p>

  <p class="normal">Musevilerin, Hıristiyanların ve Müslümanların Tanrısının insanlıkla iletişim kurduğuna inanılır. Her inanç ve çağdan gizemciler bu iletişimin gerçekleştiğini bildirmiştir. Tanrı'dan aldıklarını iddia ettikleri bilgi dinsel edebiyatı doldurmuştur. Malzemenin çoğu ezoterik ve kolayca doğrulanamaz olmakla birlikte, vahyedilen hikmetin bir kısmının deneysel sınamaya uygun çıkmasını beklemek gerekir. Bu beklenti özellikle gözlemlenebilir âlem ve fiziksel olaylarla ilgili bildirimler için geçerlidir. Dünya hakkında vahiy geldiği zamanın bilimi tarafından bilinmeyen ancak daha sonra gözlemlerle onanacak dikkate değer özgül bilgi örnekleri bulabilmemiz gerekir. Ayrıca akla yatkın alternatif açıklamaları bulunmayan birçok başarlı gelecek öngörüsü örneği de bulabilmeliyiz.</p>

  <p class="normal">Ama tam tersini buluyoruz. İddia edilen vahiylere dair kutsal yazılar ve diğer kayıtlar, fiziksel dünyayla ilgili bilimle pek çok uyuşmazlık göstermektedir. Bunlar, 2. bölümde bahsettiğimiz biyolojik evrim konusunda olduğu gibi, "teoriler" üzerindeki anlaşmazlıklar değil, bugün sağlamca tesis edilmiş deneysel olgularla olan uyumsuzluklardır. (Eh, aslında evrim de tesis edilmiş deneysel bir olgudur ama bu durum onun siyaseten tartışmalı olmasını engellememiştir.)</p>

  <p class="normal">Benzer şekilde, iddia edilen vahiylerin kayıtları, gelecek olaylara ilişkin doğaüstüne başvurmadan akla yatkın bir şekilde açıklanamayacak hiçbir öngörü içermemektedir.</p>

  <p class="normal">Üç tip vahiy başarısızlığını tartışacağız. İlkinde mistik veya dinsel bir deneyimle elde edildiği öne sürülen ve deneyimi yaşadığını iddia eden birey tarafından başka türlü bilinemeyecek hiçbir bilginin şimdiye kadar onaylanmamış olduğunu; ikincide kutsal yazıların vahim bilimsel hatalar içerdiğini; ve üçüncüde İncil'deki tek bir "riskli" kehanetin bile gerçekleştiğinin nesnel yollarla gösterilemediğini göreceğiz. Sonunda da eldeki somut delil yokluğunun, Çıkış (Exodus) ve İsa'nın doğumuyla ölümünü çevreleyen olaylar gibi önemli Kutsal Kitap öykülerinin Kutsal Kitap'ta anlatıldığı boyutta ve şekilde gerçekleşmiş olamayacağını kesin olarak ispat ettiğini göreceğiz. Bütün bunlardan çıkan sonuç ise şudur: Kutsal yazılar ve diğer bildirilen dinsel deneyimler vahyedilmiş bilgi kaynakları değildir.</p>

  <p class="normal">Şimdi, bu sonuçların çıkarılmasında bir kez daha standart bilimsel ölçütü –her türlü sıradışı iddianın sınanmasında kullanılan aynı ölçütü– kullanıyoruz. Kişisel tanıklıklar ve anlatılar, sıradışı iddiaların doğruluğu konusunda delil değeri taşımaz (veya çok az taşır). İyi kontrol edilmeyen deneyler için de durum aynıdır. Dahası, gelecekteki olaylara yönelik öngörüler riskli değillerse, yani öngörüldüğü gibi çıkmama olasılıkları yoksa pek değer taşımazlar. Güneşin doğacağını öngörmek riskli değildir ama doğmayacağını söylemek... İşte bu risklidir! Ayrıca, aşikar görünse bile belirtmek gerekiyor: Öngörü, olgudan önce yapılmalıdır. Kutsal yazılarda gerçekleştiği iddia edilen kehanetlerin çoğu, ilgili olaylar gerçekleştikten sonra yapılmıştır.</p>

  <p class="normal1">DİNSEL DENEYİMLER</p>

  <p class="normal">Ruhsal vahiyin sınanabilir sonuçlar üretmesi beklenebilecek konulardan biri "dinsel deneyim" adı verilen olaylardır. İnsanlar tarih boyunca derin, yaşam seyrini değiştiren gizemli deneyimler yaşadıklarını ve bu görülere dayanarak kehanetlerde bulunduklarını iddia etmişlerdir. Bu insanlar Tanrı veya bir başka gerçeklikle temas ettiklerini söylemişlerdir ve söylemeye devam etmektedirler. Ben (televengalistler hariç) bu insanların çoğunun samimiyetine inanıyorum. Ancak bağımsız bir onaylama olmadığı sürece bahsettikleri deneyimleri tümüyle kafalarında yaşamış olmaları mümkündür.</p>

  <p class="normal">Üçüncü bölümde gördüğümüz zihnin özel güçlerine yönelik iddialardaki gibi, dinsel deneyimlerdeki doğaüstünün yerini sınayacak yollar bulunabilir. Bir kez daha belirtelim: Bilimin doğaüstüne dair söyleyecek sözü bulunmadığına ilişkin yaygın kanıya rağmen aslında yapılacak iş çok basittir. Eğer bir kişi, maddi dünyanın ötesindeki bir gerçeklikle temasa geçmesini sağlayan dinsel bir deneyim yaşamışsa, bu kişinin dünya hakkında deneysel olgularla denetlenebilen derin ve yeni bir bilgi edinmiş olmasını beklemek makuldür.</p>

  <p class="normal">İmdi, dinsel bir deneyim yaşayan bir insan tipik olarak öteki taraftan, biz insanların birbirimizi sevmemiz, birbirimize özen göstermemiz, hayvanlara iyi davranmamız, çevreyi korumamız ve fazla kırmızı et yemememiz gerektiği türünden mesajlar getirir. 3. bölümde de gördüğümüz gibi, tamamıyla maddi olan beyin süreçleri, mistik deneyimlerde bildirilen deneyimlerin aynılarını üretebilmektedir. Gerçekten de bu tür deneyimler çeşitli fiziksel ve kimyasal yollarla meydana getirilebilmektedir. Kısacası, bir "dinsel deneyim" kendi başına doğaüstü bir olayın delili olamaz.</p>

  <p class="normal">Ama sıkıcı vaizleri bir kenara bırakıp tanrıyı görme deneyimi yaşayan bir kişinin bu sayede tamamen fiziksel olan yollarla elde etmesi mümkün olmayan yeni bir bilgi edindiğini varsayalım. Örneğin yirminci yüzyılda bir kişi 26 Aralık 2004 tarihinde Hint Okyanusu'nda meydana gelecek dev bir tsunaminin on binlerce kişiyi öldüreceğini öngören bir "görü" yaşamış olsun. Böyle bir şey olsaydı, maddi dünyanın ötesindeki bir gücün varlığını ciddiye almamız gerekecekti. Kısacası, dinsel deneyimin öte dünyaya ait bileşeninin geçerliliği sınanamaz değildir.</p>

  <p class="normal">Ancak birçok öyküye rağmen, bu türden raporların hiçbiri bilimsel incelemeden sağlam çıkamamıştır. Mistiklerin kehanetlerinin ya makul bir sınama yapılamayacak kadar belirsiz, ya da bütünüyle başarısız olduğu ortaya çıkmıştır. Tarihte kaç defa, hem de tarih verilerek dünyanın sonunun geleceğinin bildirildiğini bir düşünün. Dünya hâlâ yerinde duruyor.</p>

  <p class="normal">Bildirilmiş dinsel deneyimler, iddialarının kozmik oranlarına rağmen, tümüyle önemsizdir. Saygın bilimsel eser ve kaynaklarda duyu-dışı algılama, zihinle madde kontrolü, duanın etkisi ve benzer mistik veya yarı-mistik iddialara ilişkin hiçbir başarılı (yani tüm olağan açıklamaları devre dışı bırakacak, istatistiksel açından anlamlı) deneysel sınamanın bulunmadığını 3. bölümde görmüştük. Benzer şekilde, dinsel deneyimlerle elde edilen özel vahiyler de genel bilimsel bilginin parçası olmamıştır.</p>

  <p class="normal">Bu tür fenomenlerin henüz tespit edilemeyecek kadar düşük bir seviyede gelişebileceğini ya da bu meselenin hâlâ tartışmalı olduğunu söylemek yetmez. İnananlar, inanmayanları dogmatik kuşkuculukla veya "gözlerini hakikate açmak" istememekle suçlayabilir. Ama bizim gözlerimiz açık ve Tanrı hipotezi altında yüzümüze tokat gibi çarpacak ikna edici bir delil göremiyoruz. Dinsel deneyimler tektanrılı dinlerin öğrettiği kadar derin önemde olsaydı en katı kuşkucuların bile göz ardı edemeyeceği veriler bulunurdu.</p>

  <p class="normal">Tabii Tanrı'nın doğayla ilgili deneysel olarak sınanabilecek bazı fiziksel gerçekleri açıklamamayı seçtiği öne sürülebilir. Ama tektanrılı dinlerin Tanrı'sının ahlaki bilgiyi vahyettiğine kesinlikle inanılmaktadır. Ve bu ahlaki bilgi, 7. bölümde tartışacağımız gibi, deneysel olarak sınanabilir. Aslında, ahlaki bilgi sağlayan bir Tanrı hipotezinin, kutsal yazılarda bulunan ve vahiy olduğu kabul edilen ahlaki öğretilere en koyu dindarların bile riayet etmediği gözlemlenebilir gerçeğiyle yanlışlandığını göreceğiz.</p>

  <p class="normal">İnsanlara maddi yollardan elde edemeyecekleri bilgiler bahşeden bir Tanrı'nın şu ana dek varlığına dair sınanabilir deliller sunması gerekirdi. Ama sunmamıştır. Deliller karşıt sonuca işaret etmektedir. Böyle bir Tanrı'nın var olmadığını gönül rahatlığıyla söyleyebiliriz.</p>

  <p class="normal1">KUTSAL YAZILAR VE BİLİM</p>

  <p class="normal">Vahiyin bilimsel delillerini şimdi kutsal yazılarda arayacağız. Bu kitaplardaki muğlaklığı en az ve en berbat bilimsel hatalar, bugün astronomi, kozmoloji ve biyoloji bilim dallarında incelenen fenomenlere ilişkin söylenenlerde bulunabilmektedir.</p>

  <p class="normal"><span class="ideitalik">Büyük patlama kozmolojisi</span>nin Yaratılış bölümünde yazılanları teyit ettiği, dolayısıyla da Kutsal Kitap'ın Tanrı'sının varlığını "ispatladığı" iddialarını sıkça duyuyoruz. Ancak hemen her kültür ve dinin kendi yaratılış miti vardır ve bilimsel olguların yanında bunları da Kutsal Kitap'ta sunulan ayrıntılarla karşılaştırmamız gerekir.</p>

  <p class="normal">Geçmişten bugüne binlerce dinin varlığı yüzünden her bir yaratılış öyküsünü burada listelememiz mümkün değil. Bu nedenle içlerinden, en azından İncil'in yaratılış anlatılarında tek kaynak olmadığını örnekleyecek birkaçını seçeceğiz.</p>

  <p class="normal">Eski bir Çin miti bize her şeyin kaosla başladığını söyler. Evren kara bir yumurta (karadelik?) gibiydi. Pan Gu adlı bir tanrı baltasını savururak yumurtayı kırar ve gökler genişlemeye başlar. Pan Gu'nın bedenindeki pireler ve bitlerden insan meydana gelir.</p>

  <p class="normal">Apaçi mitine göre başlangıçta hiçbir şey yok – ne Dünya, ne gökyüzü ne güneş ne de ay... Karanlıktan, ince bir diskin içinde oturan sakallı bir adam, Yaratıcı (Yukarılarda Yaşayan) ortaya çıkıverdi.</p>

  <p class="normal">Tahiti öyküsü, Taaroa, yani "sadece olan" ile başlar. Taaroa boşlukta yapayalnızdır. Her yana, her yöne seslenir ama yanıt gelmez. Bunun üzerine kendisini evrene dönüştürür.</p>

  <p class="normal">Kutsal Kitap'ta ve Kuran'da, ezeli ve ebedi var olduğu kabul edilen Tanrı evreni altı günde yaratır. Yaratılış bölümündeki öyküye göre Tanrı Dünya'yı ilk gün yarattı. Dört gün sonra ise Tanrı güneşi, ayı ve yıldızları yarattı.</p>

  <p class="normal">Peki, bilim bize evrenin kökeni hakkında ne söylüyor? Gözlemsel kozmoloji geçtiğimiz yıllar içinde şaşırtıcı ölçüde kesin bir bilime dönüştü. Uzayda ve yerdeki teleskoplarla ve diğer aletlerle elde edilen veriler bugün, büyük patlamanın genişleyen evren modelini kuvvetle desteklemektedir. Bu model, on milyarlarca galakside bulunan görünebilir maddeyle çok daha fazla miktarda görünmeyen "karanlık madde" ve "karanlık enerji"nin bugünkü astronomik tahminlere göre 13,7 milyar yıl önce minicik bir uzay yoğunluğundan çıktığını söylemektedir.</p>

  <p class="normal">Gözlemler Dünya'nın büyük patlamanın başlangıcından dokuz milyar yıl sonra oluştuğuna işaret etmektedir. Bu bilgi Yaratılış bölümünde sunulan olaylar silsilesiyle tamamıyla çelişiyor. Dahası, Kutsal Kitap yaratılışın çok daha yakın zamanda, on bin yıl önce gerçekleştiğini ima eder görünmektedir. Kutsal Kitap'ın söylediğine bakılırsa bütün canlı "türleri" o zaman yaratıldı ve o zamandan bu yana değişmedi. Bu bilgi evrimle çelişmektedir. Kutsal Kitap boyunca evrenden, düz ve hareketsiz Dünya'nın üzerindeki bir "kubbe" ("sema") olarak söz edilir.<sup class="calibre3"><a href="../Text/tanri_split_241.html#footnote-100-226" id="footnote-100-226-backlink">[226]</a></sup></p>

  <p class="normal">Yaratılış bölümünde çağdaş bilimin çizdiği resme benzeyen pek az şey görüyoruz. Bütün bu olgular bizi tek bir sonuca götürüyor: Kutsal Kitap'ın yaratılış öyküsü tamamen yanlış.<sup class="calibre3"><a href="../Text/tanri_split_242.html#footnote-100-227" id="footnote-100-227-backlink">[227]</a></sup></p>

  <p class="normal">Tam kaostan başlayıp genişleyen bir evrenden bahseden ve evrim iması taşıyan Çin miti bilime, İncil'in mitinden çok daha yakın duruyor. Ancak buna da bilimsel verinin doğru bir betimlemesi demek epey zor.</p>

  <p class="normal">Teistler sıklıkla büyük patlama fikrini 1927'de katolik papaz olan Georges Lemaître'in ilk defa ortaya attığını gündeme getirirler. Bu doğrudur. Ama Lemaître papazlığının yanı sıra seçkin bir astronomdu ve düşünüşünde ilahi yaratılış kuşkusuz pay taşımakla birlikte, önerisi teolojiden çok bilime dayanıyordu. 4. bölümde bahsettiğimiz gibi, papaya büyük patlamayı Kilise'nin mutlak öğretisi yapmamasını tavsiye etmişti.</p>

  <p class="normal">Kuşkucu kaynaklarda kutsal kitaplarda bulunan diğer tip bilimsel hatalar ve örneğin pi sayısının değerinin üç olduğunu söyleyen bilimsel değerleri kuşkulu beyanların yapıldığı yerler listelenmiştir. Ancak Kutsal Kitap'ın dilinin belirsizliği ve muğlaklığı yüzünden bunları tartışmamıza gerek yok. Bahaneciler Kutsal Kitap'taki pek çok hatayı olduğundan daha az zarar verici gösterecek yolları her zaman bulabilirler. Şimdi, Tanrı'nın, eğer varsa, insanlarla anlayacakları bir dilden konuşmasını beklememiz gerekir. Kadim halkların insanların modern bilim dilini anlamalarını veya pi sayısının tam değerini bilmeye gerek duyduklarını (piramitler gibi devasa anıtları yapanlar hariç) bekleyemeyiz.</p>

  <p class="normal">Yine de savımızı (artık tanıdık gelmesi gereken) şu sözlerle ifade edebiliriz: Gözlemlerimiz –bu örnekte doğal dünya hakkında Kutsal Kitap'ta ve Kuran'da okuduğumuz cümleler– vahyedilmiş hiçbir yeni bilgi olmadığı takdirde nasıl görünmeleri gerekiyorsa tam da öyle –o dönemin insanın anlayışı neyse öyle– görünmektedir. Kısaca onlar sanki insanlarla vahiyler veya kutsal kitaplar yoluyla konuşan bir Tanrı yokmuş gibi görünmektedir.</p>

  <p class="normal1">İSA KEHANETLERİ</p>

  <p class="normal">Farklı olabilirdi. Kutsal kitaplar, dönemin insanlarına anlaşılmaz gelen ve bugün de hâlâ gizemli, ezoterik bilgi olarak kaydedilen vahiyler içerebilirdi. Bu bilgiler daha sonra bilim ve tarih gibi diğer bilgi sanatları geliştikçe gittikçe daha az gizemli hale gelebilirdi.</p>

  <p class="normal">Mesela, Yeni Ahit'te şöyle bir pasajın bulunduğunu varsayalım: "Efendimizin doğuşunun üzerinden iki bin yıl geçmeden bir adam gökkubbedeki bir başka dünyaya çıkacak ve minik bir küreye sopasıyla vurup gözden kaybolana dek uçuracak."<sup class="calibre3"><a href="../Text/tanri_split_243.html#footnote-100-228" id="footnote-100-228-backlink">[228]</a></sup> Kuşkusuz İsa'nın döneminde hiçbir ölümlü iki bin yıl sonra insanların Ay'a ayak basacağını düşünemezdi. Golf hakkında bir şey bilmesi de beklenemezdi.</p>

  <p class="normal">Ama Kutsal Kitap'ın hiçbir yerinde doğru çıkan riskli bir öngörüye rastlamıyoruz. Elbette vaizler buna aldırmadan cemaatlerine pek çok Kutsal Kitap kehanetinin gerçekleştiğini anlatmaya devam ediyorlar.</p>

  <p class="normal"><span class="ideitalik">Campus Crusade for Christ'</span>tan Josh McDowell, otuz yıl önce yazdığı <span class="ideitalik">Evidence That Demands a Verdicte</span> adlı kitapta<sup class="calibre3"><a href="../Text/tanri_split_244.html#footnote-100-229" id="footnote-100-229-backlink">[229]</a></sup> İsa'ya Tanrı'nın Oğlu olarak iman etmenin entelektüel bir temeli bulunduğunu iddia etmişti.<sup class="calibre3"><a href="../Text/tanri_split_245.html#footnote-100-230" id="footnote-100-230-backlink">[230]</a></sup> McDowell, Eski Ahit'te İsa'nın Mesih olarak gelişini öngören altmış bir kehanet bulup listelemişti.<sup class="calibre3"><a href="../Text/tanri_split_246.html#footnote-100-231" id="footnote-100-231-backlink">[231]</a></sup></p>

  <p class="normal">Mesela, Kehanet 1'e bakalım (alıntılar bire birdir):<sup class="calibre3"><a href="../Text/tanri_split_247.html#footnote-100-232" id="footnote-100-232-backlink">[232]</a></sup></p>

  <p class="normal1">KEHANET</p>

  <p class="normal">Seninle kadın arasına ve senin soyunla onun soyu arasına düşmanlık koyacağım; o senin başına saldıracak, sen onun topuğuna saldıracaksın. (Yaratılış, 3:15)</p>

  <p class="normal1">GERÇEKLEŞMESİ</p>

  <p class="normal">Ama zaman dolduğunda, Tanrı, bir kadından doğan, Yasa altında doğan Oğlu'nu gönderdi. (Galatyalılar, 4:4)</p>

  <p class="normal">Buradaki öngörü nedir, emin değilim. İsa'nın bir kadından doğduğu mu?</p>

  <p class="normal">McDowell sıklıkla kendini tekrarlar. 14. ve 32. kehanetlerde</p>

  <p class="normal">Matta 22:43-45, İbraniler 1:3, Markos 16: 19 ve Elçilerin İşleri 2:34-35'te yer alan İsa'nın Tanrı'nın sağında oturduğunu bildiren ifadeleri, "Rab efendime dedi ki: ‘Ben düşmanlarını ayaklarına tabure yapıncaya dek sağımda otur'" (Mezmurlar, 110:1) cümlesinin gerçekleşmesi sayar. McDowell'ın Kutsal Kitap kehanetlerinin basit bilimsel öngörüden farklı bir şey olduğınu düşündüğü kesindir. İsa'nın Tanrı'nın sağında oturduğunun bilimsel anlamda doğrulanmadığını not edersem fazla abartmış sayılmam herhalde.</p>

  <p class="normal">McDowell'ın listelediği bu kehanetler İncil'den başka hiçbir yerde teyit edilmemektedir. Olayların, özellikle de "göktekilerin", gerçekten betimlendiği gibi gerçekleştiğine dair hiçbir bağımsız delile sahip değiliz. Doğaüstü bir şeyin gerçekleştiğine dair sıradışı bir iddiada bulunmadan önce sağduyunun sesine kulak verip olayların kurgusal olduğu, İncil'deki kehanetlere uyacak şekilde yazıldığı gibi çok daha olağan ve akla yatkın açıklamaları elememiz gerekir. Örneğin, 55. kehanet Davut'un mezmurlarından birinin başında yer alan, "Tanrım, Tanrım, beni neden terk ettin?" (Mezmurlar, 22: 1a) cümlesini alır ve burada söylenenin Matta'ya göre İsa'nın çarmıhtaki son sözleriyle (Matta, 27:46) gerçekleştiğini söyler. Peki, şunlardan hangisi daha akla yatkındır: Davut'un bin yıl önceden Mesih'in son sözlerini (Davut böyle bir tanım yapmamaktadır) öngörmesi gibi sıradışı bir olay mı, yoksa Matta'nın çarmıha gerilme öyküsünü anlatırken cümleyi İsa'nın ağzından çıkmış gibi yazmış olması gibi tamamıyla sıradan bir olay mı? Ya da belki İsa mezmurlardan hatırladığı bu sözleri gerçekten sarf etmiştir.</p>

  <p class="normal">McDowell'ın örneklerinden çoğu Hıristiyan edebiyatında sıkça kullanılmıştır. İsa'nın gelişiyle ilgili kehaneti düşünelim: "Ama sen, ey Beytlehem Efrata, Yahuda boyları arasında önemsiz olduğun halde, İsrail'i benim adıma yönetecek olan senden çıkacak. Onun kökü öncesizliğe, zamanın başlangıcına dayanır." (Mika, 5:2) Elimizde İsa'nın Beytlehem'de (Beytüllahim) doğduğuna inanmak için Yeni Ahit'ten başka hiçbir kayıt yoktur. Luka'nın İsa'nın Doğum öyküsünde anlattığı Sezar Agustus'un Roma dünyasındaki herkesin "vergilendirilmesi" (Kral James Versiyonu) veya "sayılması" için (Gözden Geçirilmiş Standart Versiyonu) üzere memleketine gitmesi buyruğunu tarih doğrulamamaktadır. Oysa böylesi muazzam bir girişimin mutlaka başka bir yerde kaydı olmalıdır. Tarihte böyle bir sayım kayıtlıdır ancak Galile'yi değil sadece Judea'yı kapsamaktadır ve MS 6-7 yıllarında yapılmıştır. Buysa İsa'nın MÖ 4'te ölen Herod döneminde doğduğu bilgisiyle çelişmektedir.<sup class="calibre3"><a href="../Text/tanri_split_248.html#footnote-100-233" id="footnote-100-233-backlink">[233]</a></sup></p>

  <p class="normal">Benzer şekilde, eski dönemlerde kuyrukluyıldızlar ve süpernovalar gibi pek çok göksel olay kaydedilmiş olduğu halde, İsa'nın doğumunda gökte ışıyan bir yıldıza dair tarihte hiçbir kayıt bulunmamaktadır. Ayrıca Herod'un masum bebekleri katlettirdiğine dair de bir kayıt yoktur. Yahudi âlimler Philo (50 dolayları) ve Josephus (93 dolayları) Kral Herod'un tahtını korumak için bazı akrabalarını öldürttüğünden bahsederler. Ama ikisi de masum bebeklerin katledilişinden hiç söz etmezler.</p>

  <p class="normal">Dahası, İsa hiçbir zaman İsrail'in kralı olmamıştır. Kehanetin bu kısmının yerine gelmediği açıktır. Ve İşaya, 7:14'te bildirildiği gibi "İmmanuel" adıyla hiç çağrılmamıştır.</p>

  <p class="normal">Yeni Ahit'teki kehanetlerden belki en önemlisi, İncil'de bolca tekrarlandıkça, bir türlü gerçekleşmediği için yaralı parmak misali sızlamaya devam etmektedir. Matta 16:28, 23:36, 24:34 ve Luka 9:27'de İsa müritlerine, onlar ölmeden önce geri döneceğini ve bir nesil içinde krallığını kuracağını söyler. Hâlâ bekliyoruz.</p>

  <p class="normal">Yeni Ahit'in en önemli anlatısının, yani İsa'nın çarmıha gerilişine ve dirilişine ilişkin olaylar hakkında da kutsal kitap dışında delil yoktur. Hıristiyan kaynaklarda bu olayların önceden bildirildiğine dair yığınla iddia vardır. Ama yine elimizde İncil dışında daha akla yatkın açıklamayı –İncilleri yazanların İsa'nın yaşamını Eski Ahit'teki Mesih kavrayışlarına uyduracak şekilde kurguladıkları açıklamasını– bertaraf eden bir delil bulunmuyor.</p>

  <p class="normal">Birçok insan buna, görgü tanıklarının İsa'yı öldükten sonra aralarında dolaşırken gördüklerine dair ifadelerinden dolayı inandığını söylemektedir. Ancak bu tanıklıklar olaydan yıllar sonrasına dayanan ikinci el tanıklıklardır ve yine sadece İncil'de yer almaktadırlar. Kaldı ki anında kaydedilmiş tanıklık bile olaydan iki bin yıl sonrasında hâlâ sorgulanmaya açık olurdu. Onlarca yıl sonra kaydedilmiş görgü tanıklığının ise sıradışı delil sayılması mümkün değildir.</p>

  <p class="normal">Dahası günümüzde olay yerindeki görgü tanıklığı bile güvenilmez durumdadır.<sup class="calibre3"><a href="../Text/tanri_split_249.html#footnote-100-234" id="footnote-100-234-backlink">[234]</a></sup> Geçen on yıl içinde yedisi idama mahkûm, toplam altmış dokuz hükümlü DNA kanıtlarına dayanılarak serbest bırakılmıştır. Bunların çoğu olay yerinde görgü tanıklığıyla mahkûm edilmişlerdi.</p>

  <p class="normal">Şimdi, İsa'nın doğum öyküsünde anlatılan olaylar için bağımsız kanıtların bulunması gerektiğini kolaylıkla düşünebiliriz. Matta, İsa'nın ölümünde neler olduğunu şöyle anlatır: "O anda tapınaktaki perde yukarıdan aşağıya yırtılarak ikiye bölündü. Yer sarsıldı, kayalar yarıldı. Mezarlar açıldı, ölmüş olan birçok kutsal kişinin cesetleri dirildi. Bunlar mezarlarından çıkıp İsa'nın dirilişinden sonra kutsal kente girdiler ve birçok kimseye göründüler." (Matta, 27:51-53) Bu muazzam olaylara dair İncil dışında bir kayıt yine yoktur. Burada tarif edildiği şekliyle bir şeyler olsaydı Philo, Josephus veya dönemin birçok tarihçisinden en az birinin bunlardan bahsetmesi gerekirdi.</p>

  <p class="normal">İsa'nın ölümünden onlarca yıl sonra Pagan kaynaklarda geçen birkaç "Christus" sözü de gereken onamayı sağlamamaktadır. Bu bahisler sadece imparatorluk içinde yeni bir kültün doğduğuna dair raporlardan ibarettir. Josephus'un yazılarında yer alan ve İncil'deki bazı öyküleri doğrular gibi görünen ifadelerin geçerliliği konusunda da ciddi kuşkular bulunmaktadır.<sup class="calibre3"><a href="../Text/tanri_split_250.html#footnote-100-235" id="footnote-100-235-backlink">[235]</a></sup> Öncelikle bunlar da İsa'nın ölümünden çok sonra yazılmıştır ve birinci elden gözlemler değildir. Kısacası, o dönemde yazıp kayıt tutmuş upuzun pagan ve Yahudi âlimler listesine rağmen<sup class="calibre3"><a href="../Text/tanri_split_251.html#footnote-100-236" id="footnote-100-236-backlink">[236]</a></sup> İsa'nın değil dirilmesi, Pontius Pilatus tarafından yargılandığına dair bile kayıt yoktur.</p>

  <p class="normal">Hıristiyan apolojist William Lane Craig, boş mezarı İsa'nın dirilişine delil olarak göstermektedir.<sup class="calibre3"><a href="../Text/tanri_split_252.html#footnote-100-237" id="footnote-100-237-backlink">[237]</a></sup> Ancak okuyanların da hemen fark edeceği gibi, İncillerin bu olayı anlatışları arasında tutarsızlıklar vardır. Sadece şu dört anlatıyı karşılaştırın: Markos 16:1-8, Mata 28:1-10, Luka 24: 1-11 ve Yuhanna 20:1-18... Sırf tartışma hatırına boş mezar öyküsünün doğruluğunu varsaysak bile, çok daha basit bir açıklama mevcuttur. Diyelim ki Paris'te tatil yapıyorsunuz ve bir sabah içinizden kalkıp Napolyon'un mezarını ziyarete gitmek geldi. Gidiyorsunuz ve bir de bakıyorsunuz, o da ne, mezar bomboş! Hemen imparatorun mezarından çıkıp göğe yükseldiği sonucuna mı varırsınız? Hiç sanmam. Birinin ölüyü alıp götürdüğünü düşünürsünüz!</p>

  <p class="normal">Kadim zamanlardan biri birçok yazar İnciller'de anlatılan İsa'nın doğumu, yaşamı, ölümü ve dirilişine ilişkin öykünün kadim dünyanın çeşitli gizem kültleri ve dinlerinde yer alan kurtarıcı-tanrı öyküleriyle büyük benzerlikler taşıdığını belirtmiştir.<sup class="calibre3"><a href="../Text/tanri_split_253.html#footnote-100-238" id="footnote-100-238-backlink">[238]</a></sup> Konunun çok tartışmalı olduğu doğrudur. Erken kilise döneminin art alanı hakkında kapsamlı çalışmasında Everett Ferguson, bu genellemelerin çoğunun yöntembilimsel sorunlarla dolu olduğunu ve gizemli dinlerle Hıristiyanlık arasındaki benzerliklerin abartıldığını söyler.<sup class="calibre3"><a href="../Text/tanri_split_254.html#footnote-100-239" id="footnote-100-239-backlink">[239]</a></sup> Ancak bu abartmaların büyük kısmının bizzat Hıristiyan yazarlardan geldiğini de kabul eder. Kısacası İsa'nın öyküsü, tam da diğer tanrı-insanların öyküleri şablon alınsaydı nasıl olacaksa öyle görünmektedir.<sup class="calibre3"><a href="../Text/tanri_split_255.html#footnote-100-240" id="footnote-100-240-backlink">[240]</a></sup></p>

  <p class="normal">Erken Hıristiyan kilise babaları Justin Martyr (ö. 165), Tertullianus (ö. 225) ve Ireneos (ö. 202) İsa'nın öyküsünün önceki anlatılara dayandığını öne süren dönemin pagan eleştirmenlerine yanıt vermek zorunda kalmışlardır. Bu babalar, benzerliklerin safdilleri kandırmak için İsa'nın öyküsünü zamanından çok önce kopyalayan Şeytan'ın işi olduğunu iddia etmişlerdir.</p>

  <p class="normal">Bağımsız onaylamanın yokluğunda Yeni Ahit'i, Eski Ahit'teki bırakın altmış dokuzu, tek bir kehanetin doğrulanışı olarak bile kabul edemeyiz. İncillerde anlatılan İsa öyküsü, tüm onaylanmamış mucizevi olaylarıyla birlikte çok daha akla yatkın bir şekilde açıklanabilir. Bu öykü sadece Yahudi geleneklerine uysun diye değil, ayrıca Hıristiyanlığı bir kabile dini olmaktan daha öteye taşımak için de kurgulanmıştır. Öykü içine yerleştirilen insan-tanrı mitleriyle Yahudi olmayanlar için de çekici kılınmıştır.<sup class="calibre3"><a href="../Text/tanri_split_256.html#footnote-100-241" id="footnote-100-241-backlink">[241]</a></sup></p>

  <p class="normal">Tüm bunlar, bazı araştırmacıların iddia ettiği gibi, İsa mitinin gerçekten yaşamış birine dayanmadığı anlamına gelmez.<sup class="calibre3"><a href="../Text/tanri_split_257.html#footnote-100-242" id="footnote-100-242-backlink">[242]</a></sup> Tanrı'nın varlığına karşı çıkmak için böylesi bir varsayıma gerek yoktur. Biz burada, İncillerin Eski Ahit'te ifade edildiği söylenen çeşitli kehanetlerin başarısı için delil olarak kullanılamayacağını gördük. Bunun nedeni de elimizde bu olayların gerçekleştiğine dair hiçbir bağımsız onaylama yolunun olmamasıdır.</p>

  <p class="normal1">ESKİ AHİT KEHANETLERİ</p>

  <p class="normal">Eski Ahit'in metninin kendi içindeki olaylara ilişkin öngörüleri için de benzeri bir sonuç çıkarılabilir. Fizikçi Hugh Ross, <span class="ideitalik">Reasons to Believe</span> [İnanmak için Nedenler] adlı web sitesinde gerçekleştiğini iddia ettiği Eski Ahit kehanetlerini sıralamıştır. Daha önce tartıştığımız Mesih'in geleceği öngörüsüne ek olarak Ross, öngörülen olayın Eski Ahit'te gerçekleştiği çeşitli öngörüleri listelemiştir. Örneğin, aktardığımız şu pasaja bakın: "Tanrı'nın peygamberlerinden biri (isim vermiyor ama muhtemelen Yoşiya), Yahuda'nın gelecekteki krallarından Yeşua adlı bir tanesinin, İsrail'in kralı Yarovam'ın okült rahiplerinin (‘yükseklerin' rahipleri) bütün kemiklerini toplayıp Yarovam'ın sunağında yakacağını söylemiştir," diyor (1 Krallar, 13:2 ve 2 Krallar 23:15-18). Bu olay, önceden bildirilişinden yaklaşık üç yüz yıl sonra olmuştur.<sup class="calibre3"><a href="../Text/tanri_split_258.html#footnote-100-243" id="footnote-100-243-backlink">[243]</a></sup> Tim Callahan ise, <span class="ideitalik">Bible Prophecy</span> adlı kitabında şu notu düşmüştür: "Krallar 13:2'de kuzey krallığından Samiriye diye bahsedilmektedir ve İsrail'den MÖ 721'de Asurlulara yenik düşene dek başkentinin adıyla bahsedilmediğinden, Yarovam'ın MÖ 900 dolaylarındaki putataparlığından yakınan peygamber öyküsü olaydan yüzlerce yıl sonra Tesniyeciler tarafından eklenmiş demektir."<sup class="calibre3"><a href="../Text/tanri_split_259.html#footnote-100-244" id="footnote-100-244-backlink">[244]</a></sup> Ross'un tüm örnekleri, tıpkı McDowell'ınkiler gibi, Kutsal Kitap dışından teyit edilememektedir. Doğaüstü bir şeyin olduğu ve gelecek olayların önceden söylendiği gibi sıradışı bir iddiadan çok daha akla yatkın ve sıradan olan açıklama bu "kehanetler"in olaydan sonra eklendiğidir.</p>

  <p class="normal">Eski Ahit'te de birçok başarısız kehanet örneği vardır. İşte birkaçı:</p>

  <p class="indentmetin">• Yeşaya 17:1'de Şam'ın kent olmaktan çıkacağı öngörülür. Oysa Şam hiç aralıksız içinde yaşanılmış en eski kentlerden biridir.</p>

  <p class="indentmetin">• Yeremya 49:33'te Hasor'un, bir daha hiçbir insanın yaşamayacağı bir viraneye dönüşeceği öngörülür. Kral James İncil'indeyse kente ejderhaların yerleşeceği söylenir. Her ikisi de gerçekleşmemiştir.</p>

  <p class="indentmetin">• Zekeriya 10:11'de Nil'in kuruyacağı öngörülür. Henüz böyle bir şey olmamıştır.</p>

  <p class="indentmetin">• Hezekiel 29 ve 30'da Mısır topraklarının Nebukadnezar tarafından viraneye çevrileceği, nehirlerinin kuruyacağı öngörülür. Kırk yıl boyunca Mısır'da kimsenin yaşamayacağı söylenir. Böyle bir şey olmamıştır.</p>

  <p class="normal">Kutsal Kitap âlimleri bu konular hakkında sonu gelmez tartışmalara girerler, ama bizim onların çatışmalarına girmemize gerek yok. Bize gereken sadece bilim insanlarının herhangi bir alandaki sıradışı olaylara ilişkin öngörü iddialarına uyguladıkları inceleme karşısında ayakta kalabilecek deliller aramaktır. Ortaya çıkan gerçek şudur: McDowell, Craig ve Ross gibi apolojistlerin ısrarlı iddialarına rağmen, Kutsal Kitap kaynaklı kehanetlerin gerçekleştiğine dair hiçbir bağımsız delil yoktur.</p>

  <p class="normal1">FİZİKSEL DELİL</p>

  <p class="normal">Nesnel gözlemlerden çok mitolojik öykülere alışık olan iki bin yıl ve daha öncesinin insanlarının kaydettiği olaylar düz anlamıyla alınamaz. Kutsal kitaplar ilahi vahyin derin içgörüleri olmadan yazılsalardı nasıl görünmeleri beklenecekse tam da öyle görünmektedir.</p>

  <p class="normal">Ama yine söyleyelim, farklı olabilirdi. Mitlerle dolu kadim dünyadan bir başka mit daha diyerek bir kenara ayrılamayacak deliller bulunabilirdi. Modern bilimin mikroskobu altında incelenen fiziksel veriler, sıradışı iddialar için gerekli olan doğrulamanın bugün dünyanın her köşesinde yer alan laboratuvarlarda bulunabilmesini sağlayabilirdi.</p>

  <p class="normal">1995 yılında Kahire Müzesi'nde mumya odasında Mısır firavunu II. Ramses'in kalıntılarına göz attım. Mısır'a altmış yedi yıl hükmetmiş, MÖ 1213'te –üç bin yılı aşkın bir süre önce– doksan altı yaşında ölmüş büyük firavunun şahini andıran yüz hatlarını gördüm. 1799'da Napolyon'un Mısır'ı işgali sırasında keşfedilen Rosetta (Reşid) Taşı ve Ramses'in hükümdarlığı sırasında (kendi adına) inşa ettirmiş olduğu sayısız anıt sayesinde onun yaşamı hakkında birçok şey biliyoruz. Tapınak duvarlarına resmedilen seferlerinin çoğunda abartıya kaçıldığına şüphe yoksa da yaşamına dair birçok ayrıntı bildiğimiz Ramses'in yaşadığından eminiz.</p>

  <p class="normal">Bundan birkaç ay sonra Selanik'teki bir müzeyi gezdim. Burada Büyük İskender'in babası Makedonya kralı II. Philip'e (ö. MÖ 336) ait oldukları söylenen kemikler gördüm. Kemikler sadece birkaç yıl önce bulunmuştu ve bana müzeyi gezdiren rehberim, kemiklerin tarihlendirilmesinde çalışmış bir fizikçiydi. Daha sonra bu kemikler yeniden tanımlandı ve onların Büyük İskender'in MÖ 317'de öldürülen üvey kardeşi III. Philip Arrhidaeus'a ait olduğu belirlendi.<sup class="calibre3"><a href="../Text/tanri_split_260.html#footnote-100-245" id="footnote-100-245-backlink">[245]</a></sup></p>

  <p class="normal">Bu örneklerde elimizde İsa'dan çok önce yaşamış insanların varlığına dair tanımlanabilir fiziksel deliller var. Şimdi, İsa hiçbir zaman bir krallığa hükümdarlık yapmamışsa da yerel düzeyde iyi tanındığına inanılıyor. Prensip olarak İsa'nın varlığını onayacak deliller (kemikler veya ondan bahseden tabletler) bulmayı bekleyebiliriz. Torino Kefeni<sup class="calibre3"><a href="../Text/tanri_split_261.html#footnote-100-246" id="footnote-100-246-backlink">[246]</a></sup> ve daha yakın zamanlı James Kemik Odası adlı keşfin birer sahtekârlık ürünü olabilecekleri ortaya çıkmıştır.<sup class="calibre3"><a href="../Text/tanri_split_262.html#footnote-100-247" id="footnote-100-247-backlink">[247]</a></sup> Olmayabilirlerdi. Bu konular hâlâ tartışılmaktadır. Özellikle İsa'nın yaşadığı yerlerde arkeologlar yoğun kazılar yapmaktadır; belki de günün birinde önemli bir keşif yapılır.</p>

  <p class="normal">Mesela, beraberindeki fiziksel deliller aracılığıyla İsa'ya ait oldukları saptanabilen birtakım kemiklerin bulunduğunu varsayalım. Böyle bir durum onun bedeninin göğe yükseldiği öğretisini çürütür ve en azından İsa'nın bedensel dirilişi hipotezinin yanlışlanabilirliğini gösterirdi. Böyle bir keşif (her ne kadar William Lane Craig öyle düşünüyor görünse bile) Hıristiyanlığın sonu olmayacaktır. Hıristiyanların büyük bölümü cennette veya cehennemde oturan maddi olmayan ruhlara inanmaktadır. İncillerde anlatılan İsa'nın varlığına dair fiziksel delil bulunması en azından Galileli marangozun hiç yaşamadığına yönelik kuşkuları yatıştırırdı. Eğer bu delillerde çarmıha gerilmenin işaretleri görülürse, Kutsal Kitap anlatısının bu kısmı onaylanırdı. Richard Dawkins'in önerisini izleyerek, kemiklerde Dünyalı bir insana ait olmayan DNA örnekleri bulunabileceğini bile hayal edebiliriz. Bu durum da İsa'nın dünya ötesi bir doğası olduğunu teyit ederdi.</p>

  <p class="normal">Elbette bunların hepsi gerçekleşmesi pek mümkün görünmeyen varsayımlardır. Ve apolojistler niçin hiçbir delil bulamadığımızla ilgili kolayca bir sürü bahane üretebilirler. Benim vurgulamak istediğim nokta şudur: Kutsal kitaplarda anlatılan olayların geçerliliğini gösterecek inkar edilemez delillerin bulunmasının imkansız olmadığıdır. Olabilirdi. Günün birinde olabilir. Ama şimdiye kadar olmadı.</p>

  <p class="normal1">AÇIĞA ÇIKAN HİÇBİR ŞEY YOK</p>

  <p class="normal">Fiziksel delil yokluğu eski anlatılarda bahsedilen kişilerin veya olayların mutlaka mitolojik olduklarını ispatlamaz. Ancak konu Kutsal Kitap'ta anlatılan olaylara geldiğinde, büyük olasılıkla bulunması gereken destekleyici fiziksel delillerin yokluğu bu olayların hiç meydana gelmediğine yönelik güçlü bir bilimsel kanıya varmamıza imkan tanır. Museviliğin, Hıristiyanlığın ve İslamiyetin tam da temellerini kuşatan insanlar ve olaylarla ilgili Eski Ahit'teki en önemli anlatıların çoğu için durum budur. Veri kaynaklarına yönelik ayrıntılar Israel Finkelstein ile Neil Asher Silberman'ın <span class="ideitalik">The Bible Unearth</span> adlı şaşırtıcı kitaplarında bulunabilir.<sup class="calibre3"><a href="../Text/tanri_split_263.html#footnote-100-248" id="footnote-100-248-backlink">[248]</a></sup></p>

  <p class="normal">Eski Ahit'teki (Yehova dışında) en önemli figür, Yahudileri Mısır'daki esaretten kurtaran ve kırk yıl boyunca Sina Çölü'nde gezdiren Musa'dır. Kutsal Kitap'a göre çölde geçen bu süre içinde Musa sık sık Tanrı'yla konuşur, On Emir'i alır ve Yehova'yla İsrail halkı arasında bir ahit yapar. Musa, Tanrı'nın yol göstermesiyle sonunda halkını, eski İsrail başbakanlarından Golda Meir'ın bir zamanlar söylediği gibi Ortadoğu'da petrol bulunmayan tek yer olan Vaat Edilmiş Topraklar'a ulaştırır.</p>

  <p class="normal">Finkelstein ile Silberman, çoğu âlimin Exodus'un (Çıkış) gerçekleştiğine inandığı MÖ on üçüncü yüzyılın öncesinde Mısır'da İsraillilerin yaşadığına dair hiçbir arkeolojik delil bulunamadığına dikkat çekiyorlar. Bu zaman aralığı kalıntılarını 1995'te Kahire'de gördüğüm Firavun II. Ramses'in dönemi civarındadır.<sup class="calibre3"><a href="../Text/tanri_split_264.html#footnote-100-249" id="footnote-100-249-backlink">[249]</a></sup></p>

  <p class="normal">Kutsal Kitap'ın anlatısına göre Mısır'dan kaçışa altı yüz bin Yahudi katılmıştır. Bu sayının oldukça abartılı olduğu gerçeğini bir yana bıraksak bile, Filkenstein ve Siberman bu kadar insanın yolculuklarına ilişkin arkeolojik izlerin şimdiye kadar çoktan bulunması gerektiğini söylüyorlar. Geniş kapsamlı aramalara rağmen "Sina'da II. Ramses ile halefi ve selefi dönemlerine ait bir tanecik dahi kamp alanı veya yerleşim izine rastlanmamıştır."<sup class="calibre3"><a href="../Text/tanri_split_265.html#footnote-100-250" id="footnote-100-250-backlink">[250]</a></sup></p>

  <p class="normal">Modern arkeolojik tekniklerin çok daha eski zamanlara ait küçücük avcı-toplayıcı grupların en ufak izlerini bile bulabildiğine işaret eden Finkelstein ve Silberman şöyle diyorlar: "Çıkış'ın Kutsal Kitap'ta bahsedildiği zaman ve şekilde gerçekleşmediği çürütülemez bir sonuç gibi görünüyor."<sup class="calibre3"><a href="../Text/tanri_split_266.html#footnote-100-251" id="footnote-100-251-backlink">[251]</a></sup></p>

  <p class="normal">Finkelstein ve Silberman, Kutsal Kitap'ta eski İsrail'e ilişkin anlatılan birçok şeyin olgusal veriye dayanmadığını savunan "minimalistler" denilen akımın üyeleridir. Onların karşısında Kutsal Kitap anlatılarının genel olarak arkeoloji tarafından doğrulandığını iddia etmeyi sürdüren "maksimalistler" vardır. Çok saygın bir âlim olan William Dever iki tarafta birden yer almaya çalışmaktadır. Ama Musa konusunda minimalistlerle aynı şekilde düşünmek durumunda kalmıştır: "Musa'ya, hatta Mısır'da İsraillilerin varlığına dair kesinlikle hiçbir ize rastlanmadı. Kutsal Kitap ezberindeki ‘Tanrı'nın kudretli eylemleri'ne ilişkin son derece önemli iki olaya, Çıkış'a ve çölde dolaşmaya dair de hiçbir delile sahip değiliz... İsraillilerin kırk yıl kamp kurdukları söylenen Kadeş-Barnea adlı Sina vahasında yapılan son İsrail kazılarında büyük bir yerleşim ortaya çıkarılsa da MÖ onuncu yüzıldan daha eskiye dayanan bir çömlek parçasına bile rastlanmadı."<sup class="calibre3"><a href="../Text/tanri_split_267.html#footnote-100-252" id="footnote-100-252-backlink">[252]</a></sup></p>

  <p class="normal">Minimalistler ayrıca, Kutsal Kitap'ta Musa'nın ölümünden sonra Kenan ülkesinde çıktığı söylenen geniş çaplı çatışmalara dair de önemli kuşkular ortaya koyuyorlar. O dönemdeki kentler yoksul ve savunmasızdı ve kazılarda hiçbir yıkım işaretine rastlanmadı. Eriha'nın, Yeşu'nun borazanını üflemesiyle yıkılan duvarları da bulunamadı. Hatta Eriha, Yeşu'nun iddia edilen fethinden dokuz yüz yıl önce, MÖ 2400'lerde yıkılmıştı ve bahsedilen dönemde bir yerleşim yeri değildi.<sup class="calibre3"><a href="../Text/tanri_split_268.html#footnote-100-253" id="footnote-100-253-backlink">[253]</a></sup></p>

  <p class="normal">Kısacası Musa ve hemen ardından gelen halefleriyle ilgili öyküler kesinlikle birer mitten ibarettir. Bilimde, hipotezin gerektirdiği delilin yokluğu hipotezin yanlışlanmasını oluşturur. Küçük bir çöl kabilesini seçilmiş halkı olarak seçen ve onlara Sina Çölü'nde dolandıkları süre içinde Yasa'yı ileten bir Tanrı hipotezi, bu hipotezin gerektirdiği delilin yokluğuyla yanlışlanmaktadır.</p>

  <p class="normal">Musa ve (muhtemelen yine mitolojik bir figür olan<sup class="calibre3"><a href="../Text/tanri_split_269.html#footnote-100-254" id="footnote-100-254-backlink">[254]</a></sup>) İbrahim'den sonra Eski Ahit'in en önemli kişilikleri Davut ve Süleyman'dır. Kutsa Kitap'ta, İsrail ve Yehuda krallıklarının birleştiği kısa süreli Altın Çağ'ın büyük zenginliği içinde hükümdarlık yapmış ikililer olarak tasvir edilirler. Ama Mısır ve Mezopotamya metinlerinde ikisinden de hiç bahsedilmez. Davut'un fetihlerine veya imparatorluğuna dair hiçbir fiziksel delil bulunamamıştır. Süleyman'ın Kudüs'teki büyük tapınağı veya diğer yapılarıyla ilgili ne Kudüs'te ne de başka bir yerde arkeolojik bir destek çıkmıştır.<sup class="calibre3"><a href="../Text/tanri_split_270.html#footnote-100-255" id="footnote-100-255-backlink">[255]</a></sup></p>

  <p class="normal">Kısa süre önce Roma'da yapılan bir toplantıda arkeolog Niels Peter Lemche'in açıkça bildirdiğine göre: "Arkeolojik veriler artık Davut ve Süleyman'ın imparatorluğunun hiç var olmadığını kesinlikle belirlemiştir."<sup class="calibre3"><a href="../Text/tanri_split_271.html#footnote-100-256" id="footnote-100-256-backlink">[256]</a></sup></p>

  <p class="normal">1993 yılında İsrail'deki Tel Dan'da siyah bazalt bir anıt bulundu. Anıtın üstündeki Aramice yazıtta Şam kralının kuzey krallığına MÖ 835 dolaylarında yaptığı bir saldırı ve "Davut Hanedanlığı"nı yıkışı betimleniyordu. Bazı araştırmacılar bunun sahte olduğunu düşünmektedir. Ama her halükârda bu buluntu birleşik bir krallığın varlığını ispatlamaz.<sup class="calibre3"><a href="../Text/tanri_split_272.html#footnote-100-257" id="footnote-100-257-backlink">[257]</a></sup></p>

  <p class="normal">Yahudi krallığının Kutsal Kitap'ta tasvir edildiğinden çok daha mütevazı olduğu ve Davut'un etrafında gelişen olayların en az İbrahim, Musa ve İsa'nınkiler kadar mitolojik olduğu neredeyse kesindir.</p>

  <p class="normal">Tahmin edeceğiniz gibi bu konular Kutsal Kitap âlimleri ile arkeologlar arasında hararetle tartışılmaya devam ediyor. Bazı maksimalistler Süleyman tapınağı ve diğer Altın Çağ kalıntılarının daha sonraki inşaatlarla yok edildiğini savunuyorlar. Ancak Kudüs'te yapılan kapsamlı kazılar Orta Bronz Çağı ve Demir Çağı'na kadar varan ve çok daha fazla döküntü altında kalmış olması gereken etkileyici buluntuları ortaya çıkarmıştır.<sup class="calibre3"><a href="../Text/tanri_split_273.html#footnote-100-258" id="footnote-100-258-backlink">[258]</a></sup></p>

  <p class="normal">Kısacası, İsa'dan beş yüz ila bin yıl öncesinde küçük bir çöl kabilesini seçip, kısa ömürlü olsa da muazzam bir imparatorluk kurmalarını sağlamış bir Tanrı hipotezi veri yokluğu tarafından yanlışlanmaktadır.</p>

  <p class="normal1">TARİHLE UZAKTAN BİLE İLGİSİ YOK</p>

  <p class="normal">Eski ve Yeni Ahit'in en önemli öykülerinin uzaktan bile olsa tarihsel gerçeklikle bir ilgileri olsaydı, o zaman MÖ on üçüncü yüzyılda kalabalık bir Yahudi topluluğunun Mısır'dan çıkışına ve kırk yıl boyunca çölde dolaşmalarına ilişkin bilimsel delillerin olması gerekirdi. Ama yok. İsraillilerin Kenan'a döndükten sonra Kenan ülkesini ele geçirmeleri sırasında çıkan büyük çarpışmalara dair fiziksel delillerin olması gerekirdi. Ama yok. MÖ 1000 yıllarında birleşik Yahuda-İsrail krallığının yaşadığı Altın Çağ'ın ve Süleyman tapınağının kalıntılarının olması gerekirdi. Ama yok.</p>

  <p class="normal">İsa'nın doğumunda meydana geldiği söylenilen sıradışı olaylara dair tarihsel kayıtların da olması gerekirdi. Ama yok. İsa'nın ölümünde yaşandığı bildirilen sıradışı olaylara ilişkin tarihsel kayıtların da olması gerekirdi. Bunlar da yok. Bilimsel ve tarihsel kayıtlardaki delil yokluğundan makul kuşku götürmez bir şekilde bu sıradışı olayların İncil'de anlatıldığı gibi olmadıkları sonucuna varabiliyoruz.</p>

  <p class="normal">Kutsal Kitap tarihsel uygunluk kavramından habersiz birtakım eski yazarların ürettiği bir mitler derlemesi gibi görünmektedir. Dünyayı betimleyişi, yazıların yazıldığı dönem insanlarının tarihsel ve bilimsel bilgi birikimini yansıtmaktadır.</p>

  <p class="normal">Kutsal kitaplarda ve diğer vahiylerde bulunan bilgi ve görüşler kutsal metinlere kaydedilmiş gerçekleri insanlara vahyeden hiçbir Tanrı olmadığı takdirde nasıl görünmesi beklenirse tam da öyle görünmektedir.</p>
</body>
</html>
