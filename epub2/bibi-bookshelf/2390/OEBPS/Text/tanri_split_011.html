<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanri</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:50f524cc-87d0-4b2a-ad39-de7de18d0067" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_10">8<br class="chapter" />
  KÖTÜLÜK ARGÜMANI</h1>

  <p class="indentmetinitalik">Dinle veya dinsiz, iyi insanlar iyilik, kötüler kötülük yapar. Ama iyi insanların kötülük yapması ancak dinin harcıdır.</p>

  <p class="sagnormal">— Steven Weinberg</p>

  <p class="normal1">KÖTÜLÜK SORUNU</p>

  <p class="normal">Kadim kötülük sorunu genellikle bilimden çok felsefi ve teolojik alanlarda tartışılmasına rağmen Tanrı'nın varlığı tartışmasında büyük önem taşıdığından, ilgili tartışmayı konunun bütünlüğü adına bu bölüme almayı uygun buluyorum. Bunun dışında, dünyada nedensiz acı çekmek gibi çok kötü şeylerin olduğuna ilişkin deneysel olgunun kullanılmasında işin içine bilimsel bir öğenin girdiğini de söyleyebiliriz.</p>

  <p class="normal">Kötülük sorunu formel olarak şu şekilde ifade edilebilir:</p>

  <p class="indentmetin">1. Eğer Tanrı varsa, o zaman Tanrı'nın özellikleri kötülüğün varlığıyla tutarlıdır.</p>

  <p class="indentmetin">2. Tanrı'nın özellikleri kötülüğün varlığıyla tutarlı değildir.</p>

  <p class="indentmetin">3. O halde Tanrı yoktur ve var olamaz.<sup class="calibre3"><a href="../Text/tanri_split_310.html#footnote-100-295" id="footnote-100-295-backlink">[295]</a></sup></p>

  <p class="normal">Burada sözü edilen temel özellikler (3M ile gösterebileceğimiz) mutlak iyi olma, mutlak kudretli olma, mutlak bilgili olma özellikleridir. Bu kitapta sunulan argümanlar ve tartışmalar bu niteliklere sahip bir tanrıyla sınırlı olmadığından bu özelliklerin "bilimsel Tanrı modeli" dediğim (<span class="ideitalik">bkz</span>. 1. bölüm) şeye açıkça dahil edilmediğini hatırlatmak isterim. Bununla birlikte, tek tanrılı dinlerin geleneksel Tanrı'sının bu üç özelliğe sahip olduğu varsayılır. İşte bu durum teologların hiçbir başarı elde edemeden yüzyıllarca boğuştuğu muazzam bir mantıksal zorluğa yol açmıştır. Bu üç özelliğe sahip Tanrı kötülüğün varlığıyla nasıl bağdaştırılabilir?</p>

  <p class="normal">Sonsuz güce, iyiliğe ve bilgiye sahip Tanrı kavramını dünya üzerindeki acı ve çilelerin inkar edilemez varlığının ışığı altında savunma çabasına <span class="ideitalik">teodise</span> denir. Bu çaba filozofların ve kendilerini baştan Tanrı yoluna adamamış âlimlerin çoğuna göre bugüne kadar tatmin edici bir sonuca ulaşmamıştır.</p>

  <p class="normal">Kötülük sorunu hâlâ Tanrı'nın varlığına karşı kullanılan en güçlü argümandır. Ama argüman, bu 3M-özelliğinden biri bile gevşetildiğinde çökmektedir.</p>

  <p class="normal1">KÖTÜLÜK NEDİR?</p>

  <p class="normal">Kötülükten hareket eden argüman, kötülüğün (kötü şeylerin) dünya üstünde var olduğu deneysel olgusundan (bilimsel bir önerme) başlar ve aynı anda hem mutlak iyi hem mutlak kudretli hem mutlak bilgili bir tanrının –3M özellikli Tanrı'nın– var olamayacağını gösterir.</p>

  <p class="normal">Daha ileri gitmeden önce kötülüğü tanımlamamız gerekiyor. İlkin <span class="ideitalik">Eutyphro İkilemi</span><sup class="calibre3"><a href="../Text/tanri_split_311.html#footnote-100-296" id="footnote-100-296-backlink">[296]</a></sup> denilen şeyle yüzleşmeliyiz: Tanrı belli edimleri yapmamızı bu edimler kötü olduğu için mi yasaklar, yoksa bir edim Tanrı onu kötü olarak tanımladığı için mi kötüdür?</p>

  <p class="normal">Önceki bölümde tartıştığımız bizi iyiliğin Tanrı'dan bağımsız var olduğu sonucuna götüren insan davranışlarına ilişkin aynı deneysel olguların çoğu kötülük örneğinde de geçerlidir. Kötülük, Tanrı'nın varlığını gerektirmiyor görünmektedir. Filozof Kai Nielsen'in yazdığı gibi, "Tanrı olsun veya olmasın, masumlara işkence etmek aşağılık bir şeydir. Daha genel olarak, eğer Tanrı kavramını anlayamasak bile, ...kolayca şu değerlendirmeyi yapabiliriz: Gereksiz ve anlamsız ıstıraba, özellikle de bu konuda bir şey yapılabilecekken yol açmak veya göz yummak kötüdür"<sup class="calibre3"><a href="../Text/tanri_split_312.html#footnote-100-297" id="footnote-100-297-backlink">[297]</a></sup> Mutlak iyi, mutlak kudretli ve mutlak bilgili bir Tanrı bu konuda bir şeyler yapabilir.</p>

  <p class="normal">Kötülükten hareket eden argümandan kolay bir kaçış yolu, üç özellikten bir veya daha fazlasını gevşetmekten geçer. Örneğin her şeyi bilmeyen bir Tanrı düşünebiliriz. Böyle bir Tanrı kötülüğün ne zaman ve nerede olduğunu her zaman bilemeyeceğiden, onu durdurmak için harekete geçemeyecektir.</p>

  <p class="normal">Aynı şekilde, gücü her şeye yetmeyen bir Tanrı da kötülüğü her zaman durduramayacaktır. Bu olasılık Haham Harold Kushner'ın <span class="ideitalik">When Bad Things Happen to Good People</span> [İyi İnsanların Başına Kötü Şeyler Geldiğinde]<sup class="calibre3"><a href="../Text/tanri_split_313.html#footnote-100-298" id="footnote-100-298-backlink">[298]</a></sup> adlı çoksatar kitabında kötülük sorununa verdiği yanıttır. Böyle bir Tanrı, George Burns'ün <span class="ideitalik">Aman Tanrım</span><sup class="calibre3"><a href="../Text/tanri_split_314.html#footnote-100-299" id="footnote-100-299-backlink">[299]</a></sup> filminde canlandırdığına benzer sevimli, insan yüzlü bir Tanrı olacaktır. Filmde Tanrı'yı oynayan Burns kusursuz olmadığını kabul eder. Bir daha bir evren yaratırken bazı şeyleri farklı yapacağını söyler.</p>

  <p class="normal">J. J. Mackie 1995 tarihli, "Kötülük ve Mutlak Kudret"<sup class="calibre3"><a href="../Text/tanri_split_315.html#footnote-100-300" id="footnote-100-300-backlink">[300]</a></sup> başlıklı makalesinde, kötülük sorununa uygun çözümlerin 3M özelliğinin gevşetilmesiyle mümkün olduğunu öne sürerken Tanrı'nın üç özelliğini de hiç değiştirmeden koruyan çözüm iddialarının yanlışlıklarını ortaya koyar:</p>

  <p class="indentmetin">1. "İyilik kötülük olmadan var olamaz" veya "Kötülük, iyiliğin karşılığı olarak var olmak zorundadır."</p>

  <p class="indentmetin">2. "Kötülük, iyiliğe neden olan bir araç olarak zorunludur."</p>

  <p class="indentmetin">3. "Evren içindeki kötülükle, içinde kötülük olmadan olabileceğinden daha iyidir."</p>

  <p class="indentmetin">4. "Kötülük, insanın özgür iradesinden kaynaklanmaktadır."</p>

  <p class="normal">Mackie makalesinde bu çözümlerin her birinin Tanrı'nın mutlak kudretine sınır koymayı sürdürdüğünü gösterir. Eğer Tanrı kötülük olmadan iyiliği yaratamıyorsa, o zaman mutlak kudretinin bir sınırı var demektir. Eğer Tanrı insanlara özgür irade verirse bu, olaylar üzerindeki kontrolünün sınırlanması anlamına gelir.</p>

  <p class="normal">Mackie, 3. argümana karşı uzun bir çürütme bölümü yazmıştır. Biz burada bunun 1. bölümde geçen tanımsal sorunun bir örneği olduğunu kaydedelim. Bünyesinde daha fazla kötülük barındıran bir evrenin diğer evrenden daha iyi olduğunu söylerken "daha iyi" yi nasıl tanımlayacağız? Daha iyi evreni içinde kötülük olmayan bir evren olarak da tanımlayabilirdik.</p>

  <p class="normal">Kötülüğün mutlak kudretlilik özelliğiyle bir arada var olabilmesinin bir yolu kötülüğün, filozofların deyişiyle, "zorunlu doğru" olmasıdır. Bir önerme özsel doğası gereği doğruysa ona zorunlu doğru denir. Örneğin "2 + 2 5'e eşit değildir" önermesi böyledir. Bu önerme sayıların özsel doğası gereği doğrudur. Aynı şekilde, "acı çekmek kötüdür" önermesi Tanrı'nın mutlak kudretine rağmen üzerinde hiçbir gücünün olmadığı bir zorunlu doğru olabilir.<sup class="calibre3"><a href="../Text/tanri_split_316.html#footnote-100-301" id="footnote-100-301-backlink">[301]</a></sup></p>

  <p class="normal">Eğer öyle olsa bile, bu tam da Tanrı'nın acı çekmeyi iyi olarak tanımlayamayacağı anlamına gelir. Bu onun gücünü ıstırabı ortadan kaldırmak veya en azından hafifletmek için kullanmasını engellemez.</p>

  <p class="normal">Teologlar kötülük sorununu, acının yaşamın zorunlu bir parçası olduğuna işaret ederek çözmeye çalışırlar. Böylesi bir acıyı kötülük tanımımızdan çıkaralım ve tanımımızı gereksiz ıstırapla sınırlandıralım. Acı bizi hastalık ve yaralanmaya karşı uyarır ve tedavi aramaya yöneltir. Ama tedavi başarısız olduğunda ve ölümü beklerken acı neden, genellikle de dayanılmaz bir şekilde sürmek zorunda?</p>

  <p class="normal">Istırap çekmeyi açıklamak için ortaya atılan nedenlerden bir diğeriyse onun şefkatli ve merhametli olmamıza yardım etmesidir. Teolog Richard Swinburne'ün dediği gibi, "Dünyada doğal kötülük ve ıstırap olmasaydı, cesaret, sabır ve sempati gösterme fırsatı bulamazdık."<sup class="calibre3"><a href="../Text/tanri_split_317.html#footnote-100-302" id="footnote-100-302-backlink">[302]</a></sup></p>

  <p class="normal">Ama cesaret ve duygudaşlığı teşvik için gerçekten "doğal kötülük"e gerek var mı? Tek acının yukarıda betimlenen gerekli kötülük olduğu bir dünya hayal edebiliriz. Bir başkasının yaşamını kurtarmak için canını feda etmek gibi cesur bir eylem acı çekmeden yapılabilirdi. Dahası, yaşamdaki birçok sıkıntı "doğal kötülüklerden" değil, gelişmenin gereklerinden doğar. Örneğin zor bir matematik problemi karşısında ter döken bir çocuğa sempati duyabiliriz.</p>

  <p class="normal">Tanrı'nın amaçlarına ulaşmak için gerçekten bunca acıya ve ıstıraba ihtiyacı var mıdır? Her gün onca çocuğun açlıktan ve hastalıktan ölmesinin ardında anlaşılabilir herhangi bir iyi amaç var mı? Bizim duygudaşlığımızın bu ölen çocuklara ne yararı olabilir?</p>

  <p class="normal">Kötülük sorunu karşısındaki yaygın teist savunmalardan bir diğeri de Tanrı'nın bize kötülüğü seçme özgürlüğü tanıdığıdır. Bu insan kaynaklı eylemlerden kaynaklanan ıstıraplar için geçerli olabilir; ama nedensiz ıstırabın çoğu insan kaynaklı olmaktan ziyade doğa kaynaklıdır. Birçok hastalık ve 2004'te yüz binlerce insanın canını alan tsunami gibi doğal afetler bu durumun çarpıcı örnekleridir. Aslında bunlara "Tanrı'nın takdiri" denilir. Peki hayvanların ıstırap çekmesinin amacı nedir? Belki bunu da anlayışla karşılayabiliriz, ama bu kadar çok acıya neden gerek vardır? Ya insanlar sahneye çıkmadan çok önce feci şekillerde ölmüş yüz milyonlarca canlıya ne demeli?</p>

  <p class="normal">Colorado Üniversitesi'nden çalışma arkadaşım filozof Michael Huemer, 2005 yılında yapılan bir bölüm seminerinde, kötülük sorununa ilişkin bugünkü çözümlerin kısa bir özetini yaptıktan sonra bunların neden başarısız olduğuna dair kişisel analizini sundu.<sup class="calibre3"><a href="../Text/tanri_split_318.html#footnote-100-303" id="footnote-100-303-backlink">[303]</a></sup> Bu çözümleri Huemer'in sunumundan olduğu gibi aktarıyorum; onların başarısız olmalarının nedenlerine ilişkin kendi kısa değerlendirmelerimi ise italik olarak veriyorum. Buradaki tekrarlar için beni bağışlayınız.</p>

  <p class="ortayazi"><span class="idebold">Üç Özelliğe Sahip Tanrı'yı Kötülüğün Varlığıyla<br class="chapter" />
  Bağdaştırma Girişimlerinin Özeti:</span></p>

  <p class="indentmetin">1. "Kötülük insanın özgür iradesinin bir ürünüdür. Tanrı bize özgür irade vermiştir çünkü özgür irade çok değerli bir şeydir. Ama bize hem özgür irade verip hem de bizi kötülük yapmaktan alıkoyamaz."</p>

  <p class="indentmetin"><span class="ideitalik">Bütün kötülükler, mesela doğal afetler, insanın özgür iradesinin ürünü değildir. Kötülüğü sadece insan kaynaklı kötülükleri içerecek şekilde yeniden tanımlasanız bile hâlâ Tanrı'nın kontrolü altında olan doğal afetlerin getirdiği gereksiz ıstırabı açıklamanız gerekecektir.</span></p>

  <p class="indentmetin">2. "İnsanların önemli ahlaki erdemleri geliştirebilmesi için bir miktar ıstırap zorunludur. Bazı ahlaki değerler sadece ıstırap çekmeye ve diğer kötülüklere cevap olarak var olabilir. Örnekler: cesaret, hayırseverlik, irade gücü."</p>

  <p class="indentmetin"><span class="ideitalik">Tüm bunlara dünyada var olan ıstıraptan çok daha azıyla ulaşılabilir.</span></p>

  <p class="indentmetin">3. "İyilik ve kötülük sadece birbirilerinin karşıtı olarak var olabilirler. Dolayısıyla, kötülük ortadan kalkarsa iyilik de otomatik olarak ortadan kalkar."</p>

  <p class="indentmetin"><span class="ideitalik">İyilik, kötülükten bağımsız var olabilir. Bir yarışı kazanmak iyidir, ama kaybetmek kötü değildir. Torununuza oyuncak almak iyidir, ama odası oyuncakla doluyken almamak kötü değildir.</span></p>

  <p class="indentmetin">4. "3 numaradan biraz farklı: Kötülük yok edilseydi her şeyin iyi olduğunu <span class="ideitalik">bilemezdik</span> çünkü bir şeyi ancak karşıtıyla birlikte algılayabiliriz."</p>

  <p class="indentmetin"><span class="ideitalik">Biz bir şeyi iyi olarak belirleyemesek bile o şey hâlâ iyiolabilir. Ve kötüye dair hiçbir deneyimimiz olmasa bile o şey yine de iyi olabilir. Torunlarım, oyuncak sahibi olmama deneyimini hiç yaşamamalarına rağmen oyuncak sahibi olmanın iyi olduğunu biliyorlar.</span></p>

  <p class="indentmetin">5. "Belki Tanrı bizimkinden farklı bir iyi anlayışına sahiptir. Belki bizim kötü diye düşündüğümüz aslında iyidir."</p>

  <p class="indentmetin"><span class="ideitalik">Nedensiz ıstırabın kötülüğü konusunda kendi yargımıza güveniyoruz. Hiç kimse Tanrı'nın bunca ıstıraba izin vermesi için bir neden düşünemez. Ağza bile alınamaz dediğimiz olaylara izin veren bir Tanrı'ya neden tapalım? Tanrı'nın iyi kavrayışı bizimkinden farklıysa bu Tanrı için daha da kötüdür. O zaman kötü bir hükümdardan başka bir şey olmaz. Gücü olabilir ama ahlaki yetkesi olmaz ve hiç kimsenin ona tapması gerekmez. "İyi" ve "Kötü" bizim sözcüklerimizdir ve bizim kavramlarımızı adlandırırlar. Tanrı'nın bizim kavramlarımız hakkındaki fikrinden bahsetmek, kavramlarımızda hiçbir fark yaratmayacak, boşuna bir eylemdir.</span></p>

  <p class="indentmetin">6. "Belki de dünyadaki tüm kötülüklerin hizmet ettiği altta yatan bir amaç var, ama biz insanlar onu kavrayacak kadar akıllı değiliz. İnançlı olun biraz."</p>

  <p class="indentmetin"><span class="ideitalik">Ne olabilir o amaç? Hem doğamıza aykırı eylemleri neden körlemesine kabul edelim? Tanrı bize ne demeye eylemlerini kınamamıza yol açacak bir doğa vermiş olsun?</span></p>

  <p class="indentmetin">7. "Kötülüğün sorumlusu Tanrı değildir. Şeytandır."</p>

  <p class="indentmetin"><span class="ideitalik">Museviliğin, Hıristiyanlığın ve İslamın Tanrısı şeytandan daha güçlüdür, dolayısıyla nihai sorumluluk ona aittir.</span></p>

  <p class="indentmetin">8. "Tanrı'nın tanımını biraz zayıflatırsak, Tanrı'nın varlığı kötülüğün varlığıyla bağdaşabilir. Böylece, örneğin, Tanrı bütün kötülüğü anında yok edemeyebilir."</p>

  <p class="indentmetin"><span class="ideitalik">Kutsal kitaplarda anlatılan Museviliğin, Hıristiyanlığın ve İslamın Tanrısı pek öyle iyiliksever görünmemektedir ama bu dinlere inananlar, iyiliksever Tanrı inancını terk etmek yerine kutsal kitaplardaki bu nahoş pasajları görmezden gelmektedir.</span></p>

  <p class="normal">Felsefi ve teolojik yazında kötülük sorununa dair birçok çalışma bulunur. Burada bunlardan tek tek bahsetmemize gerek yok; çünkü bu kitapta sunulan iddia bilimsel bir iddiadır. Dünyada fazlasıyla ıstırap bulunduğu inkar edilemez bir deneysel olgudur. Bu ıstırabın büyük bölümünün gerekli olduğuna inanmak içinse hiçbir nedenimiz yok. Elimizde mutlaka gerekli olan asgari ıstırap dışında her şeyi ortadan kaldırmaya gücü yeten bir Tanrı hipotezi var. Birçok teolog Tanrı'nın bu kadar ıstıraba izin vermesi için kendine ait nedenleri olduğunu öne sürmektedir; bu durumda bu ıstırap tanım gereği iyi olmaktadır. Ama en derin içgüdülerimiz bu görüşe katılmamakta ve gereksiz acı çekmeye kötülük demektedir.</p>

  <p class="normal1">KÖTÜ BİR TANRI MI?</p>

  <p class="normal">Tanrı'nın üç özelliğinden birini, örneğin mutlak kudret sahibi olma veya mutlak bilgili olma özelliğini biraz gevşetirsek. Tanrı'nın varlığına karşı kötülükten hareket eden kanıtlamanın bertaraf edilebileceğini gördük. Mutlak iyi olma özelliğini de gevşetebiliriz.</p>

  <p class="normal">Kutsal Kitap veya Kuran'ı okuyan herkes için bu kitaplarda anlatılan Tanrı'nın normal insan standartlarına göre hiç de öyle iyiliksever olmadığı açıkça ortadır. Yine de Eutyhphro'nun seçimini yaparsanız, o zaman Tanrı ne yaparsa yapsın tanım gereği iyidir. Bu durumda, örneğin, soykırım ve kölelik iyidir.</p>

  <p class="normal">Önceki bölümde Eski Ahit'in köleliği onayladığını görmüştük. Soykırımı da onaylar: "Bugün sana verdiğim buyruğu tut. Amor, Kenan, Hitit, Periz, Hiv ve Yevus halklarını senin önünden kovacağım. Gideceğin ülkedeki insanlarla antlaşma yapmaktan kaçın. Çünkü bu senin için bir tuzak olur. Onların sunaklarını yıkacak, dikili taşlarını parçalayacak, Aşera'yı keseceksiniz" (Çıkış, 34:11-13)</p>

  <p class="normal">Aslında Eski Ahit'te Tanrı, kötülüğün kaynağı olduğunu da kabul eder: "Işığı biçimlendiren, karanlığı yapan, esenliği ve felaketi yaratan, Bütün bunları yapan RAB benim." (Yeşeya, 45:7)</p>

  <p class="normal">Kutsal Kitap'taki Tanrı, eğer varsa, genel olarak kabul edilen standartlara göre bütünüyle iyi değildir. En iyi bakışla Zerdüştlük, Maniheizm ve belki diğer dinlerdeki ikili (yarı iyi, yarı kötü) Tanrı veya iki ayrı ama eşit (veya bir tanrılar panteonu) Tanrı gibidir.</p>

  <p class="normal">İlginçtir, birçok Hıristiyan Şeytan'ı Tanrı'dan bağımsız bir kötülük kaynağı olarak görmektedir. 11 Eylül saldırılarının hemen ardından ruhban sınıfın büyük bölümü (kesinlikle hepsi değil ama) suçu Tanrı'da değil, Şeytan'da bulmuştur.<sup class="calibre3"><a href="../Text/tanri_split_319.html#footnote-100-304" id="footnote-100-304-backlink">[304]</a></sup> Bu tavrın altında yatan imaysa şudur: Ya Şeytan, Tanrı kadar güçlü, özerk, ayrı bir tanrıdır, ki o zaman bu artık tektanrıcılık değildir, ya da Tanrı'nın bir parçasıdır ki o zaman da Tanrı artık bütünüyle iyi değildir.</p>

  <p class="normal">İkili Tanrı teolojisi varlığını sürdürebilseydi, kötülük sorunu diye bir sorunumuz olmayacaktı. Ya da daha doğru bir deyişle, kötülük yine sorun olacaktı ama bunun için Tanrı'yı suçlayabilecektik. Ancak (Teslis'e rağmen) tek tanrıcı Hıristiyanlık İmparator Konstantin'in (kendi çapında epey kötü bir karakter) desteğini kazandığı dördüncü yüzyıldan itibaren Avrupa'da hâkim din haline geldi.<sup class="calibre3"><a href="../Text/tanri_split_320.html#footnote-100-305" id="footnote-100-305-backlink">[305]</a></sup> Yüzyıllar boyu diğer değişkeler sapkın ilan edilerek yok edildi. Sonunda gelişen öğretide Şeytan hâlâ Tanrı'nın bir yaratımıdır, ama artık eşdüzeyde bir ilah değil, düşmüş bir melektir. Bu durumda, Tanrı hâlâ kötülüğün yaratıcısıdır.</p>

  <p class="normal">Bir kez daha şu inkar edilemez olguyla karşılaşıyoruz: İyi ve kötü hakındaki içgüdülerimiz varsayılan ilahi buyruklardan daha üstündür; bu buyruklar insanların hayvansı öncellerinden aşamalı ve tam olmaktan uzak evrildikleri yüzyıllar boyunca geliştirdikleri ortak duyu ve aklı ihlal ettikleri anda onlardan daha önemli olan bu içgüdüler devreye girer.</p>

  <p class="normal">Bilim dilinde, dünyada gereksiz ıstırabın var olduğuna ilişkin deneysel olgu, mutlak bilgili, mutlak kudretli ve mutlak iyi bir tanrı fikriyle tutarlı değildir. İnsanların ve hayvanların ıstırapları bir Tanrı olmasaydı nasıl görünmeleri beklenecekse tam da öyle görünmektedir.</p>
</body>
</html>
