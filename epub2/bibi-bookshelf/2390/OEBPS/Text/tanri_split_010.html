<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>tanri</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:50f524cc-87d0-4b2a-ad39-de7de18d0067" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_9">7<br class="chapter" />
  DEğERLERİMİZ TANRIDAN MI GELİYOR?</h1>

  <p class="indentmetinitalik">Ana-baba ve çocuk sevgisi de içinde olmak üzere sosyal içgüdüsü belirgin bir düzeye erişmiş her hayvan türü, zihinsel güçleri yönünden de insan kadar veya insana yakın bir gelişme gösterir göstermez kaçınılmaz olarak bir ahlak hissi veya vicdan da geliştirecektir.</p>

  <p class="sagnormal">— Charles Darwin</p>

  <p class="normal1">İLETİŞİM HATTI</p>

  <p class="normal">Dünya dinleri insan davranışlarının kurallarını yöneten hakem rolüne soyunurlar. Din önderleri sürekli olarak toplumda gördüklerini iddia ettikleri ahlaki çöküntüden yakınırlar. Doğruyla yanlışın tanımlandığı yere, yani Tanrı'nın zihnine uzanan özel bir iletişim hattına sahip oldukları için bizlere ısrarla neyin doğru, neyin yanlış olduğunu söyleme hakkına sahip olduklarını söylerler.</p>

  <p class="normal">Bu iddiaya din dışı kurumlar bile saygı gösterirler. Siyasette ne zaman ahlaki bir sorun –örneğin kök hücre araştırmalarıyla veya yaşam desteğini kesme zamanıyla ilgili bir sorun– ortaya çıksa hemen din adamlarının hikmetine başvurulur. Ama nedense ateistlerin, serbest düşünürlerin ve hümanistlerin görüşlerine nadiren kulak verilir –ve bu görüşler de sıklıkla kötülenir.</p>

  <p class="normal">Bu tavrın altında yatan ima ateist ve hümanistlerin toplumun pek de istenen üyeleri olmadıklarıdır. Onlar evinize davet etmekten kaçınacağınız kişilerdir. Avukat Philip Johnson'a göre inançsızlar gerçekte insanın maymundan geldiğine inanırlar; bu inanç da eşcinsellik, kürtaj, pornografi, boşanma ve soykırım gibi toplumdaki pek çok "kötülüğün" kaynağıdır.<sup class="calibre3"><a href="../Text/tanri_split_274.html#footnote-100-259" id="footnote-100-259-backlink">[259]</a></sup> Sanırsınız Darwin'den önce dünyada bunların hiçbiri yoktu!</p>

  <p class="normal">Dinin ahlaki davranışın kaynağı olduğu görüşü yaygın olabilir. Ama bakalım veriler bu konuda ne söylüyor? Ben inanmayanların inananlara oranla çok daha fazla suç işlediğine veya diğer anti-sosyal eylemlerde bulunduklarına dair bir delil göremiyorum. Aslında bazı çalışmalar tam tersini gösteriyor. Federal Hapishaneler Bürosu istatistiklerine göre hapishane nüfusunun neredeyse yüzde sekseni Hıristiyanlardan oluşmaktadır. Tüm mahkûmlar arasında ateistlerin oranı yüzde 0,2'dir.<sup class="calibre3"><a href="../Text/tanri_split_275.html#footnote-100-260" id="footnote-100-260-backlink">[260]</a></sup> Bu verilerin herhangi bir bilimsel dergide yayınlanmadığı doğrudur ama sanırım buradan tanrısızların hapishaneleri doldurmadığı sonucunu güvenle çıkarabiliriz. Öte yandan yayınlanmış araştırmalar, çocuklara aile üyelerinden biri tarafından cinsel taciz riskinin ailenin dinsel mezhebinin tutuculuğuyla orantılı olduğunu, yani aile dinsel yazıları ve diğer öğretileri ne kadar harfi harfine uygulayan bir mezhebe üyeyse o kadar yükseldiğini göstermektedir.<sup class="calibre3"><a href="../Text/tanri_split_276.html#footnote-100-261" id="footnote-100-261-backlink">[261]</a></sup> Benzer şekilde, aile içinde eşlere (kadınlara) yönelik tacizlerin, ailenin devam ettiği kilisenin cinsiyet rollerine ve hiyerarşisine yaklaşımındaki katılıkla doğru orantılı yükseldiği görülmektedir.<sup class="calibre3"><a href="../Text/tanri_split_277.html#footnote-100-262" id="footnote-100-262-backlink">[262]</a></sup></p>

  <p class="normal">Ama sadece tüm etkenler düşünüldüğünde korelasyonun her zaman nedensel bağıntı anlamına gelmediği sosyolojik istatistiklere bel bağlamayalım. Hıristiyan tarafın gözlemcileri bile bugün Amerika'da egemen olan evanjelist Hıristiyanlığın ulusun ahlaki karakterini veya evanjelistlerin kendi ahlaki karakterlerini güçlendirmediğine yönelik hoşnutsuzluklarını belirtmektedirler. <span class="ideitalik">Christianity Today'</span>de yayınlanan bir makalesinde teolog Ronald Sider şöyle yakınmaktadır: "Skandal davranışlar Amerikan Hıristiyanlığını hızla yok ediyor. Çoğu ‘Hıristiyan' bizzat gündelik davranışlarıyla ihanet içine giriyor. ‘Efendimiz İsa' lafı ağızlarından düşmüyor ama yaptıklarıyla paraya, sekse ve kendilerine düşkünlüklerini açıkça gösteriyorlar."<sup class="calibre3"><a href="../Text/tanri_split_278.html#footnote-100-263" id="footnote-100-263-backlink">[263]</a></sup> Sider bununla yetinmeyerek devam ediyor:</p>

  <p class="indentmetin">Gallup ve Barna gibi saygın araştırma kurumlarının bulguları gerçekten şok edici. Evenjelist teolog Michael Horton, "Gallup ve Barna," diye sızlanıyor, "evanjelist Hıristiyanların hedonist, benmerkezci, maddeci ve cinsel açıdan ahlak dışı hayat tarzlarını en az dünyanın geri kalanı kadar kucaklamaya eğilimli olduklarını gösteren araştırma üzerine araştırma yaptı." Boşanmalar "yeniden Hıristiyan doğan" Hıristiyanlar arasında, Amerikan toplumunun geneline göre <span class="ideitalik">daha</span> fazla. Beyaz evanjelistler başka ırktan komşu edinmeye en çok karşı çıkma olasığı en fazla olan grubu oluşturuyor. Evanjelistlerin sadece yüzde altısı kiliseye bağış yapıyor. Josh McDowell evanjelist gençlerin, diğer gençlere oranla sadece birazcık daha az rastgele cinsel ilişki kurduğuna dikkat çekiyor.</p>

  <p class="normal1">ORTAK STANDARTLAR</p>

  <p class="normal">Bu bölümde niyetim insanlara nasıl davranmaları gerektiğini söylemek değil. Bir biliminsanı gibi davranıyor, insanların davranışlarını gözlemliyor ve bu gözlemlerin bize Tanrı hipotezinin doğruluğu veya yanlışlığı hakkında neler söylediğine bakıyorum. Bu minvalde, bilimin ahlak konusunda söyleyecek sözü bulunmadığı görüşünü reddediyorum.</p>

  <p class="normal">Vaizler bize evrensel ahlak standartlarının sadece tek kaynaktan, Tanrı'dan geldiğini, aksi durumda değerlerin kültürlere bağlı olacağını, kültürden kültüre bireyden bireye farklılıklar göstereceğini söylüyorlar. Ancak veriler her kültür ve dine mensup insanların ve hiçbir dine bağlı olmayan insanların çok büyük bölümünün ortak ahlak standartları olduğunu göstermektedir. Farklar bulunabilmekle birlikte evrensel normlar var görünmektedir. Antropolog Solomon Asch, şu gözlemde bulunmuştur: "Cesaretin aşağılandığı ve korkaklığın onurlandırıldığı, cömertliğin kötü, vefasızlığın erdem sayıldığı bir topluma şimdiye dek rastlamadık."<sup class="calibre3"><a href="../Text/tanri_split_279.html#footnote-100-264" id="footnote-100-264-backlink">[264]</a></sup></p>

  <p class="normal">Bir hukuk toplumunda yaşasak da yaptıklarımızın çoğunu sırf yasa öyle buyurduğu için değil, gönüllü olarak yapıyoruz. Mesela önümüze yakalanma olasılığımızın çok düşük olduğu fırsatlar çıksa bile hırsızlık veya sahtekârlık yapmıyoruz. Altın Kural'a harfi harfine uymasak da genellikle başkalarına zarar vermemeye çalışıyoruz. Gerçekten de, darda kalmış veya ıstırap çeken bir insan veya hayvan gördüğümüzde halinden anlıyor ve yardım etmeye çabalıyoruz. Trafik kazalarında insanlara yardım etmeye çalışıyoruz. Bir suça tanıklık ettiğimizde polise haber veriyoruz. Çocuklara, yaşlılara ve bizim kadar şanslı olmayanlara bakıyor, yardım eli uzatıyoruz. Toplumun korunması için askerlik veya toplum güvenliği gibi riskli işlere gönüllü giriyoruz.</p>

  <p class="normal">Toplumun diğer üyelerinin mallarını çalmanın ahlaksızlık olduğunu bilmek için gökten vahiy inmesi gerekmez. Böyle bir durum ancak herkesin herkesi soyduğu bir toplumda gerekebilir. Doğruyu söylemek yerine yalan söylemek erdem sayılsaydı insanlar arasında iletişim imkânsız olurdu. Anneler çocuklarını, memelilerin ortaya çıkışından beri açık evrimsel nedenler yüzünden sevmişlerdir. Dine özgü yegâne ahlaki kurallar, dogmalarını sorgulamamamızı buyuranlardır.</p>

  <p class="normal">Herkes her ahlaki konuda hemfikir değildir elbette. Bu anlaşmazlıklar, özellikle aynı kutsal kitapların birbiriyle çelişen konuları gerekçelendirmek için kullanıldığı dinsel cemaatlerde çok daha belirgin olarak görülür.</p>

  <p class="normal">Örneğin Hıristiyan cemaatindeki öldürmeme buyruğuyla ilgili karşıt yorumları düşünün. Tutucu Protestanlara göre bu buyruk birçok şey yanı sıra kürtajı, kök hücre araştırmalarını ve gerektiğinde yaşam destek sistemlerinin kapatılmasını da yasaklar. Ancak onlar idam cezasının, İncil'in "göze göz dişe diş" ilkesi gereğince yasaklanmamış olduğunu düşünüyorlar. Diğer taraftan Katolik ve Liberal Hıristiyanların yorumuna göre buyruk idam cezasını yasaklıyor. Ama Liberaller kürtajın, kök hücre araştırmalarının ve yaşam desteğinin kesilmesinin kabul edilebileceğini söylerken Katolikler onlara karşı çıkıyor. Her halükârda Kutsal Kitap'ın sözlerinin çoklu yorumlara açık olduğu ortadadır.</p>

  <p class="normal">Filozof Theodore Schick Jr.'un işaret ettiği gibi, kürtaj tartışmasında iki taraf da cinayetin ahlaka aykırı olduğu noktasında birleşmektedir. Anlaşamadıkları ise fetüsün doğası, yani fetüsün öldürülebilir bir varlık olup olmadığı meselesidir. Başka bir deyişle ahlaki anlaşmazlıklar genellikle iyi ve kötünün ne olduğu konusunda değil, gerçekliğin bir veçhesi hakkındadır.<sup class="calibre3"><a href="../Text/tanri_split_280.html#footnote-100-265" id="footnote-100-265-backlink">[265]</a></sup></p>

  <p class="normal">Peki, Hıristiyanlar iyiyle kötünün ne olduğuna nasıl karar veriyorlar? Elbette Kutsal Kitap'a bakıyorlar, ama okuduklarını nasıl yorumladıkları başka kaynaklardan edindikleri ideallere bağlı olarak değişiyor.</p>

  <p class="normal1">SOYLU İDEALLER</p>

  <p class="normal">Museviliğin, Hıristiyanlığın ve İslamın kutsal kitaplarında insan soyunun davranış normu olarak benimsemesi, hatta yasa kılması gerektiği söylenen soylu idealleri öğreten birçok pasaj vardır. Ancak bu ilkelerin daha önceki kültürlerde ve tarihlerde zaten geliştirilmiş olduğu gerçeği bunların –dinden öğrenildiklerinden çok– din tarafından benimsenmiş olduğuna işaret etmektedir. Dinlerin ahlaki nasihatler vermesi iyidir, ama ahlaki kuralların kendi tikel ilahi varlıkları, veya gerçekte herhangi bir ilahi varlık tarafından koyulduğunu iddia etmeleri için hiçbir dayanakları yoktur.</p>

  <p class="normal">Ahlaki yaşamın üzerine kurulabileceği temel ilke belki de Altın Kuraldır. "Başkalarına, başkalarının sana yapmasını isteyeceğin şeyleri yap." Bizim Hıristiyan egemen Batı toplumumuzda çoğu insan bunu İsa'nın Dağ Vaazı'nda söylediği özgün bir öğreti sanıyor. İşin doğrusunu bilen vaizler de bir nedenle bu yanlışı sürdürmeyi yeğliyor. Aslında İsa böyle bir iddiada bulunmamıştır. İncil'e göre gerçekte söylediği şudur: "İnsanların size nasıl davranmasını istiyorsanız onlara öyle davranın. Çünkü Kutsal Yasa'nın ve peygamberlerin söylediği budur." (Matta, 7:12) "Komşunu kendin gibi sev," ifadesi de aslında İsa'dan bin yıl önce yazılmış Levililer'dendir (19:18).</p>

  <p class="normal">Ama Altın Kural kendini büyük gören küçük bir çöl kabilesinin malı değildir. Aşağıda, Altın Kural'ın İsa'dan çok önce bilindiğini gösteren birkaç bağımsız kaynak sıralıyoruz:</p>

  <p class="indentmetin">"Başkalarının sana yapmasını istemeyeceğin şeyi başkalarına yapma." Konfüçyüs, MÖ 500 dolayları, Orta Öğretisi, 13.</p>

  <p class="indentmetin">"Başkaları sana yaptığında kızacağın şeyi başkalarına yapma." Isocrates, MÖ 375 dolayları.</p>

  <p class="indentmetin">"Tüm doğruluğun toplamı şudur: başkalarına, sana davranmalarını istediğin gibi davran." Hint Mahabharata öğretisi, MÖ 150.<sup class="calibre3"><a href="../Text/tanri_split_281.html#footnote-100-266" id="footnote-100-266-backlink">[266]</a></sup></p>

  <p class="normal">Dağ Vaazı'nda İsa aynı zamanda, "Kötüye karşı direnmeyin. Sağ yanağınıza bir tokat atana öbür yanağınızı da çevirin" (Matta, 5:39) ve "Hepiniz ‘Komşunu seveceksin ama düşmanından nefret edeceksin,' dendiğini duydunuz. Ama ben size diyorum ki, düşmanlarınızı sevin, size zulmedenler için dua edin," (Matta, 5:43-44) der.</p>

  <p class="normal">Bunların da Hıristiyan hissiyatına has olduğuna inanılır. Ama "düşmanını sev" çağrısı İsa'dan çok öncesine uzanır ve Eski Ahit'te görünmez bile:<sup class="calibre3"><a href="../Text/tanri_split_282.html#footnote-100-267" id="footnote-100-267-backlink">[267]</a></sup></p>

  <p class="indentmetin">"İyi olanlara iyi davranırım. Ve iyi olmayanlara da iyi davranırım. İyiliğe böyle erişilir. Dürüst davranana dürüst davranırım. Dürüst davranmayana da dürüst davranırım. Dürüstlüğe böyle erişilir." (Taoizm, Tao Te Ching, 49)</p>

  <p class="indentmetin">"Öfkeyi sevgiyle fethedin. Kötüyü iyiyle fethedin. Cimriyi vererek fethedin. Yalancıyı doğrulukla fethedin." (Budizm. <span class="ideitalik">Dhammapada</span>, 223)</p>

  <p class="indentmetin">"Üstün bir varlık kötülüğe kötülükle karşılık vermez; bu izlemesi gereken bir düsturdur; erdemli kişilerin süsleri davranışlarıdır. Kötülere veya iyilere ve hatta ölümü hak eden suçlulara dahi zarar vermemek gerekir. Soylu bir ruh, başkalarına ıstırap vermekten veya gaddarlık yapmaktan zevk duyanlara dahi her daim şefkat göstermelidir. Çünkü kim kusursuzdur?" (Hinduizm. <span class="ideitalik">Ramayana</span>, Yuddha Kanda, 115)</p>

  <p class="normal">Yeni Ahit'te önemli hiçbir özgün ahlaki kavram yoktur. Yirminci yüzyıl başlarında tarihçi Joseph McCabe şunları yazmıştı: "İsa'yla ilişkilendirilen görüşler Eski Ahit'te zaten vardır... Bunlar Yahudi okullarınca, Ferisilerce, İsa'nın devrinden çok önceden beri, tıpkı Yunan, Hint, Mısır, Babil ve Pers uygarlıklarında bilindiği gibi biliniyordu."<sup class="calibre3"><a href="../Text/tanri_split_283.html#footnote-100-268" id="footnote-100-268-backlink">[268]</a></sup></p>

  <p class="normal">İncil gibi Kuran'da da çoğumuzun uygun göreceği pek çok görüş ve buyruk vardır. Kuran, Müslümanlara anne ve babalarına iyi davranmayı, yetim hakkı yememeyi, faizle borç vermemeyi, muhtaç olana yardım etmeyi ve çocuk öldürmemeyi buyurur.</p>

  <p class="normal">Ama bunlar da özgün ahlak ilkeleri değildir. Büyük tek tanrılı dinlerin kutsal kitaplarında ve diğer öğretilerinde, insan toplumlarının evrimleştikçe, uygarlaştıkça, rasyonel düşünme süreçlerini geliştirdikçe ve bir arada uyum içinde yaşamanın yollarını keşfettikçe oluşturdukları ortak ideallerin sürekli tekrarlandığını görürüz. Kısacası eldeki deliller, bu kitaplarda yer aldığı iddia edilen vahiylerden farklı bir kaynağa işaret etmektedir.</p>

  <p class="normal1">İYİ TOPLUM</p>

  <p class="normal">Sadece kişisel davranışların değil, toplumsal davranışların da Tanrı tarafından düzenlendiği kabul ediliyor. Ama yine, bu konuda da hiçbir delil bulamıyoruz. Amerika'da egemen mitlerden biri, ulusun "Hıristiyan İlkeleri" üzerine kurulduğudur. Oysa ABD anayasası Tanrı'ya, İsa'ya, Hıristiyanlığa, kurtuluşa veya diğer hiçbir dinsel öğretiye atıfta bulunmayan laik bir belgedir. İlk başkanların çoğu koyu Hıristiyan değildi ve sadakatlerini dinsel kaynaklardan çok Aydınlanma felsefesi üzerinden özgürlük, demokrasi ve adalete dayandırmışlardı.</p>

  <p class="normal">Amerikalı politikacılardan sıklıkla ABD yasal sisteminin On Emir'e dayandığını duyuyoruz. Mahkeme gibi kamu binalarına On Emir'in asılması yönünde girişimlerde bulunulmuş ama bugüne dek mahkemeler buna izin vermemiştir. Ama On Emir'de gerçekten ne dendiğine bir bakmamız lazım.</p>

  <p class="normal">Birkaç versiyonu olduğundan, buraya dinsel dilinden arındırılmış sade bir halini koyuyorum:<sup class="calibre3"><a href="../Text/tanri_split_284.html#footnote-100-269" id="footnote-100-269-backlink">[269]</a></sup></p>

  <p class="indentmetin">1. Benden başka tanrı tanıma.</p>

  <p class="indentmetin">2. Gökte, Yerde veya Denizdeki hiçbir şeyin suretini yapma ve bu suretlere tapma veya onlar için çalışma.</p>

  <p class="indentmetin">3. Tanrının adını boşuna ağzına alma.</p>

  <p class="indentmetin">4. Şabat Günü'nde çalışma.</p>

  <p class="indentmetin">5. Annene babana saygı göster.</p>

  <p class="indentmetin">6. Öldürme.</p>

  <p class="indentmetin">7. Zina yapma.</p>

  <p class="indentmetin">8. Çalma.</p>

  <p class="indentmetin">9. Başkalarına karşı yalan tanıklık yapma.</p>

  <p class="indentmetin">10. Başkasının karısına kötü gözle bakma veya başkasının malına göz dikme.</p>

  <p class="normal">Bu emirlerden sadece 6, 8 ve 9 (Katolik ve Protestanlarda sıralama farklıdır) her modern ülkenin yasaları arasında bulunabilir. Öldürmek, çalmak ve yalan ifade vermek –devlet tarafından yapılması hariç– yasadışıdır. Zina ise normalde ahlaka aykırı kabul edilmekle birlikte genellikle yasadışı değildir.</p>

  <p class="normal">Eski Ahit'te Tanrı'nın buyruğuyla öldürme örnekleri bolca vardır. Bunu 6 numaralı emirle tek bağdaştırma yolu öldürmeye karşı emrin, mesela tüm insanlık yerine sadece kendi kabileni öldürmemekle sınırlı olduğunu varsaymaktır.</p>

  <p class="normal">Peki, acaba kaç kişi her fotoğraf çekişinde veya resim çizişinde 2 numaralı emre karşı geldiğinin farkındadır? Kaç kişi, bu emir kendilerine hatırlatıldığında yaptığından vazgeçecektir?</p>

  <p class="normal">On Emir'de ifade edilen yasaklar Musa'dan önceki uygarlıklarda da mevcuttur. Dahası, bu yasakların çoğunun modern yaşamla uyuşmadığı ve bir yasal sisteme temel oluşturamayacakları da açıktır. Gerçekte sadece 10 değil, 282 ayrıntılı emir içeren Hammurabi Yasaları (MÖ 1780 dolayları) adaletin gelişiminde çok daha önemli bir adımı temsil etmektedir.<sup class="calibre3"><a href="../Text/tanri_split_285.html#footnote-100-270" id="footnote-100-270-backlink">[270]</a></sup> Belki de mahkemelere asılması gereken esas yasaklar bunlardır.</p>

  <p class="normal">Bir diğer seçenek de Solon Yasaları olabilir. Atinalı Solon'un (ö. MÖ 558) batı demokrasisinin kurucusu ve Batı tarihinde bir anayasa kaleme alan ilk kişi olduğu kabul edilir. Bu yasalarla doğumdan gelen siyasi ayrıcalıklar kaldırılmış, hiçbir yasanın oyların çoğunluğunu almadan yürürlüğe konulamadığı tüm erkek yurttaşların katılabildiği demokratik meclisleri yaratmıştır. (Kadınlara eşit haklar henüz çok uzaktadır.) Amerikan demokrasisi Solon'a İbranilerin kaba saba kurallarından çok daha fazla şey borçludur.<sup class="calibre3"><a href="../Text/tanri_split_286.html#footnote-100-271" id="footnote-100-271-backlink">[271]</a></sup></p>

  <p class="normal">Hıristiyanlık ve İslamın bireysel özgürlüğe ve adalete pek yanaşmayan uzun bir otoriterlik tarihi vardır. Modern demokrasilerin ve adalet sistemlerinin üstüne kurulduğu ilkeleri Kutsal Kitap'ın hiçbir yerinde bulamazsınız.</p>

  <p class="normal">Kutsal Kitap'ın modern toplumlarımız için model oluşturamayacağı gerçeğine bir diğer örnek de kölelik kurumudur. Eski Ahit sadece köleliğe göz yummakla kalmaz, nasıl uygulanacağını da düzenler:</p>

  <p class="indentmetin">"İbrani bir köle satın alırsan, altı yıl kölelik edecek ama yedinci yıl karşılık ödemeden özgür olacak." (Çıkış, 21:2)</p>

  <p class="indentmetin">"Efendisi kendisine bir kadın verir ve o kadından çocukları olursa, kadın ve çocuklar efendisinde kalacak, yalnız kendisi gidecek." (Çıkış, 21:4)</p>

  <p class="normal">İsa'nın köleliği lanetlemek için pek çok fırsatı vardı. Hiç yapmadı. Aziz Paul de uygulamayı onaylamaktadır: "Köleleri, her konuda efendilerine bağımlı olmaya özendir. Efendilerini hoşnut etsinler. Ters yanıt vermeden, hırsızlık yapmadan, tümüyle güvenilir olduklarını göstersinler." (Titus, 2:9)</p>

  <p class="normal">İç Savaş öncesinde Kutsal Kitap yaygın olarak köleliğin meşru kılınmasında kullanılmıştı. Baptist lider ve köle sahibi Richard Furman (ö. 1825) köleliği destekleyip İç Savaş'a giden yolu açan İncil'e dayalı iddiaların temelini atmıştı. Furman, Eyalet Baptist Cemaati'nin başkanlığını yaptığı sırada Güney Carolina valisine şöyle yazıyordu: "Köle sahipliği hakkı Kutsal Kitap'ta hem kurallarıyla hem örnekleriyle yazılıdır."<sup class="calibre3"><a href="../Text/tanri_split_287.html#footnote-100-272" id="footnote-100-272-backlink">[272]</a></sup> Yazıları 1826 yılında adına kurulan Güney Carolina'daki Furman Üniversitesi'nin arşivinde bulunabilir.</p>

  <p class="normal">Kilisenin önde gelen isimlerinden bir diğeri, Alexander Campbell (ö. 1866) ise şunları yazıyordu: "Kutsal Kitap'ta köleliği yasaklayan tek bir satır bile yoktur ama düzenleyen çok vardır. Bu durumda onun ahlaka aykırı olmadığı sonucuna varıyoruz."<sup class="calibre3"><a href="../Text/tanri_split_288.html#footnote-100-273" id="footnote-100-273-backlink">[273]</a></sup> Campbell'ın köleliğe karşı olduğunu ilan ettiğini ayrıca belirtelim. Yani karşımıza bir kez daha kutsal kitaplarda söylenenin aksine vicdanının sesine kulak veren bir Hıristiyan çıkıyor.</p>

  <p class="normal">Konfederasyon'un başkanı Jefferson Davis, kutsal kitapta yazanlara uyduğunu iddia etmişti: "Kölelik, yüce Tanrı'nın talimatıyla kurulmuştur... Yaratılış'tan Vahiy'e kadar her iki Ahit'te de tasdik edilmiştir."<sup class="calibre3"><a href="../Text/tanri_split_289.html#footnote-100-274" id="footnote-100-274-backlink">[274]</a></sup></p>

  <p class="normal">Güney'deki Hıristiyanlar kölelerine olabildiğince uzun süre sahip olma derdindeyken Virginia'dan hümanist Richard Randolph kölelerini 1791'de azat etmeye başlamıştı.<sup class="calibre3"><a href="../Text/tanri_split_290.html#footnote-100-275" id="footnote-100-275-backlink">[275]</a></sup> Papa ve Katolik Kilisesi'nin diğer babalarının 1800 yılına dek köleleri vardı. Maryland'deki Cizvitlerin ve Avrupa'yla Latin Amerika'daki rahibelerin köleleri vardı. Kilise köleliği 1888 yılına kadar, yani Hıristiyan ülkelerin tümünde kaldırılana kadar lanetlemedi.<sup class="calibre3"><a href="../Text/tanri_split_291.html#footnote-100-276" id="footnote-100-276-backlink">[276]</a></sup></p>

  <p class="normal">Seçkin Katolik âlimlerinden John T. Noonan Jr. Kilise'nin İsa'nın ve havarilerinin ahlaki öğretilerinde herhangi bir değişiklik yaptığını geleneksel olarak reddettiğine dikkat çeker.<sup class="calibre3"><a href="../Text/tanri_split_292.html#footnote-100-277" id="footnote-100-277-backlink">[277]</a></sup> Oysa verdiği kölelik ve diğer örnekler Kilise'nin öğretilerinin zamanla gerçekten değiştiğini açıkça göstermektedir.</p>

  <p class="normal">Yine de ABD ve diğer yerlerde köleliğin kaldırılmasında başrolü Hıristiyanların oynadığını teslim etmek gerekir. Ancak bu kimselerin kutsal kitapta yazılanlara harfiyen uymak yerine kendi yorumlarıyla ve içlerindeki iyilik hissiyle hareket ettiği açıktır.</p>

  <p class="normal">Son olarak kısaca kadınların tarihte gördüğü zulümden bahsedelim. Aziz Paul şöyle demiştir: "Ey kadınlar, Rab'be bağımlı olduğunuz gibi, kocalarınıza bağımlı olun. Çünkü Mesih bedenin kurtarıcısı olarak kilisenin başı olduğu gibi, erkek de kadının başıdır" (Efesliler, 5:22-23). Batı toplumları nihayet kadınlara daha alt düzeyde insanlar olarak bakmanın saçmalığını ve adaletsizliğini fark etmeye başlamış, böylece iyi ile kötü kavrayışlarımızın nasıl zamanla kutsal yazılardan bağımsız ve sıklıkla da onlara karşıt bir şekilde geliştiğinin bir diğer örneğini yaratmışlardır.</p>

  <p class="normal1">KUTSAL DEHŞETLER</p>

  <p class="normal">Eski Ahit, Tanrı adına yapılan gaddarlıklarla doludur. Bunların Pazar ayinlerinde pek bahisleri geçmez, ama Kutsal Kitap'ı eline alan herkes bunları kolayca okuyabilir. Ben sadece en kötü birkaçından söz edeceğim: "Şimdi bütün erkek çocukları ve erkekle yatmış kadınları öldürün. Yalnız erkekle yatmamış genç kızları kendiniz için sağ bırakın." (Çölde Sayım, 31: 17-18)</p>

  <p class="normal">Bir diğerinde Musa, üç bin kişiye Tanrı adına kılıç çekmeyi emrediyor: "İsrail'in Tanrısı RAB diyor ki: ‘Herkes kılıcını kuşansın. Ordugâhta kapı kapı dolaşarak kardeşini, komşusunu, yakınını öldürsün.'" (Çıkış, 32:27)</p>

  <p class="normal">Hıristiyanların çoğu bunları ve diğer kutsal kitap canavarlıklarını çağdışı diyerek kenara itmekte ve bu tip emirlerin İsa'nın gelişiyle hükmünün kalktığını düşünmektedir. Ancak Yeni Ahit'te İsa sıklıkla peygamberlerin yasalarını onamaktadır: "Kutsal Yasa'yı ya da peygamberlerin sözlerini geçersiz kılmak için geldiğimi sanmayın. Ben geçersiz kılmaya değil, tamamlamaya geldim." (Matta, 5:17) Teistler burada bahsi geçenin yasa değil, sadece bir olayın bildirilmesi olduğunu söyleyerek itiraz edebilir ama İncil'deki öykülerin uygun davranışlara kılavuzluk etmesi gerekmektedir.</p>

  <p class="normal">Hıristiyanlar "aile değerleriyle" ve dünyada barış istekleriyle gurur duyarlar. Çoğunun kendisini ailesine adadığına ve toplumun dürüst bireyleri olduklarına kuşku yoktur. Ama İsa'nın şu sözlerini unuttukları da açıktır: "Yeryüzüne barış getirmeye geldiğimi sanmayın! Ben barış değil, kılıç getirmeye geldim. Çünkü ben babayla oğulun, anneyle kızın, gelinle kaynananın arasına ayrılık sokmaya geldim. İnsanın düşmanı kendi ev halkı olacak. Annesini ya da babasını beni sevdiğinden çok seven bana layık değildir. Oğlunu ya da kızını beni sevdiğinden çok seven bana layık değildir." (Matta, 10:34-37)</p>

  <p class="normal">Hıristiyanlık tarihi Kilise'nin onayladığı ve dolayısıyla ilahın ilhamı olan "iyilik" olduğu kabul edilen şiddet olaylarıyla doludur. Bu ilahi ilham kutsal kitapla da sınırlı kalmamış, özel vaftiz edilmişlere de sürekli uğramıştır. Papa II. Urban (ö. 1009) Haçlı Seferi'ne çıkan şövalyelere kâfirleri öldürmenin günah olmadığını bildirmişti. Bu sadece Kutsal Topraklar'daki Müslümanlar için geçerli değildi. Anlaşıldığı kadarıyla inançları daha önce Zerdüştlük ve Manheizm'de<sup class="calibre3"><a href="../Text/tanri_split_293.html#footnote-100-278" id="footnote-100-278-backlink">[278]</a></sup> ortaya çıkmış olan ikili tanrı anlayışına dayanan güney Fransa'daki Katar mezhebi on üçüncü yüzyılda Albigeois Haçlı Seferiyle kanlı biçimde bastırıldı. Kuşatmaya alınan Katar kenti Beziers 1209 yılında düştüğünde askerlerin papalık danışmanına esirler arasındaki kâfirlerle inananları nasıl ayırt edeceklerini sordukları kayıtlıdır. Danışman şu yanıtı vermiştir: "Hepsini öldürün. Tanrı kendinden olanı bilecektir." Yaklaşık yirmi bin kişi katledilmiştir. Bu insanların çoğunun gözleri oyulmuş, dilleri kesilmiş, atlara bağlanarak sürüklenmiş ve hedef tahtası yapılmıştır.<sup class="calibre3"><a href="../Text/tanri_split_294.html#footnote-100-279" id="footnote-100-279-backlink">[279]</a></sup></p>

  <p class="normal">Bu arada <span class="ideitalik">Haçlı Seferi</span> terimi tıpkı İslamdaki <span class="ideitalik">Cihat</span> gibi kutsal savaşı kastetmekte kullanılmaya başlanmıştır. Lloyd George'un Birinci Dünya Savaşı sırasında başbakan olarak yaptığı konuşmalardan oluşan kitabının adı <span class="ideitalik">Büyük Haçlı Seferi</span>'dir. General Dwight Eisenhower İkinci Dünya Savaşı anılarını anlattığı kitabına <span class="ideitalik">Avrupa'da Haçlı Seferi</span> başlığını seçmiştir. Başkan George W. Bush, 11 Eylül'den kısa süre sonra teröre karşı savaşı <span class="ideitalik">haçlı seferi</span> terimiyle ifade edince bunun Müslümanları incitebileceği kaygısıyla danışmanları tarafından uyarılmıştır.<sup class="calibre3"><a href="../Text/tanri_split_295.html#footnote-100-280" id="footnote-100-280-backlink">[280]</a></sup> Bu arada elbette Müslüman teröristler de Tanrı'nın <span class="ideitalik">Cihat</span> emrine uydukları fikrindeydiler.</p>

  <p class="normal">Kuran da Eski Ahit kadar kanlıdır. İnanmayanları bekleyen feci akıbetlere dair sayısız ifade içerir. Ancak Kuran'da cezayı veren genellikle Allah'ın kendisidir: "Ayetlerimizi inkâr edenleri şüphesiz ateşe sokacağız. Derileri yanıp döküldükçe, azabı tatmaları için derilerini başka derilerle değiştireceğiz. Gerçekten, Allah güçlü ve üstün olandır; hüküm ve hikmet sahibidir." (Nisa Suresi, 4/56) Müslümanlara kâfirleri buldukları yerde, ancak düşmanlığı başlattıklarında öldürmeleri salık verilmektedir:</p>

  <p class="indentmetin">Sizinle savaşanlara karşı Allah yolunda savaşın. Ancak aşırı gitmeyin. Elbette Allah aşırı gidenleri sevmez. Onları bulduğunuz yerde öldürün. Sizi çıkardıkları yerden siz de onları çıkarın. Fitne öldürmekten beterdir. Onlar, size karşı savaşıncaya kadar Mescid-i Haram yanında onlarla savaşmayın. Sizinle savaşırlarsa siz de onlarla savaşın. Kâfirlerin cezası böyledir. Eğer onlar (savaştan ve küfürden) vazgeçerlerse, (şunu iyi bilin ki) Allah çok bağışlayandır, esirgeyendir. Yeryüzünde fitne kalmayıncaya ve din yalnız Allah'ın oluncaya kadar onlarla savaşın. Eğer vazgeçerlerse, artık zulüm yapanlardan başkasına karşı düşmanlık yoktur (Bakara Suresi, 190-193.)</p>

  <p class="normal">Elbette her dinde Tanrı'nın iradesi saydıkları şeyi harfi harfine izleyecek fanatikler vardır:</p>

  <p class="indentmetin">• İsrail başbakanı Yitzhak Rabin'i 1995 yılında öldüren Yigal Amir, koyu dindar bir Yahudi'ydi. Mahkemede şunu söyledi: "Ne yaptıysam hepsini Tanrı için yaptım."<sup class="calibre3"><a href="../Text/tanri_split_296.html#footnote-100-281" id="footnote-100-281-backlink">[281]</a></sup></p>

  <p class="indentmetin">• Kürtaj yapan Doktor John Britton'ı Florida'da 1994 yılında katleden Paul Hill, 2003'teki idamından önce şu açıklamayı yapmıştı: "Yaptığım yüzünden beni öldürecekleri için onur duyuyorum. Dürüstçe söylemem gerekirse itaat ve sadakatim için cennette büyük bir ödülle karşılanmayı bekliyorum."<sup class="calibre3"><a href="../Text/tanri_split_297.html#footnote-100-282" id="footnote-100-282-backlink">[282]</a></sup></p>

  <p class="indentmetin">• Hollandalı sinemacı Theo van Gogh'u 2004 yılında öldüren Müslüman aşırılıkçı Mohammed Bouyeri mahkemesinde şunları söyledi: "Beni yaptığıma yönlendiren tümüyle inancımdır... Allah ve peygamberine hakaret eden herkesin kafasının kesilmesi emrine uyarak hareket ettim."<sup class="calibre3"><a href="../Text/tanri_split_298.html#footnote-100-283" id="footnote-100-283-backlink">[283]</a></sup></p>

  <p class="normal">Neyse ki bu insanlar birer istisnadır. Dahası bu fanatiklerin her biri sorulduğunda, yaptıklarının kutsal kitabın tam neresinde emredildiğini göstermekte çok zorlanmışlardır.</p>

  <p class="normal">Bugün vicdana sahip hiç kimse savaşta esir alınan herkesin öldürülmesini ve haz için sadece bakire kızların sağ bırakılmasını ahlaka uygun bulmayacaktır elbette. Modern Hıristiyanların pek azı Kutsal Kitap'ta yazanları harfi harfine, olduğu gibi anlamaktadır. Kutsal kitaplara ve inançlarının kurucularının öğretilerine başvurduklarını iddia ederken aslında neyi izleyeceklerini seçmekte, içlerindeki kişisel bir ışığın kılavuzluğunda hareket etmektedirler.</p>

  <p class="normal">Aynı ışık, inanmayanlara da kılavuzluk etmektedir.</p>

  <p class="normal1">BİR "İÇ" IŞIK</p>

  <p class="normal">İyinin ne olduğunu tanımlayan Tanrı değilse, kimdir? Teistler neyin iyi neyin kötü olduğuna nasıl karar vermelidir?</p>

  <p class="normal">İnananların çoğu bu konuda doğrudan Tanrı'nın söylediklerini izlemekte olduklarını söylerler. Oysa çoğu kutsal kitaplara, inançlarının kurucu önderlerinin öğretilerine başvurduklarını iddia ettikleri halde aslında neyi izleyeceklerini seçmekte ve içlerindeki kişisel bir ışığın kılavuzluğunda hareket etmektedirler.</p>

  <p class="normal">Buna iyi bir örnek ABD'deki Katolik cemaatidir. Papa II. John Paul'ün 2005'te ölümünden kısa süre sonra New York Times'ta şu makale yayınlanmıştır:</p>

  <p class="indentmetin">Amerika Birleşik Devletleri'nde yaşayan yaklaşık 65 milyon Katolik, yüz yıl önceki kadar belirgin bir kimliğe sahip değiller ve Amerikan toplumuna asimile oldukça toplumsal ve ahlaki meselelere yönelik bakışları diğer Amerikalıların görüşlerini daha fazla yansıtmaya başladı.</p>

  <p class="indentmetin">Ohio Akron Üniversitesi, Ray C. Bliss Uygulamalı Politika Enstitüsü'nün müdürü ve din ile siyaset uzmanı John Green, "Katolikler bütünsel anlamda bugün Amerikan yaşamının ana akımının içinde yer alıyor. 50 veya 60 yıl önceyse toplumun çevresindeydiler," diyor.</p>

  <p class="normal">Bugün Vatikan'ın doğum kontrolü, kadınların dinsel makamlara atanmaları ve eşcinsellik konuları da dahil birçok konu hakkındaki öğretisi Amerikan Katoliklerinin yaşam tarzları ve inançlarının dışında kalmıştır. Ama Amerikalılar kendileri için en önemli değerlere bağlı kalarak ve kabul etmediklerini sessizce görmezden gelerek inançlarına sadık kalmanın bir yolunu çoğunlukla bulurlar.<sup class="calibre3"><a href="../Text/tanri_split_299.html#footnote-100-284" id="footnote-100-284-backlink">[284]</a></sup></p>

  <p class="normal">Kutsal Kitap neyin öldürülebilir neyin öldürülemez olduğu konusunda da açık değildir. Bir fetüs veya kök hücrenin öldürülmesini açıkça yasaklamaz ya da onaylamaz. Ama düşmanların, özellikle Yehova'ya inanmayanların öldürülmesini kesinlikle onaylar.</p>

  <p class="normal">Her halükârda inananlar Kutsal Kitap'ı başka kaynaklardan geliştirdikleri ahlak ilkelerine destek bulmak için okumaktadırlar.</p>

  <p class="normal">Hıristiyanlar İsa'yı kendi imgelerinde çizerler. Filozof George Smith'in açıkladığı gibi: "İsa'nın akidini kabul etme konusundaki dinsel zorunluluk yüzünden Hıristiyan teologlar kendi ahlaki kanılarını İsa'nın ahlaki öğretisi içinde okuma eğilimine girerler. Böylece İsa, teologların <span class="ideitalik">onun söylemiş olması gerektiğine</span> inandıkları şeyleri söyler hale gelir."<sup class="calibre3"><a href="../Text/tanri_split_300.html#footnote-100-285" id="footnote-100-285-backlink">[285]</a></sup></p>

  <p class="normal">Filozof Walter Kaufmann da aynı fikirdedir: "Hıristiyanların çoğu İncilleri kendilerine göre kesip biçerler ve metinlerden kendilerinin idealleştirilmiş portrelerini çıkarırlar. Pierre van Passen'in İsa'sı sosyalisttir; Fosdick'inki liberalken Reinhold Niebuhr'un İsa'sının ahlak anlayışı, hiç şaşırtıcı değil tabii, Niebuhr'un kendisininkiyle aynıdır."<sup class="calibre3"><a href="../Text/tanri_split_301.html#footnote-100-286" id="footnote-100-286-backlink">[286]</a></sup> George Bernard Shaw'un söylediği gibi, "Hiç kimse İncil'in söylediğini kastettiğine inanmaz. Herkes İncil'in kendisinin kastettiği şeyi söylediğine inanır."<sup class="calibre3"><a href="../Text/tanri_split_302.html#footnote-100-287" id="footnote-100-287-backlink">[287]</a></sup></p>

  <p class="normal">Ne zaman bir teolog kalkıp İsa'yı, Musa'yı veya Muhammed'i yeniden yorumlamaya kalkışsa bu benim temel önermemi pekiştirir: Biz insanlar neyin iyi olduğuna kutsal kitapların dışındaki standartlara göre karar veriyoruz.</p>

  <p class="normal">İnananlar neyin iyi neyin kötü olduğuna karar verirken, tıpkı inançsızların yaptığı gibi, vicdanlarının kılavuzluğuna göre hareket ederler. İnanan ve inanmayan hepimizin paylaştığı temel iyilik ve kötülük anlayışı büyük ölçüde ortak ve evrenseldir. Psikolojik testler ahlaki algıda teistler ile ateistler arasında belirgin bir fark bulunmadığını göstermektedir.<sup class="calibre3"><a href="../Text/tanri_split_303.html#footnote-100-288" id="footnote-100-288-backlink">[288]</a></sup></p>

  <p class="normal">Kısacası deneysel olgular insanların çoğunun iyilik ve kötülük hisleri büyük tektanrılı dinlerin birçok öğretisiyle çatışan ahlaksal hayvanlar olduklarını göstermektedir. Buradan güven içinde bu hislerin bu kaynaklardan gelmediği sonucunu çıkarabiliriz.</p>

  <p class="normal1">DOĞAL AHLAKLILIK</p>

  <p class="normal">Eğer insani ahlak kuralları ve değerleri ilahi bir kaynaktan gelmiyorsa, nereden geliyor? Ortak insanlığımızdan geliyor.<sup class="calibre3"><a href="../Text/tanri_split_304.html#footnote-100-289" id="footnote-100-289-backlink">[289]</a></sup> Bu nedenle bunların insani kurallar olduğunu söylemek uygun olur.</p>

  <p class="normal">Ahlâğın doğal kaynakları (biyolojik, kültürel, evrimsel) üzerine hatırı sayılır bir yazın vardır.<sup class="calibre3"><a href="../Text/tanri_split_305.html#footnote-100-290" id="footnote-100-290-backlink">[290]</a></sup> Darwin, işbirliğinin ve diğerkâmlığın evrimsel avantajlarını görmüştü. Modern düşünürler bu gözlem üzerinde çalışmış, ahlak hissimizin modern insanlığın gelişimi sırasında nasıl doğallıkla doğmuş olabileceğini ayrıntılarıyla göstermişlerdir.</p>

  <p class="normal">Ahlaksal veya ön-ahlaksal davranışları hayvanlarda bile görebiliyoruz. Vampir yarasalar yiyeceklerini paylaşırlar. İnsansı maymunlar ve diğer maymunlar kızgın veya üzgün grup üyelerini teskin eder ve yiyecek bulmak için birlikte çalışırlar. Yunuslar, gruplarının hasta üyelerini hava alabilmeleri için yüzeye iterler. Balinalar gruplarındaki yaralı bir balinayı kurtarmak için canlarını tehlikeye atarlar. Filler yaralı aile üyelerini kurtarmak için her şeyi yaparlar.<sup class="calibre3"><a href="../Text/tanri_split_306.html#footnote-100-291" id="footnote-100-291-backlink">[291]</a></sup></p>

  <p class="normal">Bu örneklerde, insan evrimiyle çok daha üst seviyelere çıkacak ahlaklılığın başlangıç safhalarını görüyoruz. Hayvanlardaki ahlaklılığın içgüdüsel olduğunu, genetik yapıya biyolojik evrimle girdiğini söyleyebilirsiniz. Ama işin içine kültürel evrimi de kattığımızda insan ahlaklılığının gelişimi için akla yatkın bir mekanizmaya sahip oluruz: Darwinci seçilim.</p>

  <p class="normal">Biz insanlar neyin iyi neyin kötü olduğuna dair hissiyatımızı böyle öğrenmiş görünüyoruz. Yani, kendi kendimize öğreterek.</p>

  <p class="normal1">AHLAK ARGÜMANI</p>

  <p class="normal">Thomas Aquinas'tan bu yana teologlar hep insanların ahlaki vicdana sahip olmaları gerçeğinin tam da kendisinin Tanrı'nın varlığının delili olduğunu öne sürmüşlerdir:</p>

  <p class="indentmetin">Tüm varlıkların varlığının, iyiliğinin ve diğer yetkinliklerinin nedeni olan bir şey olmalıdır. Biz buna Tanrı diyoruz.</p>

  <p class="sagnormal"><span class="ideitalik">— Thomas Aquinas</span><sup class="calibre3"><a href="../Text/tanri_split_307.html#footnote-100-292" id="footnote-100-292-backlink">[292]</a></sup></p>

  <p class="normal">Çağdaş Hıristiyan apolojistlerden William Lane Craig'in sözleriyle söylersek, "Belli bir ölçüde iyi olabiliyorsak, o zaman Tanrı var demektir."<sup class="calibre3"><a href="../Text/tanri_split_308.html#footnote-100-293" id="footnote-100-293-backlink">[293]</a></sup></p>

  <p class="normal">Ama ben bu iddiayı terse çeviriyorum: İnsanların ortak bir ahlaki vicdana sahip olduğu gerçeğinin tam da kendisi Tanrı'nın varlığına karşı bir delildir.</p>

  <p class="normal">Deneysel delillerin incelenmesiyle gördüğümüz gibi, Tanrı'nın ortak kabul gören insani ahlak kurallarının ve değerlerinin kaynağı olması mümkün değildir. Öyle olsaydı, inananlarda inanmayanlardan çok daha üstün ahlaksal davranışlar görmemiz gerekirdi. İnananların davranışlarıyla kutsal kitapların öğretileri arasındaki uyuşmazlıkları reddetseniz bile, inanmayanların inananlardan daha az erdemli olmadığı deneysel olgusu, ahlak ve değerlerin insanlığın kendisinden geldiğini gösteren güçlü bir delildir. Gözlemlenebilir bireysel ve toplumsal davranışlar, hiçbir Tanrı olmasaydı nasıl görünmeleri beklenecekse tam da öyle görünmektedir.</p>
</body>
</html>
