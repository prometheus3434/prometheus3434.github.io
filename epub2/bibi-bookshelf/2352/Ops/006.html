<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx59"></a>I</h1>
<p class="p0"><span class="t9">&nbsp;</span></p>
<p class="p4">Yaklaşık benim boyumda ama biraz daha toplu, iri bir adamdı. Kemerli ve çıkık kaşları hâlâ siyahtı. Arkaya taranmış çelik grisi saçları, iri kafasına bir aslan yelesi görünümü veriyordu. Gözlük kullanıyordu ama onu aramızdaki meşeden masanın üzerine koymuştu. Koyu kahverengi gözleri yüzümde gizli mesajlar arıyordu. Bulduğu bir şeyler varsa bile, gözleri bunu belli etmiyordu. Yüz hatları kalemle çizilmiş gibiydi -atmaca bir burun, dolgun dudaklar, sert bir çene- ama sanki birinin üzerine bir şeyler kazımasını bekleyen boş bir mezar taşının etkisini veriyordu.</p>
<p>&quot;Hakkında fazla bir şey bilmiyorum Scudder&quot; dedi.</p>
<p>Onu çok az tanıyordum. Adı Cale Hanniford'du. Elli beş gösteriyordu. Kuzeyde, Utica'da yaşıyor toptan ilaç satıcılığı ve emlak komisyonculuğu yapıyordu. Kaldırımın karşısına park edilmiş bir Cadillac'ı ve Carlyle'daki odasında bekleyen bir karısı vardı;</p>
<p>Şehir morgunda soğuk demir bir çekmecede yatan bir de kızı vardı.</p>
<p>&quot;Bilinecek fazla bir şey yok&quot; dedim. &quot;Bir zamanlar polistim.&quot;</p>
<p>&quot;Hem de mükemmel bir polis, Teğmen Koehler'e göre.&quot;</p>
<p>Omuz silktim.</p>
<p>&quot;Ve artık özel bir detektifsin.&quot;</p>
<p>&quot;Hayır.&quot;</p>
<p>&quot;Ben sanmıştım ki...&quot;</p>
<p>&quot;Özel detektiflerin ruhsatı vardır. Telefonları dinleyip insanları izlerler. Form doldurmak, rapor yazmak gibi şeylerle uğraşırlar. Ben bunları yapmam. Kimi zaman insanlar için bir iyilik yaparım, onlar da bana karşılığında bir hediye verir.&quot;</p>
<p>&quot;Anladım.&quot;</p>
<p>Bir yudum kahve içtim. Kahveyi burbonla karıştırarak içerim. Hanniford'un önünde bir Dewar's ve bir bardak su vardı ama onlarla pek fazla ilgilenmiyordu. Siyah tahtadan duvarları ve damgalı metalden tavanıyla sakin bir bar olan Armstrong'un Yeri'ndeydik Ocak'ın ikinci Salısı öğleden sonra saat ikiydi. Barın uzak köşesinde bira içen Roosevelt Hastanesi'nden birkaç hemşire ile pencere yanındaki bir masada hamburgerini yiyen sakallı bir genç dışında bütün bar bizimdi.</p>
<p>&quot;Senden yapmanı istediğim şeyi açıklamak benim için çok zor Scudder&quot; dedi.</p>
<p>&quot;Senin için yapabileceğim bir şey olduğundan emin değilim. Kızın öldü. Bunu değiştiremem. Onu öldüren genç, olay yerinde yakalandı. Gazetelerden okuduğuma göre, bir cinayet davası ancak bir filmde bu kadar çabuk açılıp kapanabilir&quot; Yüzü karardı; şu anda o filmi görüyordu, bıçağın inip kalkmasını. Hemen sürdürdüm: &quot;Onu yakaladılar, suçlu buldular ve Tombs'a kapattılar Bu Perşembe'ydi değil mi?&quot; Başını salladı. &quot;Ve Cumartesi sabahı hücresinde tavana asılı olarak buldular. Dava da kapandı,&quot;</p>
<p>&quot;Bu senin görüşün mü? Davanın kapandığı?&quot;</p>
<p>&quot;Kanunun uygulanması açısından, evet&quot;</p>
<p>&quot;Ben bunu kastetmedim. Elbette polis olayı böyle görmek zorunda. Katili tutukladılar ancak çocuk artık cezasını tamamlayamayacak bir durumda.&quot; Öne doğru yaklaştı. &quot;Ama bilmek zorunda olduğum bazı şeyler var&quot;</p>
<p>&quot;Ne gibi?&quot;</p>
<p>&quot;Neden öldürüldüğünü bilmek istiyorum. Kim olduğunu bilmek istiyorum. Wendy'yle son üç yıldır doğru dürüst bir bağlantı kuramamıştım. Tanrım, onun New York'ta yaşadığından bile emin değildim.&quot; Gözlerini uzaklaştırdı. &quot;Bir işi olmadığını söylediler. Görünür hiçbir gelir kaynağı yokmuş. Yaşadığı binayı gördüm. Dairesine de girmek istedim ama yapamadım. Aylık kirası neredeyse dört yüz dolarmış. Bu sence ne anlama geliyor?&quot;</p>
<p>&quot;Kirasını ödeyen bir adam olduğu.&quot;</p>
<p>&quot;Dairesini o Vanderpoel denilen oğlanla paylaşıyordu. Onu öldüren oğlanla. Bir antika ithalatçısında çalışıyormuş. Haftada yaklaşık yüz yirmi beş Dolar filan kazanıyormuş. Eğer kızım bir erkeğin metresi olsaydı, adam onun Vanderpoel'le ev arkadaşı olmasına izin vermezdi, öyle değil mi?&quot; Derin bir nefes aldı. &quot;Bir fahişe olduğu apaçık. Polis bana bunu uzun uzadıya anlatmadı. Anlayışlıydılar Gazeteler ise daha az anlayışlı davrandı.&quot;</p>
<p>Çoğunlukla öyle olurlar. Dava, gazetelerin oynamaktan hoşlanacağı türdendi. Kız çekiciydi, cinayet Village'de işlenmişti ve seks kokuyordu. Ve Richard Vanderpoel'ü sokaklarda üzerinde kızın kanıyla koşarken yakalamışlardı. Değeri beş para etmez, en beceriksiz bir muhabir bile bunu kaçırmazdı.</p>
<p>&quot;Scudder? Davanın benim için neden kapanmadığını anladın mı?&quot; dedi.</p>
<p>&quot;Sanırım anladım.&quot; Onun koyu gözlerinin karanlıklarına doğru baktım. &quot;Cinayet senin için açılmaya başlayan bir kapıydı. Ve sen artık odanın içinde ne olduğunu bilmek zorundasın.&quot;</p>
<p>&quot;Evet anlamışsın,&quot;</p>
<p>Anlamıştım ve anlamamış olmayı dilerdim. Bu işi almayı istememiştim. Mümkün olduğunca az çalışırım. Şu sıralarda bir işe ihtiyacım da yoktu. Fazla paraya ihtiyaç duymam. Odamın kirası ucuz, günlük masraflarım ise düşük. Ayrıca bu adamdan hoşlanmamam için hiçbir nedenim yoktu. Hoşlanmadığım insanlardan para alırken daima kendimi daha rahat hissederdim.</p>
<p>&quot;Teğmen Koehler ne istediğimi anlamadı. Eminim ki adınızı vermesi benden kurtulmanın kibar bir yoluydu.&quot; Tek nedeni bu değildi ama ben üzerinde durmadım. &quot;Ama bunları bilmeye gerçekten ihtiyacım var. O kimdi? Wendy nasıl bir insana dönüşmüştü? Ve biri neden onu öldürmek istedi?&quot;</p>
<p>Neden biri bir başkasını öldürmek ister ki? Cinayet oyunu New York'ta günde dört beş kere oynanır. Hatta geçen yaz sıcak bir haftada bu sayı elli üçe çıkmıştı, insanlar arkadaşlarını, akrabalarını, sevgililerini öldürürler Long Island&rsquo;da oturan adamın biri büyük oğluna karate gösterirken, iki yaşındaki kızını baltayla doğranmıştı, insanlar neden böyle şeyler yaparlar?</p>
<p>Kabil, Habil'in bakıcısı olmadığını söylemişti. Tek seçim bu mu: Bakıcılık ya da katillik?</p>
<p>&quot;Benim için çalışır mısın Scudder?&quot; Yüzüne küçük bir gülümseme yayıldı. &quot;Ya da şöyle değiştireyim; benim için bir iyilik yapar mısın? Bu gerçekten de bir iyilik olacak.&quot;</p>
<p>&quot;Bunun doğru olduğundan emin değilim.&quot;</p>
<p>&quot;Ne demek istiyorsun?&quot;</p>
<p>&quot;Şu açık kapı. Odanın içinde senin bakmak istemeyeceğin şeyler olabilir&quot;</p>
<p>&quot;Bunu biliyorum.&quot;</p>
<p>&quot;Ve bu yüzden bakmak zorundasın.&quot;</p>
<p>&quot;Doğru.&quot;</p>
<p>Kahvemi bitirdim. Fincanı masaya bırakıp derin bir nefes aldım. &quot;Tamam&quot; dedim. &quot;Bununla ilgileneceğim.&quot;</p>
<p>Sandalyesine yaslandı ve bir paket sigara çıkarıp birini yaktı, içeri girdiğinden bu yana ilk sigarasıydı. Bazı insanlar sigaraya gergin olduklarında ihtiyaç duyarlar; bazılarıysa gerginlik kaybolduğunda. Artık rahatlamıştı ve sanki önemli bir şeyi başardığını düşünüyormuş gibi görünüyordu.</p>
<p>&nbsp;</p>
<p>Önümde yeni bir fincan kahve ve not defterimde doldurulmuş bir kaç sayfa vardı. Hanniford hâlâ aynı içki üzerinde çalışıyordu. Kızı hakkında asla işime yaramayacak bir sürü şey anlatmıştı. Ama söylediklerinin herhangi biri bütün olayı bir anda değiştirebilirdi ve bunun hangisi olduğunu tahmin etmenin de hiçbir yolu yoktu. Çok uzun zaman önce, anlatılan her şeyi dinlemem gerektiğini öğrenmiştim.</p>
<p>Böylece Wendy'nin tek çocuk olduğunu, lisede çok başarılı olduğunu, sınıf arkadaşları arasında oldukça popüler olmasına rağmen pek fazla sevgilisi olmadığını öğrendim. Kafamda kızın resmini oluşturmaya başlamıştım, net değildi ama o resim eninde sonunda Village'de bir apartmanda bıçaklanan fahişeye bağlanacaktı.</p>
<p>Resim, Indiana'da koleje gittiği zaman bulanıklaşıyordu. Anlaşılan bu, onu yitirmeye başladıkları zamandı, İngiliz Edebiyatı okumuş, ikinci dal olarak da Kamu Yönetimi'ni seçmişti. Mezun olmadan birkaç ay önce bavulunu toplayıp ortadan kaybolmuştu.</p>
<p>&quot;Okul bizi aradı. Çok endişelenmiştim, daha önce hiç böyle bir şey yapmamıştı. Ne yapacağımı bilemiyordum. Sonra ondan bir kartaldık. New York'ta olduğunu, bir iş bulduğunu ve ilgilenmesi gereken şeyler olduğunu yazmıştı Birkaç ay sonra Miami'den başka bir kart daha aldık. Oraya gezmek için mi yoksa yerleşmek için mi gittiğini bilmiyordum.&quot;</p>
<p>Sonra öldüğünü telefonla öğrenene kadar hiç bir bilgi alamamışlardı. Liseyi bitirdiğinde on yedi, koleji bıraktığında yirmi bir ve Richard Vanderpoel onu kestiğindeyse yirmi dört yaşındaydı. En çok bu kadar yaşlanacaktı.</p>
<p>Daha sonra Koehler'dan detaylı bir biçimde öğreneceğim şeyleri anlatmaya başladı. Adları adresler tarihler saatler. Konuşmasını engellemedim. Bir şey aklımı kurcalıyordu, çözümlenmesi için oluruna bıraktım</p>
<p>&quot;Onu öldüren genç. Richard Vanderpoel. Kızımdan daha gençti. Yalnızca yirmisindeydi&quot; dedi. Anılarının etkisiyle kaşlarını çattı. &quot;Ne olduğunu öğrendiğimde, ne yaptığını yani, o genci öldürmek istedim. Onu. ellerimle öldürmek istedim.&quot; Bunları söylerken yumruklarını sıktı, sonra yavaşça açtı. &quot;Ama intihar ettikten sonra, bilmiyorum, içimde bir şeyler değişti, Bana sanki o da bir kurbanmış gibi geldi. Babası bir rahip.&quot;</p>
<p>&quot;Evet, biliyorum.&quot;</p>
<p>&quot;Brooklyn'deki bir kilisede. Bir şey beni dürtüyordu. Gidip o adamla konuşmak istedim. Ona neler söylemeyi düşündüğümü bilmiyorum. Neyse ne, bir süre sonra o konuşmayı asla yapamayacağımı anladım. Ben aslında...&quot;</p>
<p>&quot;O çocuğu tanımak istiyordun. Kızını tanımak için.&quot;</p>
<p>Başını eğdi,</p>
<p>&quot;Bay Hanniford, kimlik portresinin ne olduğunu biliyor musunuz? Bunu büyük bir ihtimalle gazetelerde görmüşsünüzdür. Polisin elinde bir görgü şahidi varsa, birtakım geçirgen tabakaları şüphelinin resmini oluşturmak için kullanırlar. Burnu böyle miydi? Yoksa daha çok buna mı benziyordu? Daha büyük? Daha geniş? Ya kulaklar? Şu kulak setlerinden hangisi sizce? Ve bu hatlar bir yüze dönüşene kadar sürer&quot;</p>
<p>&quot;Evet, bunun nasıl yapıldığını görmüştüm.&quot;</p>
<p>&quot;O zaman büyük bir olasılıkla şüphelilerin gerçek fotoğraflarını kimlik portreleriyle yan yana da görmüşsünüzdür. Asla birbirlerine benzemez, özellikle de eğitilmemiş gözler için. Ama aslında gerçekten bir benzerlik vardır ve bir polis memuru bundan yararlanmasını da iyi bilir. Neye ulaşmaya çalıştığımı anladınız mı? Siz kızınızın ve onu öldüren çocuğun fotoğraflarını istiyorsunuz. Benim bunu yapabilecek bir donanımım yok. Kimsenin olamaz. Beri yalnızca gerçeklerin ve izlenimlerin derinine inerek benzer kimlik portreleri yaratabilirim ama sonuç sizin istediğinize pek yakın olmayabilir&quot;</p>
<p>&quot;Anlıyorum.&quot;</p>
<p>&quot;Hâlâ ilgilenmemi istiyor musunuz?&quot;</p>
<p>&quot;Evet. Kesinlikle.&quot;</p>
<p>&quot;Ben diğer büyük detektif bürolarından biraz daha pahalıyımdır Onlar saat başı ücret alır Ve artı masraflar Ben belirli bir miktar alıp içinden masraflarımı öderim. Kayıt tutmaktan hoşlanmam. Ayrıca rapor yazmaktan ve söylenecek yeni bir şey olmadığı halde sırf müşteriyi memnun etmek için periyodik olarak onları aramaktan da hoşlanmam.&quot;</p>
<p>&quot;Ne kadar para istiyorsunuz?&quot;</p>
<p>Asla fiyat belirlemeyi beceremem. Tek değeri kişisel olan zamanınıza nasıl fiyat biçebilirsiniz ki? Ve hayatınızı, başkalarınınkine karışmasını en aza indirmek için kasten kısıtlamışsanız, sizi karışmaya zorlayan birine ne kadar fiyat biçebilirsiniz?</p>
<p>&quot;Sizden şimdilik iki bin Dolar istiyorum, .işin ne kadar süreceğini ya da sizin ne zaman karanlık odayı yeterince gördüğünüze karar vereceğinizi bilemem. Sizden araştırma sürerken ya da bittikten sonra yine para isteyebilirim. Tabii ki her zaman bana para vermeme hakkınız var.&quot;</p>
<p>Birdenbire gülümsedi. &quot;Çok olağandışı bir iş adamısınız.&quot;</p>
<p>&quot;Sanırım öyle.&quot;</p>
<p>&quot;Şimdiye kadar hiç bir detektif kiralama ihtiyacım olmamıştı, bu yüzden işlerin nasıl yürüdüğünü pek bilmiyorum. Çek mi istersiniz?&quot;</p>
<p>Çekin uygun olacağını söyledim ve o çeki yazarken biraz önce aklımı neyin kurcaladığını hatırlamaya çalıştım.&quot; Wendy kolejden ayrıldıktan sonra hiç detektif kiralamadınız mı?&quot; dedim.</p>
<p>&quot;Hayır&quot; Bana baktı. &quot;Ayrılmasıyla, o ilk kartı almamız arasında uzun bir zaman dilimi yoktu. Detektif kiralamayı düşünmüştüm ama onun iyi olduğunu anladıktan sonra bu fikirden vazgeçtim.&quot;</p>
<p>&quot;Ama yine de onun nerede ve nasıl yaşadığını bilmiyordunuz.&quot;</p>
<p>&quot;Hayır&quot; Gözlerini indirdi. &quot;Bu da boşlukları doldurmak için bu kadar çok çabalamamın nedenlerinden biri tabii.&quot; Göz göze geldik, gözlerinde kaçmak istediğim ama kaçamadığım bir şeyler vardı. &quot;Kendimi ne kadar suçlamam gerektiğini bilmem lazım.&quot;</p>
<p>Gerçekten de bu soruya bir yanıt bulabileceğini mi düşünüyordu? Elbette kendine bir yanıt bulabilirdi ama bu doğru yanıt olmazdı. Kaçınılmaz soruların asla doğru yanıtları yoktur</p>
<p>Çekini yazmayı bitirdi ve bana uzattı. Adın yazılması gereken yeri boş bırakmıştı. Boşluğa hamiline yazmayı isteyebileceğimi düşündüğünü söyledi. Ben adıma yazılmasında bir sakınca olmadığını söyleyince kaleminin kapağını açıp sağdaki boşluğa Matthew Scudder yazdı. Çeki katlayıp cüzdanıma yerleştirdim.</p>
<p>&quot;Bay Hanniford, atladığınız bir şey var. Siz önemli olmadığını düşünüyorsunuz ama olabilir ve aslında siz de olabileceğini düşünüyorsunuz&quot; dedim. </p>
<p>&quot;Bunu nereden çıkardınız?&quot;</p>
<p>&quot;Sanırım içgüdü. Yıllarca insanların gerçeklere ne kadar yaklaşmak istediklerine karar vermelerini gözlemledim. Bana söylemek zorunda olduğunuz bir şey yok ama...&quot;</p>
<p>&quot;Şey Scudder, bu konumuz dışı. Bunu atladım çünkü bir işe yarayacağını düşünmedim. Wendy benim gerçek kızım değildi.&quot;</p>
<p>&quot;Evlat mı edinmiştiniz?&quot;</p>
<p>&quot;Ben evlat edinmiştim. Karım Wendy'nin annesidir. Wendy'nin babası deniz kuvvetlerindendi ve Inchon çıkarmasında o daha doğmadan önce öldürülmüştü.&quot; Uzaklara baktı. &quot;Wendy'nin annesiyle bundan üç yıl sonra evlendim. Onu en az gerçek babasının sevebileceği kadar çok sevdim. Asla kendi çocuklarımın babası olamayacağımı anladığımda, ona sahip olduğum için bir kez daha şükrettim. Evet? Bu önemli mi?&quot;</p>
<p>&quot;Bilmiyorum&quot; dedim. &quot;Büyük bir ihtimalle hayır.&quot; Aslında benim için çok önemliydi. Hanniford'un yüklendiği suç hakkında daha fazla şeyler anlatıyordu.</p>
<p>&quot;Scudder, evli değilsin, değil mi?&quot;</p>
<p>&quot;Boşandım.&quot;</p>
<p>&quot;Çocuğun var mı?&quot;</p>
<p>Başımı eğdim. Bir şey söylemek üzereydi ama söylemedi. Gitmesini beklemeye başladım.</p>
<p>&quot;Zamanında çok iyi bir polistin herhalde&quot; dedi.</p>
<p>&quot;Kötü değildim. Polis içgüdülerim vardı ve oyunu iyi öğrenmiştim. Zaten bunlar işin yüzde doksanını oluşturur&quot;</p>
<p>&quot;Teşkilatta ne kadar kaldın?&quot;</p>
<p>&quot;On beş yıl kadar. Neredeyse on altı.&quot;</p>
<p>&quot;Yirmi yıl kalırsan emekli maaşı vermiyorlar mı?&quot;</p>
<p>&quot;Bu doğru.&quot;</p>
<p>Sorunun devamını sormadı ve bu, sormasından daha can sıkıcıydı.</p>
<p>&quot;İnancımı yitirmiştim&quot; dedim. &quot;Bir rahip gibi mi?&quot;</p>
<p>&quot;Onun gibi bir şey. Aslında tam olarak değil çünkü bir polisin inancını yitirip yine de polis olmayı sürdürmesi hiç de olmayacak bir şey değildir. Daha ilk başından bile ona sahip olmayabilirsin. Sonuçta, artık bir polis olmak istemediğimin farkına vardım.&quot; Ya da bir koca, bir baba. Ya da toplumun üretken bir üyesi.</p>
<p>&quot;Teşkilattaki yolsuzluklar yüzünden mi? Ya da bu tür şeyler?&quot;</p>
<p>&quot;Hayır, hayır&quot; Yolsuzluk beni asla rahatsız etmemişti. Onsuz bir aileyi ayakta tutmak zor olurdu. &quot;Hayır, başka bir şeydi.&quot;</p>
<p>&quot;Anladım.&quot;</p>
<p>&quot;Öyle mi? Tanrım, bu bir sır değil ki. Bir yaz akşamı görevde değildim. Washington tepelerinde, polislerin içkilerine para ödemedikleri o barlardan birindeydim. İki çocuk barı soymaya gelmişlerdi. Dışarı çıkarken barmeni kalbinden vurdular Onları sokaklarda kovaladım. Birini öldürdüm ve birini de bacağından vurdum. Bir daha asla yürüyemeyecek.&quot;</p>
<p>&quot;Anladım.&quot;</p>
<p>&quot;Hayır; anladığını sanmıyorum. Bu birini ilk öldürüşüm değildi. Ölen çocuk için memnun, kurtulan için ise üzgündüm.&quot;</p>
<p>&quot;O halde?&quot;</p>
<p>&quot;Bir kurşun sekti. Yedi yaşında bir kız çocuğunun gözüne isabet etti. Seken parça merminin bütün kuvvetini almıştı. Birkaç santim daha yukarıdan olsaydı başının üzerinden sıyırıp geçerdi. Küçük bir yara izi dışında geriye hiçbir şey kalmazdı. Ama dümdüz, yumuşak bir kumaş gibi dosdoğru beynine girdi. Onun anında öldüğünü söylediler&quot; Ellerime baktım. Titriyordu. Bardağı alıp içindekilerin hepsini bitirdim. &quot;Hiçbir suç unsuru yoktu. Hatta bir başarı nişanı bile verdiler. Sonra istifa ettim. Yalnızca bir polis olmak istemiyordum artık.&quot;</p>
<p>O ayrıldıktan sonra, birkaç dakika daha oturdum. Trina, bakışlarımı yakalayınca bana bir bardak alkollü kahve daha getirdi. &quot;Arkadaşın pek içici değilmiş&quot; dedi.</p>
<p>Olmadığını kabul ettim. Sesimin tonunda bir şey dikkatini çekmiş olmalı ki, Hanniford'un sandalyesine oturup ellerini bir an için benimkilerin üzerine koydu.</p>
<p>&quot;Bela mı, Matt?&quot;</p>
<p>&quot;Sayılmaz. Yapmamayı tercih ettiğim ama yapılması gereken birkaç şey.&quot;</p>
<p>&quot;Sen ise burada oturup sarhoş olmayı tercih ediyorsun.&quot;</p>
<p>Sırıttım. &quot;Beni ne zaman sarhoş gördün ki?&quot;</p>
<p>&quot;Asla. Ve senin içmediğin bir zamanı da asla görmedim.&quot;</p>
<p>&quot;Ortada bir yerde olmak hoş.&quot;</p>
<p>&quot;Senin için daha iyisi olmaz mı, yani?&quot;</p>
<p>İçimden elimi yeniden tutmasını diledim. Parmakları uzun ve ince, dokunuşuysa serindi. &quot;Hiçbir şey bundan daha iyi olamaz&quot; dedim.</p>
<p>&quot;Kahve ve alkol. Bu oldukça garip bir bileşim.&quot;</p>
<p>&quot;Öyle mi?&quot;</p>
<p>&quot;Sarhoş olmak için alkol ve ayılmak için kahve&quot;</p>
<p>Başımı salladım. &quot;Kahve kimseyi ayıltmaz. Yalnızca uyanık tutar. Bir sarhoşa bir bardak kahve verirsin ve elinde gözleri fal taşı gibi açılmış bir sarhoş kalır.&quot;</p>
<p>&quot;Bu sen misin tatlım? Uyanık bir sarhoş?&quot;</p>
<p>&quot;İkisi de değilim&quot; dedim. &quot;İşte bu yüzden içmeyi sürdürüyorum.&quot;</p>
<p>Saat dördü biraz geçe bankaya gittim. Hesabıma beş yüz Dolar yatırdım ve Hanniford'un verdiği paranın kalanını nakit olarak yanıma aldım. Bu, yılın başından beri bankayı ilk ziyaretimdi, bu yüzden hesap cüzdanıma biraz faiz eklediler. Bir makine bütün bunları bir göz kırpıp açma süresinde hesapladı. Eklenen miktar, makine zamanının harcanmasına yetecek kadar büyük değildi.</p>
<p>On Beşinci Cadde'den Dokuzuncu Cadde'ye geri yürüyerek Armstrong'u ve hastaneyi geçip şehir merkezi dışındaki St. Paul Kilisesi'ne yöneldim. Ayin bitmek üzereydi. Birkaç düzine insan kiliseden çıkarken ben dışarıda bekledim. Çoğunlukla orta yaşlı kadınlardı, içeri girdim ve bağış kutusuna dört adet elli Dolarlık attım.</p>
<p>Gelirimin onda birini hep kiliseye veririm. Nedenini bilmiyorum. Bu bir alışkanlık halini aldı ve dahası, kiliseleri ziyaret etmek de bir alışkanlık halini aldı. Bunu otel odama taşındıktan kısa bir süre sonra yapmaya başlamıştım.</p>
<p>Kiliseleri severim. Düşünecek şeylerim olduğunda onlara gidip oturmayı severim. Ortalarda bir yere oturdum. Sanırım yirmi dakika ya da biraz daha fazla kaldım.</p>
<p>Cale Hanniford'dan bana iki bin Dolar ve benden St. Paul'un bağış kutusuna iki yüz Dolar. Parayla ne yaptıklarını bilmiyorum. Belki de yoksul ailelere yiyecek ve giyecek alıyordu. Belki de rahipler için Lincoln otomobil. Onunla ne yaptıklarına gerçekten aldırmıyorum.</p>
<p>Katolik kiliseleri paramı herkesten daha fazla almıştır. Onları tercih ettiğim için değil, yalnızca daha uzun saatler açık kaldıkları için. Protestan kiliselerinin çoğu hafta içlerinde kapalıdır</p>
<p>Katolikler'e bir puan daha. Mum da yakabiliyorsunuz. Ben de dışarı çıkarken üç tane yaktım. Biri asla yirmi beş olamayacak Wendy Hanniford, biri asla yirmi bir olamayacak Richard Vanderpoel, biri de asla sekiz olamayacak Estrellita Rivera için.</p>
<p>&nbsp;</p>
</body>
</html>