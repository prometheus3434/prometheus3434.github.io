<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx1073"></a>X</h1>
<p class="p0"><span class="t9">&nbsp;</span></p>
<p class="p4">Cuma sabahı açık ve temizdi. Broadway'deki Olin'den bir otomobil kiraladım ve Batı Yolu'ndan şehir dışına çıktım. Otomobilim, dönüşlerde biraz şımartılması gereken utangaç bir Malibu Chevrolet'ydi. Ekonomik olduğunu düşünmüştüm.</p>
<p>Pelham ve Lorchmont'tan sonra Mamaroneck'e kadar New England otoyolunu kullandım, Exxon istasyonunda benzin dolduran çocuk Schuyler Bulvarı'nın nerede olduğunu bilmiyordu. İçeri girip sorunca patronu dışarı çıkarak yolu tarif etti. Patron, Carioca'yı da biliyordu ve on ikiyi yirmi beş geçe Malibu'yu restoranın önüne park etmiştim. Kokteyl salonuna girdim ve siyah Formika barın vinil taburelerinden birine oturdum. İçinde duble burbon olan bir fincan koyu kahve istedim. Kahve acıydı, bir gece önceden kalmaydı. Başımı çevirip onu, yemek ve kokteyl salonları arasındaki kemerli girişte tereddütle dururken gördüğüm zaman fincanım hâlâ yarı doluydu. Wendy Hanniford'la aynı yaşta olduğunu bilmeseydim en azından üç dört yaş büyük tahmin ederdim, Oval yüzünü siyah, omuz hizasındaki saçları çevreliyordu. Koyu ekose pantolon ve altından büyük göğüslerinin saldırganca fırladığı inci grisi süveter giyiyordu. Omzunda kahverengi, büyük bir deri çanta ve sağ elinde de bir sigara vardı. Beni gördüğüne memnunmuş gibi görünmüyordu.</p>
<p>Bana doğru gelmesini bekledim ve bir anlık bir tereddütten sonra geldi. Yavaşça ona döndüm.</p>
<p>&quot;Bay Scudder?&quot;</p>
<p>&quot;Bayan Thal? Bir masaya oturalım mı?&quot;</p>
<p>&quot;İyi olur&quot;</p>
<p>Yemek salonu kalabalık değildi, şef garson, arka taraflarda, köşede bir masa gösterdi. Birinin flemenko motifleri fikri üzerini yapılmış, üzerinde oldukça çok çalışılmış ve fazla süslenmiş bir salondu. Renk tasarımı fazlaca siyah, kırmızı ve buz mavisi içeriyordu. Acı kahvemi barda bıraktığım için burbon ve soda istedim. Marcia Thal'a bir içki isteyip istemediğini sordum.</p>
<p>&quot;Hayır, teşekkürler Bir dakika bekle. Evet, sanırım bir şey içmek istiyorum. Neden içmeyeyim ki?&quot;</p>
<p>&quot;Bunun için bildiğim hiçbir neden yok.&quot;</p>
<p>Arkamda duran garsona baktı ve buzlu bir viski istedi. Gözleri benimkilerle buluştu, başka tarafa yöneldi ve tekrar döndü.</p>
<p>&quot;Burada olmaktan mutlu olduğumu söyleyemem&quot; dedi. &quot;Ben de.&quot;</p>
<p>&quot;Bu sizin fikrinizdi. Ve beni tehdit ettiniz, değil mi? İnsanlara yapmalarını istediğiniz şeyleri yaptırmaktan zevk alıyor olmalısınız.&quot;</p>
<p>&quot;Eskiden sineklerin kanatlarını koparırdım.&quot;</p>
<p>&quot;Buna hiç şaşmam.&quot; Bana ters ters bakmaya çalıştı ama yapamadı ve kendi haline güldü. &quot;Kahretsin&quot; dedi.</p>
<p>&quot;Hiçbir şeyin içine çekilmeyeceksiniz Bayan Thal.&quot;</p>
<p>&quot;Umarım.&quot;</p>
<p>&quot;Çekilmeyeceksiniz. Wendy Hanniford'un hayatıyla ilgili bir şeyler öğrenmek istiyorum, hayatınızı altüst etmek değil.&quot;</p>
<p>İçkilerimiz geldi. Kendininkini aldı ve sanki daha önce onun gibi bir şey hiç görmemiş gibi inceledi. Normal bir viskiye benziyordu. Bir yudum aldı, bardağı bıraktı. Ben biraz burbon içip onu bekledim.</p>
<p>&quot;İsterseniz yiyecek bir şeyler sipariş edebilirsiniz. Ben aç değilim.&quot;</p>
<p>&quot;Ben de değilim.&quot;</p>
<p>&quot;Nereden başlayacağımı bilmiyorum. Gerçekten bilmiyorum.&quot;</p>
<p>Ben de emin değildim. &quot;Wendy'nin bir işi varmış gibi görünmüyor Siz ona taşındığınızda çalışıyor muydu?&quot;</p>
<p>&quot;Hayır Ama ben bunu bilmiyordum.&quot;</p>
<p>&quot;Size bir işi olduğunu mu söylemişti?&quot;</p>
<p>Başını salladı. &quot;Ama bu konuda her zaman çok belirsiz konuşurdu. Doğruyu söylemek gerekirse buna fazla dikkat etmemiştim. Wendy'yle ilgilenişimin başlıca nedeni ayda yüz Dolara paylaşabileceğim bir dairesi olmasıydı.&quot;</p>
<p>&quot;Sizden istediği kira bu muydu?&quot;</p>
<p>&quot;Evet. Taşındığımda dairenin ayda iki yüz Dolar olduğunu söylemişti ve ikimiz de tam yarısını ödüyorduk. Kira kontratını ya da ona benzer bir şeyi hiç görmemiştim ve yandan biraz fazlasını ödediğimi düşünmüştüm. Bu benim için uygundu. Bütün mobilyalar, her şey onundu ve benim için çok iyi bir anlaşmaydı. Daha önce Evangeline Evi'nde kalıyordum. Neresi olduğunu biliyor musunuz?&quot;</p>
<p>&quot;Batı On Üçüncü Cadde'deki mi?&quot;</p>
<p>&quot;Evet. Bana biri tavsiye etmişti; kibar, genç bayanların büyük şehirde kendi başlarına oturabilecekleri bir evdir.&quot; Yüzünü buruşturdu. &quot;Sokağa çıkma yasağı ve buna benzer kuralları vardı. Oldukça komikti; küçücük bir odayı bir çeşit güneyli Baptist olan ve sürekli dua eden bir kızla paylaşıyordum, erkek ziyaretçilerimiz olamazdı ve bir sürü başka saçmalık. Ve bana neredeyse Wendy ile daireyi paylaşmamla aynı paraya mal oluyordu. Öyleyse, bana biraz fazla para verdirtiyorsa, bu dert değildi. Dairenin kirasının ayda iki yüz Dolar'dan çok daha fazla oluğunu anlamam uzun sürmedi.&quot;</p>
<p>&quot;Ve Wendy çalışmıyordu.&quot;</p>
<p>&quot;Hayır&quot;</p>
<p>&quot;Paranın nereden geldiğini merak ettiniz mi?&quot;</p>
<p>&quot;İlk başlarda hayır. Bir süre sonra hiç işe gitmediğini fark ettim ve sorduğumda, o sıralar işsiz olduğunu itiraf etmişti.</p>
<p>Yeterli parasının olduğunu ve bir iki ay daha iş bulamasa da aldırmadığını söylemişti. Fark edemediğim ise aslında iş bile aramıyor olduğuydu. Ben işten eve döndüğümde iş ajansları ve iş görüşmeleri hakkında bir şeyler söylerdi ve onun gerçekte! aramadığını bilmemin hiçbir yolu yoktu,&quot;</p>
<p>&quot;O zamanlar da bir fahişe miydi?&quot;</p>
<p>&quot;Onu böyle tanımlayabilir misiniz bilemem.&quot;</p>
<p>&quot;Ne demek istiyorsunuz?&quot;</p>
<p>&quot;Erkeklerden para alıyordu. Bunu o daireye taşındığından beri yaptığını tahmin ediyorum. Ama onun tam anlamıyla bir fahişe olup olmadığını bilmiyorum.&quot;</p>
<p>&quot;Ne olup bittiğini ilk ne zaman anladınız?&quot;</p>
<p>İçkisini kaldırdı ve bir yudum daha aldı. Bardağını bıraktı ve alnını parmaklarının ucuyla ovuşturdu. &quot;Yavaş yavaş anladım&quot; dedi.</p>
<p>Bekledim.</p>
<p>&quot;Çok fazla kişiyle çıkıyordu. Yaşlı erkeklerle ama bu beni şaşırtmamıştı. Ve genellikle, şey, yatarlardı.&quot; Gözlerini indirdi. &quot;Burnumu onun işlerine sokmuyordum ancak bunu görmememi de imkânsızdı. Dairede o yatak odasını, ben de oturma odasını almıştım, oturma odasında açılabilir bir kanepe vardı.&quot;</p>
<p>&quot;Daireyi gördüm.&quot;</p>
<p>&quot;Öyleyse odaların konumunu bilirsiniz. Yatak odasında gitmek için oturma odasından geçmek zorundasınız, dolayısıyla, eğer ben evdeysem sevgilisini benim odamdan geçirip yatak odasına götürür,, orada yarım saat ya da bir saat kalırlar; sonra ya Wendy onu kapıya kadar geçirir ya da adam kendi çıkar giderdi.&quot;</p>
<p>&quot;Bu sizi rahatsız etmiş miydi?&quot;</p>
<p>&quot;Onlarla yatması mı? Hayır, beni rahatsız etmemişti. Neden etsin ki?&quot;</p>
<p>&quot;Bilmiyorum.&quot;</p>
<p>&quot;Evangeline Evi'nden ayrılmamın nedenlerinden biri de bir yetişkin gibi yaşamaktı. Ben de bakire değildim. Ve ayrıca Wendy'nin daireye erkekleri getirmesi, benim de istediğim zaman eve erkek getirmekte serbest olduğum anlamına geliyordu.&quot;</p>
<p>&quot;Getirdiniz mi?&quot;</p>
<p>Kızardı. &quot;O zamanlar özel birini görmüyordum.&quot;</p>
<p>&quot;Peki, Wendy'nin değişik insanlarla sık sık yattığını biliyordunuz ama para aldığını bilmiyordunuz.&quot;</p>
<p>&quot;O zamanlar, hayır.&quot;</p>
<p>&quot;Çok sayıda erkekle yatıyor muydu?&quot;</p>
<p>&quot;Bilmiyorum. İlk başlarda aynı erkekleri tekrar tekrar görüyordum. Birlikte olduğu erkeklerin çoğuyla tanışmadım. Zamanımın büyük bir kısmını dairenin dışında geçiriyordum. Ya da eve geldiğimde o yatak odasında biriyle olurdu, ben de içki ya da başka bir şey için dışarı çıkar ve adam gittikten sonra geri dönerdim.&quot; Onu inceledim, gözlerini kaçırdı, &quot;En başından beri bir şeylerden şüpheleniyordunuz, değil mi?&quot; dedim.</p>
<p>&quot;Ne demek istediğinizi anlamadım.&quot;</p>
<p>&quot;Erkeklerle ilgili bir şey vardı.&quot;</p>
<p>&quot;Öyle sanırım.&quot;</p>
<p>&quot;Neydi o? Erkekler nasıldı?&quot;</p>
<p>&quot;Yaşlı elbette, ama bu beni şaşırtmamıştı. Aynı zamanda hepsi çok iyi giyimliydi. Şey gibi, ah, bilmiyorum, iş adamı, avukat, profesyonel görünüşlüydüler. Ve çoğunun evli olduğunu hissediyordum. Neden böyle düşündüğümü size söyleyemem, açıklaması çok zor.&quot;</p>
<p>Birer içki daha sipariş ettim, biraz gevşemeye başladı. Resim dolmaya, bir biçime girmeye başlamıştı. Wendy dairede değilken açtığı telefonlar aldığı üstü kapalı mesajlar Bir gece yine Wendy evde değilken kapıya dayanan sarhoş vardı; Marcia'ya aynı işi onun da görebileceğini söylemiş ve üstünü başını ellemeye kalkışmıştı. Ondan kurtulmayı başarmış ama hâlâ Wendy'nin erkek arkadaşlarının onun gelir kaynağı olduğunu anlamamıştı.</p>
<p>&quot;Sürtük olduğunu düşündüm&quot; dedi. &quot;Ben ahlâkçı değilim Bay Scudder. O dönemler ben de tam ters yönde gidiyordum. Nasıl davrandığım değil, nasıl hissettiğim açısından. Evangeline Evi'ndeki bütün o tutucu bakirelerden sonra Wendy hakkında duygularım karışıktı.&quot;</p>
<p>&quot;Nasıl?&quot;</p>
<p>&quot;Onun yaptığının çok iyi bir şey olmadığını düşünüyordum. Onun için duygusal olarak kötü olacağını. Bilirsiniz, ego hasarı ya da onun gibi şeyler. Çünkü her şeyin altında o her zaman masumdu.&quot;</p>
<p>&quot;Masum mu?&quot;</p>
<p>Tırnağını kemirdi. &quot;Bunu nasıl açıklayacağımı bilmiyorum. Onda bir küçük kız ruhu vardı. Ne çeşit bir seks yaşamı olursa olsun, onun hep küçük bir kız olarak kalacağını hissederdim.&quot; Bir an düşündü, sonra omzunu silkti. &quot;Her neyse, davranışlarının ona zarar vereceğini düşünmüştüm. İncineceğini düşünmüştüm.&quot;</p>
<p>&quot;Fiziksel olarak incineceğini kastetmiyorsunuz, değil mi?&quot;</p>
<p>&quot;Hayır, duygusal olarak demek istiyorum. Ve aynı zamanda ona imrendiğimi de söylemeliyim.&quot;</p>
<p>&quot;Özgür olduğu için mi?&quot;</p>
<p>&quot;Evet. Bağlı olduğu hiçbir şey yoktu. Görebildiğim kadarıyla suçluluk duygusundan tamamıyla uzaktı. Ne yapmak istiyorsa onu yapıyordu. Ona imrendim çünkü o çeşit özgürlüğe inanıyordum ya da inandığımı düşünüyordum ve kendi hayatımda ona sahip değildim.&quot; Birdenbire sırıttı. &quot;Aynı zamanda yaşantısına da imreniyordum çünkü benimkinden çok daha heyecan vericiydi. Benim de çıktığım insanlar vardı ama hiçbiri ilginç değildi. Birlikte dolaştığım çocuklar yaklaşık benim yaşlarımdaydı ve fazla paralan da yoktu. Wendy, Barbetta's, Forum gibi yerlerde akşam yemeklerine gidiyor, bense yalnızca küçük kafelerin içini görüyordum. Kendimi, onu az da olsa kıskanmaktan alıkoyamıyordum&quot;</p>
<p>Özür dileyerek bayanlar tuvaletine gitti. O yokken garsona taze kahve olup olmadığını sordum. Var, dedi, ben de iki fincan getirmesini istedim. Marda Thal'ı beklerken Wendy'nin. neden bir ev arkadaşı, özellikle de geçimini nasıl kazandığını bilmeyen birini istediğini merak ettim. Ayda yüz Dolar yetersiz bir nedendi ve Marcia'nın anlattığı biçimde fahişelik yapmanın getirişi Marcia'dan kazandığı küçük gelirin çok çok üzerindeydi.</p>
<p>Garson kahveleri getirirken Marda da geldi. &quot;Teşekkürler&quot; dedi. &quot;İçkinin etkisini hissetmeye başlamıştım. Kahve iyi gelecek.&quot;</p>
<p>&quot;Bana da . Önümde uzun bir dönüş yolculuğu var.&quot;</p>
<p>Bir sigara aldı. Bir kibrit alıp sigarasını yaktım. Wendy'nin yaptıkları karşılığında para aldığını nasıl anladığını sordum.</p>
<p>&quot;O söyledi.&quot;</p>
<p>&quot;Neden?&quot;</p>
<p>&quot;Kahretsin&quot; dedi. Dumanı uzun, ince bir çizgi halinde üfledi. &quot;Yalnızca söyledi, tamam mı? Bunu böyle bırakalım.&quot;</p>
<p>&quot;Bana her şeyi söylersen çok daha kolay olacak Marcia.&quot;</p>
<p>&quot;Sana, söylenecek daha fazla şeyler olduğunu düşündüren de ne?&quot;</p>
<p>&quot;Ne yaptı, çıktıklarından birini sana mı havale etti?&quot;</p>
<p>Gözleri alevlendi. Kısa bir an için gözlerini kapadı ve sigarasından bir nefes çekti. &quot;Neredeyse böyle oldu&quot; dedi. &quot;Tam olarak değil ama çok yakın. Bir arkadaşının, şehir dışından iş için gelen başka bir arkadaşı olduğunu söyledi ve onlarla iki çift olarak çıkar mıyız diye sordu. Böyle bir şey düşünmediğimi söyledim, o ise harika bir şov göreceğimizden ve güzel bir akşam yemeği yiyeceğimizden bahsetti. Ve sonra &quot;Akıllı ol Marcia. iyi vakit geçirecek ve bundan birkaç Dolar kazanacaksın&quot; dedi.</p>
<p>&quot;Ne tepki gösterdin?&quot;</p>
<p>&quot;Şey, şok olmamıştım, demek ki onca zamandır para aldığından şüpheleniyor olmalıydım, Ne demek istediğini sordum ki o an bu çok aptalca bir soruydu. O, çıktığı erkeklerin çok parası olduğunu, genç bir kadının iyi bir yaşam kazanmasının zorluklarının farkında olduklarını ve gecenin sonunda genellikle bir şeyler verdiklerini söyledi. Bunun fahişelik olup olmadığı hakkında bir şeyler sorduğumda, erkeklerden asla para ya da benzer şeyler istemediğini ama her zaman bir şeyler verdiklerini söyledi. Ne kadar verdiklerini sormak istedim ama soramadım, zaten sonra söyledi. Her zaman en azından yirmi Dolar verdiklerini ve arada sırada bazı adamların neredeyse yüz Dolar verdiklerini söyledi. Görüşeceği adamın her zaman elli Dolar verdiğini ve eğer onlarla çıkarsam arkadaşının da bana elli Dolar vereceğinden emin olduğunu söyledi. İyi bir akşam yemeği, güzel bir şov izlemek ve sonra da hoş, ciddi bir centilmenle yatakta yarım saat geçirmek dışında hiçbir şey içermeyen bir gece için. iyi bir kâr olduğunu düşünüp düşünmediğimi sordu. Bu onun deyimiydi: 'Hoş, ciddi bir centilmen.'&quot;</p>
<p>&quot;Buluşma nasıl gitti?&quot;</p>
<p>&quot;Gittiğimden nasıl emin olabiliyorsunuz?&quot;</p>
<p>&quot;Gittin, değil mi?&quot;</p>
<p>&quot;Haftada seksen Dolar kazanıyordum. Kimse beni akşam yemeklerine ve Broadway şovlarına götürmüyordu. Ve henüz yatmak isteyebileceğim biriyle bile tanışmamıştım.&quot;</p>
<p>&quot;Geceden hoşlandın mı?&quot;</p>
<p>&quot;Hayır. Düşünebildiğim tek şey o adamla yatacak olmamdı. Ve o yaşlıydı.&quot;</p>
<p>&quot;Ne kadar yaşlı?&quot;</p>
<p>&quot;Bilmiyorum. Elli beş, altmış, insanların yaşlarını asla tahmin edemem. Bildiğim tek şey benim için çok yaşlı oluşuydu.&quot;</p>
<p>&quot;Ama devam ettin.&quot;</p>
<p>&quot;Evet. Gitmeyi kabul etmiştim ve partiyi bozmak da istemiyordum. Yemek iyiydi, partnerim yeterince çekiciydi. Şova dikkatimi fazla veremedim. Yapamadım. Gecenin geri kalanıyla İlgili endişeliydim.&quot; Durdu, gözlerini arkamdaki bir noktaya kilitledi. &quot;Evet, onunla yattım. Ve evet, bana elli Dolar verdi. Ve evet, o parayı aldım.&quot;</p>
<p>Biraz kahve içtim.</p>
<p>&quot;Bana parayı neden aldığımı sormayacak mısınız?&quot;</p>
<p>&quot;Sormalı mıyım?&quot;</p>
<p>&quot;O kahrolası parayı istedim. Ve nasıl bir şey olduğunu hissetmek istedim. Fahişe olmanın.&quot;</p>
<p>&quot;Fahişe gibi mi hissettin?&quot;</p>
<p>&quot;Şey, yaptığım buydu, değil mi? Bir adamın beni becermesine izin verdim ve karşılığında para aldım.&quot;</p>
<p>Hiçbir şey söylemedim. Birkaç dakika sonra devam etti. &quot;Kahretsin. Birkaç kere daha çıktım. Belki haftada ortalama bir kere. Nedenini bilmiyorum. Para için değildi. Tam olarak değil. Nedeni, bilmiyorum. Bir deney diyebilirsiniz. Bu konuda neler hissettiğimi bilmek istedim. Ben kendim hakkında bazı şeyler öğrenmek istedim.&quot;</p>
<p>&quot;Ne öğrendin?&quot;</p>
<p>&quot;Düşündüğümden daha tutucu olduğumu. Yani zihnimin köşelerinde saklanan şeyleri önemsemediğimi. Daha, ah, temiz bir hayat istediğimi. Birine âşık olmak istediğimi. Evlenmek, bebek sahibi olmak, bu tür şeyler, istediğim şeyler bunlardı. Bunu anladığımda kendi evime taşınmam gerektiğini de anladım. Wendy ile aynı evi paylaşmayı sürdüremezdim.&quot;</p>
<p>&quot;Buna nasıl tepki gösterdi?&quot;</p>
<p>&quot;Çok üzüldü.&quot; Gözleri hatıraların etkisiyle büyüdü. &quot;Bunu hiç beklemiyordum. Çok yakın değildik ya da en azından ben çok yakın olduğumuzu asla düşünmemiştim. Ona kafamın içindekileri hiç göstermemiştim ve o da onunkinin içindekileri hiç göstermemişti. Çok fazla birlikte oluyorduk, özellikle ben de çıkmaya başladıktan sonra ve çok konuşuyorduk ama hepsi yüzeysel şeylerdi. Benim varlığımın onun için önemli olduğunu düşünmemiştim. Ona taşınmak istediğimi ve nedenlerini anlattım ve gerçekten şoka uğradı. Bana kalmam için yalvardı bile.&quot;</p>
<p>&quot;Bu ilginç.&quot;</p>
<p>&quot;Kiranın daha büyük bir kısmını ödeyeceğini söyledi, işte o zaman aslında benim ödediğim kiranın iki katını ödediğini öğrendim. Sanırım, isteseydim hiç kira ödemeden de kalmama izin verecekti. Ve elbette birileriyle çıkmak zorunda olmadığımı canımı sıkıyorsa bunu benden istemeyeceğini söyledi. Hatta, aktivitelerini benim işte olduğum zamanlarla sınırlamayı bile teklif etti. Zaten, geceleri karılarının yanından ayrılamayan iş adamlarıyla çoğunlukla öğleleri birlikte olurdu. Hayatını nasıl kazandığını anlamamın bu kadar uzun sürmesinin nedenlerinden biri de buydu. Akşam çıktıklarının da onu bundan böyle otele ya da başka bir yere götürmek zorunda olacaklarını, böylece ben etrafta olduğum zamanlarda evin tamamen bize ait olacağını söyledi. Ama sorun bu değildi, o hayattan tamamen çıkmak zorundaydım çünkü benim için çok kışkırtıcıydı, işimde haftada seksen Dolar kazanıyordum. Bu seksen Dolar için de çok çalışmak zorundaydım. İşten ayrılmam için çok baştan çıkartıcı bir durumdu bu. Ve beni korkutuyordu.&quot;</p>
<p>&quot;Böylece taşındın.&quot;</p>
<p>&quot;Evet. Eşyalarımı toplayıp giderken Wendy ağladı. Sürekli bensiz ne yapacağını bilmediğini söylüyordu. Kolaylıkla başka bir ev arkadaşı bulabileceğini söyledim, hayatına daha çok çıyan birini; Hayatına çok uyan birini istemediğini çünkü tek tip bir kişi olmadığını söyledi. O zamanlar ne demek istediğini bilmiyordum.&quot;</p>
<p>&quot;Şimdi biliyor musun?&quot;</p>
<p>&quot;Sanırım. Sanırım kendisinden daha muhafazakâr birini istiyordu, içinde yaşadığı seks dünyasının parçası olmayan birini istiyordu. Şimdi düşünüyorum da, o ilk çıkma teklifini kabul ettiğimde biraz hayal kırıklığına uğramıştı. Bana kabul ettirmek için elinden geleni yapmıştı ama başardığında da hayal kırıklığına uğramıştı. Ne demek istediğimi anlıyor musunuz?&quot;</p>
<p>&quot;Sanırım. Bu bazı şeylere de uyuyor&quot;</p>
<p>Daha önce söylediği bir şey beni rahatsız ediyordu, belleğimi kurcalayarak hatırlamaya çalıştım. &quot;Yaşlı adamlarla çıktığına şaşırmadığınızı söylemiştin.&quot;</p>
<p>&quot;Evet, bu beni şaşırtmamıştı.&quot;</p>
<p>&quot;Neden?&quot;</p>
<p>&quot;Şey, okulda olanlar yüzünden.&quot;</p>
<p>&quot;Okulda ne oldu?&quot;</p>
<p>Kaşlarını çattı. Hiçbir şey söylemedi, soruyu tekrarladım.</p>
<p>&quot;Kimsenin başına bela açmak istemiyorum.&quot;</p>
<p>&quot;Okulda biriyle mi birlikteydi? Yaşlı bir adamla mı?&quot;</p>
<p>&quot;Onu iyi tanımadığımı unutmayın. Selamlaşacak kadar tanıyordum ve bir iki kere de aynı sınıfta olmuş olabiliriz, onu öylesine tanıyordum.&quot;</p>
<p>&quot;Bu olay, mezuniyetine yalnızca birkaç ay kala okuldan ayrılmasıyla mı ilgili?&quot;</p>
<p>&quot;Gerçekten hakkında o kadar çok şey bilmiyorum.&quot;</p>
<p>&quot;Marda, bana bak. Kolejde neler olduğuyla ilgili söyleyeceğin her şeyi ben zaten kendim de bulabilirim. Sen yalnızca beni büyük bir zaman kaybından kurtaracaksın. Böylece Indiana'ya doğru bir yolculuğa çıkmamış ve birçok insana rahatsız edici sorular sormamış olurum.&quot;</p>
<p>&quot;Ah, bunu yapmayın,&quot;</p>
<p>&quot;Yapmamayı ben de tercih ederim. Ama bu sana bağlı.&quot;</p>
<p>Hikâyeyi gerçekten iyi bilmediği için bölük pörçük anlattı. Wendy'nin kampüsten ayrılmasından kısa süre önce bir skandal patlak vermişti. Anlaşılan Wendy'nin orta yaşlı ve kendisi yaşında çocukları olan bir sanat tarihi öğretmeniyle ilişkisi vardı. Adam karısından ayrılmak ve Wendy ile evlenmek istemişti, karısı bir avuç uyku ilacı yutmuş, hastaneye yetiştirilmiş, midesi yıkanmış ve kurtulmuştu. Bu olaydan hemen sonra Wendy bavulunu toplamış ve ortadan kaybolmuştu.</p>
<p>Ve kampus dedikodularına göre bu onun yaşlı bir adamla ilk ilişkisi değildi, ismi çoğu ondan epeyce yaşlı başka öğretmenlerle de anılıyordu.</p>
<p>&quot;Eminim ki bunların çoğu yalnızca dedikoduydu&quot; dedi Marcia Thal. &quot;Daha çok kişinin haberi olmadan bir sürü erkekle ilişkisi olduğunu sanmıyorum ama bu olaylar patlak verdikten sonra insanlar gerçekten yalnızca onu konuşuyorlardı. Sanırım bir kısmı gerçek olmalı.&quot;</p>
<p>&quot;Öyleyse eve ilk taşındığında onun pek de geleneklere uyan biri olmadığını biliyordun.&quot;</p>
<p>&quot;Size söyledim. Onun ahlâk anlayışı beni ilgilendirmiyordu. Bir çok erkekle yatmakta yanlış bir şey göremiyorum. İstediği şey buysa, hayır.&quot; Bunu bir an düşündü. &quot;Sanırım o zamandan bu yana değiştim.&quot;</p>
<p>&quot;Şu öğretmen, sanat tarihçisi. Adı neydi?&quot;</p>
<p>&quot;Size onun adını söylemeyeceğim. Bu önemli değil. Belki kendi başınıza bulabilirsiniz. Bulacağınızdan eminim ama ben size söylemeyeceğim.&quot;</p>
<p>&quot;Cottrell miydi?&quot;</p>
<p>&quot;Hayır, neden?&quot;</p>
<p>&quot;Cottrell adında birini tanıyor muydu? New York'ta?&quot;</p>
<p>&quot;Sanmıyorum. Adı hiç bir şey hatırlatmıyor.&quot;</p>
<p>&quot;Düzenli olarak gördüğü biri var mıydı? Diğerlerinden daha sık olarak?&quot;</p>
<p>&quot;Pek sayılmaz. Elbette öğleden sonraları gelen biri olabilirdi ama bunu ben bilemezdim.&quot; </p>
<p>&quot;Sence ne kadar para kazanıyordu?&quot;</p>
<p>&quot;Bilmiyorum. Bu, üzerinde konuştuğumuz bir şey değildi Sanırım ortalama fiyatı otuz Dolardı. Ortalama olarak. Bundan fazlası değil. Bir çokları yirmi verirdi. Yüz Dolar veren erkeklerden bahsederdi ama sanırım onlar oldukça azdı.&quot;</p>
<p>&quot;Haftada kaç kez yatıyordu?&quot;</p>
<p>&quot;Gerçekten bilmiyorum. Bazen haftada üç gece, bazen de dört gece biriyle birlikte olurdu. Ama gündüzleri de birilerini görüyordu. Bir servet yapmaya çalışmıyordu, yalnızca yaşamak istediği gibi yaşamasına yetecek kadar. Birçok kereler randevu taleplerini reddederdi. Asla gecede bir kişiden fazlasını görmezdi. Her zaman yemeği ve her şeyiyle tam bir randevu olmazdı. Bazen adam gelir ve onunla doğruca yatağa giderdi. Ama çok sayıda adamı da reddetti ve eğer hoşlanmadığı biriyle çıkarsa onu bir daha görmezdi. Ayrıca daha önce tanışmadığı bir adamla çıktığında eğer ondan hoşlanmazsa yatağa girmezdi. Elbette adam da ona para vermezdi. Numarasını başkalarından alan adamlar da vardı ve onlarla çıktığında ona uygun olmadıklarını hissederse başının ağrıdığını söyleyip eve dönerdi. Milyonlarca Dolar kazanmaya çalışmıyordu.&quot;</p>
<p>&quot;Haftada birkaç yüz Dolar kazanıyor olmalıydı&quot;</p>
<p>&quot;Öyle denilebilir. Benim kazandığımla karşılaştırıldığında bir servet sayılırdı ama uzun vadede fazla bir miktar değildi. Bunu para için yaptığını sanmıyorum, umarım ne demek istediğimi anladınız.&quot;</p>
<p>&quot;Anladığımdan emin değilim.&quot;</p>
<p>&quot;Bence o, bilirsiniz, mutlu bir fahişeydi.&quot;</p>
<p>Yüzü kızardı bunu söylerken. &quot;Sanırım yaptığından hoşlanıyordu. Aslında bundan eminim. Yaşadığı hayattan, erkeklerden, her şeyden, bütün bunlardan zevk alıyordu.&quot;</p>
<p>Marcia Thal'dan beklediğimden fazlasını elde etmiştim. Belki de ihtiyacım olan kadar.</p>
<p>Ne zaman duracağınızı bilmek zorundasınız. Asla her şeyi öğrenemezsiniz ama hemen her zaman bildiğinizden fazlasını öğrenirsiniz ve artık öğrendiğiniz her yeni bilginin konu dışı olduğu ve ona harcadığınız zamanın kayıp sayıldığı bir nokta vardır</p>
<p>Indiana'ya uçabilirdim. Kesinlikle daha fazlasını öğrenirdim Ama bitirdiğimde şimdi bildiğimden daha fazlasını öğrenebileceğimi sanmıyordum. Adları ve tarihleri yerlerine koyabilirdim, Wendy Hanniford'la anıları olan insanlarla konuşabilirdim. Ama müşterim için ne elde edebilirdim?</p>
<p>Hesabı istedim. Garson hesabı toplarken Cale Hanniford'u düşündüm ve Marcia Thal'a, Wendy'nin hiç anne babası hakkında konuşup konuşmadığını sordum.</p>
<p>&quot;Bazen babası hakkında konuşurdu.&quot;</p>
<p>&quot;Ne söylerdi?&quot;</p>
<p>&quot;Nasıl biri olduğunu merak ederdi.&quot;</p>
<p>&quot;Onu tanımadığını mı düşünüyordu?&quot;</p>
<p>&quot;Şey, elbette değil. Demek istediğim, benim anladığım kadarıyla babası o doğmadan önce ya da doğduğu sıralarda ölmüş Onu nasıl tanıyabilirdi ki?&quot;</p>
<p>&quot;Üvey babası demek istedim.&quot;</p>
<p>&quot;Ah, hayır Hatırladığım kadarıyla onun hakkında hiç konuşmazdı, onlara yazması ve her şeyin yolunda olduğunu haber vermesi gerektiği dışında bir şey söylememişti. Bunu birkaç kere tekrarladığı için bir türlü yazamadığı izlenimine kapılmıştım.&quot;</p>
<p>Başımı salladım. &quot;Babası hakkında ne söylemişti?&quot;</p>
<p>&quot;Onu aşırı yüceltmesinin dışında pek birse hatırlamıyorum. Bir keresinde Vietnam hakkında konuşuyordu, savaşın hangi hallerde kötü ya da iyi olduğu hakkında bir şeyle söyledi, savaşan erkekler aynı zamanda iyi erkeklerdi ve babasının Kore'de nasıl öldürüldüğünden bahsetti. Ve bir keresinde de 'Eğer yaşıyor olsaydı her şey farklı olurdu' demişti.&quot;</p>
<p>&quot;Nasıl farklı?&quot;</p>
<p>&quot;Bunu söylemedi.&quot;</p>
<p>&nbsp;</p>
</body>
</html>