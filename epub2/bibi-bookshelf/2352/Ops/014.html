<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx858"></a>IX</h1>
<p class="p0"><span class="t9">&nbsp;</span></p>
<p class="p4">Otele geri döndüğümde resepsiyonda bir mesaj vardı. Cale Hanniford on biri çeyrek geçe aramıştı. Onu aramam gerekiyordu. Daha önce de verdiği telefon numarasını bırakmıştı. Büro numarasını.</p>
<p>Odamdan aradım. Öğle yemeğindeydi. Sekreteri dönünce arayacağını söyledi. Ben istemedim; bir saat sonra tekrar deneyeceğimi söyledim.</p>
<p>Telefon bana, J. J. Cottrell, Şti.'ni, Wendy'nin kira dilekçesinde referans olarak gösterdiği şirketi hatırlatmıştı. Numarayı defterimden buldum ve ilk seferinde yanlış çevirme olasılığıma karşı tekrar denedim. Aynı kayıtla karşılaştım. Telefon rehberinden J. J. Cottrell'e baktım ama hiçbir şey bulamadım. Santralı da denedim ama onlarda da bir şey yoktu.</p>
<p>Birkaç dakika düşündüm ve sonra özel bir numarayı çevirdim. Bir kadın açtığında; &quot;Altıncı Şube'den Memur Lewis Pankow&quot; dedim. &quot;Elimde geçici olarak servis dışı olan bir numara var; kimin adına kayıtlı olduğunu bilmek istiyorum.&quot;</p>
<p>Numarayı sordu, ben de verdim. Hatta kalmamı istedi. Geri dönene kadar ahize kulağımda neredeyse on dakika bekledim.</p>
<p>&quot;Bu geçici bir iptal değil&quot; dedi. &quot;Sürekli bir iptal.&quot;</p>
<p>&quot;Numaranın en son kimin adına kayıtlı olduğunu söyleyebilir misiniz?&quot;</p>
<p>&quot;Üzgünüm ama hayır memur bey.&quot;</p>
<p>&quot;Bu bilgiyi dosyada saklamıyor musunuz?&quot;</p>
<p>&quot;Bir yerlerde olması lazım ama onlara bakmaya yetkim yok. Yakınlarda yapılan iptaller bende ama bu en az bir yıl önce yapılmış, o yüzden bende yok. Numaranın şimdiye kadar başkasına devredilmemesine de şaşırdım.&quot; </p>
<p>&quot;Öyleyse tek bildiğiniz bir yıldan uzun süredir servis dışı olduğu.&quot;</p>
<p>Bütün bildiği buydu. Teşekkür ettim ve kapadım. Kendime içki doldurdum, içki bittiğinde Hanniford'un bürosuna geri dönmüş olabileceğine karar verdim. Haklıydım.</p>
<p>Kartpostalları bulmayı başardığını söyledi, ilki New York'tan 4 Haziran'da postalanmıştı. ikincisi ise Miami'den 16 Eylül'de.</p>
<p>&quot;Bunlar sence bir anlama geliyor mu Scudder?&quot;</p>
<p>Haziran başlarında Wendy'nin New York'ta olduğunu söylüyordu. Miami yolculuğuna dairesinin kira kontratını imzalamadan önce gittiğini söylüyordu. Bunların dışında fazla bir şey söylemiyordu.</p>
<p>&quot;Bulmacanın bir parçası daha&quot; dedim. &quot;Kartlar şu anda yanınızda mı?&quot;</p>
<p>&quot;Evet, tam önümdeler.&quot;</p>
<p>&quot;Ne yazdığını okur musunuz?&quot;</p>
<p>&quot;Fazla bir şey yazmıyor&quot; Bekledim. &quot;Şey, onları okumamamın hiçbir nedeni yok. Bu ilk kart; 'Sevgili Anneciğim ve Babacığım. Umarım benim için meraklanmıyorsunuzdur. Her şey iyi. New York'tayım ve bu büyük şehri çok sevdim. Okul çok zor gelmeye başlamıştı. Sizi gördüğümde hepsini açıklarım.'&quot; Sesi çatladı, öksürüp devam etti. &quot;Lütfen endişelenmeyin. Sevgiler, Wendy.&quot;</p>
<p>&quot;Ve diğer kart?&quot;</p>
<p>&quot;Onda da farklı bir şey yok. 'Sevgili Anneciğim ve Babacığım, iyisiniz, değil mi? Her zaman Florida'nın kışın gidilecek bir yer olduğunu düşünmüşümdür ama şu anda da harika. Yakında görüşürüz. Sevgiler; Wendy.&quot;</p>
<p>İşlerin nasıl gittiğini sordu. Bu soruya nasıl cevap vereceğimi bilmiyordum. Birçok küçük parçayı birleştirmekle meşgul olduğumu ve ona ne zaman bir şeyler gösterebileceğimi bilmediğimi söyledim. &quot;Wendy, Vanderpoel ortaya çıkmadan önce birkaç ay boyunca dairesini bir kızla paylaşmış.&quot;</p>
<p>&quot;O da bir fahişe miymiş?&quot;</p>
<p>&quot;Bilmiyorum. Şüpheleniyorum ama emin değilim. Yarın onu göreceğim. Anlaşılan Wendy'yi kolejden tanıyormuş. Marda Haisel adında bir arkadaşından hiç bahsetmiş miydi?&quot;</p>
<p>&quot;Maisel? Hiç sanmıyorum.&quot;</p>
<p>&quot;Öbür kolej arkadaşlarının isimlerini biliyor musunuz?&quot;</p>
<p>&quot;Bildiğimi sanmıyorum. Bir düşüneyim. Onlara ilk isimleriyle hitap ettiğini hatırlıyorum ama aklımda kalmamışlar&quot;</p>
<p>&quot;Büyük bir olasılıkla önemsizdin Cottrell ismi sizin için bir anlama geliyor mu?&quot;</p>
<p>&quot;Cottrell?&quot; Heceledim, yüksek sesle tekrar etti. &quot;Hayır; benim için hiçbir anlama gelmiyor. Gelmeli miydi?&quot;</p>
<p>&quot;Wendy, kira kontratını imzalarken bu şirketi iş referansı olarak kullanmış. Böyle bir şirket yokmuş gibi görünüyor&quot;</p>
<p>&quot;Neden duymuş olabileceğimi düşündünüz?&quot;</p>
<p>&quot;Yalnızca karanlıkta bir atıştı. Bunu son zamanlarda oldukça sık yapıyorum Bay Hanniford. Wendy iyi bir aşçı mıydı?&quot;</p>
<p>&quot;Wendy mi? Bildiğim kadarıyla hayır. Belki de kolejde yemekle ilgilenmeye başlamış olabilir. Ama evdeyken yağlı ekmek üzerine reçel sürmek dışında lezzetli bir şey yaptığını hiç görmedim. Neden?&quot;</p>
<p>&quot;Bir nedeni yok.&quot;</p>
<p>Diğer telefonu çaldı ve bana başka bir şey olup olmadığını sordu. Tam bir şey olmadığını söyleyecekken, aslında ilk baştan düşünmem gerekeni hatırladım. &quot;Kartpostallar&quot; dedim.</p>
<p>&quot;Ne olmuş onlara?&quot;</p>
<p>&quot;Diğer yüzlerinde ne var?&quot;</p>
<p>&quot;Diğer yüzlerinde mi?&quot;</p>
<p>&quot;Resimli kart değiller mi? Arkalarını çevirin. Diğer yüzlerinde ne olduğunu bilmek istiyorum.&quot;</p>
<p>&quot;Anladım. Grant's Tomb var. Bu da bulmacanın önemli bir parçası mı Scudder?&quot;</p>
<p>Alayını önemsemedim. &quot;Bu New York olanı&quot; dedim. &quot;Ben Miami olanıyla ilgiliyim.&quot;</p>
<p>&quot;Bu bir otel.&quot;</p>
<p>&quot;Hangi otel?&quot;</p>
<p>&quot;Vay canına. Bunu hiç düşünmemiştim. Bir anlama gelebilir, değil mi?&quot;</p>
<p>&quot;Hangi otel Bay Hanniford?&quot;</p>
<p>&quot;Eden Roc. Sence önemli bir ipucu mu?&quot;</p>
<p>Değildi.</p>
<p>Eden Roc'un yöneticisini buldum ve bir dolandırıcılık davasını araştıran New York'lu bir polis memuru olduğumu söyledim. 1970 yılı Eylül ayının otel kayıtlarını incelemesini istedim. Klasörlerde Hanniford ya da Cottrell adına kayıtlı bir form bulmaya çalışırken telefonda yarım saat bekledim. Eli boş döndü,</p>
<p>Çok şaşırmamıştım. Onu Miami'ye götüren adam Cott olmak zorunda değildi. O olsa bile, bu onun kayıt formuna çek ismini yazmasını gerektirmezdi. Öyle olsaydı hayat daha k olurdu ama Wendy Hanniford'un hayatı ve ölümü hakkında hiç! şey bu kadar kolay olmamıştı ve ben de her şeyin aniden kolaylaşmasını beklemiyordum.</p>
<p>Bir içki daha doldurdum ve günün geri kalanını kendi halinde geçmesine bıraktım. Çok fazla çabalıyordum, çölde bütün kumu elemeye çalışıyordum, Anlamsızdı, çünkü müşterinin sormadığı soruların yanıtlarını arıyordum. Richie Vanderpoel&rsquo;i kim olduğu ya da neden Wendy'nin üzerine kırmızı çizgiler çizdiği o kadar da önemli değildi. Hanniford'un bütün istediği, kızının zamanlarında yaşadığı hayata dair ipuçlarıydı. Eski Bayan Mai Maisel, yeni Bayan Gerald Thal yarın bunların bir kısmını bulmama yardım edecekti.</p>
<p>Öyleyse o zamana kadar rahat olabilirdim. Gazeteye okuyacak, içkimi içecek ve odamın duvarları üzerime doğru gelmeye başladığında Armstrong'a gidecektim.</p>
<p>Ama yapamadım. Bardağımdaki içkiyle en az, yarım saat oyalandıktan sonra bardağı yıkadım, paltomu giydim ve şehir merkezine inen A trenini yakaladım.</p>
<p>Hafta ortası bir gün öğleden sonra, bir gay barına uğradığınızda neden oraya başka bir ad vermediklerini merak, edersiniz. Geceleri, içki içen ve birbirine takılan iyi bir kalabalık varken gerçekten neşe içindedir. Bu neşe biraz zorlamaymış gibi görünebilir ve altındaki yetersizliğin sessiz umutsuzluğunu hissedebilirsiniz ama gay yine de ortamı en iyi anlatan bir sözcüktün Ancak Perşembe öğleden sonra, saat üç dört civarı, gidecek başka yerleri olmayan bir avuç alkol tüketicisine hizmet veren barmenin yüz ifadesinde işlerin ne kadar kötü olduğunu ve artık iyiye gitmesini de beklemediğini okuduğunuz zamanlar değil,</p>
<p>Barları sırayla dolaştım. Bank Caddesi'ndeki, uzun beyaz saçlı ve kocaman bıyıklı bir adamın birası ılırken tek başına bowling oynadığı bir bodrum katıydı. Batı Onuncu Cadde'deki, üniversitedeki sporcu takımının yeri, zemininde talaş ve tuğla duvarlarında Yunanca yazılar olan büyük bir odaydı. Bethune Sokağı 194 numaranın yalnızca dört blok çevresinde yarım düzine gay barı vardı.</p>
<p>Çok baktılar bana. Polis miydim? Yoksa potansiyel cinsel partner mi? Ya da her ikisi de mi?</p>
<p>Elimde Richie'nin gazete fotoğrafı vardı ve onu bakmak isteyen herkese gösterdim. Neredeyse herkes resmi tanıdı çünkü gazetede görmüşlerdi. Cinayet yeniydi, tam o çevrede olmuştu ve meraklılık sadece hetoreseksüellerin tekelinde değildi. Yani neredeyse hepsi fotoğrafı, bir kısmı da onu çevrede gördüğünü hatırladı ya da hatırladığım söyledi ama onu barlarda gördüğünü söyleyen çıkmadı,</p>
<p>&quot;Elbette buralara sık sık gelmiyorum&quot;u birden fazla duydum. &quot;Arada sırada boğazım kuruduğunda bir bira için uğrarım.&quot;</p>
<p>Sinthia'nın Yeri'ndeki barmen beni hatırladı ve abartılı bir şaşkınlık gösterisi yaptı. &quot;Gözlerim beni aldatıyor mu? Yoksa bu gerçekten bizim Matthew Scudder mı?&quot;</p>
<p>&quot;Merhaba Ken.&quot;</p>
<p>&quot;Sakın bana sonunda döndüğünü söyleme Matt. O domuz ağılını bıraktığını duyunca zaten yeterince şaşırmıştım. Eğer Matthew Scudder eşcinselliğin iyi olduğuna karar vermişse kesinlikle inanamam.&quot;</p>
<p>Yirmi sekiz görünüyordu ve en azından iki katı olmalıydı.; Artık küçük bir şişeden çıkıyor olmasına rağmen sarı saçları onundu. Yakınına geldiğinizde yüzündeki estetik izlerini bilirdiniz ama birkaç metre uzaktan, on beş yıl önce onu reşit olmayan bir genci baştan çıkarmaktan tutukladığım günden bir gün daha yaşlı görünmüyordu. Onu enselediğim için fazla gurur duymamıştım; delikanlı on yedi yaşındaydı ve Ken'den önce, çoktan baştan çıkmıştı. Ancak bir babası vardı ve şikâyetçi olmuştu, ben de Kenny'yi götürmek zorunda kalmıştım. Sonra Ken kendine mükemmel bir avukat tutmuş ve dava düşmüştü.</p>
<p>&quot;İyi görünüyorsun&quot; dedim.</p>
<p>&quot;İçki, tütün ve seks. Bunlar bir delikanlıyı genç tutar&quot;</p>
<p>&quot;Hiç bu delikanlıyı gördün mü?&quot; Gazete fotoğrafını barın üzerine koydum. Baktı ve geri verdi.</p>
<p>&quot;İlginç.&quot;</p>
<p>&quot;Onu hatırladın mı?&quot;</p>
<p>&quot;Geçen hafta yaramazlık yapan genç çocuk değil mi? korkunç hikâye.&quot;</p>
<p>&quot;Evet.&quot;</p>
<p>&quot;Sen nasıl bulaştın?&quot;</p>
<p>&quot;Anlatması zor Onu buralarda hiç gördün mü Kenny?&quot;</p>
<p>Dirseklerini barın üzerine koydu, elleriyle bir V yaptı ve çenesini ellerinin arasına yerleştirdi.</p>
<p>&quot;İlginç dememdeki neden&quot; dedi, &quot;Post yayınladığında da o fotoğraftakini tanıdığımı düşülmüştüm. Yüzlerle ilgili olağanüstü bir belleğim vardır. Diğer anatomik bölgeler için de tabii,&quot;</p>
<p>&quot;Onu daha önce de görmüştün.&quot;</p>
<p>&quot;Öyle sanıyordum ve artık bundan eminim. Ben belleğimi yoklarken sen neden ikimize de içki ısmarlamıyorsun?&quot;</p>
<p>Bara on Dolar bıraktım. Bana burbon koydu, kendine de portakallı bir karışım hazırladı. &quot;Oyalanmıyorum Matthew. O yüzün neler hatırlattığını düşünmeye çalışıyorum. Onu uzun zamandır görmediğimi biliyorum.&quot;</p>
<p>&quot;Ne kadar zamandır?&quot;</p>
<p>&quot;En azından bir yıl.&quot; İçkisinden bir yudum aldı, doğruldu, ellerini ensesinin arkasında birleştirdi ve gözlerini kapattı. &quot;Bir yıl en azından. Şimdi hatırladım. Çok çekiciydi. Ve çok gençti, ilk gelişinde kimliğini görmek istemiştim ve buna da hiç şaşırmamıştı, sanki her zaman yaşını kanıtlamak zorunda kalmışmış gibi.&quot;</p>
<p>&quot;Demek ki yalnızca on dokuzundaydı.&quot;</p>
<p>&quot;Şey, biraz gelişmiş on altı da olabilirdi. Birkaç haftalık bir zaman süresince neredeyse her gece buradaydı. Sonra bir daha görmedim.&quot;</p>
<p>&quot;Onun eşcinsel olduğunu öğrendim.&quot;</p>
<p>&quot;Buraya kızları ayarlamak için gelemezdi, değil mi?&quot;</p>
<p>&quot;Belki de yalnızca bakmıyordu.&quot;</p>
<p>&quot;Bu da olabilir Onlardan da payımızı alırız, öyle değil mi? Ama Richie öyle değildi. Pek fazla içmezdi. Bir votka Collins ister, bütün buz eriyene kadar da bitiremezdi.&quot;</p>
<p>&quot;Pek kârlı bir müşteri değilmiş.&quot;</p>
<p>&quot;Genç ve hoş oldukları zaman fazla para harcayıp harcamamalarına aldırmazsın. Onlar vitrin süsüdür bilirsin. Başkalarını getirirler Hem bizim delikanlı yalnızca bakınmakla kalmıyordu. Bir gece bile buradan yalnız çıktığını hatırlamıyorum.&quot;</p>
<p>Bir müşterinin içkisini tazelemek için barın, diğer tarafına gitti. Geri döndüğünde ona Vanderpoel&rsquo;ü hiç eve götürüp götürmediğini sordum.</p>
<p>&quot;Matthew tatlım, eğer götürmüş olsaydım, hatırlamakta bu kadar zorlanmazdım, değil mi?&quot;</p>
<p>&quot;Zorlanabilirdin.&quot;</p>
<p>&quot;Alçak! Hayır o zamanlar tekeşli takılıyordum. Kaşlarını öyle şüpheli şüpheli kaldırma. Hiç hoş olmuyorsun. Belki beni baştan çıkarabilirdi ama çocuk hoş olmasına rağmen benim tipim değildi.&quot;</p>
<p>&quot;Bense tam senin tipin olduğunu düşünmüştüm.&quot;</p>
<p>&quot;Ah, beni sandığın kadar iyi tanımıyorsun Matthew. Arada sırada canım bir parça piliç ister; bunu inkâr edemem. Allah bilir ya, bu dünyanın en iyi gizlenen sırrı da değildir. Ama beni etkileyen yalnızca gençlik değil, yozlaşmış gençliktir.&quot;</p>
<p>&quot;Öyle mi?&quot;</p>
<p>&quot;Daha olgunlaşmadan yozlaşmışlığın o baş döndürücü havası. Taze meyvelerin şarap içinde çürümesi gibi.&quot;</p>
<p>&quot;Ne kadar çok hoş bir anlatım stilin var.&quot;</p>
<p>&quot;Değil mi? Ama Richard böyle değildi. Onda dokunulmaz bir masumiyet vardı, Onun o gece sekizinci sevgilisi de olsan sanki bir bakireyi baştan çıkarıyormuş gibi hissedersin. Ancak o sevimli oğlan, demin de dediğim gibi, benim tarzım değildi,&quot;</p>
<p>Kendine yeni bir içki hazırladı ve verdiğim paranın üstünden ödedi. Benim hâlâ yeterli burbonum vardı.</p>
<p>&quot;Gecede sekiz sevgili gibi bir şeyler söyledin. Kendini mi satıyordu?&quot;</p>
<p>&quot;Kesinlikle hayır, içkilerinin parasını bile ödetmez, zar zor öderdi. Hoş fazla da içemezdi ya. Gecede bir içki ona yeterdi. Para peşinde değildi anlayacağın.&quot;</p>
<p>&quot;Çok kişiyle mi birlikteydi?&quot;</p>
<p>&quot;Hayır; tek istediği gecede bir partnermiş gibi görünüyordu. Bildiğim kadarıyla böyle.&quot;</p>
<p>&quot;Ve sonra buraya gelmeyi kesti. Neden acaba?&quot;</p>
<p>&quot;Belki de dekora alerji kaptı.&quot;</p>
<p>&quot;Her zaman birlikte çıktığı özel birisi var mıydı?&quot;</p>
<p>Ken başını salladı. &quot;Aynı kişiyle ikinci kere asla. Yaklaşık üç hafta boyunca, on beş on altı kere buraya geldi ve onun aynı kişiyle birlikte olduğunu hiç görmedim. Bilirsin, bu görülmedik bir şey değildir Birçok insan çeşitli takılmaktan hoşlanın Özellikle de genç olanlar.&quot;</p>
<p>&quot;Buraya gelmeyi bıraktığı zamanlarda Wendy Hanniford'la yaşamaya başlamıştı.&quot;</p>
<p>&quot;Onunla birlikte yaşadığını anlamıştım. Ama zamanını hatırlayamam.&quot;</p>
<p>&quot;Sence neden bir kadınla yaşadı Ken?&quot;</p>
<p>&quot;Onu çok iyi tanımıyordum Matt. Ve bir psikiyatr da değilim. Bir psikiyatrım var ama bu tartıştığımız konulardan biri değil.&quot;</p>
<p>&quot;Neden bir eşcinsel, bir kadınla yaşar ki?&quot;</p>
<p>&quot;Allah bilir.&quot;</p>
<p>&quot;Ciddiyim Kenny!&quot;</p>
<p>Barın üzerinde elleriyle ritim tuttu. &quot;Ciddi misin? Tamam. Biliyorsun, biseksüel olabilirdi. Özellikle bu zamanda duyulmadık bir şey değildir. Anladığım kadarıyla heteroseksüeller gay görünüşünü gösteriş için kullanıyorlar. Gayler heteroseksüellikte geçici deneyimlerde bulunuyorlar.&quot; Uzun uzun esnedi. &quot;Korkarım ben umutsuz bir muhafazakârım. Tek bir cins bile benim için yeterince karışık zaten, ikisi birden felaket olurdu.&quot;</p>
<p>&quot;Başka fikirler?&quot;</p>
<p>&quot;Fazla yok. Belki onu tanısaydım Matt. Ama o benim için yalnızca sevimli bir yüzdü.&quot;</p>
<p>&quot;Onu kim tanırdı?&quot;</p>
<p>&quot;Kim kimi tanıyor ki? Sanırım onu yatağa atanlar tanıyordur&quot;</p>
<p>&quot;Onu kimler yatağa attı?&quot;</p>
<p>&quot;Ben onun skorlarını tutmuyordum tatlım. Hem son birkaç aydır burada hızlı bir değişim bunalımı yaşanıyor. Eski kalabalığın, neredeyse tamamı daha yeşil otlaklar aramak için ayrıldı. Bu aralar deri ceketli küçük çocuklarla uğraşıyoruz.&quot; Söylediklerini düşünerek kaşlarını çattı ama sonra kaş çatmanın yüzde çizgiler oluşturduğunu hatırlayarak yüzünü eski haline getirdi, &quot;Bu aralar çektiğimiz tayfaya tapıyorum denilemez. Motorlu çocuklar Bilirsin, kimsenin barımda öldürülmesini istemem, özellikle de değerli bendenizin.&quot;</p>
<p>&quot;Neden bu konuda bir şeyler yapmıyorsun?&quot;</p>
<p>&quot;Açık olmak gerekirse, beni korkutuyorlar.&quot;</p>
<p>İçkimi bitirdim. &quot;Bunu halletmenin kolay bir yolu var.&quot;</p>
<p>&quot;Söyle.&quot;</p>
<p>&quot;Altıncı Şube'ye git ve Teğmen Edward Koehler'la konuş. Sorununu anlat ve barına birkaç baskın yapmasını iste.&quot;</p>
<p>&quot;Şaka yapıyor olmalısın.&quot;</p>
<p>&quot;Bunu bir düşün. Koehler'a birkaç onluk uzat. Elli yeterli olacaktır. Seni birkaç kere basacak ve deri ceketli kalabalığına zor anlar yaşatacaktır. Sana karşı herhangi bir dava açılmayacaktır! Dolayısıyla içki ruhsatın için de bir tehlike oluşturmaz. Motorlu çocuklar da herkes gibidir. Güçlüklere gelemezler. Dadanacakları yeni bir yuva bulacaklardır. Elbette işyerin birkaç hafta kapalı kalacak.&quot;</p>
<p>&quot;Zaten kapalı sayılır. Bu küçük pisliklerin hepsi Biracı ve bahşiş de bırakmıyorlar&quot;</p>
<p>&quot;Öyleyse fazla bir şey kaybetmeyeceksin. Sonra bir iki ay içinde istediğin müşterileri çekmeye başlarsın.&quot;</p>
<p>&quot;Ne kadar da şeytani bir beynin varmış Matthew. Sanırım bu işe yarar.&quot;</p>
<p>&quot;Yaramalı. Ve bana teşekkür etmeye de kalkma. Böyle şeyler daima yapılır.&quot;</p>
<p>&quot;Yani elli Doların bu işi yapacağını mı söylüyorsun?&quot;</p>
<p>&quot;Yapmalı. Benim zamanımda yeterliydi ama son zamanlarda her şeyin fiyatı yükseliyor; rüşvetin bile. Eğer Koehler daha fazlasını istiyorsa, senin bunu anlamanı sağlar.&quot;</p>
<p>&quot;Bundan şüphem yok. Eh, nasıl olsa bu New York polisine ilk para verişim olmayacak. Her Cuma para toplamak için gelirler ve Yılbaşı'nın bana kaça mal olduğunu asla tahmin edemezsin.&quot;</p>
<p>&quot;Evet, edebilirim.&quot;</p>
<p>&quot;Ama onlara, bu işte kalmama izin vermeleri dışında hiçbir şey için para vermedim. Karşılığında bazı şeyler isteyebileceğimi bilmiyordum.&quot;</p>
<p>&quot;Piyasa ekonomisi.&quot;</p>
<p>&quot;Öyle görünüyor. Bunu ben de deneyeceğim ve karşılığında da sana bir içki ısmarlıyorum.&quot;</p>
<p>Bardağımı cömertçe doldurdu. Bardağı elime aldım ve üzerinden onu süzdüm. &quot;Benim için yapabileceğin bir şey daha var&quot; dedim.</p>
<p>&quot;Ah?&quot;</p>
<p>&quot;Etrafa Richie Vanderpoel hakkında bir şeyler sor. Bana isim vermek istemediğini biliyorum. Bunu anlıyorum ama bir bak bakalım, onun nasıl biri olduğu hakkında bilgi edinebilecek misin. Buna çok memnun olurum.&quot;</p>
<p>&quot;Fazla bir şey bekleme.&quot;</p>
<p>&quot;Beklemem.&quot;</p>
<p>Parmaklarını güzel sarı saçları arasında dolaştırdı. &quot;Onun nasıl biri olduğunu gerçekten önemsiyor musun Matt?&quot;</p>
<p>&quot;Evet&quot; dedim. &quot; Kesinlikle önemsiyorum.&quot;</p>
<p>Belki de, yalnızca adlan gay olan barları fazla ziyaret etmemin sonucuydu. Emin değilim ama metroya giderken bir telefon kulübesinde durdum ve defterimdeki bir numaraya baktım.</p>
<p>Telefona bir çeyreklik attım, numarayı çevirdim ve karşımdaki cevap verdiğinde, &quot;Elaine? Matt Scudder&quot; dedim.</p>
<p>&quot;Ah, selam Matt. Nasıl gidiyor?&quot;</p>
<p>&quot;Kötü değil. Bir arkadaş ister misin diye merak ediyordum.&quot;</p>
<p>&quot;Seni görmeyi çok isterim. Bana yarım saat ver olur mu? Tam duşa girmek üzereydim.&quot;</p>
<p>&quot;Elbette.&quot;</p>
<p>Bir kahveyle sandviç aldım ve Post'u okudum. Yeni Belediye Başkanı kendine yardımcı tayin etmekte zorlanıyordu. Araştırma Kurulu yardımcı adaylarının sürekli çeşitli konularda rüşvete bulaştıklarını ortaya çıkarıyordu. Bunun kesin bir çözümü vardı ve Belediye Başkanı eninde sonunda bunu bulacaktı. Araştırma Kurulu'ndan kurtulması gerekecekti.</p>
<p>Dünkü gazete baskıya girdiğinden beri bazı vatandaşlar birbirlerini öldürmüşlerdi, iki izinli devriye polisi Woodside'daki bir barda içmiş, sonra birbirlerini görev tabancalarıyla vurmuştu. Biri ölmüştü, diğerinin durumu ise kritikti. Çocuğuna kötü davranmaktan her biri doksanar gün hapis yatan bir adam ve kadın, açtıkları velayet davasını kazanmışlar ve çocuğun velayetini ona üç buçuk yıldır bakan koruyucu anne ve babasından almışlardı. Batı, Beşinci Cadde'deki bir apartmanın çatısında genç bir oğlanın çıplak cesedi bulunmuştu. Çocuğun göğsüne X işareti oyulmuştu bu işi yapan büyük bir olasılıkla çocuğun kollarını, bacaklarını ve kafasını vücudundan ayıran kişiyle aynıydı.</p>
<p>Gazeteyi masaya bıraktım ve bir taksiye bindim. Elli Birinci ve Elli İkinci Caddelerin arasında güzel bir binada yaşıyordu. Kapıcı beklendiğimi onaylattıktan sonra başıyla asansörü işaret etti. Beni kapıda bekliyordu; kraliyet mavisi etek ve ıhlamur yeşili bluz giymişti. Kulağında altın küpeler vardı ve zengin misk kokulu bir parfüm sürmüştü. Kapıyı kapayıp sürgüyü takarken paltomu bir Eames sandalyesinin üzerine attım. Beni öpmek için kollarımın arasına süzüldü ve küçük bedenini benimkini yasladı. &quot;Mmmm&quot; dedi. &quot;Bu hoş.&quot;</p>
<p>&quot;İyi görünüyorsun Elaine.&quot;</p>
<p>&quot;Dur, sana bir bakayım. Sen de kötü görünmüyorsun, her zamanki gibi sert ve güçlüsün. Nasılsın?&quot;</p>
<p>&quot;Oldukça iyi.&quot;</p>
<p>&quot;İşlerin yoğun mu?&quot;</p>
<p>&quot;Evet.&quot;</p>
<p>Müzik setinden bir oda müziği yayılıyordu. Plağın sonuna gelmişti, koltuğa oturdum, pikaba doğru yürüyüşünü ve plağı ters çevirişini izledim. Kalçalarının doğal olarak mı yoksa sadece benim için mi sallandığını merak ettim. Bunu hep merak etmişimdir</p>
<p>Bu odadan hoşlanırdım. Beyaz, duvardan duvara tüylü bir halı, göründüklerinden daha rahat ve sade modern mobilyalar; yumuşak temel renkler Duvarlarda bir iki soyut tablo. Böyle bir odada yaşayamazdım ama, ara sıra içinde zaman geçirmekten hoşlanıyordum.</p>
<p>&quot;İçki?&quot;</p>
<p>&quot;Şimdi değil.&quot;</p>
<p>Kanepede yanıma oturdu, okuduğu kitaplardan ve gördüğü filmlerden bahsetti. Sohbet edecek konu bulmakta çok becerikliydi. Sanırım olmalıydı da.</p>
<p>Birkaç kere öpüştük, göğüslerine dokundum ve elimi yavaşça aşağılara indirdim. Hafifçe mırıldandı.</p>
<p>&quot;Yatağa gelmek ister misin Matt?&quot;</p>
<p>&quot;Elbette.&quot;</p>
<p>Yatak odası küçük ve biraz daha az renkliydi. Küçük, renkli camlı bir lambayı yaktı ve tavandaki ışığı kapattı. Soyunduk ve kocaman yatağa uzandık.</p>
<p>Ilıktı, gençti, istekliydi, cildi yumuşak ve parfümlü, vücudundaki kaslar sıkıydı. Elleri ve ağzı zekiydi. Ama işe yaramıyordu, birkaç dakika sonra ondan uzaklaştım ve omzuna yavaşça dokundum.</p>
<p>&quot;Rahatla tatlım.&quot;</p>
<p>&quot;Hayır, işe yaramayacak&quot; dedim.</p>
<p>&quot;Yapabileceğim bir şey var mı?&quot;</p>
<p>Başımı salladım.</p>
<p>&quot;Çok mu içtin?&quot;</p>
<p>O yüzden değildi. Konsantre olmaktan çok uzaktım. &quot;Belki de&quot; dedim.</p>
<p>&quot;Bazen olur böyle.&quot;</p>
<p>&quot;Belki de benim için ayın yanlış günüydü.&quot;</p>
<p>Güldü. &quot;Evet, belki de reglsin.&quot;</p>
<p>&quot;Öyle olmalı.&quot;</p>
<p>Giysilerimizi giydik. Cüzdanımdan üç onluk çıkardım ve komodinin üzerine koydum. Her zamanki gibi fark etmemiş gibi göründü.</p>
<p>&quot;Şimdi bir içki ister misin?&quot;</p>
<p>&quot;Evet. Sanırım. Eğer varsa burbon olsun.&quot;</p>
<p>Yoktu. Skoç vardı ve ona razı oldum. Kendine bir bardak süt doldurdu ve bir süre hiçbir şey söylemeden birlikte kanepede oturup müzik dinledik. Sanki sevişmişiz gibi rahatladığımı hissettim.</p>
<p>&quot;Bu günlerde çalışıyor musun Matt?&quot;</p>
<p>&quot;Evet.&quot;</p>
<p>&quot;Eh, herkes çalışmak zorundadır.&quot;</p>
<p>&quot;Evet.&quot;</p>
<p>Paketinden bir sigara çıkardı, yaktım. &quot;Kafanda bazı şeyler var&quot; dedi. &quot;Nedeni bu olmalı.&quot;</p>
<p>&quot;Büyük bir olasılıkla haklısın.&quot;</p>
<p>&quot;Haklı olduğumu biliyorum. Konuşmak ister misin?&quot;</p>
<p>&quot;Pek değil.&quot;</p>
<p>&quot;Tamam.&quot;</p>
<p>Telefon çaldı, yatak odasından cevap verdi. Geri döndüğünde, hiç bir erkekle birlikte yaşayıp yaşamadığını sordum.</p>
<p>&quot;Bir pezevenkle mi demek istiyorsun? Asla yaşamadım ve asla da yaşamam.&quot;</p>
<p>&quot;Bir erkek arkadaşta demek istedim.&quot;</p>
<p>&quot;Asla. Bu işte erkek arkadaşlarının olması komiktir. Her zaman pezevenge dönüşürler.&quot;</p>
<p>&quot;Gerçekten mi?&quot;</p>
<p>&quot;Evet. Bir çok kız tanıyorum. 'Ah, o pezevengim değil, o benim erkek arkadaşım.' Ama bu erkekler her zaman pezevenklik ve erkek arkadaşlık arasında kalırlar, arasında kaldıkları için hayatlarının parasını kazanırlar ve kız her şeyi öder. Ama o pezevenk değil, yalnızca erkek arkadaştın Öyle kızlar kendilerini kandırmada oldukça başarılıdır. Ben kendimi kandırmada çok beceriksizim. Bu yüzden denemiyorum bile.&quot;</p>
<p>&quot;Aferin sana.&quot;</p>
<p>&quot;Erkek arkadaşları besleyemem. Yaşlılık günlerim için yatırım yapmakla meşgulüm.&quot;</p>
<p>&quot;Gayrimenkul mü?&quot;</p>
<p>&quot;Evet. Queens'te apartman daireleri. Borsa onların olsun, ben ulaşabileceğim ve dokunabileceğim şeyler istiyorum.&quot;</p>
<p>&quot;Seni bir ev sahibesi olarak düşünmek çok garip.&quot;</p>
<p>&quot;Evet, ancak ben asla kiracılarla ya da başka şeylerle uğraşmıyorum. Bunları benim için idare eden bir şirket var.&quot;</p>
<p>Şirketin Bowdoin idari İşler olup olmadığını merak ettim ama sormadım. Yatak odasını yeniden denemek isteyip istemediğimi sordu. İstemediğimi söyledim.</p>
<p>&quot;Acele ettirmek istemem ama otuz dakika içinde bir arkadaşımı bekliyorum.&quot;</p>
<p>&quot;Tamam.&quot;</p>
<p>İstersen bir içki daha al.&quot;</p>
<p>'Hayır, yola koyulma zamanı geldi.&quot;</p>
<p>Benimle kapıya kadar geldi, paltomu tuttu. Onu öptüm.</p>
<p>&quot;Bir daha ziyaretlerin arasına bu kadar uzun zaman bırakma.&quot;</p>
<p>&quot;Kendine iyi bak Elaine.&quot;</p>
<p>&quot;Ah, bakarım.&quot;</p>
<p>&nbsp;</p>
</body>
</html>