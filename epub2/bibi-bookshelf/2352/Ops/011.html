<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx551"></a>VI</h1>
<p class="p0"><span class="t9">&nbsp;</span></p>
<p class="p4">Peder Martin Vanderpoel beni görmek istemedi. &quot;Gazetecilerle yeterince konuştum&quot; dedi. &quot;Size hiç zaman ayıramam Bay Scudder. Cemaatime karşı sorumluluklarım var. Geri kalan zamanlarda da kendimi dua etmeye ve meditasyona adama ihtiyacı duyuyorum.</p>
<p>Bu duyguyu biliyordum. Gazeteci olmadığımı ve öldürülen; kızın babası Cale Hanniford'u temsil ettiğimi açıkladım.</p>
<p>&quot;Anlıyorum&quot; dedi.</p>
<p>&quot;Fazla zamanınızı almayacağım Peder Vanderpoel. Bay Hanniford da sizin gibi kaybının ıstırabını çekiyor. Manevi olarak, kızını daha öldürülmeden önce kaybetmişti. Ve şimdi hakkında daha fazlasını öğrenmek istiyor.&quot;</p>
<p>&quot;Korkarım ki ben zayıf bir bilgi kaynağıyım.&quot;</p>
<p>&quot;Bana sizi görmek istediğini söyledi efendim.&quot;</p>
<p>Uzun bir duraklama oldu. Bir an için hattın kesildiğini düşündüm. Sonra konuşmaya başladı. &quot;Reddedilmesi çok zor bir istek. Korkarım bu öğleden sonra kilisenin işleriyle uğraşacağım. Belki bu akşam?&quot;</p>
<p>&quot;Bu akşam uygundur.&quot;</p>
<p>&quot;Sizde kilisenin adresi var mı? Papaz evi hemen bitişiğindedir. Sizi bekleyeceğim, saat sekiz diyelim mi?&quot;</p>
<p>Sekizin iyi olduğunu söyledim. Bir çeyreklik daha bulup başka bir numarayı aradım ve aradığım adam Richard Vanderpoe hakkında konuşma konusunda daha az ketum biriydi. Aslında o kadar istekliydi ki arar aramaz hemen gelmemi istedi.</p>
<p>Adı George Topakyan'dı, kardeşiyle birlikte kurduğu Topakyan ve Topakyan Avukatlık Şirketi vardı. Ofisi Madison Bulvarı'nda aşağı Kırklardaydı. Duvardaki çerçeveli diplomalar yirmi yıl önce Şehir Koleji'nden mezun olduğunu ve daha sonra Fordham Hukuk'a gittiğini gösteriyordu.</p>
<p>Kısa boylu, ince ve esmer görünüşlü bir adamdı. Beni kırmızı deri bir koltuğa oturtup kahve isteyip istemediğimi sordu. Kahvenin iyi olacağını söyledim. Dahili telefondan sekreterine ikimiz için kahve getirmesini söyledi. Kız kahveleri hazırlarken, Topakyan kardeşi ve kendisinin çoğunlukla emlak davalarına ağırlık verdiklerini anlattı. Ele aldıkları suç davaları, sürekli müvekkillerinin dışında yalnızca mahkemelerin ataması sonucuydu. Bunların çoğu, mahkeme onu Richard Vanderpoel'un davasına avukat olarak atayana kadar yankesicilik, hafif saldırı, uyuşturucu kullanmak gibi önemsiz suçları içeriyordu.</p>
<p>&quot;Bu işten kurtulmayı bekliyordum&quot; dedi. &quot;Babası bir rahipti ve benim yerime geçmesi için bir suç avukatı ayarlamıştı bile. Ama Vanderpoel&rsquo;ü görmeye gittim.&quot;</p>
<p>&quot;Onu ne zaman gördünüz?&quot;</p>
<p>&quot;Cuma öğleden sonra, geç saatlerde.&quot; İşaret parmağıyla burnunun kenarını kaşıdı. &quot;Sanırım onu daha önce de görebilirdim.&quot;</p>
<p>&quot;Ama yapmadınız.&quot;</p>
<p>&quot;Hayır. Geciktirdim.&quot; Düşünceli bir biçimde bana baktı. &quot;Başkasının yerime geçmesini umuyordum&quot; dedi. &quot;Ve bu yakın bir zamanda gerçekleşecekse, boşu boşuna zaman kaybetmek istemedim. Ve tek neden de bu değildi.&quot;</p>
<p>&quot;Ne demek istiyorsunuz?&quot;</p>
<p>&quot;O orospu çocuğunu görmek istemiyordum.&quot;</p>
<p>Masasından kalktı ve pencereye doğru yürüdü. Bir süre jaluzinin ipleriyle oynadı. Bekledim, içini çekti ve döndü.</p>
<p>&quot;Ortada korkunç bir cinayet işleyen, genç bir kadını ölene dek bıçaklayan bir adam vardı. Onu görmek istemedim. Bunu anlamak çok mu zor?&quot;</p>
<p>&quot;Hiç değil.&quot;</p>
<p>&quot;Beni rahatsız ediyordu. Ben avukatım, ne yapmış ya da yapmamış olduklarına bakmadan insanları temsil etmekle yükümlüyüm. Atandığım bu davayı derhal ele almalı, onun için eri iyi savunmayı yapmalıydım. Müvekkilimi, daha onunla konuşmadan suçlu olarak yargılamamalıydım.&quot; Masasına döndü ve oturdu. &quot;Ama bunu yaptım. Polis onu tam suç mahallinde yakalamıştı, Mahkemeye kadar götürseydim polisin bulgularına meydan okurdum ama kendi kafamda o piç kurusunu çoktan yargılamış ve suçlu bulmuştum. Davanın elimden alınmasıyla ilgili beklentilerim de olduğu için Vanderpoel'i görmekten kaçındım.&quot;</p>
<p>&quot;Ama sonuçta o Cuma öğleden sonra gittiniz.&quot;</p>
<p>&quot;Evet. Tombs'daki hücresindeydi.&quot;</p>
<p>&quot;Demek onu hücresinde gördünüz.&quot;</p>
<p>&quot;Evet. Çevreme pek dikkat etmem. Nihayet Kadınlar Hapishanesi'ni yıktılar. Yıllar önce karım ve ben Village'de yaşarken her gün önünden yürüyerek geçerdik. Korkunç bir yer&quot;</p>
<p>&quot;Biliyorum.&quot;</p>
<p>&quot;Aynı şeyi Tombs'a da yapmalarını isterdim.&quot; Yine burnunun kenarına dokundu. &quot;Sanırım zavallı piç kurusunun kendini astığı kalorifer borusunu gördüm. Ve o işi yapmak için kullandığı yatak çarşaflarını. Konuşurken yatağında oturdu. Bana oturmam için sandalyeyi verdi.&quot;</p>
<p>&quot;Yanında ne kadar kaldınız?&quot;</p>
<p>&quot;Yarım saatten fazla olduğunu sanmıyorum. Bana çok daha uzun gelmişti.&quot;</p>
<p>&quot;Konuştu mu?&quot;</p>
<p>&quot;İlk başta hayır. Düşünceleri başka bir yerdeydi. Ona ulaşmaya çalıştım ama pek başaramadım. Gözlerinde sanki kendi kendiyle yoğun bir diyalog içindeymiş gibi bir, ifade vardı. Onu açmaya çalıştım ve aynı zamanda, eğer fırsatım olursa uygulayacağım savunmayı planlıyordum. Bu fırsata sahip olmayı da beklemiyordum doğrusu. Kuramsal bir egzersizden başka bir şey değildi yaptığım. Delilik savunmasını denemeye hemen hemen karar vermiştim.&quot;</p>
<p>&quot;Herkes onun deli olduğuna inanmış görünüyor.&quot;</p>
<p>&quot;Söylediğinizle yasal delilik arasında fark vardır. Buradaki, uzmanların savaşı haline gelir, siz kendi şahitlerinizi, davacı da kendininkilerini sıralar. Her neyse onunla konuşmayı sürdürdüm, yalnızca konuşmaya ikna etmeye çalışıyordum. Sonra bir ara bana döndü ve benim nereden geldiğimi merak eder gibi baktı, sanki daha önce odada olduğumu fark etmemiş gibi. Kim olduğumu sordu ve ben söylediğim her şeyi bir kere daha tekrar ettim.&quot;</p>
<p>&quot;Mantıklı görünüyor muydu?&quot;</p>
<p>Topakyan soruyu düşündü. &quot;Mantıklı göründüğünü sanmıyorum&quot; dedi. &quot;Mantıklıymış gibi davranmaya çalışıyordu.&quot;</p>
<p>&quot;Ne söyledi?&quot;</p>
<p>&quot;Tam olarak hatırlamayı isterdim. Hanniford'u öldürüp öldürmediğini sordum. O ise, bir dakika, düşünmeme izin verin... 'Kendi kendine yapamazdı' dedi.&quot;</p>
<p>'&quot;Kendi kendine yapamazdı.'&quot;</p>
<p>&quot;Sanırım böyle söylemişti. Kızı öldürdüğünü hatırlayıp hatırlamadığını sordum, Hatırlamadığını iddia etti. Karnının ağrıdığını söyledi. Ben ilk önce, konuşmamız sırasında karnının ağrıdığını sandım ama sonra cinayet günü karın ağrısı çektiğini anladım.&quot;</p>
<p>&quot;Hazımsızlık yüzünden işten erken çıkmış.&quot;</p>
<p>&quot;O, karın ağrısını hatırlıyordu. Karnının ağrıdığını ve dairesine gittiğini söyledi. Sonra sürekli kandan konuşmaya başladı. 'Küvetteydi ve her yerde kan vardı' dedi. Ben kızı yatakta bulduklarını sanıyordum.&quot;</p>
<p>&quot;Evet.&quot;</p>
<p>&quot;Küvette ya da başka bir yerde değil miydi?&quot;</p>
<p>&quot;Polis raporlarına göre yatakta öldürülmüştü.&quot;</p>
<p>Kafasını salladı. &quot;Kafası çok karışıktı. Kızın küvette ve her yerin kan içinde olduğunu söyledi. Kızı öldürüp öldürmediğini sordum, bunu birkaç kere sordum ve bana tam olarak bir yanıt vermedi. Bazen kızı öldürdüğünü hatırlamadığını söyledi. Bazen de onu öldürmüş olması gerektiğini, çünkü onun bunu kendi kendine yapmış olamayacağını söyledi.&quot;</p>
<p>&quot;O zaman bunu bir kereden fazla söyledi.&quot;</p>
<p>&quot;Birkaç kere.&quot;</p>
<p>&quot;Bu ilginç.&quot;</p>
<p>&quot;Öyle mi?&quot; Topakyan omzunu silkti. &quot;Bana yalan söylediğini sanmıyorum. Demek istediğim, kızı öldürdüğünü hatırladığına inanmıyorum. Çünkü başka bir şeyi, çok daha kötü bir şeyi itiraf etti.&quot;</p>
<p>&quot;Neyi?&quot;</p>
<p>&quot;Onunla seks yaptığını.&quot;</p>
<p>&quot;Bu öldürmekten daha mı kötü?&quot;</p>
<p>&quot;Sonradan seks yaptığını.&quot;</p>
<p>&quot;Ah.&quot;</p>
<p>&quot;Bunu gizlemek için hiçbir çaba göstermedi. Kızı kendi kanı içinde yatarken bulduğunu ve onunla seks yaptığını söyledi.&quot;</p>
<p>&quot;Hangi kelimeleri kullandı?&quot;</p>
<p>&quot;Tam olarak bilmiyorum. Seksle ilgili olarak mı demek istiyorsunuz? Onu becerdiğini söyledi.&quot;</p>
<p>&quot;Öldükten sonra mı?&quot;</p>
<p>&quot;Anlaşılan.&quot;</p>
<p>&quot;Ve bunu hatırlamakta hiç zorlanmadı mı?&quot;</p>
<p>&quot;Hiç. Onunla cinayetten önce mi sonra mı yattığını bilmiyorum. Otopside bu konuda bir şey çıkmamış mı?&quot;</p>
<p>&quot;Çıkmış olsa bile raporda yazılı değildi, iki eylemin zaman olarak birbirlerine yakın olup olmadıklarını saptayabileceklerinden emin değilim. Neden sordunuz ki?&quot;</p>
<p>&quot;Bilmiyorum. Sürekli ,'Onu becerdim ve öldü' diyordu. Sanki onunla seks yapmış olması onun ölmesinin gerçek nedeniymiş gibi.&quot;</p>
<p>&quot;Ama onu öldürdüğünü hatırlamadı. Sanırım kolaylıkla bilinçaltına atmış olabilir. Ama benim merak ettiğim, neden hepsini bilinçaltına atmadığı. Seks yapmalarını yani. Bunun üzerinden bir kez daha geçelim. Odaya girdiğini ve kızı o halde bulduğunu söyledi?.&quot;</p>
<p>&quot;Her şeyi bütün açıklığıyla hatırlayamıyorum Scudder. Bütün söylediği içeri girdiği ve kızın küvette ölü olduğuydu. Hatta kızın ölü olduğunu bile belirtmedi. Yalnızca kızın kanla dolu bir küvette yattığını söyledi.&quot;</p>
<p>&quot;Ona cinayet silahını sordun mu?&quot;</p>
<p>&quot;Onu ne yaptığını sordum.&quot;</p>
<p>&quot;Ve?&quot;</p>
<p>&quot;Bilmiyordu.&quot;</p>
<p>&quot;Cinayet silahının ne olduğunu sordun mu?&quot;</p>
<p>&quot;Hayır. Sormama gerek yoktu. 'Usturaya ne olduğunu bilmiyorum' demişti,&quot;</p>
<p>&quot;Ustura olduğunu biliyordu?&quot; &quot;Besbelli. Neden bilmesin ki?&quot;</p>
<p>&quot;Elinde tuttuğunu hatırlamıyorsa, ne olduğunu nasıl hatırlayabilir ki?&quot;</p>
<p>&quot;Belki de biri cinayet silahı hakkında konuşurken, ustura olduğunu söylerken duymuştur.&quot;</p>
<p>&quot;Belki&quot; dedim.</p>
<p>Bir süre yürüdüm, biraz güneye, biraz batıya. Bir içki için Otuz Yedinci Sokak civarında Altıncı Cadde'de durdum. Bir iki tabure ötede oturan adam barmene, işsizlik sigortası alan Cadillac'lı zenciler için çalışmaktan nefret ettiğini söylüyordu. Barmen: &quot;Seni mi? Allah aşkına, sen günde sekiz saat buradasın. Senin ödediğin vergi onların jant kapağı almasına bile yetmez&quot; dedi.</p>
<p>Güneybatıya doğru biraz daha yürüyüp bir kiliseye girdim ve bir süre oturdum. Sanırım St. John Kilisesi'ydi. Ön sıraya oturup, günah çıkarma hücresine girip çıkan insanları izledim. Dışarı çıkarken, içeri girerken olduklarından daha farklı? görünmüyorlardı. Günahları küçük, perdeli bir kulübede bırakabilmenin ne kadar güzel olduğunu düşündüm.</p>
<p>Richie Vanderpoel, Wendy Hanniford ve ben ipliklerle oynuyor ve onlardan bir örnek çıkarmaya çalışıyorduk. İçine çekildiğimi hissettiğim bir son yardı ve ona varmak istemiyordum. Yanlıştı, yanlış olmak zorundaydı, beni kendine çektikçe bana verilmiş işi yapamıyordum.</p>
<p>Sırada ne olması gerektiğini biliyordum. Ondan kaçmıştım, ama sürekli bana göz kırpıyordu ve sonsuza kadar kaçamayacağımı da biliyordum. Ve şu an onu yapmak için günün en iyi anıydı. Gece yarısı yapmayı denemekten çok daha iyiydi. .</p>
<p>Ortalıkta birkaç mum yakacak kadar dolandım ve bağış kutusuna biraz para tıktım. Sonra Penn İstasyonu&rsquo;nun önünde bir taksi durdurup sürücüye Bethune Sokağı'na nasıl gidileceğini tarif ettim.</p>
<p>İlk kat kiracıları evde yoktu. İkinci kattaki Bayan Hacken, Wendy ve Richard'la fazla bir ilişkisi olmadığını söyledi. Wendy'nin önceki ev arkadaşının siyah saçlı olduğunu hatırladı. Bazı&quot; geceler radyolarının ya da müzik setlerinin sesini çok açtıklarını ama şikâyet edilecek kadar rahatsız edici olmadığını söyledi. Müzikten hoşlanırdı dedi. Her çeşit müzik severdi; klasik, yan klasik, popüler, bütün müzik türlerini.</p>
<p>Üçüncü kattaki dairenin kapısında asma kilit vardı. Onu; kırmak kolay olurdu ama dikkat çekmeden yapmak olanaksızdı.</p>
<p>Dördüncü kattaki dairede kimse yoktu. Buna sevinmiştim.</p>
<p>Beşinci kata çıktım. Elizabeth Antonelli, kiracıların Mart'a kadar dönmeyeceklerini söylemişti. Zillerini çaldım ve dairenin içini dikkatle dinledim. Hiçbir ses yoktu.</p>
<p>Kapıda dört kilit vardı. Bunlardan biri hemen hemen açılamaz olan Taylor marka bir kilitti. Üçünü, artık bir otomobilim olmadığı için işime yaramayan benzin kredi kartımla açtım. Sonra da Taylor'ı tekmeledim. Kapı açılmadan önce iki kere tekmelemem gerekti.</p>
<p>Diğer üç kilidi arkamdan kilitledim. Kiracılar Taylor'a ne olduğunu anlamaya çalışırken oldukça eğleneceklerdi ama bu onların sorunuydu ve Mart'a kadar da ortaya çıkmayacaktı. Biraz, arandıktan sonra yangın çıkışına açılan pencereyi buldum, açtım ve Hanniford'la Vanderpoel'in dairesine kadar iki kat indim.</p>
<p>Pencere kilitli değildi. Açtım, içeri girdim ve arkamdan kapadım.</p>
<p>Bir saat sonra pencereden yangın merdivenine çıktım. Dördüncü kat dairesinde artık ışık yanıyordu ama geçmem gereken pencerenin perdesi kapalıydı. Yeniden beşinci kat dairesine girdim, hole çıktım, kapıyı arkamdan kapadım ve merdivenlerden inip binadan çıktım. Martin Vanderpoel'le olan randevuma gitmeden önce bir sandviç yemeğe vaktim vardı.</p>
<p>&nbsp;</p>
</body>
</html>