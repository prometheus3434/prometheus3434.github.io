<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t11">&nbsp;</span></p>
<h1 class="h11"><a id="ncx1711"></a>XVI</h1>
<p class="p4">&nbsp;</p>
<p class="p4">&quot;Neden bahsettiğiniz hakkında hiçbir fikrim yok.&quot;</p>
<p>&quot;Bence var efendim.&quot;</p>
<p>&quot;Oğlum korkunç bir cinayet işledi. Eminim o anda ne yaptığının farkında değildi. Yaptıklarını bağışladım ve Tanrı'nın da bağışlaması için dua ettim...&quot;</p>
<p>&quot;Ben cemaatinizden değilim efendim. Ben, hiç kimsenin asla öğrenemeyeceğini düşündüğünüz şeylerin tümünü bilen kişiyim: Oğlunuz kimseyi öldürmemişti, ta ki kendini öldürene kadar&quot; .</p>
<p>Duyduklarını sindirmeye çalışarak uzun bir süre oturdu. Başını biraz eğdi. Duruşu dua ediyormuş gibiydi ama dua ettiğini sanmıyordum. Konuşmaya başladığında ses tonunda kendini : savunmadan çok merak vardı ve kelimeleri neredeyse suçunu' itiraf ediyormuş gibi çıkmıştı.</p>
<p>&quot;Sizi buna... inandıran nedir Bay Scudder?&quot; &quot;Öğrendiğim birçok şey. Ve hepsinin yerine oturması.&quot; &quot;Lütfen anlatın.&quot;</p>
<p>Başımı salladım. Ona anlatmak istiyordum çünkü birilerine: anlatma ihtiyacı duyuyordum. Cale Hanniford'a anlatmamıştım. Trina'ya anlatmaya çok yaklaşmıştım, imalarda bulunmaya' başlamıştım ama sonunda ona da anlatmamıştım.</p>
<p>Vanderpoel, anlatabileceğim tek kişiydi.</p>
<p>&quot;Dava, açılmasıyla kapanması bir olan davalardandı. Bu, polisin görüşüydü ve başka türlü görmenin yolu da yoktu. Ama ben işe cinayeti araştırmak için başlamamıştım. Ben Wendy ve oğlunuz hakkında bir şeyler öğrenmeye çalışarak başlamıştım ve öğrendikçe oğlunuzun onu öldürdüğü fikrini kabul etmek daha 1 zor gelmeye başlamıştı.</p>
<p>Onu duvara çivileyen, kaldırımda her tarafı kana bulanmış bir biçimde dolanması ve histerik davranışlarıydı. Ama bu davranışını bir kenara koyarsanız onun katil olduğu görüşü yıkılmaya başlar işini öğleyin birdenbire bırakmıştı. Bunu önceden planlamamıştı. Bunu ayarlamış da olabilirdi ama işe hazımsızlık çekerek gelmiş ve patronu tarafından izin almaya ikna edilmişti.</p>
<p>Sonra eve, kıza tecavüz edip onu öldürecek ve sokaklarda koşmasına ancak yetecek bir saatte geldi. Gün boyunca garip davranışları olmamıştı. Tek sorunu karın ağrısıydı. Teorik olarak kızın yanına gitti ve kızla ilgili bir şey onu kışkırtıp saldırmasına neden oldu.</p>
<p>Ama o neydi? Ani bir cinsel arzu mu? Birlikte yaşıyorlardı ve istediği zaman onunla yatabilecek durumda olması mantıklı bir varsayımdı. Ve onun hakkında öğrendiğim her yeni bilgiyle, kızla asla sevişmediğinden daha emin hale geldim. Birlikte yaşıyorlardı ama birlikte yatmıyorlardı.&quot;</p>
<p>&quot;Bunu neye dayanarak söylüyorsunuz?&quot;</p>
<p>&quot;Oğlunuz bir eşcinseldi.&quot;</p>
<p>&quot;Bu doğru değil.&quot;</p>
<p>&quot;Korkarım ki öyle.&quot;</p>
<p>&quot;Erkekler arası bu tür ilişkiler Allah katında günah sayılır&quot;</p>
<p>&quot;Olabilir. Ben bu konuda otorite değilim. Richie bir eşcinseldi. Bundan rahatsızlık duyuyordu. Anladığım kadarıyla da her türlü cinsellikten rahatsızlık duymaması imkânsızdı. Siz ve annesi hakkında karışık duyguları vardı ve bu da herhangi bir cinsel ilişkiyi imkânsız kılıyordu.&quot;</p>
<p>Yapay ateşe doğru yürüdüm. Şöminenin de yapay olup olmadığını düşündüm. Geri dönüp Martin Vanderpoel'e baktım. Oturuşunu değiştirmemişti. Hâlâ sandalyesinde, elleri dizlerinde, gözleri ise ayaklarının altındaki halıda, oturuyordu.</p>
<p>&quot;Richie'nin Wendy Hanniford'la ilişkisi onu dengelemişe benziyordu. Yaşantısını yoluna koymaya başlamıştı ve sanırım eskiye göre mutluydu. Sonra bir öğleden sonra geldi ve bir şey onu yüz seksen derece döndürdü. Peki bunu ne yapmış olabilir?&quot; Hiçbir şey söylemedi.</p>
<p>&quot;İçeri girmiş ve onu başka bir erkekle bulmuş olabilir Ama bunun bir anlamı yok çünkü onu neden bu kadar rahatsız etsin ki? Kızın hayatım nasıl kazandığını biliyor olmalıydı, öğleleri o işteyken erkeklerle görüştüğünü. Ayrıca böyle olsaydı, dairede başka bir erkeğin izleri olurdu. Richie usturayı sallamaya başladığında öylece kaçıp gitmezdi.</p>
<p>&quot;Ve Richie usturayı nereden bulmuştu? Elektrikli tıraş makinesi kullanıyordu. Yirmi yaşlarındaki hiçbir erkek usturayla tıraş olmaz. Bazı çocuklar usturayı bıçak yerine taşırlar ama Richie o çocuklardan biri değildi.</p>
<p>&quot;Ve usturayı sonra ne yaptı? Polisler onu pencereden attığını ya da yere düşürdüğünü ve birilerinin onu alıp kaçtığını düşünüyorlar.&quot;</p>
<p>&quot;Bu akla yatkın değil mi Bay Scudder?&quot;</p>
<p>&quot;Evet. Eğer baştan bir usturası olsaydı, evet. Ve ustura yerine bıçak kullanılmış olsaydı da evet. Mutfakta bir sürü bıçak vardı. Ama ben mutfağı gördüm, bütün dolaplar ve çekmeceler güzelce kapatılmıştı ve hiç kimse bir hiddet anında birini katletmek için bir bıçak alıp da arkasından çekmeceyi güzelce kapamayı düşünmez. Hayır, benim için bir anlam ifade eden tek bir senaryo var Richie eve geldi, Wendy'yi ölü ya da ölmek üzere buldu ve bu onu çıldırttı. Bununla başa çıkamadı.&quot;</p>
<p>Baş ağrım tekrar artmaya başlamıştı. Parmaklarımla şakağımı ovdum. Pek işe yaramadı.</p>
<p>&quot;Annesinin Richie çok küçükken öldüğünü söylemiştiniz.&quot;</p>
<p>&quot;Evet.&quot;</p>
<p>&quot;Ama kendini öldürdüğünü söylemediniz.&quot;</p>
<p>&quot;Bunu nasıl öğrendiniz?&quot;</p>
<p>&quot;Kayda değer bir şeyse aramayı göze alan herkes bulabilir: Bu bilgi için fazla araştırmam gerekmedi. Tek yaptığım bakmayı düşünmekti. Karınız kendini küvette bileklerini keserek öldürdü. Ustura mı kullanmıştı?&quot;</p>
<p>Bana baktı.</p>
<p>&quot;Sizin usturanızı mı?&quot;</p>
<p>&quot;Bunun önemli olduğunu sanmıyorum.&quot;</p>
<p>&quot;Sanmıyor musunuz?&quot; Omzumu silktim. &quot;Richie içeri girip annesini bir kan havuzunun içinde ölü bulmuştu. Sonra, on dört yıl sonra, Bethune Sokağı'ndaki dairesine giriyor ve birlikte yaşadığı kadını yatağında ölü buluyor. O da usturayla parçalanmış, o da bir kan gölünün içinde yatıyor.</p>
<p>Bence Wendy Hanniford onun için bazı bakımlardan bir anneydi. İkisi de birbirlerinin hayatlarında değişik roller oynuyorlardı. Ama birdenbire Wendy onun ölü annesi oldu, Richie buna dayanamadı ve daha önce hiç yapmadığı bir şeyi yapmaya karar verdi.&quot;</p>
<p>&quot;Neyi?&quot;</p>
<p>&quot;Onunla ilişkiye girdi. Bu saf, denetleyemeyeceği bir tepkiydi. Giysilerini çıkarmaya bile zaman bulamadı. Üzerine yatıp onunla ilişkiye girdi ve bitirdikten sonra sokağa koşup ciğerlerini patlatacak kadar bağırmaya başladı çünkü zihninde annesiyle ilişkiye girdiği ve annesinin ölü olduğu düşüncesi vardı. Ne düşündüğünü anlayabilirsiniz bayım. Onu becererek öldürdüğünü düşünüyordu.&quot;</p>
<p>&quot;Tanrım&quot; dedi.</p>
<p>Bu kelimeyi daha önce hiç bu tarzda telaffuz edip etmediğini düşündüm.</p>
<p>Baş ağrım gittikçe kötüleşiyordu. Aspirin olup olmadığını sordum. Birinci kattaki banyoyu tarif etti. İlaç dolabında aspirin tabletleri vardı. İki tane alıp yarım bardak suyla içtim.</p>
<p>Oturma odasına döndüğümde pozisyonunu değiştirmemişti. Sandalyeme oturup ona baktım. Konuşacağımız daha çok şey vardı ama kendini toplamasını bekledim.</p>
<p>&quot;Bu olağanüstü Bay Scudder&quot; dedi.</p>
<p>&quot;Evet.&quot;</p>
<p>&quot;Richard'ın masum olabilme olasılığını hiç düşünmemiştim. Yalnızca yaptığını varsaydım. Eğer düşünceleriniz doğruysa...&quot;</p>
<p>&quot;Doğru.&quot;</p>
<p>&quot;Öyleyse bir hiç uğruna öldü.&quot;</p>
<p>&quot;O sizin için öldü bayım. O yakılacak kurban için kuzuydu.&quot;</p>
<p>&quot;O kızı öldürdüğüme gerçekten inanıyor olamazsınız.&quot;</p>
<p>&quot;Öldürdüğünüzü biliyorum efendim.&quot;</p>
<p>&quot;Bunu nasıl bilebilirsiniz?&quot;</p>
<p>&quot;Wendy'le baharda tanışmıştınız.&quot;</p>
<p>&quot;Evet. Hatırladığım kadarıyla bunu son gelişinizde söylemiştim.&quot;</p>
<p>&quot;Richie'nin işte olacağı bir saat seçtiniz. Kızla tanışmak istiyordunuz, çünkü Richie'nin onunla günah içinde yaşadığı fikrinden rahatsız oluyordunuz.&quot;</p>
<p>&quot;Bunları da anlatmıştım.&quot;</p>
<p>&quot;Evet, anlattınız.&quot; Derin bir nefes aldım. &quot;Wendy Hanniford yaşlı erkeklere büyük bir ilgi duyuyordu, onun için baba figürü oluşturan erkeklere. Onu cezbeden erkeklerle bulunduğu ortamlarda özellikle saldırgan oluyordu. Kolejdeki öğretmenlerini baştan çıkarmayı başarmıştı.</p>
<p>&quot;Sizle tanıştı ve sizden etkilendi. Etkili bir erkek figürüsünüz. Sert ve yasaklanmış. Ve her şeyin üzerinde siz Richie'nin gerçek babasıydınız ve Richie'yle Wendy birer kardeş gibi yaşıyorlardı.</p>
<p>&quot;Böylece size bir oyun oynadı. Eminim ne istediğini ifade etmekte çok becerikliydi. Siz de çok kolay bir avdınız. Uzun süredir dul olarak yaşıyordunuz. Yardımcınız yaptığı işte çok iyi olabilirdi ama onu tabii ki potansiyel cinsel partneriniz olarak seçemezdiniz. Son gelişimde, bana geçmişe bakıp Richie'nin iyiliği için tekrar evlenmiş olmayı dilediğinizi söylemiştiniz. Bence kendi iyiliğiniz için tekrar evlenmiş olmayı dilediniz, çünkü böylece Wendy Hanniford için bu kadar kolay bir av olmazdınız.&quot;</p>
<p>&quot;Bunlar yalnızca sizin tahminleriniz Bay Scudder.&quot;</p>
<p>&quot;Onunla yattınız. Bu belki de karınız öldüğünden beri bir başkasıyla ilk yatışınızdı. Bunu bilemem, hem hiçbir şeyi de değiştirmez. Ama onunla yattınız ve bundan da hoşlandınız çünkü gitmeyi sürdürdünüz. Bunun bir günah olduğunu düşünüyordunuz ama bu pek bir şey değiştirmedi çünkü bu günahı işlemeye devam ettiniz.</p>
<p>Ondan kesinlikle nefret ediyordunuz. Öldükten sonra bile bana. onun ne kadar kötü olduğunu söylediniz. O zaman oğlunuzun davranışını haklı çıkarmaya çalıştığınızı sanmıştım. Onun öldürdüğüne inanmıyordum ama sizin öyle düşündüğünüze inandım. Sonra bana suçunu itiraf ettiğini söylediniz.&quot;</p>
<p>Hiçbir şey söylemedi. Eliyle alnındaki terini sildi sonra ellerini cübbesine kuruladı.</p>
<p>&quot;Bunun da bir anlam ifade etmesi gerekmiyordu. Kendinizi Richie'nin tövbekar öldüğüne inandırmaya çalışıyor olabilirdiniz Ya da size gerçekten itiraf etmiş olabilirdi çünkü olaydan sonra yeteri derecede aklı karışmıştı. Her şey aklını karıştırmıştı. Avukatına Wendy'yi banyoda ölü bulduğunu söylemişti. Bir süre düşündükten sonra ise, hatırlayamadığı halde onu öldürmüş olabileceğine karar verebilirdi.</p>
<p>&quot;Ama Wendy hakkında öğrendiğim her yeni şey onu kötü biri olarak görmemi zorlaştırdı. Bazı insanların hayatlarında kötü etkiler bıraktığından şüphem yok. Ama sizin için neden kötüydü? Bunun yalnızca bir açıklaması olabilirdi efendim. Sizi utandığınız bir şeyi yapmaya zorladı. Ve bu sizin daha utanç verici bir şey yapmanıza neden oldu. Onu öldürmenize.</p>
<p>Bunu planladınız. Yanınıza usturanızı aldınız. Ve öldürmeden önce onunla son bir kez cinsel ilişkide bulundunuz,&quot;</p>
<p>&quot;Bu bir yalan.&quot;</p>
<p>&quot;Değil. Hatta ne yaptığınızı bile söyleyebilirim. Otopsi ölümden önce hem oral hem de genital ilişkiye girdiğini söyledi, Richie onunla genital ilişkiye girmişti, öyleyse sizin yaptığınız bütün giysilerinizi çıkartmak, size oral seks yapmasına izin vermek, sonra usturanızı çıkarıp ölene kadar parçalamak, sonra evinize gidip oğlunuzun kendini bunun için asmasına izin vermekti.&quot;</p>
<p>Ayağa kalktım ve ayağımı sandalyesinin önüne koydum, &quot;Size ne düşündüğümü söyleyeyim. Bence siz bir orospu çocuğusunuz. Richie'nin birkaç saat sonra işten eve döneceğini biliyordunuz. Cesedi bulacağını biliyordunuz. Çıldıracağını tahmin edemezdiniz ama polislerin onu tutuklayacağını ve ona yükleneceklerini biliyordunuz. Planı onun üzerine kurdunuz.&quot;</p>
<p>&quot;Hayır.&quot;</p>
<p>&quot;Hayır?&quot;</p>
<p>&quot;Ben... polisi arayacaktım. Cinayeti ad vermeden bildirecektim. Cesedi o hâlâ işteyken bulacaklardı. Olayla hiçbir ilgisi olmadığını bileceklerdi ve onun adı belirsiz cinsel partnerlerinden birini suçlayacaklardı. Asla düşünmeyeceklerdi...&quot;</p>
<p>&quot;Peki neden böyle yapmadınız?&quot;</p>
<p>Nefesini düzenlemeye çalışıyordu. &quot;Apartmandan ayrıldım. Başım dönüyordu... yaptığımdan dolayı sarsılmıştım. Ve sonra Richie'yi eve girerken gördüm. O beni görmedi. Merdivenleri tırmanırken gördüm ve... artık çok geç olduğunu biliyordum. Çoktan daireye girmişti.&quot;</p>
<p>&quot;Yani merdivenleri çıkmasına göz yumdunuz.&quot;</p>
<p>&quot;Evet.&quot;</p>
<p>&quot;Peki ya onu hapishanede görmeye gittiğinizde?&quot;</p>
<p>&quot;Ona anlatmak istedim. Ona... bir şeyler söylemek istedim. Ben... ben yapamadım.&quot;</p>
<p>Öne doğru eğildi ve başını ellerinin arasına aldı.</p>
<p>Bir süre böyle oturmasına izin verdim. Hıçkırmadı, hiçbir ses çıkarmadı, yalnızca ruhunun karanlık bölgelerine bakarak oturdu. Sonunda ayağa kalktım ve ceketimin cebinden küçük bir şişe burbon çıkardım. Kapağını açıp ona teklif ettim.</p>
<p>İstemedi. &quot;Ben alkol kullanmam Bay Scudder.&quot;</p>
<p>&quot;Bence bu özel bir durum.&quot;</p>
<p>&quot;Ben alkol kullanmam. Evimde kullanılmasına da izin vermem.&quot;</p>
<p>Bunu düşündüm ve kural koyacak bir pozisyonda olmadığına karar verdim. Büyük bir yudum aldım.</p>
<p>&quot;Bunların hiçbirini kanıtlayamazsınız&quot; dedi.</p>
<p>&quot;Bundan emin misiniz?&quot;</p>
<p>&quot;Bazıları yalnızca varsayım. Hem de büyük bir kısmı.&quot;</p>
<p>&quot;Henüz hiçbirini yalanlamadınız.&quot;</p>
<p>&quot;Hayır; üstelik onayladım da, değil mi? Ama size söylediğim şeyleri inkâr edeceğim. Elinizde ufacık bir kanıt bile yok.&quot;</p>
<p>&quot;Kesinlikle haklısınız.&quot;</p>
<p>&quot;Öyleyse nereye varmak istediğinizi anlayamıyorum.&quot;</p>
<p>&quot;Hiçbir şey kanıtlayamam. Ama onlara gittiğimde polisler kanıtlayacaklardır. Önceden araştırmak için bir nedenleri yoktu. Cinayet günü yaptıklarınızın hesabını vermenizi isteyerek başlayacaklardır. Yapamayacaksınız. Bu, tek başına hiçbir işe yaramaz ama onları araştırmaya devam etmeleri için cesaretlendirir. Daire hâlâ mühürlü. Önceden parmak izlerini araştırmak için bir nedenleri yoktu. Şimdiyse var ve bir yerlerde parmak izlerinizi bulacaklar. Eminim yüzeyleri silmekle vakit geçirmemişsinizdir.</p>
<p>Usturanızı görmek isteyecekler. Eğer o günden sonra yeni bir tane almışsanız nedenini merak edecekler. Bütün gardrobunuzda kan lekeleri arayacaklar. Sanırım onu öldürürken giysilerinizi çıkarmıştınız ama bir yerlerde mutlaka kan izleri vardır ve yıkayarak hepsini çıkartamazsınız.</p>
<p>&quot;Her defasında yeni bir parçasını birleştirecekler ve bütününe de ihtiyaçları olmayacak çünkü sorgulama sırasında bir an gelecek çatlak vereceksiniz. Ve çatlağınız büyüyecek.&quot;</p>
<p>&quot;Sizin sandığınızdan daha güçlü olabilirim Bay Scudder.&quot;</p>
<p>&quot;Göründüğünüz kadar sağlam değilsiniz. Kırılacaksınız. Ne kadar çok şüpheliyi sorguladığımı bilseniz, Kimlerin kolaylıkla çatlayacağını iyi bilirim. Siz incecik bir buz gibisiniz.&quot;</p>
<p>Baktı ve sonra gözlerini çevirdi.</p>
<p>&quot;Ama sizin çatlayıp çatlamamanız fark etmez, elle tutulur bir dosya oluşturup oluşturmamaları da fark etmez çünkü tek yapmaları gereken araştırmaya başlamak, hapı yutarsınız. Hayatınıza bakın Peder Vanderpoel. Bir kere başladılar mı, bittiniz demektir. Pazar sabahları minbere çıkıp cemaatinize İncil okuyamayacaksınız, insanların gözünden düşeceksiniz.&quot;</p>
<p>Birkaç dakika sessizce oturdu. Şişemi çıkarıp bir yudum daha aldım. İçmek onun dinine karşıydı. Eh, cinayet de benimkine.</p>
<p>&quot;İstediğiniz nedir Bay Scudder? Size zengin bir adam olmadığımı söylemek zorundayım.&quot;</p>
<p>&quot;Efendim?&quot;</p>
<p>&quot;Sanırım düzenli bir ödeme ayarlayabilirim. Fazlasına gücüm yetmez ama...&quot;</p>
<p>&quot;Para istemiyorum.&quot;</p>
<p>&quot;Bana şantaj yapmaya çalışmıyor musunuz?&quot;</p>
<p>&quot;Hayır.&quot;</p>
<p>Çatlarını çattı, şaşırmıştı. &quot;Ama anlamıyorum.&quot;</p>
<p>Düşünmesine izin verdim.</p>
<p>&quot;Polise gitmediniz mi?&quot;</p>
<p>&quot;Hayır&quot;</p>
<p>&quot;Gitmeyi düşünüyor musunuz?&quot;</p>
<p>&quot;Umarım gitmek zorunda kalmam.&quot;</p>
<p>&quot;Ne demek istediğinizi anlamıyorum.&quot;</p>
<p>Küçük bir yudum daha aldım. Kapağını kapadım cebime koydum. Diğer cebimden bir şişe ilaç çıkardım.</p>
<p>&quot;Bunları Bethune Sokağı'ndaki dairenin ecza dolabında buldum. Richie'nindi. On beş ay önce almış. Seconal uyku ilaçları.</p>
<p>Richie'nin uyku sorunu olup olmadığını bilmiyorum ama bunların hiçbirini kullanmamış. Otuz kapsül var Sanırım onları intihar etme maksadıyla aldı. Birçok insan bu tür yanlış başlangıç yapar Bazıları fikirlerini değiştirince ilaçlan atar; bazılarıysa daha sonra yine kendilerini öldürmeye karar verdiklerinde işleri kolaylaştırması için etrafta tutar Ve intihar araçlarının ellerinin altında olmasından güven duyan bazı insanlar da vardır Kendini yok etme düşüncesinin insanları kötü gecelerde yakaladığını söylerler.&quot;</p>
<p>Ona doğru yürüyüp şişeyi sandalyesinin yanındaki sehpaya koydum.</p>
<p>&quot;İçinde yeterince var&quot; dedim. &quot;Eğer biri bunları alır ve uyursa bir daha asla uyanamaz.&quot;</p>
<p>Bana baktı. &quot;Her şeyi önceden hazırlamışsınız.&quot;</p>
<p>&quot;Evet. Başka bir çözüm yolu düşünemedim.&quot;</p>
<p>&quot;Benden hayatıma son vermemi bekliyorsunuz.&quot;</p>
<p>&quot;Hayatınız zaten sona erdi efendim. Tek sorun nasıl son bulacağı.&quot;</p>
<p>&quot;Ve bu ilaçlan alırsam?&quot;</p>
<p>&quot;Bir not bırakın. Oğlunuzun ölümünden sonra umutsuzluğa düştünüz ve kendinizde yaşamı sürdürme gücünü bulamadınız. Bu gerçekten çok da uzak sayılmaz, öyle değil mi?&quot;</p>
<p>&quot;Ve eğer reddedersem?&quot;</p>
<p>&quot;Salı sabahı polis merkezine giderim.&quot;</p>
<p>Birkaç kere derin nefes aldı. &quot;Gerçekten hayatımın sürdürülmesine izin verilmesinin çok mu kötü olacağını düşünüyorsunuz Bay Scudder? Biliyorsunuz, değerli bir işim var ve ben iyi bir rahibim.&quot;</p>
<p>&quot;Belki öylesiniz.&quot;</p>
<p>&quot;Gerçekten, bu dünyada biraz olsun iyilik yapmayı düşünüyorum. Çok değil ama biraz olsun, iyilik yapmaya devam etmem çok mu mantıksız?&quot;</p>
<p>&quot;Hayır&quot;</p>
<p>&quot;Ve ben bir cani değilim, biliyorsunuz. Ben o kızı öldürdüm.&quot;</p>
<p>&quot;Wendy Hanniford'u.&quot;</p>
<p>&quot;Onu öldürdüm. Ah, olayı hesaplanmış soğukkanlı bir cinayet olarak görmekte çok hızlı davrandınız. Kaç kere onu bir daha görmemeye yemin ettiğimi biliyor musunuz? Kaç gece uyuyamayıp arzularımla savaştığımı biliyor musunuz? Peki kaç kere dairesine cebimde bir usturayla gidip, onu parçalama arzusundan son anda döndüğümü ve böylesine vahşice bir günah işleme duygusundan korktuğumu biliyor musunuz? Bunları biliyor musunuz?&quot;</p>
<p>Hiçbir şey söylemedim.</p>
<p>&quot;Onu öldürdüm. Ne olursa olsun asla bir daha birini öldürmeyeceğim. Gerçekten benim toplum için bir tehlike oluşturduğumu düşünüyor musunuz?&quot;</p>
<p>&quot;Evet.&quot;</p>
<p>&quot;Nasıl?&quot;</p>
<p>&quot;Cinayetlerin cezasız kalması toplum için tehlikedir&quot;</p>
<p>&quot;Ama eğer sizin dediğiniz gibi yaparsam hayatıma bu nedenle son verdiğimi kimse bilmeyecek. Kimse cinayet yüzünden cezalandırıldığımı bilmeyecek.&quot;</p>
<p>&quot;Ben bileceğim.&quot;</p>
<p>&quot;Demek siz hem hâkim, hem de jüri olacaksınız. Bu doğru mu?&quot;</p>
<p>&quot;Hayır. Siz olacaksınız efendim.&quot;</p>
<p>Gözlerini kapadı ve arkasına yaslandı. Bir içki daha içmek istedim ama şişeyi cebimden çıkarmadım. Baş ağrım hâlâ oradaydı, henüz etki etmemişti.</p>
<p>&quot;Ben intiharı günah kabul ederim Bay Scudder.&quot;</p>
<p>&quot;Ben de.&quot;</p>
<p>&quot;Siz de mi?&quot;</p>
<p>&quot;Kesinlikle. Eğer böyle düşünmeseydim kendimi yıllar önce öldürürdüm. Ama daha kötü günahlar da vardır&quot;</p>
<p>&quot;Cinayet gibi.&quot;</p>
<p>&quot;Evet, cinayet de onlardan biri.&quot;</p>
<p>Gözlerini bana dikti. &quot;Benim kötü bir adam olduğumu mu düşünüyorsunuz Bay Scudder?&quot;</p>
<p>&quot;Bu konuda bir uzman değilim. İyilik ve kötülük. Bunları ayırt etmede zorlanıyorum.&quot;</p>
<p>&quot;Soruma cevap verin.&quot;</p>
<p>&quot;Sanırım eskiden iyi niyetleriniz vardı. Bir zamanlar öyleydi.&quot;</p>
<p>&quot;Ve Cehennem'in yoluna mı saptım?&quot;</p>
<p>&quot;Yolun nereye gittiğini bilmiyorum ama üzerinde bir çok kaza olduğu bir gerçek, değil mi? Karınız intihar etti. Metresiniz ölene kadar bıçaklandı. Oğlunuz delirdi ve kendini yapmadığı bir şey için astı. Bunlar sizi iyi mi yoksa kötü mü yapar? Bunun kararını kendiniz vereceksiniz.&quot;</p>
<p>&quot;Salı sabahı polise gitmeye niyetlisiniz.&quot;</p>
<p>&quot;Eğer zorunda kalırsam.&quot;</p>
<p>&quot;Ve aksi takdirde sessizliğinizi koruyacaksınız.&quot;</p>
<p>&quot;Evet.&quot;</p>
<p>&quot;Ah, peki ya siz Bay Scudder? Siz iyilik gücü müsünüz yoksa kötülük mü? Eminim bu soruyu kendinize sormuşsunuzdur.&quot;</p>
<p>&quot;Ara sıra.&quot;</p>
<p>&quot;Ne cevap verdiniz?&quot;</p>
<p>&quot;Kararsız.&quot;</p>
<p>&quot;Ve şimdi, bu durumda? Beni kendimi öldürmeye zorlarken?&quot;</p>
<p>&quot;Yaptığım bu değil.&quot;</p>
<p>&quot;Değil mi?&quot;</p>
<p>&quot;Hayır. Kendinizi öldürmenize izin veriyorum. Eğer yapmazsanız bence aptallık edersiniz ama sizi kesinlikle hiçbir şeye zorlamıyorum.&quot;</p>
<p>&nbsp;</p>
</body>
</html>