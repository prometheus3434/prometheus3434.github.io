<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx766"></a>VIII</h1>
<p class="p0"><span class="t9">&nbsp;</span></p>
<p class="p4">Yataktan gökyüzü henüz karanlıkken kalktım. Yatağa birlikte girdiğim baş ağrım hâlâ devam ediyordu. Banyoya gittim, bir iki aspirin içtim ve kendimi sıcak duşun altında durmaya zorladım.</p>
<p>Kurulandığım ve giyindiğim sırada baş ağrım neredeyse geçmiş ve gökyüzü de aydınlanmaya başlamıştı.</p>
<p>Zihnim bir gece önceki konuşmanın parçalarıyla doluydu. Brooklyn'den baş ağrısı ve susuzlukla dönmüş ve ikincisine öncelik tanımıştım. Long Island'dan Anita'yla yaptığım üstünkörü konuşmayı hatırlıyordum: Oğlanlar iyi, şu anda uyuyorlar, New York'a gelmek, seni görmek ve uygunsa gece sende kalmak istiyorlar Bunun harika olacağını ama şu anda bir iş üzerinde çalıştığımı söyledim. &quot;Ayakkabıcının çocukları her zaman yalınayak dolaşır&quot; dedim. Ne demek istediğimi anladığından emin değilim.</p>
<p>Armstrong'un Yeri'ne tam Trina'nın mesaisi bitmek üzereyken gittim. Bir kokteyl ısmarlayıp üzerinde çalışmakta olduğum işten bahsettim. &quot;Annesi beş altı yaşlarındayken ölmüş&quot; dedim. &quot;Bunu bilmiyordum.&quot;</p>
<p>&quot;Ne fark eder ki Matt?&quot;</p>
<p>&quot;Bilmiyorum.&quot;</p>
<p>O gittikten sonra tek başıma oturup bir iki içki daha içtim. Sonlara doğru bir de hamburger alacaktım ama mutfağı çoktan kapamışlardı. Odama kaçta döndüğümü bilmiyorum. Fark edemedim ya da hatırlayamadım.</p>
<p>Yandaki Kırmızı Alev'de bolca kahve eşliğinde kahvaltı ettim. Hanniford'u bürosundan aramayı düşündüm. Sonra biraz bekleyebileceğine karar verdim.</p>
<p>Christopher Caddesi'ndeki postanede memur eski adreslerin yalnızca bir yıl boyunca açık tutulduğunu söyledi. Eski dosyalara bakmasını önerdim, o da bunun onun işi olmadığını, zaman kaybı olduğunu ve zaten işinin başından aşkın olduğunu söyledi. Bu onu, Benjamin Franklin'den bu yana ilk işi başından, aşkın postane memuru yapardı, ima edileni anlayıp bir on dolarlık uzattım. Ya verilen paranın miktarına ya da tartışma dışında bir şey verilmiş olmasına şaşırmış gibiydi. Arka odaya gitti ve birkaç dakika sonra elinde Marcia Maisel'in. York Caddesi yakınındaki; Doğu Seksen Dördüncü Sokak adresiyle geldi.</p>
<p>Yeraltında park yeri ve küçük bir hava alanına hizmet edebilecek lobisi olan yüksek bir binaydı. Çakıl taşları ve plastik bitkileri olan küçük bir çağlayanı bile vardı. Maisel'i kiracı rehberinde bulamadım. Kapıcı adını hiç duymamıştı. Yöneticiyi aradım, adı hatırladı. Kızın birkaç ay önce evlendiğini ve taşındığım1 söyledi. Evlilik soyadı Bayan Gerald Thal'dı. Mamaroneck'teki adresini vardı.</p>
<p>Telefon numarasını Westchester Santralı'ndan aldım ve aradım, ilk üç defada meşgul çaldı. Dördüncüsünde iki kere çaldı ve bir kadın açtı.</p>
<p>&quot;Bayan Thal?&quot; dedim.</p>
<p>&quot;Evet?&quot;</p>
<p>&quot;Adım Matthew Scudder. Sizinle Wendy Hanniford hakkında konuşmak istiyorum.&quot;</p>
<p>Uzun bir sessizlik oldu ve ben doğru kişiyi arayıp aramadığımı düşünmeye başlamıştım. Wendy'nin dairesindeki dolapta üzerinde Marcia Maisel adı ve Bethune Sokağı adresi yazılı bir yığın eski dergi bulmuştum. Bir yerde yanlış bir bağ olması mümkündü; posta memuru yanlış Maisel'i bulmuş, yönetici de dosyasından yanlış kartı çekmiş olabilirdi.</p>
<p>&quot;Benden ne istiyorsunuz?&quot; dedi en sonunda. &quot;Birkaç soru sormak istiyorum.&quot;</p>
<p>&quot;Neden bana?&quot;</p>
<p>&quot;Siz onunla Bethune Sokağı'ndaki dairesinde yaşamıştınız.&quot;</p>
<p>&quot;Bu uzun zaman önceydi.&quot; Çok önce ve başka bir şehirde. Ve kız da ölmüştü. &quot;Wendy'yi yıllardır görmedim. Görsem hatırlayıp hatırlamayacağımı bile bilmiyorum.&quot;</p>
<p>&quot;Ama bir zamanlar onu tanıyordunuz.&quot;</p>
<p>&quot;Ne olmuş? Bekler misiniz? Bir sigara almam gerekiyor&quot; Bekledim. Bir dakika sonra döndü. &quot;Gazeteleri okudum elbette. Onu öldüren çocuk kendini öldürdü, değil mi?&quot;</p>
<p>&quot;Evet.&quot;</p>
<p>&quot;Öyleyse neden beni bunun içine çekiyorsunuz?&quot;</p>
<p>İçine çekilmek istememesi, içine çekmem için yeterli nedendi. Ama özel görevimin içeriğini, Cale Hanniford'un artık bir geleceği olmayan kızının geçmişini bilmek istediğini açıkladım. Bitirdiğimde bazı soruları yanıtlayabileceğini söyledi.</p>
<p>&quot;Bir yıl önce Haziran'da, Bethune Sokağı'ndan Doğu Seksen Dördüncü Cadde'ye taşındınız.&quot;</p>
<p>&quot;Benim hakkımda bu kadar çok şeyi nasıl biliyorsunuz? Neyse, devam edin.&quot;</p>
<p>&quot;Neden taşındığınızı merak ediyorum.&quot;</p>
<p>&quot;Kendime ait bir yer istiyordum.&quot;</p>
<p>&quot;Anlıyorum.&quot;</p>
<p>&quot;Ayrıca işime daha yakındı. İşim Doğu yakasındaydı ve Village'den oraya gitmek bir kâbustu.&quot;</p>
<p>&quot;Wendy'yle aynı daireyi paylaşmaya başlamanız nasıl oldu?&quot;</p>
<p>&quot;Ona büyük gelen bir dairesi ve benim de kalacak bir yere ihtiyacım vardı. O zamanlar iyi bir fikir gibi gelmişti.&quot;</p>
<p>&quot;Ama sonra o kadar da iyi bir fikir olmadığını fark ettiniz.&quot;</p>
<p>&quot;Şey, uzaklığı yüzünden, aynı zamanda mahremiyetime de düşkünümdür&quot;</p>
<p>Benden etkili bir biçimde kurtulmasını sağlayacak her türle yanıtı verecekti. Onunla telefon yerine yüz yüze konuşuyor olmayı isterdim. Aynı zamanda Mamaroneck'e giderek bütün bir günümü öldürmek zorunda kalmamayı da umuyordum.</p>
<p>&quot;Nasıl aynı daireyi paylaştınız?&quot;</p>
<p>&quot;Şimdi söyledim ya, onun bir yeri vardı...&quot;</p>
<p>&quot;Bir ilana mı başvurdunuz?&quot;</p>
<p>&quot;Ah, ne demek istediğinizi anladım. Hayır; gerçeği söylemek gerekirse, ona sokakta rastladım.&quot;</p>
<p>&quot;Önceden tanışıyor muydunuz?&quot;</p>
<p>&quot;Ah, bildiğinizi sanıyordum. Onu kolejden tanıyordum, tanımazdım, asla yakın olmamıştık ama küçük bir kolejdi ve herkes az çok birbirini tanırdı, sonra sokakta rastladım ve konuştuk.&quot;</p>
<p>&quot;Onu kolejden tanıyordunuz.&quot;</p>
<p>&quot;Evet, bildiğinizi sanıyordum. Hakkımda bütün gerçekleri biliyormuşsunuz gibi görünüyordunuz, bunu bilmediğinize şaşırdım.&quot;</p>
<p>&quot;Oraya gelmek ve sizinle konuşmak istiyorum Bayan Thal.&quot;</p>
<p>&quot;Yoo, ben böyle bir şey istemem.&quot;</p>
<p>&quot;Zamanınızı alacağımı biliyorum ama...&quot;</p>
<p>&quot;Ben buna karışmak istemiyorum&quot; dedi. &quot;Bunu anlamıyor musunuz? Allah aşkına, Wendy öldü, değil mi? Öyleyse ona ne yararı olabilir ki? Doğru değil mi?&quot;</p>
<p>&quot;Bayan Thal...&quot;</p>
<p>&quot;Artık kapatıyorum&quot; dedi. Ve kapadı.</p>
<p>Bir gazete aldım, bir kafeye gittim ve kahve ısmarladım. Benden bu kadar kolay kurtulup kurtulamayacağını düşünmesi için ona yarım saat verdim. Sonra numarayı gene çevirdim.</p>
<p>Uzun zaman önce öğrendiğim bir şey. Birinin neden korktuğunu bilmek gerekli değildir. Onun korktuğunu bilmek yeterlidir</p>
<p>İkinci çalışın ortasında telefonu açtı. Bir süre hiçbir şey söylemeden ahizeyi kulağına tuttu. &quot;Alo?&quot; dedi sonra.</p>
<p>&quot;Ben Scudder.&quot;</p>
<p>&quot;Dinle, ben...&quot;</p>
<p>&quot;Bir an için sesini kes de beni dinle. Seninle konuşmaya niyetliyim. Kocanın yanında ya da yalnız konuşuruz.&quot; Sessizlik.</p>
<p>&quot;Şimdi bu konuyu düşün. Otomobil kiralar ve bir saat içinde Mamaroneck'te olabilirim. Ve yine bir saat sonra otomobilime biner ve hayatından çıkarım. Bu kolay yol. Eğer zor yolu istersen bunu da yaparım ama bunun ikimizin de işine yarayacağını sanmıyorum,&quot;</p>
<p>&quot;Ah, Allahım.&quot;</p>
<p>Bunu düşünmesine izin verdim. Oltaya yakalanmıştı ve iğneden kurtulabilmesinin hiçbir yolu yoktu.</p>
<p>&quot;Bugün imkânsız. Bazı arkadaşlarım çaya geliyorlar; her an burada olabilirler&quot; dedi.</p>
<p>&quot;Bu gece?&quot;</p>
<p>&quot;Hayır; Gerry evde olacak. Yarın?&quot;</p>
<p>&quot;Sabah ya da öğleden sonra?&quot;</p>
<p>&quot;Onda doktorla randevum var Sonra boşum.&quot;</p>
<p>&quot;Öğleyin senin yerinde olurum.&quot;</p>
<p>&quot;Hayır. Bekle bir dakika. Eve gelmeni istemiyorum.&quot;</p>
<p>&quot;Bir yer seç o zaman.&quot;</p>
<p>&quot;Bana bir dakika ver, Allah aşkına. Bu çevreyi bilmiyorum bile, yalnızca birkaç ay önce taşındık. Bir düşüneyim. Schuyler Bulvarı'nda bir restoran ve kokteyl salonu var. Adı Carioca. Doktordan çıktıktan sonra öğle yemeği için orada olabilirim.&quot;</p>
<p>&quot;Öğleyin?&quot;</p>
<p>&quot;Tamam. Adresi bilmiyorum ama.&quot;</p>
<p>&quot;Ben bulurum. Schuyler Bulvarı'ndaki Carioca.&quot;</p>
<p>&quot;Evet Adınızı hatırlamıyorum.&quot;</p>
<p>&quot;Scudder Matthew Scudder&quot;</p>
<p>&quot;Sizi nasıl tanıyacağım?&quot;</p>
<p>O ortamda sırıtan adam ben olacağım, diye düşündüm. &quot;Barda kahve içiyor olacağım&quot; dedim.</p>
<p>&quot;Tamam. Umarım birbirimizi bulabiliriz.&quot;</p>
<p>&quot;Bulacağımızdan eminim.&quot;</p>
<p>Bir gece önceki yasadışı girişim Marda Maisel adı dışında bir şey ortaya çıkaramamıştı. Evi araştırırken tam olarak ne aradığımı? bilmemem işimi zorlaştırmıştı. Bir yerlere girdiğinizde kafanızda belirli bir şeyin olması işinizi oldukça kolaylaştırır Ziyaretinizin izlerini arkanızda bırakmayı umursanıyorsanız işiniz daha da kolaylaşır. Örneğin kitapları şöyle bir karıştırıp halıya fırlatmakta özgürseniz, kitap raflarını çok kısa bir zamanda ve etkin bir biçimde elden geçirebilirsiniz. Her cildi düzgünce eski yerindi koymanız gerekiyorsa yirmi dakikalık iş birkaç saat uzayacaktır.</p>
<p>Wendy'nin dairesinde zaten çok kitap yoktu. Olanlara da bakmadım bile, Kasıtlı olarak saklanan bir şeyi aramıyordum. Ne aradığımı bilmiyordum ve gerçeği söylemek gerekirse şimdi de ne: bulduğumdan emin değildim.</p>
<p>Zamanımın çoğunu odalar arasında dolaşarak, sandalyelere oturarak, duvarlara yaslanarak ve bir zamanlar burada yaşamış ikil insanı gözümde canlandırmaya çalışarak geçirdim. Wendy'nin. içinde öldüğü Hollywood tarzı yaylı yatağına baktım. Kanı emmiş çarşafları çıkarmamışlardı, çıkarmalarının da bir anlamı yoktu zaten Yatağın tamamı da kanı çekmişti ve ancak kazıyarak temizlenebilirdi. Bir ara elimde bir parça kurumuş kan pıhtısıyla öylece dururken gözlerimin önünden cemaatine vaaz veren bir rahibin görüntüleri geçti, Banyoya koştum ve bir şey çıkarmadan öğürdüm.</p>
<p>Banyodayken duş perdesini çekip küvete baktım. Etrafında son alman duşun izleri ve dibinde de birkaç tel keçeleşmiş saç vardı ama içinde birinin öldürüldüğünü gösteren hiçbir iz yoktu. Olacağını da sanmıyordum zaten. Richie Vanderpoel'in anlattıkları rasyonel düşünen bir kafadan çıkmışa benzemiyordu.</p>
<p>İlaç dolabı Wendy'nin doğum kontrol hapı kullandığı gerçeğini ortaya çıkardı. Kutunun içinde haftanın günlerini gösteren kadranı olan bir kart vardı, böylece son ne zaman aldığını görebiliyordu. Perşembe gününün hapı yoktu, öyleyse öldüğü gün yaptıklarından birini biliyordum. Hapını içmişti.</p>
<p>Doğum kontrol haplarının yanı sıra, dairedekilerden birinin ya da ikisinin de sağlığına oldukça düşkün olduklarını gösterecek kadar çok organik vitamin şişeleri buldum. Üstünde reçete etiketi olan ufak şişe, Richie'nin saman nezlesinden şikâyetçi olduğunu gösteriyordu. Çok sayıda kozmetik vardı; iki değişik marka deodorant, bacaklar ve koltukaltları için küçük, yüz için ise büyük bir elektrikli tıraş makinesi. Birkaç reçeteli ilaç daha buldum: Richie için Seconal ve Darvon, Wendy için Kilo Kontrolü ve içinde Librium'a benzeyen hapların olduğu etiketsiz bir şişe. ilaçların hâlâ etrafta olmalarına şaşırmıştım. Polisler çoğunlukla cebe atarlar. Ölülerin etrafta bıraktığı paralara elleri gitmeyen adamlar onları ayakta tutacak ya da yatıştıracak küçük ilaçları reddetmekte oldukça başarısızdırlar.</p>
<p>Seconal ve Dex'i yanıma aldım.</p>
<p>Yatak odasındaki şifonyer Wendy'nin giysileriyle doluydu. Büyük bir gardrop değildi ama bazı giysilerde Bloomingdale's ve Lord &amp; Taylor etiketi vardı. Richie'nin giysileri oturma odasındaydı. Odadaki dolaplardan biri onundu, gömleklerini, çoraplarını ve iç çamaşırlarını İspanyol tarzı alçak bir dolapta saklıyordu.</p>
<p>Oturma odasındaki kanepe yatağa dönüştürülebilir türdendi. Açtım ve içinde çarşaf ve battaniyeler buldum. Çarşaflar son yıkanmalarından beri kullanılmamış görünüyordu. Kanepeyi kapadım ve üzerine oturdum.</p>
<p>Mutfak oldukça donanımlıydı: Bakır altlı tavalar, portakal renkli emaye tencereler, tahta bir rafta otuz iki tane ot ve baharat kavanozu. Buzdolabının dondurucusunda birkaç hazır yemek vardı ama geri kalanı tıka basa taze yiyeceklerle doluydu. Dolaplar da öyle. Mutfak, Manhattan standartlarına göre genişti ve ortasında meşeden bir masa vardı. Çevresinde de iki büyük sandalye. Oturdum ve gözümün önünde, birinin enfes yemekler hazırladığı ve ikisinin de masaya oturup afiyetle yedikleri sıcak aile resimleri canlandırdım.</p>
<p>Daireyi, bulmayı umabileceğim yararlı hiçbir şey bulamadan terk ettim. Ne bir adres defteri, ne bir çek defteri, ne iptal edilen çek yığınları, ne de bir banka hesabı. Bütün işlerini nakit olarak idare ettikleri besbelliydi.</p>
<p>Şimdi, bir gün sonra, dairedeki izlenimlerimi Wendy'nin Martin Vanderpoel'in gözündeki şeytani portresiyle birleştirmeydi çalışıyordum. Wendy onu cinselliğiyle tuzağa düşürdüyse, Richie neden oturma odasındaki kanepede uyuyordu? Ve neden bütün daire, böylesine sıcak bir evcillik duygusuyla kaplıydı, yatak odasındaki onca kanın bile boğamadığı huzur dolu bir evcillik.</p>
<p>&nbsp;</p>
</body>
</html>