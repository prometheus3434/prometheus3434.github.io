<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx1342"></a>XIII</h1>
<p class="p0"><span class="t9">&nbsp;</span></p>
<p class="p4">Pek uyuyabildiğimi sanmıyorum. Giysilerimi çıkarıp yatağa girdim. Gözlerimi kapadım ve tam olarak uykuya dalmadan da görebileceğiniz türden bir rüyaya doğru kaydım. Bir rüya olduğunun farkındaydım, bilincim bir kenarda duruyor ve rüyayı isteksiz bir tiyatro eleştirmeni gibi izliyordu. Sonra bir yığın şey bir araya geldi ve artık uyuyamayacağımı anladım, zaten istemiyordum da.</p>
<p>Duşu mümkün olan en yüksek sıcaklığa getirdim, banyonun kapısını kapayıp küvetin kenarına oturarak adeta bir buhar banyosu yarattım. Yaklaşık yarım saat boyunca vücudumdan bitkinliği ve alkolü ter yoluyla attım. Sonra duşun ısısını, altında durmaya dayanabileceğim bir sıcaklığa indirdim. Bitişi bir dakikalık dondurucu suyla yaptım. Bunun gerçekten iyi bir şey olup olmadığını bilmiyorum. Bence yalnızca zor bir şey.</p>
<p>Kurulanıp temiz giysiler giydim. Yatağa oturup telefonu aldım. Allegheny'ye istediğim uçuş seferi vardı. LaGuardia'dan beş kırk beşte ayrılıyordu ve beni gideceğim yere yediyi biraz geçe ulaştıracaktı. Dönüşü açık bir gidiş dönüş bileti ayırttırdım.</p>
<p>Elli Sekiz ile Sekizinci Cadde'nin birleştiği köşedeki Childs bütün gece açıktı. Tuzlanmış sığır eti, yumurta ve bolca kahve aldım.</p>
<p>Bir damalı taksinin arkasına binip şoföre beni havaalanına götürmesini söylediğimde saat neredeyse beş olmuştu.</p>
<p>Uçak Albany'de aktarma yaptı. Bu yüzden yol uzun sürmüştü. Oraya tam zamanında indi. Birkaç kişi indi, birkaçı bindi ve pilot bizi tekrar havalandırdı. Kalktıktan sonra yatay uçuşa geçmeye vaktimiz olmadı, uçak tırmanmayı bitirir bitirmez tekrar inişe geçti. Uçağı Utica pistinde birkaç kez zıplattı ama bu şikâyet etmeye değecek bir şey değildi.</p>
<p>&quot;İyi günler&quot; dedi hosteslerden biri. &quot;Kendinize dikkat edin.&quot;</p>
<p>Dikkat edin.</p>
<p>Bana öyle geliyor ki insanlar bu deyimi yalnızca son bir iki yıldır söylüyor Birdenbire herkes bunu söylemeye başladı, sanki bütün ülke birdenbire dünyamıza dikkat etmemiz gerektiğini fark etmiş gibi.</p>
<p>Dikkat etmeye karar verdim. Ama iyi bir gün geçireceğimden pek emin değildim.</p>
<p>Havaalanından Utica'ya geldiğimde saat yaklaşık yedi buçuktu. On iki gibi Cale Hanniford'u ofisinden aradım. Cevap veren olmadı.</p>
<p>Evini denedim ve karısı cevap verdi. Adımı söyledim, o da kendi adını söyledi. &quot;Bay Scudder&quot; dedi. &quot;Siz, ah, bir ilerleme kaydettiniz mi?&quot;</p>
<p>&quot;Bazı gelişmeler var&quot; dedim.</p>
<p>&quot;Cale'i çağırayım.&quot;</p>
<p>Telefona geldiğinde onu görmek istediğimi söyledim.</p>
<p>&quot;Anlıyorum. Telefonda konuşmak istemediğiniz bir konu mu?&quot;</p>
<p>&quot;Öyle bir şey.&quot;</p>
<p>&quot;Şey, Utica'ya gelebilir misiniz? Gerçekten gerekli olmadıkça benim için New York'a gelmek çok zahmetli oluyor ama siz bu öğleden sonra ya da yarın uçabilirsiniz. Uzun bir uçuş değildir.&quot;</p>
<p>&quot;Biliyorum. Şu anda Utica'dayım zaten.&quot;</p>
<p>&quot;Ah?&quot;</p>
<p>&quot;Jefferson ve Mohawk'ın köşesindeki Rexall eczanesindeyim. Beni buradan alabilirsiniz ve büronuza gideriz.&quot;</p>
<p>&quot;Elbette. On beş dakika sonra?&quot;</p>
<p>&quot;Güzel.&quot;</p>
<p>Lincoln'ü tanıdım, eczanenin önüne park ederken adama yaklaştım. Kapıyı açıp yanına oturdum. Ya evdeyken de her zaman takım elbiseyle dolaşıyordu ya da bu durum için giyme zahmetine katlanmıştı. Takımı koyu mavi ve çizgiliydi.</p>
<p>&quot;Geleceğinizi haber vermeliydiniz&quot; dedi. &quot;Sizi havaalanından alırdım.&quot;</p>
<p>&quot;Böylece şehrinizdeki bazı yerleri görme şansını elde etmiş oldum.&quot;</p>
<p>&quot;Kötü bir yer değildir. New York standartlarına göre oldukça sessiz belki ama bu da o kadar kötü bir şey değil.&quot;</p>
<p>&quot;Hayır, değil.&quot;</p>
<p>&quot;Buraya daha önce gelmiş miydiniz?&quot;</p>
<p>&quot;Bir kere, yıllar önceydi. Yerel polis istediğimiz birini yakalamıştı, ben de onu New York'a götürmek için gelmiştim. Ama yolculuk için tren kullanmıştım.&quot;</p>
<p>&quot;Uçuş nasıl geçti?&quot;</p>
<p>&quot;İyiydi.&quot;</p>
<p>Neden birdenbire damladığımı sormak için ölüyordu ama kendini tutacak kadar görgülü bir insandı. Öğle tatilinde kahve masaya gelene kadar iş konusu açılmaz, biz de bürosuna girene kadar işimizi konuşmayacaktık. Şehrin batı kısmında yer alan Hanniford İlaçlan deposuna şehrin tam göbeğinden geçerek gittik. Yolda kısa bir konuşma yaptık. O, beni ilgilendirebileceğini düşündüğü şeyleri gösterdi, ben de yeterince ilgilenmiş gibi davrandım. Sonunda depoya gelmiştik. Haftada beş gün çalışılıyordu ve çevrede birkaç boş kamyon dışında başka bir araç yoktu. Lincoln'ü yükleme yerine soktu ve rampayla yukarı çıkarak içeri girdik. Bürosuna giden koridorda yürüdük. Tavan ışıklarını yaktı, bana oturmam için bir koltuk gösterdi ve kendisi de masasının arkasına geçti, koltuğuna oturdu.</p>
<p>&quot;Evet&quot; dedi.</p>
<p>Yorgun değildim. Öyle olmam gerekiyormuş gibi gelmişti, uyumamıştım, bir gece önceki içki alemi de cabası. Ama hissetmiyordum. İstekli değildim, ama yorgun da değildim.</p>
<p>&quot;Rapor vermeye geldim. Kızınız hakkında bilebileceğim her şeyi biliyorum, sizin de bilmeniz gerektiği kadarını. Zamanımın ve paranızın biraz daha fazlasını harcayabilirdim ama bunun için bir neden göremiyorum.&quot;</p>
<p>&quot;Fazla zamanınızı almadı.&quot;</p>
<p>Sesi tarafsızdı, ne demek istediğini anlayamadım. Benim verimliliğimi mi takdir ediyordu yoksa iki bin Dolarının benim yalnızca beş günüme mal olduğuna mı kızmıştı.</p>
<p>&quot;Yeterince aldı&quot; dedim. &quot;Her şeyi daha ilk baştan söyleseydiniz daha az vaktimi alır mıydı bilemiyorum. Belki de almazdı, Yalnızca her şeyi benim için biraz daha kolay bir hale getirirdi,&quot;</p>
<p>&quot;Anlamadım.&quot;</p>
<p>&quot;Neden söylemediğinizi anlayabiliyorum. Bilmem gereken her şeyi bildiğimi düşündünüz. Eğer yalnızca gerçekleri arıyor olsaydım haklı olabilirdiniz ama ben bir resim oluşturabilecek gerçekleri, arıyordum ve her şeyi en baştan bilmem daha iyi olurdu.&quot; Şaşırmıştı. Gür siyah kaşları gözlüklerinin kenarından yükseldi. &quot;Size geldiğimi bildirmedim çünkü Utica'da yapmam gereken işler vardı. Buraya sabah uçağıyla geldim Bay Hanniford. Bana beş gün önce söyleyebileceğiniz şeyleri öğrenmek için beş saatimi harcadım.&quot;</p>
<p>&quot;Ne gibi şeyler?&quot;</p>
<p>&quot;Birkaç yere gittim. Belediye'deki İstatistik Bürosu. Times Sentinental'ın ofisleri. Polis Merkezi.&quot;</p>
<p>&quot;Sizi burada, Utica'da sorular sormanız için tutmadım.&quot;</p>
<p>&quot;Beni zaten tutmadınız Bay Hanniford. Eşinizle evlendiğiniz günün tarihi, şey, size tarihi söylemeye gerek yok. Bu ikinizin de ilk evliliğiydi.&quot;</p>
<p>Hiçbir şey söylemedi. Gözlüklerini çıkardı ve önündeki masanın üzerine koydu.</p>
<p>&quot;Wendy'nin gayrı meşru bir çocuk olduğunu söyleyebilirdiniz.&quot;</p>
<p>&quot;Neden? Kendisi bile bilmiyordu.&quot;</p>
<p>&quot;Bundan emin misiniz?&quot;</p>
<p>&quot;Evet.&quot;</p>
<p>&quot;Ben değilim.&quot; Derin bir nefes aldım. &quot;Inchon çıkartmasında öldürülen iki tane Utica'lı Birleşik Devletler denizcisi vardı. Biri zenciydi, bu yüzden onu atladım. Diğerinin adı Robert Blohr'du. Evliydi. Peki, Wendy'nin babası mıydı?&quot;</p>
<p>&quot;Evet.&quot;</p>
<p>&quot;Eski yaralan açmaya çalışmıyorum Bay Hanniford. Sanırım Wendy gayrı meşru olduğunu biliyordu. Ve öyle olduğunu bilip bilmemesi de pek fark etmezdi gibi geliyor&quot;</p>
<p>Ayağa kalktı ve pencereye doğru yürüdü. Bense Wendy'nin, babası hakkındaki gerçekleri bilip bilmediğini merak ederek oturdum ve bire on bildiğine karar verdim. Onun kişisel mitolojisindeki baş karakterdi ve bütün hayatını onun bir reenkarnasyonunu bulmak için harcamıştı. Bu adam hakkındaki duygularındaki kararsızlık Hanniford ve annesinin söylediklerinin de ilerisinde ve üzerinde bir yerden çıkmış gibi görünüyordu.</p>
<p>Bir süre pencerenin önünde kaldı. Sonra döndü ve düşünceli bir biçimde baldı. &quot;Belki de size söylemeliydim&quot; dedi sonunda. &quot;Bunu bilerek gizlememiştim. Yani Wendy'nin gayrı meşruluğu aklıma bile gelmedi o sıralar. Bu tamamıyla kapanmış bir sayfaydı, ondan söz etmem gerektiğini bile düşünemedim.&quot;</p>
<p>&quot;Bunu anlıyorum.&quot;</p>
<p>&quot;Rapor vereceğinizi söylemiştiniz&quot; dedi. Koltuğuna geri döndü ve oturdu. &quot;Buyrun Bay Scudder.&quot;</p>
<p>Indiana'dan başlayarak anlatmaya başladım. Kolejdeki Wendy yaşıtı erkeklerle ilgilenmiyor, her zaman yaşlı erkeklere ilgi duyuyordu. Öğretmenleriyle ilişkiye girmişti, çoğu geçici olmuştu, biri hariç ama yalnızca adam için. Karısını terk etmek istemişti. Karısı ise uyku ilacı almıştı, belki gerçek bir intihar teşebbüsü, belki de evliliğini kurtarmak için bir oyundu. Ve belki kadının kendisi de hangisi olduğunu bilmiyordu.</p>
<p>&quot;Hangisi olursa olsun, bir nevi skandal patlak verdi. Kayıtlara geçmiş ya da .geçmemiş olsa da bütün kampus olaydan haberdardı. Bu, Wendy'nin mezuniyetine birkaç ay kala okulu neden bıraktığını açıklıyor. Orada kalmasının hiçbir yolu yoktu.&quot;</p>
<p>&quot;Elbette yoktu.&quot;</p>
<p>&quot;Bu aynı zamanda okulun neden onun kaybolmasıyla ilgilenmediğini de açıklıyor. Bunu merak etmiştim. Sizin söylediklerinizden hareketle davranıştan oldukça ilgisiz gelmişti. Anladığım kadarıyla size gittiğini bildirmek istemişlerdi. Neden ayrıldığını söylemeye ha2ir değillerdi ama ayrılması için iyi bir nedeni olduğunu biliyorlardı ve bu yüzden fiziksel sağlığıyla ilgilenmemişlerdi.</p>
<p>&quot;Anlıyorum.&quot;</p>
<p>&quot;Bildiğiniz gibi sonra New York'a gitti. Neredeyse hemen yaşlı erkeklerle birlikte olmaya başladı. Onlardan biri onu Miami'ye götürdü. Size adını verebilirim ama önemi olduğunu sanmıyorum. Birkaç yıl önce ölmüş, Wendy'nin hayatında ne kadar büyük bir rol oynadığını söylemek zor ama onu Miami'ye götürmesinin yanı sıra daire için başvurduğunda adını &quot;kullanmasına da izin vermiş. Wendy adamın şirketini işvereni gibi göstermiş ve adam, emlak şirketi aradığında onu desteklemiş.&quot;</p>
<p>&quot;Kirasını ödemiş mi?&quot;</p>
<p>&quot;Olabilir. Onun tüm masraflarını mı karşılıyordu yoksa bir kısmını mı, bu yalnızca adamın yanıtlayabileceği bir şey. Ve artık sormamızın da imkânı yok. Benim tahminimi soracak olursanız, adamla monogam bir ilişkisi olmadığını söyleyebilirim.&quot;</p>
<p>&quot;Hayatında aynı zamanda başka erkekler de var mıydı?&quot;</p>
<p>&quot;Sanırım. Bu özel adam evliydi ve banliyölerden birinde ailesiyle birlikte yaşıyordu. İkisi de istese bile adamın bütün zamanını Wendy'yle geçirebileceğinden şüpheliyim. Ve bence bir erkeğe fazla bağlanmak konusunda kuşkuluydu. Öğretmeninin karısı uyku ilacı aldığında bu onu çok fazla sarsmış olmalı. Eğer adam onun için uğrunda karısını terk edecek kadar çıldırıyorsa, Wendy de büyük bir olasılıkla kendini ona bağlamıştı ya da en azından bağlandığını sanıyordu. Ama ayrıldıktan sonra kendini bir erkeğe fazla bağlamama konusunda oldukça dikkatli davrandı.&quot;</p>
<p>&quot;Demek bir çok erkekle görüşüyordu.&quot;</p>
<p>&quot;Evet.&quot;</p>
<p>&quot;Ve onlardan para alıyordu.&quot;</p>
<p>&quot;Evet.&quot;</p>
<p>&quot;Bu bir gerçek mi? Yoksa sadece bir varsayım mı?&quot;</p>
<p>&quot;Gerçek.&quot; Ona biraz Marda Maisel'den ve Wendy'nin hayatını kazanma yolunu nasıl aşama aşama fark ettiğinden bahsettim. Marcia'nın da bir süre için aynı iş kolunu denediğini eklemedim.</p>
<p>Başını eğdi ye omuzlan çöktü. &quot;Öyleyse gazeteler doğru yazıyordu&quot; dedi. &quot;Bir fahişeydi.&quot;</p>
<p>&quot;Bir tür fahişe.&quot;</p>
<p>&quot;O da ne demek? Hamilelik gibidir, öyle değil mi? Ya öylesindir ya da değilsindir.&quot;</p>
<p>&quot;Bence daha çok dürüstlük gibi.&quot;</p>
<p>&quot;Oh?&quot;</p>
<p>&quot;Bazı insanlar diğerlerinden daha dürüsttür.&quot;</p>
<p>&quot;Ben her zaman dürüstlüğün tek tanımı olduğunu düşünmüşümdür.&quot;</p>
<p>&quot;Belki de öyle. Bence değişik düzeyleri var.&quot;</p>
<p>&quot;Ve fahişeliğin de değişik düzeyleri mi var?&quot;</p>
<p>&quot;Öyle denebilir Wendy sokaklarda sürtmüyordu. Üst üste işler almıyordu, parasını bir pezevenge teslim etmiyordu.&quot;</p>
<p>&quot;Vanderpoel'un yaptığı şey o değil miydi?&quot;</p>
<p>&quot;Hayır Ona da geleceğim.&quot; Gözlerimi bir an için kapadım, sonra açtım ve devam ettim. &quot;Bunu kesin olarak bilmenin hiçbir yolu yok ama Wendy'nin fahişe olmak üzere yola çıktığına inanmıyorum. Epey bir erkekten para aldıktan sonra o etiketi yapıştırabilmiştir kendine.&quot;</p>
<p>&quot;Sizi izleyemiyorum.&quot;</p>
<p>&quot;Diyelim ki bir adam onu yemeğe çıkardı, evine götürdü ve onunla yatağa girdi. Kapıdan çıkarken de ona yirmi Dolar uzattı ve şöyle dedi: 'Sana koca bir buket çiçek göndermek ya da bir hediye almak isterim ama neden şu parayı alıp da kendine hoşlanacağın bir şeyler satın almıyorsun?' Bu ilk olduğu zamanlarda belki de parayı almak istemedi. Ama sonra kabul etmeyi öğrendi.&quot;</p>
<p>&quot;Anlıyorum.&quot;</p>
<p>&quot;Kısa bir süre sonra da tanımadığı erkeklerden telefon, almaya başlamış olmalı. Birçok erkek, kızların telefon numaralarını birbirlerine vermeye bayılır. Bazen bir iyilik yapmak için, bazen de bu yolla kendi imajlarını güçlendirdiklerini düşündükleri için. 'Çok iyi bir kızdın gerçek bir fahişe değil ama yine de giderken birkaç,. Dolar bırak çünkü bir işi yok ve bilirsin, genç, bir kızın büyük şehirde yaşaması zordun' Böylece bir sabah uyanırsın ve bir fahişe olduğunu fark edersin, en azından kelimenin sözlük karşılığı açısından ama buna alışırsın ve o kadar da anormal gelmemeye; başlar. Anladığım kadarıyla asla para istememiş. Asla gece boyunca bir kişiden fazlasıyla buluşmamış. Adamdan hoşlanmamışsa çıkmayı reddetmiş. Hatta yemek için biriyle çıkmış ama onunla yatmak istememişse uydurma baş ağrıları ileri sürmüş. Yani parasını bu yolla kazanıyormuş ama para, için o yolda değilmiş.&quot;</p>
<p>&quot;Bundan hoşlandığını mı kastediyorsunuz?&quot;</p>
<p>&quot;Kesinlikle dayanılır buluyordu. Beyaz kadın tüccarları tarafından kaçırılmamıştı. isteseydi kendine bir iş bulabilirdi. Utica'ya gelebilir ya da arayıp para isteyebilirdi. Nemfoman olup olmadığını mı soruyorsunuz? Bunun cevabını bilmiyorum ama pek sanmıyorum. Bence kendini zorunlu hissediyordu.&quot;</p>
<p>&quot;Nasıl?&quot;</p>
<p>Ayağa kalktım ve masasına yaklaştım. Siyah maun ağacınındı ve en azından elli yıllık görünüyordu. Yüzeyi daha da eskiydi. Üzerinde deri görüntüsü verilmiş bir kutuda kurutma kâğıdı, bir mil ve bir çift çerçeveli fotoğraf vardı. Fotoğrafların ikisini de elime alıp bakmamı izledi, ilkinde gözleri bulanık çıkmış, yüzünde belirsiz bir gülümseme olan kırk yaşlarında bir kadın vardı. Diğer fotoğraf Wendy'nindi; saçları orta uzunlukta, gözleri ışıltılı ve dişleri diş macunu satacak kadar parlaktı.</p>
<p>&quot;Bu ne zaman çekildi?&quot;</p>
<p>&quot;Lise mezuniyet töreninde.&quot;</p>
<p>&quot;Bu karınız mı?&quot;</p>
<p>&quot;Evet. Ne zaman çekildiğini hatırlamıyorum. Tahminimce altı ya da yedi yıl önce.&quot;</p>
<p>&quot;Pek benzerlik göremiyorum.&quot;</p>
<p>&quot;Evet. Wendy babasına çekmişti.&quot;</p>
<p>&quot;Blohr.&quot;</p>
<p>&quot;Evet. Onunla hiç tanışmadım. Babasına çekmiş olduğunu söylemişlerdi. Kendi bilgilerime dayanarak öyle ya da böyle bir şey söyleyemem ama benzediğini söylemişlerdi. Eskiden.&quot;</p>
<p>Bayan Hanniford'un fotoğrafını masadaki yerine bıraktım. Wendy'nin gözlerine baktım. Son birkaç gün içinde bayağı sıkı fıkı olmuştuk. Wendy ve ben. Onun hakkında bilmemi isteyeceğinden fazlasını biliyordum.</p>
<p>&quot;Kendini zorunlu hissettiğini düşündüğünüzü söylemiştiniz.&quot;</p>
<p>Başımı salladım.</p>
<p>&quot;Nasıl?&quot;</p>
<p>Fotoğrafı bulunduğu yere bıraktım. Hanniford'un Wendy ile göz göze gelmemeye çalışmasını izledim. Ama başaramadı. Gözlerine baktı ve ürperdi.</p>
<p>&quot;Ben bir psikolog, psikiyatr ya da bu çeşit biri değilim. Ben yalnızca bir zamanlar polis olan biriyim.&quot;</p>
<p>&quot;Bunu biliyorum.&quot;</p>
<p>&quot;Tahminlerde bulunabilirim. Tahminimce asla Baba'sın, aramaktan vazgeçmedi. Birinin kızı olmak istemişti ama onla,, sürekli onu becermek istiyorlardı. Ve bu onun için normaldi çünkü Baba zaten bu demekti; Anne'yi yatağa götüren, onu hamile bırakan, sonra Kore'ye giden ve bir daha asla haber alınamayan bir adamdı. O, başkasıyla evli olan biriydi, bu da onun için normaldi çünkü ondan hoşlanan erkeklerin hepsi başkalarıyla evliydi. Baba'yı aramak bazen çok zor olabiliyordu çünkü eğer dikkatli olmazsanız Baba sizden fazla hoşlanabilin Anne bir sürü uyku ilacı alır ve oradan ayrılma vaktiniz gelirdi. Bu yüzden Baba ona para verdiğinde kendini daha güvende hissediyordu. Böylece her şey nakit seviyesinde kalır, Baba size darılmaz, Anne uyku ilaçlan almaz ve siz de bulunduğunuz yerde kalın ayrılmak zorunda kalmazdınız. Psikiyatr değilim ve kitaplarda böyle açıklanıp açıklanmadığını da bilmiyorum. Hiç psikiyatri kitabı okumadım ve hiç Wendy ile tanışmadım. Hayatının içine hayatı sona erene kadar girmedim. Hayatının içine girmeye çalıştım ama sürekli ölümünün içine girebildim. İçecek bir şeyleriniz var mı?&quot;</p>
<p>&quot;Affedersiniz?&quot;</p>
<p>&quot;İçecek bir şeyleriniz var mı? Burbon gibi?&quot;</p>
<p>&quot;Ha. Sanırım bir şişe olabilir&quot;</p>
<p>Etrafta içki olup olmadığını nasıl bilmeyebilirsiniz ki?</p>
<p>&quot;Getirin.&quot;</p>
<p>Yüzünde bazı ilginç değişiklikler oldu. Kim oluyordum ona emrediyordum, sonra bunun önemsiz olduğunu anladı ayağa kalkarak dolaba gitti, kapağını açtı.</p>
<p>&quot;Canada Club&quot; diye bildirdi.</p>
<p>&quot;Güzel.&quot;</p>
<p>&quot;İçine katabileceğiniz bir şey olduğunu sanmıyorum,&quot;</p>
<p>&quot;İyi. Yalnızca bir bardak ve şişeyi getirin.&quot; Ve eğer bardak yoksa benim için hiç fark etmez bayım.</p>
<p>Şişeyle bir su bardağı getirdi ve bilimsel bir ilgiyle bardağa üçte ikisi dolana kadar viski boşaltmamı izledi. Yarısına yakınını içtim ve bardağı masanın üzerine koydum. Sonra aceleyle elime aldım çünkü masada iz bırakabilirdi. Kararsız hareketlerimdeki anlamı çözmüş olmalı ki bardak altlığı olarak kullanabileceğim küçük not kâğıttan verdi.</p>
<p>&quot;Scudder?&quot;</p>
<p>&quot;Efendim?&quot;</p>
<p>&quot;Sence bir psikiyatr ona yardımcı olabilir miydi?&quot;</p>
<p>&quot;Bilmiyorum. Belki birine gitmiştir Dairesinde bunu doğrulayacak bir şey bulamadım ama gitmiş olabilir. Sanırım o kendi kendine yardım ediyordu.&quot;</p>
<p>&quot;O şekilde yaşayarak mı?&quot;</p>
<p>&quot;Evet. Hayatı oldukça dengeliydi. Dışardan öyle görünmeyebilir ama bence öyleydi. Bu yüzden Maisel'i ev arkadaşı olarak seçmişti. Ve yine bu yüzden Vanderpoel'le birlikteydi. Dairesinin oldukça yerleşik bir havası vardı, iyi seçilmiş mobilyalar. Tam yaşanacak yen Bence, hayatındaki erkekler önündeki merdivenin bir basamağını oluşturuyordu ve tahminimce Wendy de onları bilinçli bir biçimde böyle görüyordu. Erkekler o zaman dilimi için fiziksel ve duygusal ihtiyaçlarını karşılıyorlardı ve sanırım Wendy, onlara artık ihtiyacının olmayacağı bir noktaya gelmeyi bekliyordu.&quot;</p>
<p>Bir yudum daha viski içtim. Benim damak tadıma göre biraz tatlı ve hafifti ama yine de iyi gelmişti.</p>
<p>&quot;Bir biçimde, Richie Vanderpoel hakkında Wendy'le ilgili öğrendiklerimden fazlasını öğrendim. Konuştuklarımdan biri bütün papaz çocuklarının deli olduklarını söyledi. Bunun doğru olup olmadığını bilmiyorum ama çoğunun zorluklarla karşılaştıklarını tahmin edebiliyorum. Richie'nin babası oldukça tutucu biri. Sert, soğuk. Richie'ye biraz olsun şefkat gösterdiğinden şüpheliyim. Richie'nin annesiyse o daha altı yaşındayken kendini öldürmüş. Ne bir erkek ne de bir kız kardeş, türbeye benzeyen bir papaz evinde yalnızca çocuk babası ve bir yardımcı kadın. Annesi ve babasına karşı karmaşık duygularla büyüdü. Bu duygularla Wendy&rsquo;nin sıcak yakınlığı birbirini tamamladı. Bu yüzden birbirleri için bu kadar iyiydiler&quot;</p>
<p>&quot;Birbirleri için iyi mi?&quot;</p>
<p>&quot;Evet.&quot;</p>
<p>&quot;Tanrı aşkına, o kızımı öldürdü&quot;</p>
<p>&quot;Birbirlerine karşı iyiydiler Wendy onun korkmadığı kadındı, Richard da onun babasıyla karıştıramayacağı erkek. İkisi de kendilerine daha önce hiç hissetmedikleri bir güven duygusu veren sakin bir hayata sahip .olabilirdiler Ve işleri karıştıracak bir cinsel ilişkileri de yoktu.&quot;</p>
<p>&quot;Yatmıyorlar mıydı?&quot;</p>
<p>Başımı salladım. &quot;Richie eşcinseldi. Ya da en azından kızınızın yanına taşınmadan önce eşcinseldi. Bundan hoşlanmıyor ve rahatsız oluyordu. Wendy ona o hayattan çıkması için bir şans verdi. Erkekliğini kanıtlamaya gerek duymadan bir kadınla yaşayabilecekti çünkü bu kadın onu bir sevgili olarak görmüyordu. Wendy'yle tanıştıktan sonra gay barlara gitmeyi bıraktı. Wendy'de geceleri erkeklerle çıkmaktan vazgeçti. Bunu kanıtlayamam ama Wendy eskiden haftada birkaç gece yemeğe çıkarılıyordu. Oysa dairesindeki mutfak ağzına kadar doluydu. Sanırım Richie neredeyse haftanın her günü ikisi için yemek pişiriyordu. Birkaç dakika önce Wendy'nin işleri yoluna koymaya çalıştığını söylemiştim ama galiba her ikisi de işleri yoluna koymaya çalışıyorlardı. Belki ilerde yatmaya başlayacaklardı. Belki Wendy erkekleri profesyonel olarak görmeyi bırakır ve kendine bir iş bulurdu. Yalnızca tahmin ediyorum, bunların hepsi tahmin ve bunu biraz daha ileri götüreceğim. Bence ikisi ilerde evlenecekler ve bunu yürütmeyi de başaracaklardı.&quot;</p>
<p>&quot;Bu yalnızca varsayım.&quot;</p>
<p>&quot;Biliyorum.&quot;</p>
<p>&quot;Sanki birbirlerine âşıklarmış gibi anlatıyorsunuz.&quot;</p>
<p>&quot;Âşık olup olmadıklarını bilmiyorum. Ama birbirlerini sevdiklerine şüphe olduğunu sanmıyorum.&quot;</p>
<p>Gözlüklerini aldı, taktı ve tekrar çıkardı. Bardağıma biraz daha viski boşaltıp küçük bir yudum aldım. Uzunca bir süre ellerine bakarak öylece oturdu. Arada sırada masanın üzerindeki fotoğrafa bakıyordu.</p>
<p>&quot;Öyleyse onu neden öldürdü?&quot; dedi sonunda.</p>
<p>&quot;Buna cevap vermenin hiçbir yolu yok. Olayla ilgili hiçbir şey hatırlamıyordu, bütün sahne annesinin ölümüyle ilgili anılarıyla karışmıştı. Her neyse, sizin sorunuz bu değildi.&quot;</p>
<p>&quot;Değil miydi?&quot;</p>
<p>&quot;Tabii ki değil. Sizin bilmek istediğiniz ne kadarının sizin hatanız olduğuydu.&quot;</p>
<p>Hiçbir şey söylemedi.</p>
<p>&quot;Kızınızı son gördüğünüzde bir şey olmuştu, Bunu anlatmak ister misiniz?&quot;</p>
<p>İstemedi, hem de hiç. Konuya ısınması birkaç dakikasını aldı. Belli belirsiz bir biçimde nasıl bir çocuk olduğundan bahsetti, parlak, sıcak, şefkatli. Onu ne kadar sevdiğini anlattı.</p>
<p>&quot;Hatırlaması zor ama galiba sekiz yaşındaydı. Sekiz ya da dokuz. Sürekli kucağıma oturur ve beni kucaklar... kucaklar ve öperdi ve kıvranıp dururdu ve...&quot;</p>
<p>Bir an durması gerekti. Hiçbir şey söylemedim.</p>
<p>&quot;Bir gün, neden olduğunu bilmiyorum ama bir gün kucağımda otururken ben... ah, Tanrım,&quot;</p>
<p>&quot;Acele etmeyin.&quot;</p>
<p>&quot;Ben heyecanlandım. Fiziksel olarak heyecanlandım.&quot;</p>
<p>&quot;Bu olabilir.&quot;</p>
<p>&quot;Öyle mi?&quot; Yüzü, boyalı, camdan bir. pencerenin arkasındaymış gibi görünüyordu. &quot;Ben... ben bu konuyu bir daha düşünmedim, bile. Kendimden o kadar tiksiniyordum ki. Onu kendi kızımmış gibi sevmiştim ya da en azından onun hakkında böyle hissettiğimi sanıyordum ve sonra ona cinsel olarak karşılık verdiğimi fark ettim.&quot;</p>
<p>&quot;Ben uzman değilim Bay Hanniford ama bence bu çok normal bir şey. Yalnızca fiziksel bir tepki. Bazı insanlar da trenle yolculuk yaparken ereksiyon olur&quot;</p>
<p>&quot;Bu ondan öte bir şeydi.&quot;</p>
<p>&quot;Belki de.&quot;</p>
<p>&quot;Öyleydi Scudder. Kendimde gördüğüm şeyden dehşete düşmüştüm. Nelere yol açacağından, Wendy'ye verebileceği zararlardan dehşete düşmüştüm. Böylece o gün bilinçli bir karara vardım. Ona o kadar yakın olmaktan vazgeçtim.&quot; Gözlerini indirdi. &quot;Kendimi geri çektim. Ona olan sevgimi sınırladım, ona gösterdiğim sevgiyi. Belki de ona hissettiğim sevgiyi. Sarılmalar, öpüşmeler ve kucaklaşmalar azaldı. Böyle bir durumun bir daha yinelenmesine fırsat yaratmamaya karar vermiştim.&quot;</p>
<p>İçini çekti ve gözlerini gözlerime sabitledi. &quot;Ne kadarını tahmin etmiştin Scudder?&quot;</p>
<p>&quot;Çok azını. Bundan daha öteye gitmiş olduğunu düşünmüştüm.&quot;</p>
<p>&quot;Ben hayvan değilim,&quot;</p>
<p>&quot;İnsanlar inanamayacağınız şeyler yapıyorlar. Ve hepsinin de hayvan olması gerekmiyor. Wendy'yi son görüşünüzde ne olmuştu?&quot;</p>
<p>&quot;Bunu kimseye anlatmadım. Neden size anlatmak zorundayım?&quot;</p>
<p>&quot;Zorunda değilsiniz. Ama anlatmak istiyorsunuz.&quot;</p>
<p>&quot;İstiyor muyum?&quot; Tekrar içini çekti. &quot;Kolejden eve gelmişti. Her şey her zaman olduğu gibi görünüyordu ama onda değişik bir şeyler vardı. Sanırım yaşlı erkeklerle ilişki kurma sürecine başlamıştı.&quot;</p>
<p>&quot;Evet.&quot;</p>
<p>&quot;Bir gece eve geç gelmişti. Tek başına dışarı çıkmıştı. Belki de birileriyle çıkmıştı, bilemiyorum&quot; Gözlerini kapadı ve içerden o geceyi seyretmeye başladı. &quot;Geldiğinde uyanıktım. Özellikle onu beklemiyordum. Karım erkenden yatmıştı ve benim de okumak istediğim bir kitap vardı. Wendy eve sabaha doğru bir iki civarında geldi. İçmişti. Sallanmıyordu ama hafif sarhoştu.</p>
<p>Onun daha önce hiç görmediğim yüzünü görmüştüm. Bana... uygunsuz tekliflerde bulundu.&quot;</p>
<p>&quot;Ne gibi?&quot;</p>
<p>&quot;Beni becermek ister misin diye sordu. Açık saçık şeyler söyledi. Benimle birlikte yapmak istediği şeyleri söyledi. Beni baştan çıkarmaya çalıştı.&quot;</p>
<p>&quot;Siz ne yaptınız?&quot;</p>
<p>&quot;Onu tokatladım.&quot;</p>
<p>&quot;Anlıyorum.&quot;</p>
<p>&quot;Ona sarhoş olduğunu söyledim. Yukarı çıkmasını ve yatmasını söyledim. Tokadın onu ayıltıp ayırtmadığını bilmiyorum ama yüzünden bir gölge geçti ve arkasını dönüp bir tek kelime etmeden merdivenlerden çıktı. Ne yapacağımı bilemedim. Yanına gidip her şeyin yolunda olduğunu ve olanları unutmamız gerektiğini söylemeyi düşündüm. Yaklaşık bir saat oturduktan sonra kendi yatağıma gittim.&quot; Yukarı baktı. &quot;Ve sabah olduğunda ikimiz de hiçbir şey olmamış gibi davrandık, ikimiz de olayı hatırlatmadık.&quot;</p>
<p>Bardağımdakileri içtim. Şimdi yerine oturmuştu, her parçası.</p>
<p>&quot;Yanına gitmememin nedeni... davranışları, beni hasta etmişti. Tiksindirmişti. Ama içimdeki bir şey... heyecanlanmıştı.&quot;</p>
<p>Başımı salladım.</p>
<p>&quot;O gece odasına gitme konusunda kendime güvendiğimden emin değildim Scudder&quot;</p>
<p>&quot;Hiçbir şey olmazdı.&quot;</p>
<p>&quot;Nasıl bilebilirsin?&quot;</p>
<p>&quot;Herkesin içinde küçük kötü bölümler vardır, işin ucunu kaçıranlar bu bölümlerden haberdar olmayanlardır. Siz ise neler olduğunun farkındaydınız. Sizin olayın üzerini kapatmanızı sağlayan da buydu.&quot;</p>
<p>&quot;Belki.&quot;</p>
<p>&quot;Kendinizi suçlamanızı gerektirecek bir şey olduğunu sanmıyorum. Bence her şey sizin müdahale edebilecek bir duruma gelmenizden çok önce başlamıştı. Wendy'nin kucağınızda kıvranmasına fiziksel olarak cevap vermeniz tek yönlü değildi. O zamanlar bunun farkında olmadığından emin olsam da, o da oyun oynuyordu. Hepsi yerine oturuyor, annesiyle rekabete girmesi, çekici bulduğu her yaşlı erkekte Baba'sını bulmaya çalışması, Bilirsiniz birçok genç kız öğretmenini ayartmaya çalışır ve birçok öğretmen de bu çeşit davranışları cesaretlendirir. Wendy'nin çok yüksek bir başarı derecesi vardı. Görünüşe göre bu konuda oldukça iyiydi.&quot;</p>
<p>&quot;Bu garip.&quot;</p>
<p>&quot;Neymiş o?&quot;</p>
<p>&quot;Önceden ondan bir kurbanmış gibi söz ediyordunuz. Şimdi ise caniymiş gibi söz ediyoruz.&quot;</p>
<p>&quot;Herkes biraz öyledir&quot;</p>
<p>Havaalanına giderken ikimizin de söyleyecek fazla bir şeyi yoktu, ve eskisine oranla rahatlamış gibi görünüyordu ama ne kadarının yüzeyde olduğunu bilmenin hiçbir yolu yoktu. Eğer onun için bir iyilik yapmışsam, bunun çoğunu onun için bulduklarımla değil, bana anlatmasına zorladığım şeylerle başarmıştım. Onu dinleyebilecek papazlar ve psikiyatrlar vardı. Büyük bir olasılıkla benden daha yararlı olurdu ama onların yerine ben seçilmiştim.</p>
<p>Bir ara şöyle söyledim. &quot;Kendinize hangi suçu yüklemeye karar verirseniz verin, bir şeyi aklınızda tutun. Wendy düzelme sürecindeydi. Hayatını kazanmasının daha .temiz bir yolunu bulması ne kadar sürerdi bilemem ama kısa bir zamanda gerçekleşebilirdi diye düşünüyorum..&quot;</p>
<p>&quot;Bundan emin olamazsınız.&quot;</p>
<p>&quot;Elbette bunu kanıtlayamam.&quot;</p>
<p>&quot;Bu durumu daha da kötüleştiriyor, değil mi? Daha trajik hâle getiriyor.&quot;</p>
<p>&quot;Daha da trajik hale getiriyor. Ama daha mı iyi yoksa daha mı kötü olduğunu bilemem.&quot;</p>
<p>&quot;Ne? Ah, anladım. Bu ilginç bir bakış açısı.&quot;</p>
<p>Havaalanında biletimi aldım. New York'a bir saat içinde bir uçuş vardı. Arkamı döndüğümde Hanniford'un elinde bir çekle yanımda durduğunu fark ettim. Çekin ne için olduğunu sordum. Para lafını etmediğimi ve adil bir ödemenin miktarının da ne olduğunu bilemediğini ama onun için yaptığım işten memnun olduğunu ve bir ikramiye vermek istediğini söyledi.</p>
<p>Ben de adil bir ödemenin miktarını bilmiyordum. Ama Lewis Pankow'a söylediklerimi hatırladım. Biri sana para uzatırsa, onu al. Ben de aldım.</p>
<p>Çeke uçağa binene kadar bakmadım. Bin Dolardı. Hâlâ neden verdiğinden emin değilim.</p>
<p>&nbsp;</p>
</body>
</html>