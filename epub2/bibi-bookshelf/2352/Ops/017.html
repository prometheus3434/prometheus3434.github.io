<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx1293"></a>XII</h1>
<p class="p0"><span class="t9">&nbsp;</span></p>
<p class="p4">Eddie Koehler masasında değildi. Beni araması için bir mesaj bıraktıktan sonra merdivenlerden inip lobideki gazete standından bir gazete aldım. Telefon çaldığında Dert Ortağınız köşesine kadar gelmiştim.</p>
<p>Kenny'yi ona gönderdiğim için teşekkür etti, bunu söylerken sesi tereddütlüydü. Artık bir polis değildim ve aldığının bir parçasını bana vermek zorunda olmamalıydı.</p>
<p>Onu rahatlattım. &quot;Karşılığında benim için küçük bir iyilik yapabilirsin. Birkaç telefon edecek ya da doğru kitaplara bakabilecek birini bulabilirsin. Bunu kendim de yapabilirim ama en azından üç katı zamanımı alır&quot;</p>
<p>İstediğimi ona hecelettim. Borcunu ödemek için kolay bir yoldu bu. Hemen üzerine atladı. Beni arayacağını söyledi, ben de buralarda olacağımı ve telefonunu bekleyeceğimi söyledim.</p>
<p>Sonuç tam bir saat sonra geldi. J. J. Cottrell şirketinin William ve Pine'daki Kleinhans Binası'nda bir büroları vardı. Şirket yaklaşık on iki yıl boyunca Wall Street hareketleriyle ilgili bilgiler veren bir broşür yayınlamış ve herhalde sahibinin ölümüyle de kapanmıştı. Mal sahibi Arnold R. Leverett adında biriydi ve iki buçuk yıl önce ölmüştü. Şirketle ilişkisi olan Cottrell adında biri yoktu.</p>
<p>Teşekkür edip kapattım. Bu her şeyi açıklıyordu. Cottrell'i bulmaya çalışmamalıydım çünkü daha baştan öyle biri hiç olmamıştı. Leverett'in Wendy Hanniford'un hayatında bir rol oynamış olduğunu düşünmek mantıklıydı ama bu rol küçük de olsa, büyük de olsa artık önemsizdi. Adama konuşması için bir medyumun yardımı olmaksızın ulaşılamazdı.</p>
<p>Şansımı deneyip tekrar Eden Roc'u aradım ve yöneticiyi istedim. Beni hatırladı. Aynı kayıtları bu kere de Leverett için kontrol etmesini istedim. Bu sefer fazla zamanını almadı çünkü artık kayıtları nerede bulacağını biliyordu. Hiç şaşırmadım; kayıtlar Bay. ve Bayan Arnold R Leverett'in Eylül'ün on dördünden yirmisine kadar Eden Roc'da misafir olduklarını gösteriyordu.</p>
<p>Böylece hayatındaki erkeklerden birinin adını öğrenmiştim. Eğer Leverett arkasında dul bir eş bırakmışsa gidip onun başını ağrıtabilirdim ama bu davranış pek mantıklı gelmedi. Elde edeceğim artıdan çok eksiydi. Artık onu Florida'ya götüren adamın izini sürmeyi ve J. J. Cottrell'in kim olduğunu düşünmeyi unutabilirdim. O bir insan değildi, sadece bir şirketti ve artık kapanmıştı.</p>
<p>Armstrong'a gidip bara oturdum. Çok uzun bir gün olmuştu ve Mamaroneck'e gidip dönmek beni tahmin ettiğimden çok yormuştu, Gecenin geri kalanını bir bar sandalyesinde kahve ve burbonu dengeleyerek geçirmek ve saat yeterince geç olduktan sonra odama gidip uyumak istiyordum.</p>
<p>Öyle olmadı. İki içkiden sonra bir şey yapmayı düşündüm ve kendimi onu yapmaktan alamadım. Zaman kaybı gibi görünüyordu ama öyle ya da böyle her şey zaman kaybıydı ve içimdeki bir şey zamanımı bu özel konuda kaybetmemi istiyordu.</p>
<p>Ve sonuçta zaman kaybı da değildi.</p>
<p>Dokuzuncu Cadde'de bir taksiye atladım ve salak sürücünün benzin fiyatları hakkındaki dırdırını dinledim. Bu bir komplo dedi ve tam olarak nasıl planlandığını açıkladı. Bütün büyük petrol.; şirketlerinin sahibi Siyonist'ti. Amerika Birleşik Devletleri'nin İsrail'le birlik olup petrol zengini Arap ülkelerine saldırmasını sağlamak için petrolü kısıyorlardı. Petrol sıkıntısı çekmek istemeyen halk da bunu destekleyecekti. Bütün bunları Kennedy suikastiyle bağlamanın bir yolunu bile buldu ama hangi Kennedy olduğunu unuttum.</p>
<p>&quot;Bu benim teorim&quot; dedi. &quot;Bunun hakkında ne düşünüyorsun?&quot;</p>
<p>&quot;Bu bir teori.&quot;</p>
<p>&quot;Mantıklı, değil mi?&quot;</p>
<p>&quot;Bu konu hakkında fazla bir şey bilmiyorum.&quot;</p>
<p>&quot;Ah, elbette, işte sana tipik Amerikan halkı. Hiç kimse bir şey bilmiyor. Hiç kimse aldırmıyor Bir konu hakkında oylama yap, herhangi bir konu, halkın yansının hiçbir fikri olmadığını göreceksin. Hiçbir fikir! İşte bu yüzden ülke kıyamete doğru gidiyor&quot;</p>
<p>&quot;Bir nedeni olduğunu biliyordum.&quot;</p>
<p>Kırk İkinci ile Beşinci Caddeler'deki kütüphanenin önünde indim. Taş arslanların arasından geçip merdivenlerden Mikrofilm Odası'na çıktım. Not defterimdeki Arnold P Leverett'in ölüm tarihini kontrol ettim ve bir form doldurdum. Kot pantolon ve kareli gömlek giyen üzgün gözlü bir kız istediğim makarayı getirdi.</p>
<p>Mikrofilmi makineye yerleştirip çevirmeye başladım. Mikrofilmde Times'ın eski sayılarını karıştırırken çeşitli konulara takılmamak neredeyse imkânsızdır. Diğer hikâyeler gözünüzü yakalayıp zaman kaybettirir Ama kendimi aradığım ölüm ilanına konsantre etmeye zorladım ve Arnold Philip Leverett hakkındaki haberi okudum.</p>
<p>Fazla yer kaplamamıştı. Hiçbirinde de heyecanlı bir şey olmayan dört paragraf. Port Washington'daki evinde kalp krizinden ölmüştü. Arkasında bir kadın ve üç çocuk bırakmıştı. I959'da kendi Wall Street broşürünü, Cottrell&rsquo;in Haftalık Analizleri'ni çıkarmaya başlamadan önce çeşitli okullarda okumuş ve çeşitli borsa şirketlerinde çalışmıştı. Öldüğünde elli sekiz yaşındaydı. Bu sonuncusu konumla ilgili tek şeydi ve zaten düşünmüş olduklarımı onaylıyordu.</p>
<p>İnsanları düşünmeye itenin ne olduğunu merak ederim. Belki de bir hikâye gözüme ilişmiş ve zihnimde başıboş dolaşan bir Şeyi rahatsız etmişti. Bunu neyin yaptığını bilmiyordum ve Mikrofilm Odası'nı terk edip merdivenlerin yarısına kadar inene kadar farkına bile varmadım. Hemen geldiğim yere geri döndüm ve 1959 Times İndeksi'ne baktım.</p>
<p>Bu Leverett'in broşürünü çıkarmaya başladığı yıldı, belki beni dürtükleyen de buydu. İndeks üzerinde gezindim ve 1959'ı Bayan Martin Vanderpoel'un da öldüğü yıl olduğunu öğrendim,</p>
<p>Bir ölüm ilanı bulmayı beklemiyordum. Bir rahibin karısı ve Brooklyn gibi bir yerin küçük bir cemaat rahibi önemli bir haber sayılmazdı. Ufak bir ölüm haberi dışında bir şey beklemiyordum ama Times'ta biyografisi vardı ve doğru makarayı bulup ölüm ilanının bulunduğu sayfayı açtığımda onu neden bu kadar ayırmaya değer bulduklarını anladım.</p>
<p>Bayan Martin Vanderpoel, kızlık adıyla Bayan Frances Elizabeth Hegermann intihar etmişti. Bunu da Bay Ridge'in Reform Kilisesi'nin papaz evinin banyosunda yapmıştı. Göğüslerini kesmişti ve küvette ölü olarak genç oğlu Richard tarafından bulunmuştu.</p>
<p>Armstrong'a geri döndüm ama o anda içinde bulunduğum ruh hali için yanlış bir yerdi. Dokuzuncu Cadde'ye yöneldim ve Colombus Caddesi dönüşüne kadar devam ettim. Ne zaman yürümekten yorulsam hızlı bir içki için bir sürü bara uğrardım. Colombus Caddesi'nde dolu bar vardı.</p>
<p>Bir şey arıyordum ama onu bulana kadar ne olduğunu anlamamıştım. Daha önce de böyle geceler geçirmiştim, içimde büyüyen şeyleri dışarı atabileceğim bir fırsat gözleyerek kötü sokaklarda yürüdüğüm geceler.</p>
<p>Bu şansı Colombus'un Seksenli sokaklarından birinde yakaladım, İrlandalı adı ve İspanyolca konuşan müşterileri olan bir bardan çıkmış sarhoşlara ve denizcilere has o salınmalı yürüyüşle yoluma devam ediyordum. Birkaç metre uzaklıktaki kapı aralığında bir hareket gördüm ama yürümeyi sürdürdüm ve adam aralıktan bir bıçakla çıktığı zaman saatlerdir onu aradığımı anladım.</p>
<p>&quot;Hadi, hadi, paraları uçlan bakalım&quot; dedi.</p>
<p>Bir uyuşturucu bağımlısı değildi. Herkes onların bağımlı olduklarını sanır, ama değillerdir. Bağımlılar evde kimse yokken firenize girer, televizyonları, daktiloları yani kolaylıkla paraya dönüştürebilecekleri küçük şeyleri alırlar Beşinden ancak biri ilaç bağımlısıdır. Diğer dördü bunu çalışmaktan daha kolay olduğu için yapan</p>
<p>Ve kendilerini güçlü hissettikleri için yaparlar</p>
<p>Bıçağın ucunu iyice gördüğümden emin oldu. Gölgeler içindeydik ama bıçak yine de küçük bir ışık yakalayıp bana doğru sinsice parladı. Tahta saplı, on altı on yedi santim uzunluğunda bir mutfak bıçağıydı.</p>
<p>&quot;Sakin ol&quot; dedim.</p>
<p>&quot;Şu Allah'ın cezası parayı görelim.&quot;</p>
<p>&quot;Elbette&quot; dedim. &quot;Yalnızca şu bıçağı uzaklaştır. Bıçaklar beni sinirlendirir.&quot;</p>
<p>Sanırım on dokuz ya da yirmi yaşlarındaydı. Birkaç yıl önce sivilceleri azmış olmalıydı, çenesinde ve yanaklarında çukurlar vardı. Elimi göğüs cebime doğru götürdüm ve yavaş, yumuşak bir hareketle bir omzumu düşürdüm, sağ topuğumun üzerinde döndüm ve sol ayağımla bileğini tekmeledim. Bıçak elinden fırladı.</p>
<p>Bıçağın arkasından gitti. Bu bir hataydı çünkü arkasına düşmüştü ve araması gerekecekti. Yapabileceği iki şey vardı. Dosdoğru üzerime gelebilir ya da arkasını dönüp kaçabilirdi ama bıçağa doğru gitti ve bu yaptığı yanlıştı.</p>
<p>Ona bir adım bile yaklaşamadı. Dengesi bozulmuştu ve acele ediyordu. Elimi omzuna atıp bir topaç gibi döndürdüm. Sağ elimle bir yumruk savurdum, tam burnunun altına şiddetle indi. Çığlık attı ve iki elini de yüzüne kapadı. Bu sefer üç dört kez bidesine vurdum. İkiye katlanınca ellerimi başının arkasında birleştirdim ve başını öne eğerken dizimi yukarı çektim.</p>
<p>Etkisi güçlü ve kesindi. Onu bıraktım, sersemlemiş bir biçimde çömeldi; bacakları dizlerinden sağa kıvrık bir açıdaydı.</p>
<p>Vücudu ayağa kalkmak ve yere düşmek arasında bocalıyordu. Çenesini elime aldım ve vurdum, bu onun karar vermesini sağladı Ayağa kalktı, sendeledi ve arka üstü düşerek öyle kaldı.</p>
<p>Pantolonunun sağ cebinde kalın bir para destesi buldum Aç erkek ve kız kardeşleri için süt almaya çalışmıyordu, bu onlardan değildi. Üzerinde neredeyse iki yüz Dolar taşıyordu Cebine metro için birkaç Dolar tıktım ve geri kalanını kendi cüzdanıma ekledim. Hareket etmeden yatıyor ve yaptıklarımı izliyordu. Bunun gerçekten olduğuna inandığını sanmıyorum.</p>
<p>Bir dizimin üzerine eğildim. Sağ elini sol elime aldım ve yüzümü yüzüne yaklaştırdım. Gözleri büyüdü, korkuyordu ve buna memnun oldum çünkü korkmasını istiyordum. Korkunun ne olduğunu ve neler hissettirdiğini bilmesini istiyordum.</p>
<p>&quot;Beni dinle. Bu sokaklar sert ve kötüdür; sense yeterince sert ve kötü değilsin. En iyisi dürüst bir iş bul çünkü buralarda yapamazsın, çok yumuşak kalırsın. Buralarda kolay olduğunu sanıyorsun ama senin tahmin edebileceğinden de zordur ve şimdi karşına bunu öğrenebileceğin bir şans çıktı.&quot;</p>
<p>Sırayla sağ elindeki parmaklarını kırılana kadar arkaya doğru ittim. Yalnızca dört parmağını. Başparmağını bıraktım. Ne bağırdı ne de başka bir şey yaptı. Sanırım korkusu acısını yenmişti.</p>
<p>Bıçağını yanıma aldım ve rastladığım ilk kanalizasyon kapağından aşağı attım. Sonra Broadway'e doğru iki blok yürüdüm ve eve bir taksi tutarak döndüm.</p>
<p>&nbsp;</p>
</body>
</html>