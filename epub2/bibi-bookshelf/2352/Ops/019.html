<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t11">&nbsp;</span></p>
<h1 class="h11"><a id="ncx1542"></a>XIV</h1>
<p class="p4">&nbsp;</p>
<p class="p4">Oteldeki odamda azizlerle ilgili bir cep sözlüğünü açtım ve karıştırmaya başladım, Kendimi 1890'da İtalya'da doğan St. Mary Goretti'yi okurken buldum. On iki yaşına geldiğinde genç bir erkek ona teklifler yapmaya başlamış. Sonunda onunla yatmak istemiş ve reddederse öldürmekle tehdit etmiş. Kız reddetmiş, o da öldürmüş; bıçağıyla defalarca bıçaklayarak. Ölmesi yirmi dört saat sürmüş.</p>
<p>Pişmanlık duymadan çektiği sekiz yıllık hapis cezasından sonra katilde bir değişik olmuş. Yirmi yedi yıl sonra serbest bırakıldığında 1937'nin Noeli'nde Mary'nin dul annesiyle yan yana Aşai Rabbani ayinine katılmış. O zamandan beri ölüm cezasının kaldırılmasını isteyenler tarafından bir örnek olarak gösteriliyormuş.</p>
<p>Bu kitapta her zaman ilginç bir şeyler bulmuşumdur</p>
<p>Akşam yemeği için yan tarafa geçtim ama fazla iştahım yoktu. Garson yemeğimden geri kalanları paket yapmayı önerdi. Zahmet etmemesini söyledim.</p>
<p>Böylece Armstrong'a gidip her şeyin birkaç gün önce başladığı köşedeki siyah masaya oturdum. Cale Hanniford, Salı günü hayatıma girmişti ve şimdi Cumartesi'ydi. Sanki daha uzun sürmüş gibi geliyordu.</p>
<p>Beni ilgilendiren kısmı Salı günü başlamıştı ama aslında çok daha önce başlamıştı. Burbon ve kahve ısmarlayıp ne kadar geriye gidebileceğimi merak ettim. Bir noktaya gelinmiş ve kaçınılmaz olan gerçekleşmişti ama o noktanın tam olarak ne zaman, olduğunu bilmiyordum. Richie Vanderpoel ile Wendy Hanniford'un tanıştıkları gün bir çeşit dönüm noktasıydı ama belki de aynı sonları o günden çok önce planlanmıştı ve tanışmaları yalnızca birbirlerine rastlamaları için ayarlanmıştı, Belki daha da geriye, Robert Blohr'un Kore'de ölmesine ve Margaret Vanderpoel'un küvette damarlarını kesmesine kadar gidiyordu.</p>
<p>Belki de Havva'nın, elmalarla ilgilenmesinin hatasıydı. İnsanlığa iyilik ve kötülük bilincini vermek çok tehlikelidir. Ve yanlış seçimi yapma eğilimi, yapmamaktan daha fazladır.</p>
<p>&quot;Bayana bir içki ısmarlar mısın?&quot;</p>
<p>Baktım. Trina'ydı, sivil kıyafetleri içindeydi ve yüzünde beni incelerken solan bir gülümseme vardı. &quot;Hey&quot; dedi. &quot;Nerelere daldın?&quot;</p>
<p>&quot;Mahrem düşünceleri kovalıyordum.&quot;</p>
<p>&quot;Yalnız kalmak ister misin?&quot;</p>
<p>&quot;Bu istediğim son şey. Sana bir içki ısmarlamamla ilgili bir şeyler mi söylemiştin?&quot;</p>
<p>&quot;Evet, böyle bir fikrim vardı.&quot;</p>
<p>Garsona işaret ettim ve ona bir stinger, kendime de eskisinin aynısından bir tane daha istedim, Bir gece önce karşılaştığı iki garip müşterisi hakkında konuştu. Biraz daha havadan sudan konuştuk, sonra elini uzatıp parmağıyla çeneme dokundu.</p>
<p>&quot;Hey.&quot;</p>
<p>&quot;Hey?&quot;</p>
<p>&quot;Hey, kötü görünüyorsun. Sorun mu var?&quot;</p>
<p>&quot;Kötü bir gün geçirdim. Ülkenin diğer ucuna uçup hoş olmayan bir konuşma yaptım,&quot;</p>
<p>&quot;Geçen gece anlattığın iş hakkında mı?&quot;</p>
<p>&quot;Seninle bu konuda konuştum mu? Evet, sanırım konuştum.&quot;</p>
<p>&quot;Şimdi de konuşmak ister misin?&quot;</p>
<p>&quot;Belki biraz sonra.&quot;</p>
<p>&quot;Elbette.&quot;</p>
<p>Bir süre fazla bir şey konuşmadan oturduk. Yer her Cumartesi olduğu gibi sessizdi. Bir ara iki delikanlı içeri girip bara doğru yürüdüler. Onları tanıyamadım.</p>
<p>&quot;Matt, bir sorun mu var?&quot;</p>
<p>Cevap vermedim. Barmen onlara bir çift altılı bira paketi sattıktan sonra ayrıldılar Nefesimi bıraktım, tuttuğumun farkında değildim.</p>
<p>&quot;Matt?&quot;</p>
<p>&quot;Yalnızca bir refleks. Buranın soyulmak üzere olduğunu sandım. Sinir gerginliğinden olmalı.&quot;</p>
<p>&quot;Elbette.&quot; Elini elimin üzerine koydu. &quot;Geç oluyor&quot; dedi.</p>
<p>&quot;Öyle mi?&quot;</p>
<p>&quot;Öyle gibi. Benimle eve yürür müsün? Yalnızca bir kaç blok ötede.&quot;</p>
<p>Dokuzuncu ve Onuncu Caddeler arasındaki Elli Altıncı Sokak'taki yeni bir binanın onuncu katında yaşıyordu. Uyuklayan kapıcı gülümseyecek kadar toparlandı, &quot;içkim var&quot; dedi Trina. &quot;Ve Jimmie'den daha iyi kahve yaparım. Gelmek ister misin?&quot;</p>
<p>&quot;İsterim.&quot;</p>
<p>Dairesi stüdyoydu, bir bölümünde yatağın durduğu büyük bir odaydı. Paltomu asacağım yeri gösterdi ve bir plak koydu. Kahve için su koyacağını söyledi, bense kahveyi unutmasını söyledim. İkimize de içki hazırladı. Kırmızı pelüş bir kanepeye kıvrıldı, ben ise yıpranmış gri bir sandalyeye oturdum.</p>
<p>&quot;Hoş bir yer&quot; dedim.</p>
<p>&quot;Yavaş yavaş oluyor. Duvarlar için resimler istiyorum ve bazı mobilyaların da ilerde yenilenmesi gerekiyor ama şu an için bana yetiyor.&quot; .</p>
<p>&quot;Ne zamandır buradasın?&quot;</p>
<p>&quot;Ekim'den beri. Eskiden şehrin yukarı kısmında oturuyordum ama işe gelip giderken taksi tutmaktan nefret ediyordum.&quot;</p>
<p>&quot;Hiç evlendin mi Trina?&quot;</p>
<p>&quot;Yaklaşık üç yıl boyunca. Dört yıl önce boşandım.&quot;</p>
<p>&quot;Hâlâ görüşüyor musunuz?&quot;</p>
<p>&quot;Hangi eyalette yaşadığını bile bilmiyorum. Sanırım öteki kıyıda olmalı ama emin değilim. Neden?&quot;</p>
<p>&quot;Nedeni yok Çocuğun yok mu?&quot;</p>
<p>&quot;Yok. İstemedi. Sonra işler bozulduğunda olmadığına sevindim. Ya senin?&quot;</p>
<p>&quot;İki oğlan.&quot;</p>
<p>&quot;Zor olmalı.&quot;</p>
<p>&quot;Bilmiyorum. Sanırım bazı zamanlar.&quot;</p>
<p>&quot;Matt? Eğer bu gece bir soygun olsaydı ne yapardın?&quot;</p>
<p>Düşündüm. &quot;Sanırım hiçbir şey. Gerçekten hiçbir şey. Neden?&quot;</p>
<p>&quot;O anda kendini görmeliydin. Sıçramak üzere olan bir kedi gibi görünüyordun.&quot;</p>
<p>&quot;Refleksler.&quot;</p>
<p>&quot;Bütün o yıllar boyunca polis olmak.&quot;</p>
<p>&quot;Onun gibi bir şey.&quot;</p>
<p>Bir sigara yaktı. Şişeyi alıp içkilerimizi tazeledim. Biraz sonra kanepede onun yanında oturuyor ve Wendy ile Richard'ı, neredeyse bütün olayı anlatıyordum. Nedeninin o mu yoksa içki mi yoksa ikisinin birleşmesi mi olduğunu bilmiyorum ama olanlar hakkında konuşmak birdenbire çok kolay hale gelmişti ve konuşmam çok önemliydi.</p>
<p>&quot;İmkânsız olanı adama ne kadarını anlatacağını bilmendir. Kıza neler yapmış olabileceğinden korkuyordu, bir yandan sevgisini azaltarak bir yandan da farkında olmadan ona baştan çıkarıcı davranışlarda bulunarak Bunların cevaplarını ancak onun kadar bilebilirdim Ama diğerlerinin. Cinayet, kızının öldürülüş şekli. Bunların ne kadarını ona anlatmalıydım?&quot;</p>
<p>&quot;Şey, bunları zaten biliyor, öyle değil mi Matt?&quot;</p>
<p>&quot;Sanırım bilmesi gerektiği kadarını biliyor.&quot;</p>
<p>&quot;Seni izleyemiyorum.&quot;</p>
<p>Tam bir şeyler söylemek üzereydim ki vazgeçtim. Bardaklarımıza biraz daha içki boşalttım. Bana baktı. &quot;Beni sarhoş etmeye mi çalışıyorsun?&quot;</p>
<p>&quot;İkimizi de sarhoş etmeye çalışıyorum.&quot;</p>
<p>&quot;Eh, sanırım işe yarıyor Matt...&quot;</p>
<p>&quot;İnsanların bazı şeyleri yapmaya tam olarak ne kadar haklan olduğunu bilmek zordur Sanırım polis teşkilatında çok uzun süre kaldım. Belki hiç ayrılmamalıydım. Bu konuyu biliyor musun?&quot;</p>
<p>Gözlerini indirdi. &quot;Bir ara biri bir şeyler söylemişti.&quot;</p>
<p>&quot;O olay olmasaydı yine de er ya da geç ayrılır mıydım acaba? Hep bunu merak etmişimdir. Polis olmanın büyük bir güvencesi vardır. Demek istediğim iş güvencesi değil, kastettiğim duygusal anlamda güvence. Bu kadar çok soru olmazdı ve olsaydı bile çok açık cevaplan olurdu ya da en azından o zamanlar öyleymiş gibi gelirdi.</p>
<p>&quot;Sana bir hikâye anlatayım. Yaklaşık on yıl önce olmuştu. Belki de on iki. O da şehirde olmuştu ve yirmi yaşlarındaki bir kızla ilgiliydi. Kendi dairesinde tecavüze uğramış ve öldürülmüştü. Naylon çorapla boğulmuştu.&quot; Trina ürperdi. &quot;Bu açıldığı gibi kapanan bir dava değildi, üzerinde kızın kanıyla sokaklarda koşan biri yoktu. Bu sürekli daha derine indiğin davalardandı, kıza böö diyen, apartmanında oturan, iş yerinde onu tanıyan, hayatında herhangi bir rol oynamış herkesi araştırırsın. Tanrım, neredeyse, iki yüz kişiyle konuşmuştuk.</p>
<p>Neyse, daha baştan şüphelendiğim bir adam vardı. Kas yığını orospu çocuğu, oturduğu apartmanın kapıcısıydı. Eski denizciydi, kötü davranıştan uzaklaştırılmıştı. Saldırıdan iki kez tutuklanmış ve ikisi de şikâyetçilerin davadan vazgeçmesi sonucu düşmüştü. İki davada da şikâyetçiler kadındı.</p>
<p>Bütün bunlar onu baştan aşağı araştırmamız için yeterliydi. Yaptık da. Ve onunla konuştukça o orospu çocuğunun yaptığından daha emin hale geliyordum. Bazen açıkça görürsün.</p>
<p>Ama kendini çoktan kurtarmıştı. Cinayetin bir saat sapmayla kaçta işlendiğini biliyorduk ve karısı bütün günü onunla geçirdiğine ve yanından hiç uzaklaşmadığına bir kucak dolusu İncil üzerine yemin etmeye hazırdı. Ve elimizde buna karşı hiçbir şey yoktu, adamın cinayet saatinde kızın dairesinde olduğunu belirten ufacık bir kırıntı bile. Hiçbir şey. Küçücük bir parmak izi bile, hem bulsaydık bile işe yaramazdı çünkü adam kapıcıydı ve su tesisatını ya da başka bir şeyi tamir ederken parmak izlerini bırakmış olabilirdi. Elimizde hiçbir şey yoktu, ufacık bir koku bile alamıyorduk ve onun yaptığını bilmemizin nedeni yalnızca bilmemizdi ve hiçbir bölge savcısı bunu büyük jüriye kadar götürmeyi hayal bile edemezdi.</p>
<p>Böylece şüpheli olma olasılığı olan diğerlerini araştırdık. Ve elbette hiçbir yere ulaşamadık çünkü gidilecek bir yer yoktu ve dava açık bir dosya olacaktı. Bunun anlamı asla kapanmayacağıydı, ya da çoktan kapandığıydı çünkü kimse yeniden ilgilenme zahmetine girmeyecekti.&quot;</p>
<p>Ayağa kalkıp oda boyunca yürüdüm. &quot;Ama onun yaptığını biliyorduk, anlıyor musun ve bu bizi deli ediyordu. Yılda kaç kişinin cinayetten yakayı sıyırdığını bilmiyorum. Sıyırmayanlardan daha fazlası. Fakat Ruddle, onun bizim adamımız olduğunu biliyorduk ve yine de bir şey yapamıyorduk Adı Jacob Ruddle'dı.</p>
<p>&quot;Bu yüzden, dava açık olarak etiketlendikten sonra, ortağım ve ben olayı kafamızdan çıkaramadık. Ne yaparsak yapalım kafamızdan çıkaramadık, birimizin hatırlatmadığı bir gün bile yoktu. Böylece bir gün Ruddle'a gidip poligraf testi yaptırıp yaptırmayacağını sorduk. Bunun ne olduğunu biliyor musun?&quot;</p>
<p>&quot;Bir yalan makinesi.&quot;</p>
<p>&quot;Bir yalan makinesi. Ona tamamen dürüst davrandık isterse testi yaptırmayı reddedebileceğini ve sonucunun ona karşı kanıt olarak kullanılamayacağını da söyledik, doğruydu da. Bence bu iyi bir fikir değil ama yasalar böyle.</p>
<p>&quot;Testi yaptırmayı kabul etti. Nedenini sorma. Belki de reddetmesinin onu şüpheli göstereceğini düşündü, onun kızı öldürdüğünü bildiğimizi ve hiçbir şeyin bizim için şüpheli görünmesini engellemeyeceğini bilmesine rağmen. Ya da gerçekten makineyi yanıltabileceğini düşündü. Neyse, testi yaptırdı, ben testi yönetmesi için en iyi uzmanı getirttim ve sonuçlar tam beklediğimiz gibiydi.&quot;</p>
<p>&quot;Suçlu muydu?&quot;</p>
<p>&quot;Kuşkusuz. Makine onu duvara çivilemişti ve bu konuda yapabilecek hiçbir şeyimiz yoktu. Adama makineden yalan söylediğinin çıktığını söyledim. 'Eh, makineler arada sırada hata yaparlar' dedi, 'çünkü şimdi yaptılar'. Ve gözlerimin içine baktı, ona inanmadığımı biliyordu ve bu konuda yapabilecek hiçbir şeyim olmadığını da.&quot;</p>
<p>&quot;Tanrım.&quot;</p>
<p>Geri dönüp tekrar yanına oturdum, içkimden biraz içip gözlerimi bir an için kapattım, piçin gözlerindeki ifadeyi hatırladım.</p>
<p>&quot;Peki ne yaptınız?&quot;</p>
<p>&quot;Ortağımla çeşitli senaryolar yazdık. Ortağım onu nehrin dibine göndermek istiyordu.&quot;</p>
<p>&quot;Öldürmek mi demek istiyorsun?&quot;</p>
<p>&quot;Öldürmek, ayaklarını çimentolamak ve Hudson'da bin yerlere atmak.&quot;</p>
<p>&quot;Böyle bir şey yapamazdınız.&quot;</p>
<p>&quot;Bilemiyorum. Bunu kabul edebilirdim. Biliyorsun, o yapmıştı, o kızı öldürmüştü ve er ya da geç yine yapmaya adaydı. Ah, kahretsin, hepsi bu değildi. Onun yaptığını biliyorduk, o da yaptığını bildiğimizi biliyordu ve o piçi evine gönderiyorduk Onu nehre göndermek iyi bir fikir gibi gelmeye başlamıştı ve daha iyi bir şey düşünmemiş olsaydım bunu yapacaktık&quot;</p>
<p>&quot;Ne?&quot;</p>
<p>&quot;Narkotikte bir arkadaşım vardı. Ona eroine ihtiyacım olduğunu söyledim, bolca, ve her gramını geri alacağını da söyledim Sonra, bir öğleden sonra, Ruddle ve karısının apartmanda olmadığı bir sırada içeri girdim ve orayı hiç yapılmadığı kadar elden geçirdim. Bir torbayı havlu asacağının içine doldurdum, bir kutuyu tuvaletin rezervuarından sarkıttım, pisliği bulabildiğim bütün belli başlı saklama yerlerine koydum.</p>
<p>&quot;Sonra narkotikteki arkadaşıma gittim ve ona büyük bir balık yakalayabileceği yeri söyledim. Ve o her şeyi yöntemine uygun yaptı, arama iznini, her şeyi ayarladı ve Ruddle neler olduğunu anladığında çoktan Dannemora'daydı.&quot; Birdenbire gülümsedim. &quot;Mahkemesine gittim. Bütün savunması eroinin oralara nasıl girdiğini bilmediğiydi ve jüri bütün gece bu konuda endişelenerek oturmadı. Onu görmeye gittim ve, 'Ruddle biliyorsun, yalan makinesi testine girememen çok yazık. Bu, insanların eroinin nereden geldiğini bilmediğine inanmalarını sağlardı' dedim. Bana yalnızca baktı çünkü artık bunun başına nasıl geldiğini ve bu sefer değişiklik olarak kendisinin yapacak hiçbir şeyi olmadığını biliyordu.&quot;</p>
<p>&quot;Tanrım.&quot;</p>
<p>&quot;Mahkemede satıcı olmaktan on yılla yirmi yıl arası yedi. Mahkûmiyetinin üçüncü yılında başka bir mahkûmla kavgaya karışıp bıçaklanarak öldürüldü.&quot;</p>
<p>&quot;Tanrım.&quot;</p>
<p>&quot;Sorun şu, işleri böylesine değiştirmeye ne kadar hakkın olduğunu merak edersin. Ona tuzak kurmaya hakkımız var mıydı? Serbestçe dolaşmasına izin veremezdim ve onu duvara çivilemenin başka ne yolu vardı? Ve bunu yapamamış olsaydık, nehrin dibine göndermeye hakkımız var mıydı? Buna cevap vermem çok daha zor Bu konuda sorunlarım var Bir yerlerde bir çizgi olmalı ve tam olarak nereye çizeceğinizi bilmek zor&quot;</p>
<p>Bir süre sonra yatma saatinin geldiğini söyledi. &quot;Ben gidiyorum&quot; dedim. &quot;Kalmanı tercih ederim.&quot;</p>
<p>Birbirimizin dilinden anlıyorduk. Kısa bir süre için bütün zor sorular gitmiş ve karanlıkta saklanmıştı.</p>
<p>Daha sonra, kalmamın iyi olacağını söyledi. &quot;Sabah kahvaltı da hazırlarım.&quot;</p>
<p>&quot;Tamam.&quot;</p>
<p>&quot;Matt?&quot; dedi uykulu uykulu. &quot;Biraz önce anlattığın hikâye, Ruddle hakkındaki.&quot;</p>
<p>&quot;Evet.&quot;</p>
<p>&quot;Anlatmanın nedeni neydi?&quot;</p>
<p>Yalnızca anlatmak istemiştim. Ve aynı zamanda anlatmamak. Cale Hanniford'a anlatmadığım gibi.</p>
<p>&quot;Yalnızca davalar arasındaki benzerlikler&quot; dedim. &quot;Şehirde tecavüz edilip öldürülen başka bir genç kız davası olduğu için, dava ötekini hatırlatmıştı.&quot;</p>
<p>Anlayamadığım bir şeyler mırıldandı. Uyuduğundan emin olduktan sonra yataktan çıktım ve giysilerimi giydim. Otele kadar bir kaç blok yürüdüm ve odama çıktım.</p>
<p>Uyuma konusunda sorunum olacağını sanıyordum ama sandığımdan çabuk uyudum.</p>
<p>&nbsp;</p>
</body>
</html>