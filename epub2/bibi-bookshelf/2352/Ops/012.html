<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx645"></a>VII</h1>
<p class="p0"><span class="t9">&nbsp;</span></p>
<p class="p4">Trenden New Utrecht'le Altmış ikinci Cadde'de indim ve Brooklyn'nin Bensonhurst ile Bay Ridge'in sırt sırta olduğu kısmında birkaç blok yürüdüm Başlayan ince yağmur dünkü karın bir kısmın eritiyordu. Hava durumunda gece boyunca don yapmasını beklediklerini söylemişlerdi. Biraz erkenciydim ve bir yerde bir fincan kahve için durdum. Tezgâhın arkasındaki çocuk arkadaşlarına küçük bıçağını gösteriyordu. Bana baktı ve hâli polis gibi göründüğümü hatırlatırcasına bıçağı hemen ortadan kaldırdı.</p>
<p>Kahvemin yarısını içtim ve kiliseye doğru yürüdüm, Kilise, beyaz taşları yıllar boyunca grinin bütün tonlarıyla gölgelenmiş, etkileyici bir binaydı. Temel taşı, binanın 1886'da, o tarihten iki yüz' yirmi yıl önce oluşturulan cemaat tarafından kurulduğunu belirtiyordu. Parlak ilan tahtasında kilisenin &quot;Bay Ridge'in İlk Reform Kilisesi&quot; olduğu ve yöneticisinin Muhterem Peder Martin T. Vanderpoel olduğu yazıyordu. Törenlerin Pazar'ları dokuz buçukta yapıldığı ve önümüzdeki Pazar Peder Vanderpoel'in,' &quot;Cehenneme Giden Yol İki Niyetle Döşenmiştir&quot; konulu konuşma yapacağı belirtiliyordu.</p>
<p>Köşeyi döndüm ve kiliseye hemen bitişik olan papaz evini buldum. Aynı özel taştan yapılmış ve üç katlıydı. Zili çaldım ve kapı önünde yağmur altında birkaç dakika bekledim. Az sonra gri saçlı küçük bir kadın kapıyı açtı ve gözlerini bana dikti. İsmimi söyledim.;</p>
<p>&quot;Evet&quot; dedi. &quot;Sizi beklediğini söylemişti.&quot; Beni salona aldı oturmam için bir koltuk gösterdi. İçinde elektrikli bir ateşim parladığı şöminenin karşısına oturdum. Şöminenin her iki yanındaki duvar kitap raflarıyla doluydu. Soluk desenli Doğu halıları neredeyse bütün parke zemini kaplamıştı. Odadaki mobilyaların hepsi ağır ve koyu renk ahşaptı. Oturmuş beklerken, kahve yerine içki içmiş olsaydım diye düşündüm. Bu kasvetli evde içki ikram edileceğe benzemiyordu.</p>
<p>Beni beş dakika bekletti, Sonra merdivenlerdeki ayak seslerini duydum. Odaya girerken ayağa kalktım. &quot;Bay Scudder? Sizi beklettiğim için özür dilerim. Telefondaydım. Lütfen oturun&quot; dedi.</p>
<p>Çok uzun boylu ve incecikti. Siyah, sade bir takım elbise, rahip yakası ve bir çift deri ev terliği giyiyordu, Saçları beyazdı ama yer yer sarı gölgeler vardı. Belki birkaç yıl önce uzun sayılabilirlerdi ama gür bukleleri bugün için yeterince muhafazakârdı, ince çerçeveli gözlüklerinin, gözlerini görmemi güçleştiren kalın camları vardı.</p>
<p>&quot;Kahve, Bay Scudder?&quot;</p>
<p>&quot;Hayır; teşekkür ederim.&quot;</p>
<p>&quot;Ben de istemem. Eğer akşam yemeğinde bir fincandan fazla içersem gece boyunca uyanık oluyorum.&quot; Benimkinin aynısı bir koltuğa oturdu. Bana döndü ve ellerini dizlerinin üzerine yerleştirdi. &quot;Evet&quot; dedi, &quot;Size nasıl yardım edebileceğimi bilmiyorum ama yapabileceğim bir şey varsa lütfen söyler misiniz?&quot;</p>
<p>Cale Hanniford için yaptığım işi açıklamaya başladım. Bitirdiğimde baş ve işaret parmaklarıyla çenesini tuttu ve düşünceli bir biçimde başını salladı.</p>
<p>&quot;Bay Hanniford bir kız kaybetti&quot; dedi. &quot;Ben de bir oğlan kaybettim.&quot;</p>
<p>&quot;Evet.&quot;</p>
<p>&quot;Günümüz dünyasında çocuklara babalık yapmak çok zor Bay Scudder Belki de hep böyleydi ama bence zaman aleyhimize çalışıyor. Ah, Bay Hanniford için çok üzgünüm. Aynı kaybı yaşadığım için üzüntüsünü tamamen paylaşıyorum.&quot; Ateşe bakmak için döndü. &quot;Ama kız için kesinlikle üzgün değilim.&quot;</p>
<p>Hiçbir şey söylemedim.</p>
<p>&quot;Bu benim bir eksikliğim ve ben bunun farkındayım. İnsan kusurlu bir yaratıktır. Bazen bana dinin, insanoğlunu! kusurluluğunun derecesini fark etmesini kolaylaştırmaktan daha yüksek bir işlevi yokmuş gibi geliyor. Yalnızca Tanrı mükemmeldir, O'nun en büyük eseri insanoğlu bile, umutsuz kusurla doludur Sizce de bu bir paradoks değil mi Bay Scudder?&quot;</p>
<p>&quot;Evet.&quot;</p>
<p>&quot;Wendy Hanniford için üzülememem kusurlarımın en küçüğü de değil. Şöyle ki, babası kızının ölümünden şüphesiz oğlumu sorumlu tutuyor. Ve ben de aynı biçimde oğlumun ölümünden onun kızını sorumlu tutuyorum.&quot;</p>
<p>Ayağa kalktı ve şömineye yaklaştı. Orada bir an durdu, sırtını dimdik tutarak ellerini ısıttı. Döndü ve sanki bir şey söylemek üzereymiş gibiydi. Ama yavaşça koltuğuna doğru yürüdü ve bu sefer bacak bacak üzerine atarak yeniden oturdu.</p>
<p>&quot;Siz Hıristiyan mısınız Bay Scudder?&quot; dedi.</p>
<p>&quot;Hayır.&quot;</p>
<p>&quot;Yahudi misiniz?&quot;</p>
<p>&quot;Bir dinim yok.&quot;</p>
<p>&quot;Sizin için çok üzücü&quot; dedi. &quot;Size dininizi sordum çünkü inançlarınız, benim Hanniford'un kızına olan hislerimi anlamanızı kolaylaştırabilirdi. Ama belki de bu konuya başka bir biçimde girmeliyim. İyiye ve kötüye inanır mısınız Bay Scudder?&quot;</p>
<p>&quot;Evet, inanırım.&quot;</p>
<p>&quot;Dünyada kötülüğün bir görüntüsü olduğuna inanır mısınız?&quot;</p>
<p>&quot;Olduğunu biliyorum.&quot;</p>
<p>Tatmin olmuşçasına başını salladı. &quot;Ben de&quot; dedi. &quot;İnsanın dini ne olursa olsun tersine inanmak zor olurdu. Günlük gazetelere bir göz atmak kötülüğün varlığına yeterli delili sağlar. &quot; Durdu. Bir şey söylemek için beni beklediğini düşündüm. Sonra &quot;O kötüydü&quot; dedi.</p>
<p>&quot;Wendy Hanniford mu?&quot;</p>
<p>&quot;Evet. Kötüydü, şeytan kılığında bir kadındı. Oğlumu benden ayırdı, dininden ayırdı, Tanrı'sından ayırdı. İyilik yolundan kötülük yoluna soktu.&quot; Sesinin tonu yükseliyordu, cemaatin üzerindeki etkisini tahmin edebiliyordum. &quot;Onu öldüren benim oğlumdu ama oğlumun içindeki şeyleri öldüren, oğlumu öldürmeye kadar iten o kızdı.&quot; Sesi birkaç perde indi ve ellerini koltuğun iki yanına koydu. &quot;İşte bu yüzden Wendy Hanniford için yas tutamam. Ölümü Richard'ın elinden olduğu için üzgünüm, oğlum kendi hayatına son verdiği için de gerçekten üzgünüm ama müşterinizin kızı için asla yas tutamam.&quot;</p>
<p>Ellerini aşağı bıraktı ve başını eğdi. Gözlerini göremedim ama yüzü iyilik ve kötülük zincirleriyle sıkılmaktan kararmıştı. Pazar günü vereceği vaazı düşündüm, Cehennem'e giden bütün o değişik yollan ve üzerlerindeki taşlan düşündüm. Martin Vanderpoel&rsquo;ü iri kayaları güçlükle yuvarlayan uzun, zayıf bir Sisyphus olarak gözümün önünde canlandırdım.</p>
<p>&quot;Oğlunuz bir buçuk yıl önce Manhattan'daydı. Bu, Burghash Antikacısı'nda çalışmaya başladığı zamandı&quot; dedim.</p>
<p>Başını salladı.</p>
<p>&quot;Öyleyse burayı, Wendy Hanniford'la dairesini paylaşmaya başlamadan altı ay önce terk etti.&quot;</p>
<p>&quot;Bu doğru.&quot;</p>
<p>&quot;Ama siz onu kızın yoldan çıkardığını düşünüyorsunuz&quot;</p>
<p>&quot;Evet.&quot; Derin bir nefes aldı ve yavaşça bıraktı. &quot;Oğlum evi okuldan mezun olduktan kısa bir süre sonra terk etti. Bunu onaylamadım ama sert bir biçimde karşı da çıkmadım. Richard'ın üniversiteye gitmesini isterdim. Zeki bir çocuktu ve üniversitede başarılı olabilirdi. Doğal olarak beni rahiplik yolunda takip edeceğine dair umutlarım vardı. Ama onu bu doğrultuda zorlamadım. Herkes kendi mesleğine kendi karar vermelidir. Bu konuda fanatik değilim Bay Scudder. Oğlumu hoşnutsuz bir rahip yerine mutlu ve üretken bir doktor, avukat ya da iş adamı olarak görmeyi tercih ederdim.</p>
<p>Richard'ın kendini bulmak zorunda olduğunu hissettim. Bu, günümüzün gençlerinin moda terimlerinden biri, öyle değil mi? Kendini bulmak zorundaydı. Bunu anlıyordum. Kendini bulma sürecinin eninde sonunda, bir iki yıl sonra onu üniversiteye yönelteceğini umuyordum. Bunu umuyordum ve bu arada da endişelenmem için bir neden yoktu. Richard'ın dürüst bir işi vardı, namuslu, Hıristiyan bir çevrede yaşıyordu ve iyi yolda olduğunu hissediyordum. Belki, eninde sonunda gideceği yolda değildi ama hayatının o dönemi için doğru yoldaydı. &quot;</p>
<p>&quot;Sonra Wendy Hanniford'la tanıştı. Onunla günah içinde yaşadı. Onun tarafından ayartıldı ve sonunda...&quot;</p>
<p>Bir eşcinsel graffitisini hatırladım: Mutluluk, oğlunuzun kendi inançlarına sahip bir oğlanla evlenmesidir.</p>
<p>Richard Vanderpoel, babasını hiç şüphelendirmeden açıkça eşcinsel ilişkilerde bulunmuştu kuşkusuz. Sonra bir kadınla nikahsız yaşamaya başlamış, bu durum da babasını yıkmıştı!</p>
<p>&quot;Peder Vanderpoel, günümüzde birçok genç evlenmeden birlikte yaşıyorlar&quot;' dedim.</p>
<p>&quot;Bunun farkındayım Bay Scudder. Bunu onaylamıyorum; ama farkında olmamak da imkânsız.&quot;</p>
<p>&quot;Ama bu konudaki duygularınız onaylamamaktan da öteydi.&quot;</p>
<p>&quot;Evet.&quot;</p>
<p>&quot;Neden?&quot;</p>
<p>&quot;Çünkü Wendy Hanniford kötüydü.&quot;</p>
<p>Baş ağrısının ilk belirtilerini hissetmeye başlamıştım. Parmaklarımın ucuyla alnımı ovuşturdum. &quot;Benim istediğim babasına kızının bir çeşit resmini verebilmekten fazlası değil. Kötü olduğunu söylüyorsunuz. Hangi anlamda kötüydü?&quot; dedim.</p>
<p>&quot;Masum, genç bir erkeği doğal olmayan bir ilişki için ayartan': yaşlı bir kadındı.&quot;</p>
<p>&quot;Richard'dan yalnızca dört yaş daha büyüktü.&quot;</p>
<p>&quot;Evet, biliyorum. Kronolojik olarak evet. Ama hayat bilgisi açısından ondan çok daha büyüktü. Rastgele ilişkilerde bulunuyordu. Ahlâksızdı. Bir cinsel sapıktı.&quot;</p>
<p>&quot;Onunla tanıştınız mı?&quot;</p>
<p>&quot;Evet&quot; dedi. Nefes alıp verdi. &quot;Onunla bir kez tanıştım. O da yetti.&quot;</p>
<p>&quot;Bu ne zaman oldu?&quot;</p>
<p>&quot;Bunu hatırlamak zor. Sanırım ilkbahardaydı. Nisan ya da Mayıs diyebilirim,&quot;</p>
<p>&quot;Oğlunuz onu buraya mı getirdi?&quot;</p>
<p>&quot;Hayır Hayır, Richard benim evime o kadını getirmemesi gerektiğini elbette biliyordu. Birlikte yaşadıkları apartmana gittim. Özellikle onunla tanışmak, konuşmak için gittim. Richard'ın işte olacağı bir zamanı seçtim.&quot;</p>
<p>&quot;Ve Wendy ile tanıştınız.&quot;</p>
<p>&quot;Öyle.&quot;</p>
<p>&quot;Ne yapmak istiyordunuz?&quot;</p>
<p>&quot;Ondan oğlumla olan ilişkisini bitirmesini istedim.&quot;</p>
<p>&quot;Ve reddetti.&quot;</p>
<p>&quot;Ah, evet Bay Scudder. Reddetti.&quot; Koltuğunun arkasına yaslandı, gözlerini kapadı. &quot;Pis ağızlı ve saldırgandı. Bana hakaret etti. O... bu konuda daha derine inmek istemiyorum Bay Scudder Richard'ı bırakmak gibi bir niyetinin olmadığını açıkça söyledi. Oğlumla birlikte yaşamak ona uyuyordu. Konuşma tümüyle hayatımın en kötü deneyimlerinden biriydi.&quot;</p>
<p>&quot;Ve onu bir daha hiç görmediniz.&quot;</p>
<p>&quot;Görmedim. Richard'ı bazı vesilelerle görüyordum ama o evde değil. Onunla kadın hakkında konuşmaya çalıştım. Ama hiçbir ilerleme kaydedemedim. Tamamen onun etkisi altına girmişti. Seks -kötü, sınırsız seks- bazı kadınlara duyarlı, erkekler üzerinde olağanüstü bir otorite sağlar. Erkekler güçsüzdür Bay Scudder ve genellikle kötü kadınların cinselliğinin korkunç gücüyle boy ölçüşemeyecek kadar güçsüzlerdir.&quot; Derin bir iç çekti. &quot;Ve sonunda kendi kötü doğası onu yok etti. Onun sonunu getiren oğluma yaptığı seks büyüsüydü.&quot;</p>
<p>&quot;Ondan bir cadıymış gibi söz ediyorsunuz.&quot;</p>
<p>Hafifçe gülümsedi. &quot;Cadı mı? Evet öyle. Bizimkinden daha az gelişmiş bir kuşak onu cadı kazığında yanarken görürdü. Bugünlerde nevrozdan, psikolojik sorunlardan ve tutkulardan söz ediyoruz. Eskiden cadılardan ve şeytani güçlerden söz ederdik. Bazen düşündüğümüz kadar aydınlanmış olup olmadığımızı düşünüyorum. Ya da bu aydınlanmanın bir yararı olup olmadığım.&quot;</p>
<p>&quot;Neyin var ki?&quot;</p>
<p>&quot;Efendim?&quot;</p>
<p>&quot;Ben de neyin yaran var ki diye düşünüyorum.&quot;</p>
<p>&quot;Ah&quot; dedi. Gözlüklerini çıkardı ve dizlerinin üzerine koydu. Gözlerinin rengini daha önce görmemiştim. Altın noktalarla lekelenmiş açık maviydi. &quot;İnançsızlığınız sizi böyle düşündürtüyor Bay Scudder.&quot;</p>
<p>&quot;Belki de.&quot;</p>
<p>&quot;Ben Tanrı sevgisinin bizim için büyük yararlar sağlayacağını söyleyebilirim. Bu dünyada olmasa bile, ötekinde.&quot;</p>
<p>İki dünyayla birden ilgilenemeyeceğime karar verdim, Richie'nin inancı olup olmadığını sordum.</p>
<p>&quot;Bir şüphe dönemindeydi. Kafasını kendini bulmayla o kadar meşgul ediyordu ki Tanrı'yı bulmaya zaman ayıramıyordu.&quot;</p>
<p>&quot;Anlıyorum.&quot;</p>
<p>&quot;Ve sonra Hanniford denilen kadının büyüsü altına girdi. Bu kelimeyi bilerek kullandım. Oğlum tam anlamıyla onun büyüsü altına girdi.&quot;</p>
<p>&quot;Ondan önce nasıldı?&quot;</p>
<p>&quot;İyi bir çocuktu. Uyanık, zeki, vicdanlı bir gençti.&quot;</p>
<p>&quot;Onunla hiç sorunlarınız olmadı mı?&quot;</p>
<p>&quot;Hiç olmadı.&quot; Tekrar gözlüklerini taktı. &quot;Kendimi suçlamaktan kaçamıyorum Bay Scudder&quot;</p>
<p>''Ne için?&quot;</p>
<p>&quot;Her şey için. Ne derler bilirsiniz: 'Ayakkabıcının çocukları hep yalınayak gezer' Sanırım bu vecize bu duruma uyuyor Belki de kendimi cemaatime çok fazla, oğluma ise çok az adadım. Biliyorsunuz, onu tek başıma yetiştirmek zorundaydım. O zamanlar bu çok zor gelmemişti. Düşündüğümden de zor olabileceğini hiç tahmin etmemiştim.&quot;</p>
<p>&quot;Richard'ın annesi...&quot;</p>
<p>Gözlerini kapattı. &quot;Karımı yaklaşık on beş yıl önce kaybettim&quot; dedi.</p>
<p>&quot;Bunu bilmiyordum.&quot;</p>
<p>&quot;İkimiz için de çok zordu. Richard ve benim için. Geçmişe bakıyorum da, keşke tekrar evlenseydim. Ben asla... asla bu fikri kabul edememiştim. Bir yardımcı tuttum. Benim görevlerim ona diğer babaların ayırdığından daha fazla zaman ayırmamı kolaylaştırıyordu. Bunun yeterli olduğunu düşünmüştüm.&quot;</p>
<p>&quot;Ve artık öyle düşünmüyor musunuz?&quot;</p>
<p>&quot;Bilmiyorum. Bazen kaderimizi değiştirebilmek için yapabileceğimiz fazla bir şey olmadığını düşünüyorum. Hayatlarımızı önceden belirlenmiş büyük bir plana göre yaşıyoruz.&quot; Hafifçe gülümsedi. &quot;Buna inanmak oldukça rahatlatıcı bir şeydir ya da tam tersi Bay Scudder&quot;</p>
<p>&quot;Nasıl olabileceğini tahmin edebiliyorum.&quot;</p>
<p>&quot;Bazen de yapabileceğim bir şeyler olmalıydı diye düşünüyorum. Richard çok içine kapanıktı. Utangaç, az konuşan, mahremiyetine düşkün bir insandı.&quot;</p>
<p>&quot;Sosyal hayatı var mıydı? Kastettiğim okul sırasında, burada yaşarken.&quot;</p>
<p>&quot;Arkadaşları vardı.&quot;</p>
<p>&quot;Sevgilisi var mıydı?&quot;</p>
<p>&quot;O zamanlar kızlara fazla ilgisi yoktu. O kadının kıskacına yakalanana kadar kızlarla asla ilgilenmemişti.&quot;</p>
<p>&quot;Kızlarla ilgilenmemesi sizi rahatsız etmiyor muydu?&quot;</p>
<p>Richie'nin aslında erkeklerle ilgilendiğini ima etmeye ancak bu kadar yaklaşabilirdim. Anlamış olsa bile Vanderpoel bunu belli etmedi. &quot;Bu beni endişelendirmiyordu&quot; dedi. &quot;Richard'ın eninde sonunda, ilerde karısı olacak ve çocuklarını doğuracak bir kızla iyi ve sağlıklı bir ilişki kuracağını düşünüyordum. O zamanlar kızlarla çıkmaya ilgi göstermemesi beni rahatsız etmemişti. Eğer benim;, gördüklerimi görebilecek bir yerde olsaydınız Bay Scudder, o zaman bir cinsin diğer bir cinsle fazla birlikte olmasından büyük sorunların çıktığını anlardınız. On beş, on altı yaşlarında hamile kızlar gördüm. Küçük yaşta evliliğe zorlanan genç erkekler gördüm. Ağıza alınamayacak hastalıklarla acı çeken gençler gördüm. Hayır, tam tersine Richard bu konuda geç açıldığı için memnundum.&quot;</p>
<p>Başını salladı. &quot;Öte yandan&quot; dedi, &quot;daha deneyimli olsaydı., daha az masum olsaydı, belki de Bayan Hanniford için bu kadar kolay bir kurban olmayabilirdi.&quot;</p>
<p>Birkaç dakika sessizce oturduk. Karşılığında önemli bir yanıt alamadığım birkaç şey daha sordum. Yeniden bir fincan kahve isteyip istemediğimi sordu. Reddettim ve kalkmam gerektiğini söyledim. Beni kalmaya ikna etmeye çalışmadı.</p>
<p>Paltomu, yardımcının koymuş olduğu küçük odadan aldım. Giyerken, &quot;Anladığım kadarıyla oğlunuzu cinayetten sonra bir kere; gördünüz&quot; dedim.</p>
<p>&quot;Evet.&quot;</p>
<p>&quot;Hücresinde, değil mi?&quot;</p>
<p>&quot;Bu doğru.&quot; Hatırladıklarıyla neredeyse fark edilmez bir biçimde titredi. &quot;Çok uzun konuşmadık. Yalnızca ruhunu huzura kavuşturmaya çalıştım. Belli ki başaramamışım. O... o yaptığının cezasını kendi eliyle vermeyi seçti.&quot;</p>
<p>&quot;Davasıyla ilgilenen avukatla konuştum. Bay Topakyan'la.&quot; &quot;Onunla şahsen tanışmadım. Richard... hayatına son verdikten sonra...onu görmemin bir anlamı yoktu. Ayrıca bunu yapmak da istemedim.&quot;</p>
<p>&quot;Anlıyorum.&quot; Paltomu iliklemeyi bitirdim. &quot;Topakyan, Richard'ın cinayeti işlediğini hatırlamadığını söyledi.&quot;</p>
<p>&quot;Ah?&quot;</p>
<p>&quot;Oğlunuz bu konuda bir şey söyledi mi?&quot;</p>
<p>Bir an tereddüt etti, yanıt vermeyeceğini düşündüm. Sonra sabırsız bir biçimde başını salladı. &quot;Bunu söylememin artık bir zararı olamaz, değil mi? Belki avukata doğruyu söylüyordu, belki de o an için aklı biraz karışıktı.&quot; Tekrar içini çekti. &quot;Richard bana onu öldürdüğünü söyledi. Bunu nasıl yapabildiğini anlamadığını söyledi.&quot;</p>
<p>&quot;Bir açıklama yaptı mı?&quot;</p>
<p>&quot;Açıklama mı? Buna açıklama deyip demeyeceğinizi bilmiyorum Bay Scudder. Ama benim için bazı şeyleri açıklıyor&quot;</p>
<p>&quot;Ne söyledi?&quot;</p>
<p>Zihninde doğru kelimeleri aradı. &quot;Onun yüzünü gördüğünde, aniden önünde korkunç bir aydınlık oluştuğunu söyledi. Sanki bir an için Şeytan'ın ona baktığını ve onu mutlaka yok etmesi gerektiğini anladığını söyledi.&quot;</p>
<p>&quot;Anlıyorum.&quot;</p>
<p>&quot;Oğlumu temize çıkarmaya çalışmıyorum Bay Scudder ama bununla birlikte Bayan Hanniford'u kendi hayatını kaybetmesinden sorumlu tutuyorum. Onu tuzağa düşürdü, gerçek yüzüne karşı körleştirdi ve sonra bir an için peçesi yana kaydı, oğlumun gözlerinin bağı çözüldü ve onu bütün netliğiyle gördü. Ve eminim ki ona ve hayatına neler yaptığını gördü.&quot;</p>
<p>&quot;Neredeyse öldürmesini haklı buluyormuş gibi konuşuyorsunuz.&quot;</p>
<p>Bana baktı, gözleri şoktan fal taşı gibi açılmıştı. &quot;Oh, hayır dedi. &quot;Asla. insan Tanrı&rsquo;yı oynayamaz. Cezalandırmak ve ödüllendirmek, vermek ve almak Tanrı'nın elindedir. İnsanoğlunun değil.&quot;</p>
<p>Kapı tokmağına uzandım ve bir an durakladım. &quot;Richard'a ne söylediniz?&quot;</p>
<p>&quot;Pek hatırlamıyorum. Söylenecek fazla bir şey yoktu ve çok konuşamayacak kadar derin bir şoktaydım. Oğlum onu affetmemi istedi. Ben de onu kutsadım. Bağışlanmak için Tanrı'ya yalvarmasını söyledim.&quot; Yakından bakınca mavi gözleri kalın camların arkasında oldukça büyük görünüyordu. Kenarlarında göz yaşları vardı. &quot;Umarım yapmıştır&quot; dedi &quot;Umarım yapmıştır.&quot;</p>
<p>&nbsp;</p>
</body>
</html>