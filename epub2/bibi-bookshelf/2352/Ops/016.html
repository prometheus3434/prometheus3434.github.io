<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx1238"></a><a id="a0"></a>XI</h1>
<p class="p0"><span class="t9">&nbsp;</span></p>
<p class="p4">Arabayı Olin'e saat ikiyi birkaç dakika geçe geri verdim. Sandviç ve bir parça kek için durdum, her şeyin diğer her şeyle kenetleneceği bir yol bulmaya çalışarak defterimdekilerin şöyle bir üzerinden geçtim.</p>
<p>Wendy Hanniford. Yaşlı erkeklere karşı bir zaafı vardı ve eğer isterseniz bu zaafın izini, hiç görmediği babasına karşı beslediği çözülmemiş duygularına kadar sürebilirdiniz. Kolejdeyken gücünün farkına varmış ve öğretmenleriyle ilişkiye girmişti. Sonra içlerinden biri ona çok fena vurulmuş ve dizginler boşalmıştı. Her şey bittiğinde okul da bitmişti ve kendi başına New York'taydı.</p>
<p>New York'ta çok sayıda yaşlı erkek vardı. Biri onu Miami Beach'e götürdü. Aynı kişi ya da bir başkası dairesini kiralarken iş referansı sağladı. Ve bu çizgi üzerinde onu yemeğe götüren, taksi için yirmi Dolar veren ve şifonyerin üzerine yirmi, otuz ya da elli Dolar bırakan daha birçok yaşlı erkek olmalıydı.</p>
<p>Asla bir ev arkadaşına ihtiyaç duymamıştı. Kiranın yarısından da azını talep ederek Marcia Maisel'e yardım etmişti. Aynı biçimde Richie Vanderpoel'a da yardım etmiş olabilirdi, onu da, Mardayı da aynı nedenle arkadaşı olarak seçmişti ve aynı nedenle de Marcia'nın kalmasını istemişti.</p>
<p>Çünkü bu yalnız bir dünyaydı ve şimdiye kadar tek dostu olan babasının hayaletiyle yalnız yaşamıştı. Sahip olduğu ve yakınlaştığı erkekler başka kadınlara aittiler Onunla işlerini bitirdikten sonra karılarının yanına giden erkekler. Bethune Sokağı'ndaki dairesinde onu yatağa götürmek istemeyecek birini istemişti. Yalnızca iyi bir dost olacak birini. Önce Marcia ve Wendy, Marcia onunla birlikte erkeklerle çıkmayı kabul ettiğinde biraz hayal kırıklığına uğramamış mıydı? Sanırım uğramıştı çünkü erkeklerle çıkarken kendisine eşlik edecek bir arkadaş kazandığı anda kırılgan dünyada yeri olmayan, Marcia'nın Wendy'de hissettiği masumiyete ait olan arkadaşını kaybetmişti.</p>
<p>Sonra Richie, büyük bir olasılıkla daha iyi bir arkada olmuştu. Utangaç ve sessiz bir eşcinsel olan Richie giysilerini oturma odasında tutmuş ve yine orada yatağa dönüştürülebilir kanepede uyumuş, bu arada evin dekorunu değiştirmiş, mükemmel yemekler pişirmiş ve Wendy için bir yuva yaratmıştı. Wendy de karşılığında Richie'ye bir yuva sağlamıştı. Ona, başka kadınla yapacağı gibi cinsel taleplerde bulunmadan bir kadının arkadaşlığını sunmuştu. Richie, gay barlarından çıkmış, Wendy'nin yuvasına girmişti.</p>
<p>Hesabı ödeyip çıktım ve otele gitmek için Broadway'e doğru yöneldim. Kırmızı gözlü, giysileri yırtık pırtık bir dilenci yolumu kesti. Bozuk param olup olmadığını sordu. Başımı sallayıp yoluma devam ettim, o da yanımdan uzaklaştı. Sanki cesareti olsaydı küfredecekmiş gibi bakıyordu.</p>
<p>Ne kadar derine inmek istiyordum? Indiana'ya uçabilir, 4B Wendy'nin hayattaki rolünü öğrendiği kampüste insanların başını ağrıtabilirdim. Wendy'yle ilişkisi dramatik sonuçlara yol aç öğretmenin adını kolaylıkla öğrenebilirdim. Hâlâ okulda olsa olmasa da onu bulabilirdim. Benimle konuşurdu. Benimle konuşmasını sağlayabilirdim. Wendy'le yatan diğer öğretmenleri ve onu tanıyan öğrencileri bulabilirdim.</p>
<p>Ama bütün bunlar bana bilmediğim ne söyleyebilir Biyografisini yazmıyordum. Yalnızca Cale Hanniford'a onun kin olduğunu ve o yola nasıl bulaştığını söylememe yetecek kadarın bulmaya çalışıyordum. Bu işi de yeterince iyi bir biçimde yapmıştım. Indiana'da daha fazlasını bulamazdım.</p>
<p>Yalnızca bir sorun vardı. Gerçek anlamda, Hanniford'la olan anlaşmam detektiflik ruhsatı kanunları ve gelir vergisinden kurtulmanın da ötesindeydi. Bana verdiği para bir hediyeydi, tıpkı benim Koehler, Parkow ve posta memuruna verdiğim gibi. Ve karşılığında ona iyilik yapıyordum, tıpkı diğerlerinin bana yaptığı gibi. Onun için çalışmıyordum.</p>
<p>Dolayısıyla, Cale Hanniford'un sorularının yanıtlarını buldum diye işi burada bırakamazdım. Benim de bir iki sorum vardı ve bütün yanıtlan henüz bulamamıştım. Çoğunu biliyordum ya da bildiğimi sanıyordum ama, hâlâ bir iki boşluk vardı ve onları doldurmak istiyordum.</p>
<p>İçeri girdiğimde Vincent resepsiyondaydı. Kısa bir süre önce bana zorluk çıkarmıştı ve hâlâ onun hakkında ne hissettiğimden emin değildim. Ona, kötü duygular taşımadığımı belirtmek için Yılbaşı ikramiyesi olarak on Dolar vermiştim ama daha ben yaklaşırken bile bir kenara büzülüyordu. Şimdi de biraz büzüldü, sonra odamın anahtarlarını ve Kenny'nin beni aramış olduğunu belirten pusulayı uzattı. Ulaşabileceğim bir numara bırakmıştı.</p>
<p>Onu odamdan aradım. &quot;Ah, Matthew&quot; dedi. &quot;Araman ne kadar hoş,&quot;</p>
<p>&quot;Sorun nedir?&quot;</p>
<p>&quot;Sorun yok. Yalnızca boş bir günün tadını çıkarıyorum. Ya bu, ya da hapse girmekti, ben hapishanelere düşkün değilimdir. Eminim tatsız anılarımı geri getirecekti.&quot;</p>
<p>&quot;Sana yetişemiyorum.&quot;</p>
<p>&quot;Çok mu üstü kapalı konuşuyorum? Tatlı Teğmen Koehler'la konuştum, tam senin önerdiğin gibi. Sinthia bu akşam basılmak üzere programlandı. Baskın önceden uyarıldı, bu yüzden tedbirli olarak barmenlerimden birini bu öğleden sonra ve akşam üstü bara bakması için ayarladım.&quot;</p>
<p>&quot;Barmenin olacaklardan haberi var mı?&quot;</p>
<p>&quot;Ben şeytan değilim Matthew. Tutuklanacağını biliyor Aynı zamanda hapisten rahatça çıkacağını ve suçlamaların kısa sürede geri alınacağını da biliyor. Ve bu deneyimin sonunda eskiye nazaran elli Dolar daha zengin olacağını da biliyor Şahsen ben tutuklanmaya bu paranın on katı için bile olsa dayanamazdım ama insanlar çeşit çeşit. Şunu da eklemeliyim ki, senin Teğmen Koehler oldukça işbirlikçiydi, senin söylediğin elli Dolar yerine yüz Dolar istemesi dışında. Onunla pazarlık yapmamı önermezdin herhalde?&quot;</p>
<p>&quot;Hayır, önermezdim.&quot;</p>
<p>&quot;Ben de öyle düşündüm. Eh, eğer işe yararsa bu miktar devede .kulak kalacaktır. Umarım adını vermiş olmama aldırmazsın.&quot;</p>
<p>&quot;Önemli değil.&quot;</p>
<p>&quot;Bu, söze girmenin iyi bir yolu gibi gelmişti. Ama şimdi sana! bir iyilik borçluyum ve borcumu hemen yerine getirmekten memnun olacağım.&quot;</p>
<p>&quot;Richie Vanderpoel hakkında bir şeyler buldun.&quot;</p>
<p>&quot;Gerçekten de buldum. Şu geç saatler yerlerinden birinde onunla ilgili sorular sormak için birkaç saatimi feda ettim. Houston Caddesi'ndekini bilir misin?&quot;</p>
<p>&quot;Bilmiyorum.&quot;</p>
<p>&quot;Benim favori yerlerimden biridir Eğer istersen bir gece seni de götürebilirim.&quot;</p>
<p>&quot;Bakarız. Neler buldun?&quot;</p>
<p>&quot;Ah, bir bakalım. Neler buldum? Bizim parlak gözlü çocuğu, evlerine süt ve kurabiye için götürdüklerini hatırlamaya istekli üç centilmenle konuştum. Aynısını yaptıklarına kesinlikle yemin edebileceğim birkaç kişiyle daha konuştum ama onların hafızaları biraz bulanıktı. Onun para peşinde olmadığını düşünmekte haklı olduğum anlaşılıyor. Birinden asla para istememiş, bir delikanlı da Richie'ye taksi için birkaç Dolar vermeye çalıştığını ve onur almadığını söyledi. Altın gibi bir karakter, sence de öyle değil mi? &quot;</p>
<p>&quot;Evet.&quot;</p>
<p>&quot;Bu zamanda oldukça nadir bulunur. Bunlar sorunun gerçekler bölümüne aitti. Geri kalanı ise izlenimler ama sanırım senin asıl ilgilendiğin de bu.&quot;</p>
<p>&quot;Evet.&quot;</p>
<p>&quot;Şey, öyle görünüyor ki Richard yeterince seksi değilmiş.&quot;</p>
<p>&quot;Hı?&quot;</p>
<p>İçini çekti. &quot;Sevgili çocuk bu işten fazla hoşlanmıyor ve iyi yapamıyormuş. Her ne kadar sinirli ve tedirgin bir tip olsa da ben bunun nedeninin sinirler olduğunu sanmıyorum. Daha ziyade, bütün olaydan rahatsız olduğunu ve çok az zevk aldığını düşünüyorum. Yakınlıktan çekiniyordu. İşin pis yönünü yeterince istekli kabul ediyor ama elinin tutulmasını ya da omzuna dokunulmasını istemiyordu. Biliyorsun, bu duyulmamış bir şey değil. Canı seks çeken ama yakınlığa katlanamayan bir çok eşcinsel vardır Onlar için bütün arkadaşları kıyamet gününe kadar bir yabancıdır Ama Richard seksten de o kadar zevk alıyormuş gibi görünmüyor&quot;</p>
<p>&quot;İlginç.&quot;</p>
<p>&quot;Böyle söyleyeceğini biliyordum. Ayrıca iş bittikten sonra oradan uzaklaşmak için oldukça aceleci davranıyormuş. Asla gece boyunca kalmamış. Asla kahve ve brandy için oyalanmamış. Yalnızca bam-bam ve teşekkürler bayım. Ayrıca başka bir buluşma ve ikinci bir performansla da ilgilenmemiş. Adamlardan biri çocuğu mutlaka bir kez daha görmek istemiş, seks güzel olduğu için değil, olmadığını zaten biliyoruz, meraklandığı için. Bir şans verilirse o ciddi kabuğunu delebileceğini düşünmüş. Richie ise hiçbirine aldırmamış. Aynı yastığı paylaştığı biriyle bir daha konuşmak bile istemezmiş.&quot;</p>
<p>&quot;Ben bu üç adamın...&quot;</p>
<p>&quot;Ad yok Matthew. Bazı ahlâk kurallarım vardır&quot;</p>
<p>&quot;Adlarıyla ilgilenmiyorum. Yalnızca aralarında benzerlikler olup olmadığını merak ediyorum.&quot;</p>
<p>&quot;Ne açıdan?&quot;</p>
<p>&quot;Yaş. Hepsi aynı yaşta mıydılar?&quot;</p>
<p>&quot;Yaklaşık olarak.&quot;</p>
<p>&quot;Elli ve üstü mü?&quot;</p>
<p>&quot;Nasıl bildin?&quot;</p>
<p>&quot;Yalnızca bir tahmin.&quot;</p>
<p>&quot;Eh, iyi bir tahmindi. Ben elli ile altmış arası derdim. Ve hepsi de yaşlarını gösteriyorlardı, zavallı şeytanlar, bizim gibi gençlik çeşmesinde yıkanmamışlardı.&quot;</p>
<p>&quot;Bu her şeye uyuyor.&quot;</p>
<p>&quot;Nasıl?&quot;</p>
<p>&quot;Anlatamayacağım kadar karışık.&quot;</p>
<p>&quot;Beni sepetliyor musun yani? Benim için fark etmez. Sana yardımcı olduğumu bilmenin verdiği tatmin benim için yeterli ödüldür Matthew. Bu, benim geçkin yaşımda torunlarıma anlatabileceğim bir hikâye değildi zaten.&quot;</p>
<p>&nbsp;</p>
</body>
</html>