<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t11">&nbsp;</span></p>
<h1 class="h11"><a id="ncx1648"></a>XV</h1>
<p class="p4">&nbsp;</p>
<p class="p4">Geldiğimde ayin çoktan başlamıştı. Arka sıralardan birine kayıp, raftan siyah bir kitap aldım ve yerini buldum. Duayı ve ilk ilahiyi kaçırmıştım ama Kutsal Kitap'a yetişmiştim.</p>
<p>Hatırladığımdan daha uzun görünüyordu. Belki de minber uzunluk etkisi yaratmıştı. Sesi gür ve etkiliydi ve emirlerden mutlak bir kesinlikle bahsediyordu.</p>
<p>&quot;Ve Allah bütün bu sözleri söyleyip dedi: Seni Mısır diyarından, esirlik evinden çıkaran Allahın Yehova benim.</p>
<p>Karşımda başka ilâhların olmayacaktır.</p>
<p>Kendin için oyma put, yukarda göklerde olanın, yahut aşağıda yerde olanın, yahut yerin altında sularda olanın hiç suretini yapmayacaksın; onlara eğilmeyeceksin ve onlara ibadet etmeyeceksin; çünkü ben, senin Allahın RAB, benden nefret edenlerden babalar günahını çocuklar üzerinde, üçüncü nesil üzerinde ve dördüncü nesil üzerinde arayan, ve beni seven ve emirlerimi tutanların binlercesine inayet eden, kıskanç bir Allahım.&quot;</p>
<p>İçerisi kalabalık değildi. Yaklaşık seksen kişi vardı, çoğu benim yaşlarımda ya da daha yaşlıydı ve birkaç çocuklu aile grubu vardı. Kilise bulunanların üç ya da dört katını daha alabilecek kapasiteye sahipti. Cemaatin çoğu son yirmi yılda şehrin banliyölerine göç etmişti, yerlerine İrlandalılar ve İtalyanlar gelmişti, onların eski mahallelerinde ise artık siyahlar ve Porto Riko'lular vardı.</p>
<p>&quot;Babana ve annene hürmet et, ta ki Allahın, Rabbin sana vermekte olduğu toprakta ömrün uzun olsun.&quot;</p>
<p>Acaba bugün normalden çok katılım var mıydı? Papazları büyük bir kişisel trajedi yaşamıştı. Geçtiğimiz Pazar ayini yönetmemişti. Bu onun cinayet ve intihardan sonra görüldüğü ilk resmi gündü. Merak çoğunu getirmiş miydi? Yoksa çekinme ve utangaçlık -ve sabahın soğuk havası- çoğunluğu evde mi tutmuştu?</p>
<p>&quot;Katletmeyeceksin.&quot;</p>
<p>Şüpheye yer bırakmayan ifadeleri bu emirler Tartışmaya açık değiller Özel durumlar dışında katletmeyeceksin değil.</p>
<p>&quot;Zina etmeyeceksin... Komşuna karşı yalan şehadet etmeyeceksin.&quot;</p>
<p>Şakağımdaki damarımı ovuşturdum. Beni görebilir miydi? Kalın gözlük camlarını hatırladım ve göremeyeceğine karar verdim. Çok arkada, görüş açısının dışındaydım.</p>
<p>Hazreti İsa'nın söylediklerini de duy! Sen Rabbini bütün kalbin ve ruhun ve gücünle seveceksin. Bu birinci ve en büyük emirdir. Ve ikincisi de onun gibidir. Komşunun kendin gibi seveceksin. Bu iki emire asılıdır bütün kanun ve peygamberler.</p>
<p>Ayağa kalkıp bir ilahi söyledik.</p>
<p>Ayin bir saatten biraz daha uzun sürdü. Eski Ahit'ten Işaya'yı Yeni Ahit'ten de Markos'u okudu. Bir ilahi, bir dua ve yine bir ilahi vardı. Bağış kutusu gezdirildi ve kutsandı. Tabağa bir beşlik koydum.</p>
<p>Vaaz belirtildiği gibi, Cehennem'e giden yolun iyi niyetlerle döşenmiş olduğu hakkındaydı. Zihnimizde en iyi ve en dürüst hedefleri barındırmanız yeterli değildir, dedi Martin Vanderpoel, çünkü en iyi niyetin bile, gerçekten iyi ve dürüst olmayan hareketlerle yapılırsa, hiçbir anlamı yoktur</p>
<p>Bu konuyu incelikle işlemesine dikkatimi yeterince veremedim çünkü zihnim tartışmanın ana konusuna yakalanmış ve onunla oynamaya başlamıştı. İnsanların iyi bir nedenle yanlış bir şey yapmasının mı yoksa kötü bir nedenle iyi bir şey yapmasının, mı daha kötü olduğunu merak ettim. Bu ne ilk ne de son merak edişimdi.</p>
<p>Sonra ayağa kalktık, kolları iki yana açılmıştı, cübbesinin kumaşı büyük bir kuşun kanatları gibiydi, sesi ateşli ve yankılıydı.</p>
<p>Allah'ın huzuru kalplerinizi ve akıllarınızı Allah'ın sevgi ve bilgisinde tutsun, ve Oğlu İsa&rsquo;nın ve Allah'ın lütuf an ile Baba, Oğul ve Kutsal Ruh daima yanınızda olsun. Amin.</p>
<p>Amin.</p>
<p>Birkaç kişi Rahip Vanderpoel'e bir iki kelime etmeden çıktı. Geri kalanlar elini sıkmak için sıraya girdi. Sıranın sonunda kalmaya çalıştım. Sonunda sıram geldiğinde Vanderpoel bana. baktı bir an. Yüzümün aşina geldiğini biliyordu ama nereden olduğunu çıkaramamıştı.</p>
<p>&quot;Ah, bu Bay Scudder! Sizi ayinlerimizden birinde görmeyi hiç ummazdım&quot; dedi sonra.</p>
<p>&quot;Hoşuma gitti.&quot;</p>
<p>&quot;Bunu söylediğinizi duymak beni memnun etti. Sizi yeniden görmeyi beklemiyordum ve rastlantısal tanışmamızın sizi Tanrı'nın varlığını araştırmaya yönelteceği umudunu hayal bile edemezdim.&quot; Dudaklarında yarım bir gülümsemeyle omzumun üzerinden baktı. &quot;Çok gizemli yollar kullanıyor, öyle değil mi?&quot;</p>
<p>&quot;Öyle görünüyor&quot;</p>
<p>&quot;Böylesine bir trajedinin sizin gibi birinin üzerinde bu çeşit bir etki bırakması. Kendimi ileriki bir tarihte bu konuyu vaazlarımdan birinde kullanırken hayal edebiliyorum,&quot;</p>
<p>&quot;Peder Vanderpoel, sizinle konuşmak istiyorum. Sanırım öze! olarak.&quot;</p>
<p>&quot;Ah evet&quot; dedi. &quot;Üzgünüm ama. bugün hiç vaktim yok. Eminim din hakkında bir sürü sorularınız vardır ve sorularla dolu insanların acil cevaplara büyük bir ihtiyacı vardır ama..&quot;</p>
<p>&quot;Din hakkında konuşmak istemiyorum efendim.&quot;</p>
<p>&quot;Oh?&quot;</p>
<p>&quot;Oğlunuz ve Wendy Hanniford hakkında.&quot;</p>
<p>&quot;Size bütün bildiklerimi zaten anlattım.&quot;</p>
<p>&quot;Korkarım size ben bazı şeyler söylemek zorundayım efendim, Ve bu konuşmayı hemen şimdi yapmalıyız ve gerçekten özel olmalı.&quot;</p>
<p>&quot;Oh?&quot; Bana dikkatle baktı, duyguların yüzündeki oyununu izledim.</p>
<p>&quot;Pekâlâ&quot; dedi. &quot;İlgilenmem gereken bazı işlerim var. On dakika sonra dönerim.&quot;</p>
<p>Bekledim ve on dakikadan uzun sürmedi. Sonra dostça kolumdan tutarak kilisenin arkasına, oradan da papaz evinin kapısına götürdü. Daha önce bulunduğumuz odaya girdik. Elektrikli ateş parladı. Önünde durarak uzun parmaklı ellerini ısıttı.</p>
<p>&quot;Sabah ayinlerinden sonra bir bardak kahve içmeyi severim&quot; dedi. &quot;Bana katılır mısınız?&quot;</p>
<p>&quot;Hayır teşekkür ederim.&quot;</p>
<p>Odadan çıktı ve kahveyle geri döndü. &quot;Evet, Bay Scudder, bu kadar acil olan nedir?&quot; Sesinin tonu alçak ve gergindi.</p>
<p>&quot;Sabahki ayini çok beğendim&quot; dedim,</p>
<p>&quot;Evet, bunu söylemiştiniz ve bunu duymaktan memnun oldum. Ama...&quot;</p>
<p>&quot;Ben Eski Ahit'in daha farklı bir bölümünü bekliyordum.&quot;</p>
<p>&quot;İşaya'nın anlaşılması zordur; kabul ediyorum. Hem şiiri hem de insani görüşü. Eğer ilgilenirseniz bugün okuduklarımın ilginç yorumlan vardır&quot;</p>
<p>&quot;Ben okunacakların Tekvin'den olacağını umuyordum.&quot;</p>
<p>&quot;Oh, bilirsiniz, ona Yortu'ya kadar başlanılmaz. Ama neden Tekvin?&quot;</p>
<p>&quot;Aslında Tekvin'in özel bir bölümü.&quot;.</p>
<p>&quot;Oh?&quot;</p>
<p>&quot;Yirmi ikinci Bap.&quot;</p>
<p>Gözlerini bir an için kapadı ve konsantre olurken kaşlarını çattı. Gözlerini açtı ve özür dilermiş gibi omuzlarını silkti. &quot;Eskiden Baplar ve ayetler hakkında çok iyi bir belleğim vardı. Ama korkarım galiba yaşlanma sürecinin kayıplarından biri oldu. Gidip bakmamı ister misiniz?&quot;</p>
<p>&quot;Ve bu şeylerden sonra, vaki oldu ki, Allah İbrahim&rsquo;i deneyip ona dedi: Ey İbrahim; ve o: işte ben, dedi. Ve dedi: Şimdi oğlunu, sevdiğin biricik oğlunu, Ishak'ı, al ve Mohya diyarına git ve orada sana söyleyeceğim dağların biri üzerinde onu yakılan kurban olarak takdim et.&quot;</p>
<p>&quot;İbrahim'in günaha teşviki. 'Yakılan kurban için kuzuyu Allah kendisi tedarik eder.' Çok güzel bir pasajdır.&quot; Gözleri üzerime kenetlendi. &quot;Kitab-ı Mukaddes'ten alıntı yapabilmeniz çok garip Bay Scudder&quot;</p>
<p>&quot;Geçen gün o pasajı okumam için bir nedenim vardı. Aklımda kalmış.&quot;</p>
<p>&quot;Yaa?&quot;</p>
<p>&quot;Sizin bana bu bölümü açıklayabileceğinizi düşünmüştüm.&quot;</p>
<p>&quot;Başka bir zaman tabii ama bunda büyük bir aciliyet görmüyorum...&quot;</p>
<p>&quot;Görmüyor musunuz?&quot;</p>
<p>Bana baktı. Ayağa kalkıp ona bir adım yaklaştım. &quot;Bence görüyorsunuz. Bence İbrahim'le aranızdaki ilginç benzerlikleri bana açıklayabilirsiniz. Allah yakılan kurban için kuzuyu kendisi tedarik etmek zorunda olmadığı zaman ne olacağını söyleyebilirsiniz. Cehennem'e giden yolun iyi niyetlerle döşenmiş olduğu hakkında daha fazla şeyler anlatabilirsiniz.&quot;</p>
<p>&quot;Bay Scudder..&quot;</p>
<p>&quot;Neden Wendy Hanniford'u öldürebildiğinizi anlatabilirsiniz. Ve neden Richie'nin sizin yerinize ölmesine izin verdiğinizi.&quot;</p>
<p>&nbsp;</p>
</body>
</html>