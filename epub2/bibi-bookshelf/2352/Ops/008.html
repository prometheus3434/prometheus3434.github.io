<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t9">&nbsp;</span></p>
<h1 class="h11"><a id="ncx274"></a>III</h1>
<p class="p0"><span class="t9">&nbsp;</span></p>
<p class="p4">Bethune Sokağı, Hudson'dan batıya, nehire doğru giden dar ve konutlarla dolu bir sokaktır Ağaçların bir kısmı yakın zamanda dikilmiştir. Kökleri, üzerinde köpek sahiplerinin hayvanlarının doğal içgüdülerine engel olmaları gerektiği yazan tabelaların bulunduğu küçük tahta perdelerce korunmaktadır: <span class="t10">A</span><span class="t10">Ğ</span><span class="t10">AÇLARIMIZI SEV</span><span class="t10">İ</span><span class="t10">YORUZ/LÜTFEN KÖPE</span><span class="t10">Ğİ</span><span class="t10">N</span><span class="t10">İ</span><span class="t10">ZE SAH</span><span class="t10">İ</span><span class="t10">P ÇIKIN</span>. 194 numaralı kahverengi taş bina yeni restore edilmişti ve ön kapısı çimen yeşiliydi. Her katta bir tane olmak üzere beş daire vardı. Girişteki altıncı zilin üzerinde <span class="t10">YÖNET</span><span class="t10">İ</span><span class="t10">C</span><span class="t10">İ</span> yazıyordu. Onu çaldım ve bekledim.</p>
<p>Kapıyı açan kadın otuz beşlerindeydi. Üstten iki düğmesi açık, beyaz, erkek gömleği ve solmuş, lekeli bir kot giyiyordu. Kısa saçları, kör bir makasla rastgele biçilmiş gibi görünüyordu. Buna rağmen sonuç çok da kötü değildi. Eşikte durdu, bana baktı ve beş saniye içinde bir polis olduğuma karar verdi. Adımı söyledim ve onunkinin de Elizabeth Antonellli olduğunu öğrendim. Konuşmak istediğimi söyledim.</p>
<p>&quot;Ne hakkında?&quot;</p>
<p>&quot;Üçüncü kattaki kiracılarınız.&quot;</p>
<p>&quot;Kahretsin. Bunun sona erdiğini sanıyordum. Hâlâ sizin gelip kilidi açmanızı ve onların eşyalarını temizlemenizi bekliyorum. Ev sahibi daireyi yeni kiracılara göstermemi istiyor ve ben içeri bile giremiyorum.&quot;</p>
<p>&quot;Hâlâ mühürlü mü?&quot;</p>
<p>&quot;Siz polisler birbirinizle konuşmaz mısınız?&quot;</p>
<p>&quot;Ben polis değilim. Özel çalışıyorum.&quot;</p>
<p>Gözleri parladı. Artık polis olmadığım için benden daha çok hoşlanıyordu ama şimdi de hangi soruşturmada çalıştığımı bilmek zorundaydı. Ayrıca resmi görevde olmadığım için zamanını bana harcamak zorunda hissetmiyordu.</p>
<p>&quot;Dinle. Bir işin tam ortasındayım. Ben bir sanatçıyım. Yapılacak işlerim var&quot; dedi.</p>
<p>&quot;Sorularımı yanıtlamak, benden kurtulmaktan daha az zamanınızı alacaktın&quot;</p>
<p>Bunun üzerinde düşündü, sonra aniden dönüp içeri girdi. &quot;Dışarısı donduruyor&quot; dedi. &quot;Hadi aşağıya inelim, konuşacağız ama sana fazla zaman ayırabileceğimi düşünme, tamam mı?&quot;</p>
<p>Bodruma inilen bir kat merdiven boyunca onu izledim. Bir köşesinde mutfak aletleri ve batı duvarında da bir ordu karyolası olan büyük bir bekâr odasıydı. Tavanda açık boru ve elektrik kabloları vardı. Heykel yapıyordu ve ortalıkta işinin tanıklığını yapan birkaç örnek vardı. En son üzerinde çalışmakta olduğu parça görünmüyordu. Üzeri ıslak bir kumaşla kapatılmıştı. Diğer parçalar her ne kadar soyut olsalar da iri ve görkemli deniz canavarlarını hatırlatıyorlardı.</p>
<p>&quot;Sana fazla bir şey anlatamayacağım&quot; dedi. &quot;Düşük kira ödeyebilmek için yöneticilik yapıyorum. Becerikliyimdir, yanlış giden birçok şeyi tamir edebilirim, insanlar kiralarını geciktirdiğinde onlara bağırabilecek kadar kötü kalpliyim. Zamanımın çoğunu kendime ayırırım. Binanın içinde olup bitenlerle de fazla ilgilenmem.&quot;</p>
<p>&quot;Vanderpoel ve Bayan Hanniford'u tanıyor muydunuz?&quot;</p>
<p>&quot;Görmüştüm.&quot;</p>
<p>&quot;Ne zaman taşındılar?&quot;</p>
<p>&quot;Kız ben taşınmadan önce de buradaydı, ben Nisan'da ikinci yılımı tamamlayacağım. Çocuk kızın yanına bir yıl önce taşındı. Doğru hatırlıyorsam yılbaşından az önce.&quot;</p>
<p>&quot;Birlikte taşınmadılar mı?&quot;</p>
<p>&quot;Hayır. Kız ondan önce başka biriyle yaşıyordu.&quot;</p>
<p>&quot;Bir erkekle mi?&quot;</p>
<p>&quot;Bir kadınla.&quot;</p>
<p>Yönetici hiçbir kayıt tutmamıştı, Wendy'nin bir önceki oda arkadaşının adını bilmiyordu. Ev sahibinin adını ve adresini verdi. Ona Wendy hakkında neler hatırladığını sordum.</p>
<p>&quot;Çok fazla bir şey değil, insanlar yalnızca bana sorun çıkarırlarsa dikkatimi çeker Asla gürültülü partiler vermez, ya da müzik setinin sesini sonuna kadar açmazdı. Dairesine bir kaç kere girmiştim. Yatak odası kaloriferinin vanası bozulmuştu, fazla ısıtıyordu ve ayarını yapamıyorlardı. Ben de yeni bir vana taktım. Bu yalnızca birkaç ay önceydi.&quot;</p>
<p>&quot;Daireyi temiz tutarlar mıydı?&quot;</p>
<p>&quot;Çok temiz. Hoştu da, duvarlara kenar süsü yapmışlar ve çok güzel döşemişlerdi.&quot; Bir an için düşündü. &quot;Sanırım bu o çocuğun işiydi. Çocuk taşınmadan önce de daireye gitmiştim ve o kadar da hoş olmadığını hatırlıyorum. Bir çeşit sanatçıydı sanırım.&quot;</p>
<p>&quot;Kızın fahişe olduğunu biliyor muydunuz?&quot;</p>
<p>&quot;Bunu hâlâ bilmiyorum. Gazetelerde birçok yalan okuyoruz.&quot;</p>
<p>&quot;Olmadığını mı düşünüyorsunuz?&quot;</p>
<p>&quot;Aslında şu ya da bu biçimde hiçbir fikrim yok. Hakkında hiçbir şikâyet duymadım. Öte yandan, yukarıya günde on erkek alıyor olabilirdi ve bundan benim haberim olmazdı.&quot;</p>
<p>&quot;Ziyaretçileri var mıydı?&quot;</p>
<p>&quot;Şimdi söyledim ya. Bunu bilemem. İnsanlar yukarı çıkmak için beni geçmek zorunda değiller&quot;</p>
<p>Binada başka kimlerin yaşadığını sordum. Apartmanda beş kat vardı ve her birindeki kiracıların isimlerini verdi. Eğer benimle konuşmak isterlerse onlarla konuşabileceğimi söyledi. Ama en üst kattaki çift Florida'daydı ve Mart ortasına kadar dönmeyeceklerdi.</p>
<p>&quot;Yeterince öğrendin mi?&quot; dedi. &quot;Üzerinde çalıştığım şeye geri dönmek istiyorum.&quot; Parmaklarını, kile dönmek için sabırsızlandığını gösterircesine oynattı.</p>
<p>Çok yardımcı olduğunu söyledim.</p>
<p>&quot;Size fazla bir şey anlatabildiğimi sanmıyorum.&quot;</p>
<p>&quot;Bir şey daha var.&quot;</p>
<p>&quot;Ne?&quot;</p>
<p>&quot;Onları tanımıyordunuz, ikisini de ve sizin, binadaki insanlarla pek fazla ilgilenmediğinizi de anlıyorum. Ancak herkes uzun bir zaman içinde sık sık gördükleri insanlar hakkında farkında olmadan da olsa bir izlenim edinir. İkisi hakkında yüzeysel bilgilerin ötesinde de bir fikir sahibi olmalısınız. Bu fikirleriniz, geçen hafta olaylar ve sizin onlar hakkında öğrendikleriniz yüzünden değişmiş olabilir ama ben yine de izlenimlerinizi öğrenmek istiyorum.&quot;</p>
<p>&quot;Bu ne işinize yarayabilir ki?&quot;</p>
<p>&quot;Onların insan gözüne nasıl göründüklerini anlamama yardımcı olacak. Siz sanatçı olduğunuza göre bu konularda daha duyarlı olmalısınız.&quot;</p>
<p>Tırnağını kemirdi. Sonra &quot;Evet, ne demek istediğinizi anladım&quot; dedi. &quot;Ama nereden başlayabileceğimi bilemiyorum.&quot;</p>
<p>&quot;Onu öldürdüğünü duyunca şaşırdınız mı?&quot;</p>
<p>&quot;Herkes şaşırırdı.&quot;</p>
<p>&quot;Çünkü bu onlar hakkındaki görüşünüzü değiştirdi. Onları nasıl görürdünüz?&quot;</p>
<p>&quot;Yalnızca kiracı gibi, yalnızca normal... bir dakika. Tamam, bir şeyleri uyandırdınız. Bunu hiç sözcüklere dökmemiştim ama biliyor musunuz, onları kardeş olarak görürdüm.&quot;</p>
<p>&quot;Kardeş mi?&quot;</p>
<p>&quot;Doğru.&quot;</p>
<p>&quot;Neden?&quot;</p>
<p>Gözlerini kapadı ve kaşlarını çattı. &quot;Nedenini tam olarak söyleyemem&quot; dedi. &quot;Belki de birlikteyken davranış tarzları yüzünden. Yaptıkları bir şey yüzünden değil. Yalnızca sizde uyandırdıkları bir duygu, birlikte yürürlerken ki tarzları, birbirleriyle ilgilenişleri.&quot;</p>
<p>Bekledim.</p>
<p>&quot;Bir şey. daha. Bunun üzerinde fazla durmamıştım, yani demek istediğim bunu konuşmayı hiç düşünmemiştim ama o çocuğun eşcinsel olduğunu varsaydım hem,&quot;</p>
<p>&quot;Neden?&quot;</p>
<p>Oturuyordu. Kalktı ve kendisinden daha uzun ve geniş, kurşun renkli, içbükey yüzeyler yığını eserlerinden birinin yanına doğru yürüdü. Küçük parmaklarını eğimli yüzeyde kaydırırken bana baktı.</p>
<p>&quot;Sanırım fiziksel görünümü. Tavırları, ince, uzundu ve belli bir konuşma tarzı vardı. Biliyorum bu tip genellemeler aptalcadır. Görünüşüm, kısa saçlarım, ellerimle çalışmam, elektrik ve mekanik işlerinde iyi olmam. İnsanlar genellikle lezbiyen olduğumu düşünüyorlar.&quot; Döndü ve gözleriyle meydan okurcasına baktı. &quot;Değilim&quot; dedi.</p>
<p>&quot;Peki ya Wendy Hanniford?&quot;</p>
<p>&quot;Nasıl bilebilirim?&quot;</p>
<p>&quot;Variderpoel'ün eşcinsel olduğunu tahmin ediyorsunuz, kız hakkında da benzer tahminlerde bulundunuz mu?&quot;</p>
<p>&quot;Oh, Düşünüyorum ki... Hayır, olmadığına eminim. Bir kadının benimle ilgileniş tarzından onun eşcinsel olup olmadığını anlarım. Hayır; kızın normal olduğunu tahmin ediyorum.&quot;</p>
<p>&quot;Ve oğlanın olmadığını&quot;</p>
<p>&quot;Doğru.&quot; Bana baktı, &quot;Bir şey daha bilmek ister misin? Hâlâ onun ibne olduğunu düşünüyorum.&quot;</p>
<p>&nbsp;</p>
</body>
</html>