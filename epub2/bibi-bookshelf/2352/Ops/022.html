<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title></title>
</head>
<body>
<p class="p0"><span class="t11">&nbsp;</span></p>
<h1 class="h11"><a id="ncx1880"></a>XVII</h1>
<p class="p4">&nbsp;</p>
<p class="p4">Pazartesi sabahı erken kalktım. Köşeden bir Times alıp yumurta, beykın ve kahve eşliğinde okudum. Batı Harlem'de bir taksi şoförü öldürülmüştü. Biri taksideki ara bölmenin hava boşluğundan bir buz kıracağı saptamıştı. Artık Times okuyan herkes bir taksi şoförüyle ödeşmenin yeni bir yolunu öğrenecekti.</p>
<p>Açıldığında bankaya kadar yürüdüm ve Cale Hanniford'un bin Dolarlık çekinin yarısını yatırdım. Geri kalanını nakit olarak alıp postaneye yürüdüm ve birkaç yüz Dolarlık bir posta çeki aldım. Odamda zarfa adresi yazdım, bir pul yapıştırdım ve Anita'yı aradım.</p>
<p>&quot;Sana biraz para yolluyorum&quot; dedim.</p>
<p>&quot;Bunu yapmak zorunda değilsin.&quot;</p>
<p>&quot;Şey, oğlanlara bir şeyler alman için. Keyifleri nasıl?&quot;</p>
<p>&quot;İyiler Matt. Şimdi okuldalar tabii ki. Telefonunu kaçırdıkları için üzülecekler.&quot;</p>
<p>&quot;Nasıl olsa telefonda pek hoş olmuyor. Düşünüyordum da, Cuma geceki Mets maçına bilet bulabilirim. Sen stadyuma getirebilirsen, ben onları eve taksiyle gönderirim. Sen gelmek isteyeceklerini düşünüyorsan.&quot;</p>
<p>&quot;İsteyeceklerini biliyorum. Onları getirmek benim için sorun olmaz.&quot;</p>
<p>&quot;Peki, ben de bakayım, bilet bulabilecek miyim? Çok zor olmamalı.&quot;</p>
<p>&quot;Onlara hemen söyleyeyim mi yoksa sen biletleri alana kadar beklesem mi? Ya da onlara sen söylemek ister misin?&quot;</p>
<p>&quot;Yo, sen söyle. Belki başka bir planları olabilir&quot;</p>
<p>&quot;Seninle maça gelmek için her şeyi iptal edeceklerdir.&quot;</p>
<p>&quot;Şey, önemli bir planları varsa iptal etmezler&quot;</p>
<p>&quot;Hatta geceyi seninle de geçirebilirler. Otelinde onlara bir oda kiralar ertesi gün trenle gönderebilirsin.&quot;</p>
<p>&quot;Bakarız.&quot;</p>
<p>&quot;Tamam. Sen nasılsın Matt?&quot;</p>
<p>&quot;İyiyim. Ya sen?&quot;</p>
<p>&quot;İyi.&quot;</p>
<p>&quot;George ve sen devam ediyor musunuz?&quot;</p>
<p>&quot;Neden?&quot;</p>
<p>&quot;Yalnızca merak ettim.&quot;</p>
<p>&quot;Hâlâ birbirimizi görüyoruz, demek istediğin buysa eğer.&quot;</p>
<p>&quot;Rosalie'den boşanmayı düşünüyor mu?&quot;</p>
<p>&quot;Bu konuda konuşmuyoruz Matt. Gitmeliyim, beni çağırıyorlar&quot;</p>
<p>&quot;Tamam.&quot;</p>
<p>&quot;Ve beni biletlerden haberdar etmeyi unutma,&quot;</p>
<p>&quot;Elbette.&quot;</p>
<p>Post'un sabah baskısında yoktu ama öğleden sonra iki civarında radyoyu haber istasyonlarından birine ayarladım ve buldum. Peder Martin Vanderpoel, Bay Ridge'in ilk Reform Kilisesi'nin rahibi, yardımcısı tarafından yatak odasında ölü bulunmuştu. Otopsi yapılması beklenirken, ölüm nedeni aşırı dozda alınan uyku ilacı olarak belirlendi. Peder Vanderpoel'un, Greenwich Village'de aynı daireyi paylaştıkları Wendy Hanniford'u öldürme suçundan tutuklandıktan sonra kendini asan Richard Vanderpoel'un babası olduğu saptandı. Peder Vanderpoel oğlunun ölümü dolayısıyla derinden umutsuzluğa düşmüş ve bu umutsuzluk hayatına son vermesine neden olmuştu.</p>
<p>Radyoyu kapayıp yarım saat kadar öylece oturdum. Sonra St. Paul Kilisesi'ne kadar bir blok yürüyüp, Cale Hanniford'dan aldığım ikramiyenin onda birini, yüz Doları yardım kutusuna attım.</p>
<p>Bir süre arka tarafta sıralardan birinde oturdum, birçok şey düşündüm.</p>
<p>Ayrılmadan önce dört mum yaktım. Biri Wendy, biri Richie ve biri her zamanki gibi Estrellita Rivera için.</p>
<p>Ve biri de Martin Vanderpoel için tabii.</p>
<p>&nbsp;</p>
<p class="p2"><span class="t12">- SON-</span></p>
</body>
</html>