<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>4</h2>

  <p>Ceketimi giyerken yüzüğüm çaldı ve dinlemek için kaldırdım. Rogers’tı.</p>

  <p>“Mandella, gidip <i>3.</i> akım odasını kontrol et. Bir şeyler ters gitmiş; Dalton’un basıncı Merkezden düşürmesi gerekti.”</p>

  <p><i>3.oda</i> —bu Marygay’in takımıydı! Yalınayak koridora fırladım ve tam basınç kabininin içinden kapıyı açıp dışarı çıkmaya başladıklarında oradaydım.</p>

  <p>İlk çıkan Bergman’dı. Koluna yapıştım. “Neler oluyor Bergman?”</p>

  <p>“Ne?” Öylece baktı, kabinden çıkan herkes gibi hâlâ sersemlemiş bir haldeydi. “Oh, sen misin. Mandella. Bilmem. Nasıl yani?”</p>

  <p>Gözlerimi kısarak kapıdan içeri baktım, hâlâ kolundan tutuyordum. “Geciktiniz oğlum, basıncınız geç düşürüldü. Ne oldu?”</p>

  <p>Kafasını salladı, toparlamaya çalışıyordu. “Geç mi? Ne geçi? Şey, ne kadar geç?”</p>

  <p>İlk kez saatime baktım. “Çok de... ” Aman Tanrı’m. “Şey, kabinlere 05:20’de girdik, değil mi?”</p>

  <p>“Evet, galiba öyle.”</p>

  <p>Sıralanmış yataklar ve karmakarışık borular arasından çıkan loş figürler arasında hâlâ Marygay yoktu. “Şey, sadece birkaç dakika geciktiniz... ama orada sadece dört saat, belki daha da az kalmamız gerekiyordu. Saat 10:50.”</p>

  <p>“Ya.” Tekrar kafasını salladı. Onu bıraktım ve Stiller ile Demy’ye yol vermek için geri çekildim.</p>

  <p>Bergman “O zaman herkes gecikmiştir,” dedi. “Yani başımız dertte değil.”</p>

  <p>“Ne... ” Saçmalıyordu. “Tamam, tamam... Hey Stiller! Marygay’i... ”</p>

  <p>İçeriden: “Doktor! DOKTOR!”</p>

  <p>Biri çıkıyordu, ama Marygay değildi. Onu kabaca kenara iterek kapıdan daldım, birinin üzerine düştüm ve kalkarak Marygay’in yardımcısı Struve’in yanına çıktım, bir kabinin üzerinde duruyor ve oldukça yüksek sesle, hızla yüzüğüne doğru konuşuyordu.</p>

  <p>“—ve kan, Tanrı’m evet çok gerek—”</p>

  <p>Marygay hâlâ giysisinin içinde yatıyordu vücudunun</p>

  <p>“— Dalton’dan duydum—”</p>

  <p>Her santimetrekaresi tek ton, parlak bir kan tabakasıyla kaplıydı “—dışarı çıkmayınca—”</p>

  <p>köprücük kemiğinde belirgin bir iz olarak başlıyordu ve göğüslerinin arasından geçip göğüs kafesinin bittiği yere gelene kadar sadece bir çizgiydi</p>

  <p>“—geldim ve giysisini açtım—"</p>

  <p>sonra açılıp bir kesiğe dönüşüyor ve karnından aşağı indikçe derinleşiyor ve kasığının</p>

  <p>“—evet, hâlâ—”</p>

  <p>birkaç santimetre yukarısında bittiği yerde zarla kaplı olan bağırsakları dışarı fırlamıştı...</p>

  <p>“—tamam, sol kalça. Mandella—”</p>

  <p>Hâlâ yaşıyor, kalbi atıyordu, ama damarları fırlamış olan başı öylece sallanıyordu, gözlerinin beyazı dönmüş, hafifçe aldığı her nefeste ağzının kenarında kırmızı köpükler oluşup patlıyordu.</p>

  <p>“—sol kalçasında dövme var. Mandella! Uyan artık! Altına uzan da kan grubunu—”</p>

  <p>KAHROLASI SIFIR RH... negatif. Bağışla. Sıfır rh negatif.</p>

  <p>O dövmeyi on bin kez görmemiş miydim?</p>

  <p>Struve bilgiyi yolladı ve birdenbire kemerimdeki ilk yardım çantasını hatırladım, hemen açtım ve içine daldım <i>Kanamayı durdur</i> <i>—yarayı kapat</i>— <i>şok tedavisi uygula,</i> kitap böyle diyordu. Birini unuttum, birini unuttum... <i>nefes yollarını temizle.</i></p>

  <p>Nefes alıyordu, kastettikleri buysa. Yara neredeyse bir metre uzunluğundayken uyduruk bir bandajla nasıl kapatabilirsiniz? Şok tedavisi, bunu yapabilirdim işte. Yeşil ampulü çıkardım, koluna dayadım ve düğmeye bastım. Sonra sargının steril yüzünü yavaşça açıktaki bağırsakların üzerinden geçirdim ve esnek bantı sırtının altından geçirdim, sıfıra yakın gerginliğe ayarladım ve bağladım.</p>

  <p>Struve “Yapabileceğin başka bir şey var mı?” diye sordu.</p>

  <p>Geri çekildim, kendimi çaresiz hissediyordum. “Bilmiyorum. Aklına bir şey geliyor mu?”</p>

  <p>“Ben de senden fazla doktor sayılmam.” Kapıya doğru bakarak yumruğunu sıktı, biseps zorlaması. “Ne cehennemde kaldılar? O çantada morphplex var mı?”</p>

  <p>“Evet, ama bana onu açık yaralar için kullanmamamı... ”</p>

  <p>“William?”</p>

  <p>Gözleri açıktı ve başını kaldırmaya çalışıyordu. Koşup tuttum. “İyileşeceksin, Marygay. Doktor geliyor.”</p>

  <p>“Ne... iyileşmesi? Susadım. Su.”</p>

  <p>“Olmaz tatlım, su içemezsin. En azından bir süre.” Ameliyata girecekse içemezdi.</p>

  <p>Kısık bir sesle “Bu kanlar da nesi?” dedi. Başı geri düştü. “Yaramazlık mı yaptım.”</p>

  <p>Hemen “Giysin yüzünden olmuş olmalı,” dedim. “Hatırlıyor musun, çizgiler?”</p>

  <p>Başını salladı. “Giysi mi?” Birdenbire solgunlaştı ve zayıfça öğürdü. “Su... William, lütfen.”</p>

  <p>Arkamdan otoriter bir ses: “Suya batırılmış bir sünger ya da bez parçası bul.” Arkama döndüm ve Doktor Wilson ile sedye taşıyan iki kişi gördüm.</p>

  <p>Sargının altına dikkatle bakarken “Önce kalçadan yarım litre,” dedi. “Şu ihtiyaç borusunu birkaç metre takip et ve sıkıştır. Kan gelmiş mi öğren.”</p>

  <p>Doktorlardan biri Marygay’in baldırına on santimetrelik bir iğne soktu ve plastik bir torbadan kan vermeye başladı.</p>

  <p>Doktor Wilson bitkin bir halde “Geciktiğim için üzgünüm,” dedi. “İşler çok açıldı. Giysi için ne demiştin?”</p>

  <p>“Daha önce iki kez hafif yaralanmıştı. Giysi tam oturmuyor, basınç altında katlanıyor.”</p>

  <p>Kan basıncını kontrol ederken dalgın dalgın başını salladı. “Sen, her kimsen ver...” Birisi su damlayan kağıt bir havlu uzattı. “Ne, herhangi bir tedavi uyguladın mı?”</p>

  <p>“Bir ampul No-shock.”</p>

  <p>Kağıt havluyu gevşek bir rulo yaptı ve Marygay’in eline koydu. “Adı ne?” Söyledim.</p>

  <p>“Marygay, içmen için su veremeyiz ama bunu emebilirsin. Şimdi gözüne parlak bir ışık tutacağım.” Metal bir tüpün içinden gözbebeğine bakarken “Vücut ısısı?” dedi ve doktorlardan biri dijital bir monitörden bir rakam okudu ve bir alet çıkardı. “Kan kaybetmiş mi?”</p>

  <p>“Evet. Biraz.”</p>

  <p>Elini hafifçe sargının üzerine koydu. “Marygay, sağ tarafına doğru biraz dönebilir misin?” Yavaşça “Evet,” dedi ve destek almak için dirseğini dayadı. “Hayır,” dedi ve ağlamaya başladı.</p>

  <p>Dalgın dalgın “Yo, yo,” dedi ve kalçasını sırtını görebilecek kadar kaldırdı. “Sadece bir yara,” diye mırıldandı. “Ama her yer kan içinde.” Yüzüğünün kenarına iki kez bastı ve kulağına yaklaştırıp salladı. “Dükkanda kimse var mı?”</p>

  <p>“Harrison, tabii bir yere çağırılmadıysa.”</p>

  <p>Bir kadın yaklaştı, solgun yüzlü ve darmadağınık hali, kan içindeki önlüğüyle önce tanıyamadım. Estelle Harmony’ydi.</p>

  <p>Doktor Wilson başını kaldırdı. “Yeni müşteri var mı, Doktor Harmony?”</p>

  <p>İfadesiz bir sesle “Hayır,” dedi. “Tamirci adam travmatik çifte organ kaybı vakasıydı. Sadece birkaç dakika yaşadı. Onu organ nakli için canlı tutuyoruz.”</p>

  <p>“Ya diğerleri?”</p>

  <p>“Basınç azalması sonucu patlama.” Burnunu çekti. “Burada yapabileceğim bir şey var mı?”</p>

  <p>“Evet, bir dakika.” Yüzüğünü tekrar denedi. “Lanet olsun. Harrison’un nerede olduğunu bilmiyor musun?”</p>

  <p>“Hayır... şey, eğer kadavraların korunmasıyla ilgili bir sorun varsa <i>B</i> Ameliyathanesinde olabilir. Oysa doğru ayarladığımı sanıyordum."</p>

  <p>“Boş ver, sen de biliyorsun ki...”</p>

  <p>Kan torbasını tutan doktor “Mark!” dedi. Doktor Wilson “Kalçadan bir yarım litrelik daha,” dedi. “Estelle, buradaki doktorlardan birinin yerini alıp kızı ameliyata hazırlayabilir misin?”</p>

  <p>“Tabii, bir işe yararım.”</p>

  <p>“İyi... Hopkins, dükkana çık ve sargıyla bir, hayır iki litre ana tayflı izotonik florokarbon getir. Markası Merck ise üzerinde abdominal tayf yazacaktır.” Kolunda kan lekesi olmayan bir yer bulup alnını sildi. “Harrison’u bulursan <i>A</i> Ameliyathanesine yolla ve karın ameliyatı için anestezi işlemini ayarlamasını söyle.”</p>

  <p>“Kızı da A’ya mı çıkaralım?”</p>

  <p>“Evet. Harrison’u bulamazsan birini,” parmağını bana doğru çevirdi, “...bu adamı al, hastayı A’ya götürün; işlemi de sen başlat.”</p>

  <p>Çantasını alıp içine baktı. “İşlemi burada da başlatabiliriz,” diye mırıldandı. “Ama kahretsin, parametadonla olmaz... Marygay? Nasıl hissediyorsun?”</p>

  <p>Hâlâ ağlıyordu. “Canım... yanıyor.”</p>

  <p>Yumuşak bir sesle “Biliyorum,” dedi. Bir an düşündü ve Estelle’e döndü. “Ne kadar kan kaybettiğini anlamak mümkün değil. Basınç altında kan gelmiş olabilir. Karın boşluğunda da kan toplanması var. Hâlâ yaşadığına göre basınç altındayken uzun süre kan kaybettiğini sanmıyorum. Beyinde de hasar olmadığım umuyorum.” Marygay’in koluna takılı olan dijital göstergeye dokundu. “Kan basıncını takip et ve gerekli görürsen beş cc vazokonstriktör ver. Gidip temizlenmem gerek.”</p>

  <p>Çantasını kapadı. “Sıkıştırılmış ampulden başka vazokonstriktörün var mı?”</p>

  <p>Estelle kendi çantasına baktı. “Hayır, sadece acil durum... ha … ama evet, sabit bir doz vazodilatör var.”</p>

  <p>“Tamam, konstrüktörü kullanman gerekirse ve tansiyonu hızla artarsa... ”</p>

  <p>“Bir seferde iki cc vazodilatör veririm.”</p>

  <p>“Kontrol et. Uydurma bir yöntem, ama... ne yapalım. Çok yorgun olmazsan yukarıda yanımda olmanı istiyorum.”</p>

  <p>“Tabii.” Doktor Wilson başını salladı ve çıktı. Estelle izopropil alkolle Marygay’in göbeğini temizlemeye başladı. Soğuk ve temiz kokuyordu. “Birisi ona No-Shock mu verdi?”</p>

  <p>“Evet," dedim, “on dakika kadar önce.”</p>

  <p>“Ah. Doktor da bu yüzden endişeliydi... hayır, sen doğrusunu yapmışsın. Ama No-shock’ta biraz vazokonstriktör vardır. Beş cc fazlası aşırı doz olabilir.” Sessizce silmeye devam etti, gözleri birkaç saniyede bir kan basıncı monitörünü kontrol ediyordu.</p>

  <p>“William?” İlk kez beni tanıma belirtisi gösteriyordu. “Bu kad — aa, Marygay, sevgilin mi? Sürekli sevgilin yani?”</p>

  <p>“Evet.”</p>

  <p>“Çok güzel.” Vücudu yırtılıp kurumuş kanla kaplıyken ve gözyaşlarını silmeye çalıştığım yüzü yapış yapışken çok iyi bir gözlemdi. Sanırım onun altındaki güzelliği bir doktor, bir kadın ya da bir aşık görebilirdi.</p>

  <p>“Evet öyle.” Ağlamayı kesmiş ve gözlerini sımsıkı kapamış, kağıt havludaki son nem damlalarını emiyordu.</p>

  <p>“Biraz daha su alabilir mi?”</p>

  <p>“Tamam, önceki kadar. Fazla değil.”</p>

  <p>Dolap bölümüne çıktım ve kağıt havlu almak için tuvalete girdim. Basınç sıvısının köpükleri temizlendiği için havayı koklayabiliyordum. Yanlış bir kokuydu. Hafif makine yağı ve yanık metal, sanki bir metal atölyesi gibi. Havalandırmaya aşırı yük bindirmiş olabilirler miydi acaba? İvme odalarını ilk kullanışımızdan sonra bu bir kez olmuştu.</p>

  <p>Marygay gözlerini açmadan suyu aldı. “Dünya’ya döndüğünüzde birlikte kalmayı mı planlıyorsunuz?”</p>

  <p>“Öyle,” dedim. “Eğer Dünya’ya dönersek tabii. Bir çatışma daha var.”</p>

  <p>Düz bir sesle “Başka çatışma olmayacak,” dedi. “Yani sen duymadın mı?”</p>

  <p>“Neyi?”</p>

  <p>“Geminin vurulduğunu bilmiyor musun?”</p>

  <p>“Vurulduk mu!” O zaman nasıl hayatta kaldık?”</p>

  <p>“Evet öyle.” Temizlemeye devam etti. “Dört takım odası. Zırh odası da. Gemide tek bir savaş giysisi bile kalmadı... ve iç çamaşırlarımızla savaşamayız.”</p>

  <p>“Ne... takım odaları, oradakilere ne oldu?”</p>

  <p>“Kurtulan yok.”</p>

  <p>Otuz kişi. “Kimlerdi?”</p>

  <p>“Üçüncü müfrezenin tamamı. İkinci müfrezenin birinci takımı.”</p>

  <p>Es-Sedat, Busia, Maxwell, Negulesco. “Tanrı’m.”</p>

  <p>“Otuz ölü ve buna neden olan şey hakkında en küçük bir fikirleri bile yok. Tek bildikleri her an yeniden olabileceği."</p>

  <p>“Robot gemi değil miymiş?”</p>

  <p>“Hayır, tüm robot gemilerini yok ettik. Düşman aracını da. Alıcılarda hiçbir şey görünmemiş, sadece <i>bum!</i> ve geminin üçte biri yok. Motor ya da hayat destek sistemi olmadığı için şanslıyız.” Onu dinlemiyordum bile. Penworth, LaBatt, Smithes. Christine ve Frida. Hepsi ölmüştü. Hissizleşmiştim.</p>

  <p>Çantasından ustura tipi bir traş bıçağı ve bir tüp krem çıkardı. “Bir centilmen gibi davran ve kafanı çevir,” dedi. “Oh, bir dakika.” Bir parça gazlı bezi alkole batırdı ve uzattı, “işe yara. Yüzünü temizle.”</p>

  <p>Başlayınca Marygay gözlerini açmadan “Bu iyi. Ne yapıyorsun?” dedi.</p>

  <p>“Centilmenlik yapıyorum. İşe de yarıyorum...”</p>

  <p>“Tüm personel dikkat, tüm personel.” Basınç odasında hoparlör yoktu, ama dolap bölümünün kapısından duyabiliyordum. “6. Derece ve üstü tüm personel, doğaldan acil tedavi ya da onarmalarla ilgilenmiyorsanız derhal toplantı odasına rapor verin.”</p>

  <p>“Gitmem gerek, Marygay.”</p>

  <p>Hiçbir şey söylemedi. Anonsu duymuş muydu bilmiyordum.</p>

  <p>“Estelle,” ona ismiyle hitap ediyordum, centilmenliğin canı cehenneme. “Bana...”</p>

  <p>“Evet, belli olur olmaz sana haber veririm.”</p>

  <p>“Sağ ol.”</p>

  <p>“İyi olacak.” Ama ifadesi sert ve endişeliydi. Yumuşak bir sesle “Kımılda hadi,” dedi.</p>

  <p>Koridora çıktığımda hoparlör mesajı dördüncü kez tekrarlıyordu. Havada tanımlamak istemediğim yeni bir koku vardı.</p>
</body>
</html>
