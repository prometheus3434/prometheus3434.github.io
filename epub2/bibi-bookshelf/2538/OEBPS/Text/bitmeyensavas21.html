<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>1</h2>

  <p>Yeterince korkmuştum.</p>

  <p>Kıdemli yüzbaşı Stott <i>Anniversary'nin</i> toplantı odası/tıkınma odası/spor salonundaki küçük platformun arkasında bir ileri bir geri gidip geliyordu. Son ışınlanmamızı Tet- 38’den Yod-4’e henüz yapmıştık. 1.5 yerçekimiyle yavaşlıyorduk ve o ışınlayıcıya göre hızımız tam 0.90c idi. İzleniyorduk.</p>

  <p>“Herkes biraz olsun rahatlasa ve geminin bilgisayarına güvense iyi olur. Tauran aracı en az iki hafta daha vuruş mesafesinde olmayacak. Mandella!” Bana başkalarının yanında Çavuş Mandella demeye her zaman özen gösterirdi. Ama bu toplantıda herkes ya çavuş ya da onbaşıydı: takım liderleri. “Evet, efendim.”</p>

  <p>“Ekiplerinizdeki adam ve kadınların fiziksel durumu kadar psikolojik durumundan da sorumlusunuz. Bu gemide de bir moral sorunu olduğundan haberin vardır, bu konuda ne yaptın?”</p>

  <p>“Kendi takımım içinde mi efendim?”</p>

  <p>“Elbette.”</p>

  <p>“Aramızda konuştuk efendim.”</p>

  <p>“Kesin bir sonuca vardınız mı?”</p>

  <p>“Saygısızlık etmek istemiyorum efendim, ama bence esas sorun çok açık. Adamlarım tam ondört aydır bu gemiye tıkılıp... “</p>

  <p>“Saçmalık! Her birimiz kısıtlı alanda yaşamanın zorluklarına karşı yeterince eğitildik, <i>ayrıca</i> askere alınmış olanların birlikte olabilme ayrıcalığı var.” Bu çok ince bir bakış açısıydı. “Subaylar eşsiz kalmak zorunda, yine de <i>bizim</i> moral sorunumuz yok.”</p>

  <p>Subayların eşleri olmadığını düşünüyorsa oturup Teğmen Harmony ile uzun uzun konuşması gerekti. Belki de sadece cephe subaylarını kastediyordu. Yani sadece kendisi ve Cortez. Yüzde 50 haklıydı. Cortez, Onbaşı Kamehameha ile fazlasıyla yakındı.</p>

  <p>“Efendim, belki de sorun Stargate’deki tedaviydi; belki de... ”</p>

  <p>“Hayır. Terapistler sadece nefret şartlanmasını sildiler — herkes bu konuda neler hissettiğimi biliyor ve yaptıkları yanlış olabilir ama işlerinde iyidirler.”</p>

  <p>“Onbaşı Potter." Onu hep rütbesiyle çağırarak neden bizim kadar terfi edemediğini hatırlatırdı. Fazla yumuşaktı. “Konuyu siz de adamlarınızla ‘konuştunuz’ mu?”</p>

  <p>“Konuyu tartıştık, efendim.”</p>

  <p>Kıdemli yüzbaşı insanların gözlerine kibarca dik dik bakmayı bilirdi. Marygay’e de kibarca dik dik bakınca o da ayrıntıları anlattı.</p>

  <p>“Bence sorunun nedeni şartlanma değil. Adamlarım sabırsız, her gün aynı şeyi yapmaktan bıktılar.”</p>

  <p>“Öyleyse çarpışmak için sabırsızlanıyorlar?” Sesinde alaycılık yoktu.</p>

  <p>“Gemiden ayrılmak istiyorlar efendim.” Mikroskobik bir gülümseme ile “Gemiden ayrılacaklar zaten,” dedi. “Ve sonra da yeniden girebilmek için sabırsızlanacaklar.”</p>

  <p>Uzunca bir süre böyle devam etti. Kimse ortaya çıkıp takımının korktuğunu söylemek istemiyordu: yaklaşan Tauran kruvazöründen ve liman gezegene inmekten korktuklarını... Kıdemli yüzbaşı Stott korkularını açığa vuranlarla pek iyi geçinemezdi.</p>

  <p>Verdikleri yeni DT’ye bir göz attım. Şöyle bir şeydi:</p>

  <div style="text-align: center; padding: 0pt; margin: 0pt;">
    <svg xmlns="http://www.w3.org/2000/svg" height="100%" preserveAspectRatio="xMidYMid meet" version="1.1" viewBox="0 0 1099 1826" width="100%" xmlns:xlink="http://www.w3.org/1999/xlink">
      <image height="1826" width="1099" xlink:href="../Images/1.jpg"></image>
    </svg>
  </div>

  <p>Birçoğunu insanlarla Tauranların yüz yüze ilk karşılaşması olan Aleph'teki baskından tanıyordum. Müfrezemde sadece Luthuli ve Heyroosky yeniydi. Tüm ekipte (özür dilerim, “vuruş timinde”) Aleph baskınında kaybettiğimiz on dokuz kişinin yerine alınmış yirmi kişi vardı: bir sakatlanma, dört ölü, on dört psikozlu.</p>

  <p>DT’nin dibindeki “20 Mart 2007” ye alışamadım. On yıldır ordudaydım, oysa daha iki yıl bile olmamış gibi hissediyordum. Elbette ki, zaman genişlemesi; ışınlanmalarla bile olsa yıldızdan yıldıza gitmek takvimden götürüyor.</p>

  <p>Bu baskından sonra tam maaşla emekli olabilecektim. Tabii baskından sağ çıkarsam ve kuralları değiştirmezlerse. Yirmi yıllık asker olacaktım, üstelik sadece yirmi beş yaşında.</p>

  <p>Stott konuyu toparlarken kapı çalındı, güçlü, tek bir vuruş. “Girin,” dedi.</p>

  <p>Pek tanımadığım bir asteğmen girdi ve tek kelime etmeden Stott’a bir kağıt uzattı. Stott okurken o küstahlığını belli edercesine gevşedi. Teknik olarak Stott onun komuta zincirinin dışındaydı; zaten donanmada hiç kimse ondan hoşlanmazdı.</p>

  <p>Stott kağıdı asteğmene geri verdi ve o yokmuş gibi bize döndü.</p>

  <p>"Takımlarınıza kaçış manevrası denemesinin 20:10’da, elli sekiz dakika sonra başlayacağını haber verin. 20:00’de tüm personel ivme kabuklarında olacak. Hazır... ol!”</p>

  <p>Ayağa kalktık ve bir ağızdan cansızca “Hastir efendim,” dedik. Aptalca bir gelenek.</p>

  <p>Stott odadan çıktı, asteğmen de sırıtarak onu izledi.</p>

  <p>Yüzüğümü yardımcı ekip lideri konumuna getirdim ve ona doğru konuştum: “Tate, ben Mandella.” Odada herkes aynısını yapıyordu.</p>

  <p>Yüzükten metalik bir ses geldi. “Ben Tate. Ne var?”</p>

  <p>“Adamları topla ve 20:00’da kabuklarda olmamız gerektiğini söyle. Kaçış manevrası.”</p>

  <p>“Saçmalık. Daha günlerce zaman olduğunu söylemişlerdi.”</p>

  <p>“Herhalde yeni bir şey oldu. Belki de Komodorun parlak bir fikri vardır.”</p>

  <p>“Komodor fikrini alsın da... Dinlenme odasında mısın?"</p>

  <p>“Evet.”</p>

  <p>“Gelirken bana bir fincan getir, olur mu? Biraz da şeker.”</p>

  <p>“Tamam. Yarım saat içinde aşağıda olurum.”</p>

  <p>“Sağol. Ben hallederim.”</p>

  <p>Kahve makinesine doğru toplu bir hareketlenme oldu. Onbaşı Potter’ın arkasında kuyruğa girdim.</p>

  <p>“Ne diyorsun, Marygay?”</p>

  <p>“Belki de Komodor kabukları bir kez daha denememizi istiyor.”</p>

  <p>“Çarpışmadan önce.”</p>

  <p>“Belki.” Bir fincan alıp içine üfledi. Endişeli görünüyordu.</p>

  <p>“Belki de Tauranların ileride bizi bekleyen bir gemisi vardı. Neden yapmadıklarını merak ediyordum. Biz Stargate’te yaptık.”</p>

  <p>“Stargate farklı. Olası tüm kaçış açılarını tutmak için sürekli hareket halinde olan yedi kruvazör gerek. Bir ışınlayıcıdan fazlası için bunun altından kalkamayız, onlar da.”</p>

  <p>Fincanını doldururken bir şey söylemedi. “Belki onların kendi Stargate’ine rastladık. Belki de artık bizden fazla gemileri var.”</p>

  <p>İki fincan doldurup şeker attım ve birini kapattım. “Bilemeyiz.” Yüksek yerçekiminde fincanlara dikkat ederek geri dönüp bir masaya geçtik. “Belki de Singhe bir şeyler biliyordur,” dedi. “Belki öyle. Ama ona Rogers ve Cortez aracılığıyla ulaşabilirim. Şimdi rahatsız edersem Cortez beni boğazlar.”</p>

  <p>“Oh, ben ona doğrudan ulaşabilirim. Biz...” Hafifçe gülümsedi. “Biz samimiyiz.”</p>

  <p>Kaynar haldeki kahveden bir yudum aldım ve ilgisiz görünmeye çalıştım. “Demek o yüzden ortadan kayboluyorsun.”</p>

  <p>Masum bir ifadeyle “Kızdın mı?” dedi.</p>

  <p>“Şey... lanet olsun, tabii ki hayır. Ama... ama o bir subay! Bir <i>donanma</i> subayı!”</p>

  <p>“Bizimle birlikte ve bu da onu ordunun bir parçası yapar.” Yüzüğünü çevirdi ve “Giriş,” dedi.</p>

  <p>Bana döndü: “Ya sen ve Küçük Miss Harmony?”</p>

  <p>“Bu aynı şey değil.” Yüzüğe bir giriş kodu fısıldıyordu.</p>

  <p>“Evet öyle. Bir subayla yatmak istedin. Sapık.” Yüzük iki kez öttü. Meşgul. “Nasıldı?”</p>

  <p>“İdare eder.” Kendime geliyordum.</p>

  <p>“Ayrıca Asteğmen Singhe tam bir centilmen. Ve hiç kıskanç değil.”</p>

  <p>“Ben de değilim,” dedim. “Seni üzerse bana söyle, onu kıçının üstüne oturturum.”</p>

  <p>Fincanının üzerinden bana baktı. “Teğmen Harmony de seni üzerse bana söyle, <i>onu</i> kıçının üstüne oturturum.”</p>

  <p>“Anlaştık.” Ciddi ciddi el sıkıştık.</p>
</body>
</html>
