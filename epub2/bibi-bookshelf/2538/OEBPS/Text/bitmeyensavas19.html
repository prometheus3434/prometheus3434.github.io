<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/ogz.css" rel="stylesheet" type="text/css" />
</head>

<body>
  <h2>15</h2>

  <p>Son beş kilometreyi büyük bir dikkatle, en yüksek otların arasından geçerek, arada açık alanları da koşarak kat ettik. Üssün olması gereken yere beş yüz metre kala Cortez üçüncü müfrezeyi keşif için öne sürdü, geri kalanlarımız yere uzanıp kaldık.</p>

  <p>Genel frekanstan Cortez’in sesi geldi: “Tam beklediğimiz gibi görünüyor. Sürünerek toplu halde ilerleyin. Üçüncü müfrezeye ulaştığınızda sağa ya da sola doğru takım liderinizi izleyin.”</p>

  <p>Öyle yaptık ve saldırı yönünde dikey sayılabilecek seksen üç kişilik bir hat oluşturduk. Hat boyunca dolaşıp ot tıkınan on iki kadar ayıcığı saymazsak çok iyi saklanmıştık.</p>

  <p>Üssün içinde hayat belirtisi yoktu. Tüm yapılar penceresizdi ve hepsi parlak bir beyazdı. İlk hedefimiz olan barakalar altmış metre kadar ötemizde duran hiçbir özelliği olmayan geniş, yarı gömülü yumurtalardı. Cortez her bombacıya birini verdi.</p>

  <p>Üç ateş takımına ayrıldık: <i>A</i> takımı ikinci, dördüncü ve altıncı müfrezelerden oluşuyordu; <i>B</i> takımı ise birinci, üçüncü ve beşinciydi; komuta müfrezesi C takımıydı.</p>

  <p>“Artık bir dakikadan az kaldı filtreler aşağı! Ateş dediğimde hedeflerinizi yok edin. Iskalarsanız Tanrı yardımcınız olsun.”</p>

  <p>Bir devin geğirmesini andıran bir ses duyuldu ve çiçek şeklindeki binadan beş ya da altı rengarenk kabarcık sıra halinde yükseldi. Giderek artan bir hızla yükseldiler ve neredeyse gözden kayboldular, sonra güneye, tam tepemize doğru patladılar. Yer birdenbire aydınlandı ve uzun zamandır ilk defa gölgemi gördüm, kuzeye doğru uzuyordu. Bomba erken patlamıştı. Bunun pek fark etmeyeceğini; iletişimlerini yine de çorbaya dönüştüreceğini düşünüyordum ki...</p>

  <p>“Robot gemiler!” Bir gemi yaklaşık ağaç seviyesinden çığlıklar atarak geldi ve bir kabarcık onu karşılamak için havalandı. Temas ettiklerinde kabarcık patladı ve robot gemi milyonlarca parçaya bölündü. Ters yönden bir başkası geldi ve aynı sonla karşılaştı.</p>

  <p>“ATEŞ!” Yedi tane 500 mikrotonluk roketin parlak izleri ve korunmasız bir adamı kolayca öldürebilecek bir geri tepme.</p>

  <p>“Filtreler yukarı.” Duman ve tozdan gri bir bulut. Ağır yağmur tanelerine benzer bir sesle düşen toprak parçaları.</p>

  <p>“Dinleyin:</p>

  <p style="text-align: center;"><i>Wallace için kanlarınızı döken İskoçlar;</i></p>

  <p style="text-align: center;"><i>Sonra Bruce ’un izinden giden İskoçlar,</i></p>

  <p style="text-align: center;"><i>Ölüm döşeğinize hoş geldiniz,</i></p>

  <p style="text-align: center;"><i>Ya da zafere!"</i></p>

  <p>Kafatasımın içinde olup bitenleri anlamaya çalıştığım için onu zorlukla duyabildim. Sadece hipnoz telkini olduğunu biliyordum, Missouri’de hipnozu kafamıza yerleştirdikleri seansı bile hatırlıyordum, ama bu etkisini hiç de azaltmıyordu. Aklım güçlü sözde-anıların altında karmakarışık oldu. Kıllı dev yaratıklar olan Tauranlar (artık bildiğimiz görüntülerine hiç de benzemiyorlardı) kolonicilerin aracına giriyorlar, anneleri çığlık çığlığa dehşet içinde izlerken bebekleri yiyorlar (koloniciler asla bebek götürmezlerdi; ivmeye dayanamazlardı), sonra mor damarlı koca aletleriyle kadınlara ölene dek tecavüz ediyorlar (insanlara cinsel istek duymaları çok saçmaydı) erkekleri yatırıp canlı canlı etlerini parçalayarak yiyorlardı (sanki insan proteinini sindirebilirlermiş gibi)... bir dakika önce olmuşçasına net hatırlanan berbat, saçmalık derecesinde abartılmış ve mantıksız yüzlerce detay. Ama bilinçli aklım bu aptallığı reddederken çok daha derinlerde, gerçek dürtülerimizi ve doğrularımızı sakladığımız o uyuyan hayvanın içinde bir yerlerde bir şey uzaylı kanına susamış, insanın yapabileceği en yüce şeyin o korkunç canavarlardan birini öldürürken ölmesi olduğuna inanmıştı...</p>

  <p>Hepsinin baştan sona soya boku olduğunu biliyordum ve aklımı böyle iğrenç bir şekilde kullananlardan nefret ediyordum, dişlerimin gıcırdadığını duyabiliyor, yanaklarımın kana susamış, spastik bir sırıtışla donduğunu hissedebiliyordum... Önüme bir ayıcık geldi, şaşkın görünüyordu. Lazer parmağımı kaldırmaya başladım, ama biri benden önce davrandı ve yaratığın kafası gri parçalar ve kandan bir bulut oluşturarak patladı.</p>

  <p>Lucky yarı ağlayarak kükredi, “Pis... aşağılık lanet olası piçler." Her yandan lazerler parladı ve tüm ayıcıklar öldüler.</p>

  <p>Cortez “Lanet olsun, <i>dikkat edin,"</i> diye bağırdı. “Şu lanet şeyleri <i>nişan alarak</i> kullanın... bunlar oyuncak değil!”</p>

  <p><i>“A</i> takımı ileri; <i>B</i> ye destek için kraterlere.” Birisi kahakahalar atıyor ve hıçkırarak ağlıyordu. “Ne bok oldu, Petrov?” Cortez’in küfrettiğini duymak garipti.</p>

  <p>Geri döndüm ve arkamda, solda Petrov’u gördüm, küçük bir çukurda yatıyor, ağlayıp çığlık çığlığa bağırarak iki eliyle çılgınca kazıyordu.</p>

  <p>Cortez “Hastir,” dedi. <i>“B</i> takımı! Kraterleri on metre geçince çizgi halinde yere yatın. C takımı; A ile birlikte kraterlere!”</p>

  <p>Fırladım ve yüz metreyi on iki sıçrayışta aldım. Kraterler bir keşif gemisini alabilecek kadar genişti, çapları on metreden fazlaydı. Deliğin karşı tarafına sıçradım ve Chin diye birinin yanına indim. İndiğimde dönüp bakmadı bile, hayat belirtisi bulmak için üssü taramaya devam etti.</p>

  <p><i>“A</i> takımı, <i>B</i> takımının on metre ilerisinde, çizgi halinde yatın.” Sözünü bitirdiği anda önümüzdeki bina geğirdi ve bir sürü kabarcık hatlarımıza doğru saçıldı. Birçoğu geldiğini görerek yere yattı, ama Chin fırlamak için henüz ayağa kalkmıştı ve bir tanesiyle çarpıştı.</p>

  <p>Başlığının tepesinden girdi ve hafif bir patlamayla kayboldu. Geriye bir adım atarak kraterin kenarına takıldı, arkasında kan ve beyinden bir iz bırakıyordu. Cansız, kol ve bacakları açık bir halde dibe doğru kaydı, kabarcığın plastik, saç, kemik ve beyni çiğneyerek açtığı tam simetrik deliğe toprak doluyordu.</p>

  <p>“Herkes dursun. Müfreze liderleri, kayıp raporu... kontrol... kontrol, kontrol... kontrol, kontrol, kontrol... kontrol. Üç ölü var. Eğilseydiniz <i>hiç</i> olmazdı. O şeyin sesini duyduğunuzda hepiniz yere yapışın. <i>A</i> takımı, işi bitirin.”</p>

  <p>Manevrayı olaysız tamamladılar. “Tamam. C takımı, B'nin yanına... durun! Yere!”</p>

  <p>Herkes yere kapaklanmıştı bile. Kabarcıklar yerden iki metre kadar yüksekte düz bir yay çizerek yaklaştılar. Sessizce tepemizden geçip gittiler ve bir ağacı kürdan yığınına çeviren bir tanesi hariç uzaklaşarak kayboldular.</p>

  <p><i>“B,</i> <i>A</i>’nın on metre önüne fırlayın. <i>C,</i> <i>B</i>’nin yerini doldurun. <i>B</i> bombacıları, Çiçeği vurmayı deneyin.”</p>

  <p>İki bombacı yapının otuz ya da kırk metre uzağında yerleri parçaladılar. İyi bir panik gösterisiyle aralıksız bir kabarcık dalgasına başladı; ama hiçbiri yere iki metreden fazla yaklaşmıyordu. Yerden kalkmadan ilerlemeye devam ettik.</p>

  <p>Birdenbire binada bir aralık belirdi ve açılarak büyük bir kapı genişliğine ulaştı. Tauranlar sürü halinde dışarı fırladılar.</p>

  <p>“Bombacılar, ateşi kesin. <i>B</i> takımı, sola ve sağa lazer ateşi; onları bir arada tutun. <i>A</i> ve <i>C,</i> merkeze koşun.”</p>

  <p>Bir Tauran lazer ateşinden geçmeye çalışırken öldü. Diğerleri oldukları yerde kaldılar.</p>

  <p>Giysi içindeyken aynı anda hem koşup hem de başını eğik tutmak çok tuhaf. Hız alan bir patenci gibi bir taraftan diğerine hareket etmek zorundasınız; yoksa havalanırsınız. En az biri daha, <i>A</i> takımından biri, çok yükseğe sıçradı ve Chin’le aynı kaderi paylaştı.</p>

  <p>İki tarafımda lazer ateşinden oluşan duvarlar ve dokunmak ölüm demek olan alçak bir tavanla kendimi tuzağa düşmüş, kapana kısılmış hissediyordum. Ama buna rağmen mutluydum, rahattım, sonunda o aşağılık bebek yiyenlerden birkaçını öldürme fırsatını yakalamıştım. Soya boku olduğunu bile bile.</p>

  <p>Pek de etkin sayılamayacak olan kabarcıklar dışında (anti- personel olarak yapılmadıkları açıktı) karşı koymuyorlardı, binaya da geri dönmediler. Yüz kadarı birbirlerine sokularak yaklaşmamızı izlediler. İki roket hepsini temizleyebilirdi, ama sanırım Cortez esiri düşünüyordu.</p>

  <p>“Tamam, ‘haydi’ dediğimde onları kuşatacağız. <i>B</i> takımı ateş etmeyecek... İkinci ve dördüncü müfrezeler sağa, altıncı ve yedinci sola. <i>B</i> takımı çizgi halinde ilerleyerek onları sıkıştıracak. ‘Haydi!’”</p>

  <p>Sola doğru ayrıldık. Lazerler durur durmaz Tauranlar grup halinde bizim kanada doğru yıldırım gibi fırladılar.</p>

  <p><i>“A</i> takımı yat ve ateş! Hedefinizden emin olmadan ateş etmeyin; bizden birini vurabilirsiniz. Ve Tanrı aşkına bir tanesini bırakın!”</p>

  <p>Canavar sürüsünün üzerimize gelişi korkunç bir görüntüydü. Uzun adımlarla koşuyorlardı (kabarcıklar onlara dokunmuyordu) ve hepsi daha önce süpürgenin üzerinde gördüklerimize benziyordu; kendileriyle birlikte hareket eden ve tüm vücutlarım saran neredeyse şeffaf bir küre dışında çıplaktılar.</p>

  <p>Sağ kanat ateşe başladı, sürünün arkasındakileri vuruyorlardı.</p>

  <p>Birdenbire bir lazer Tauranların arasından geçerek diğer tarafa ulaştı, birisi hedefini kaçırmıştı. Korkunç bir çığlık koptu ve hattın aşağısına baktığımda yerde kıvranan birini (galiba Perrry’ydi) gördüm, sağ eliyle kolunu tam dirseğinin altında vurulduğu, için için yanan yerde tutuyordu. Parmaklarının arasından kan fışkırıyordu ve kamuflaj devreleri birbirine girer giysi siyah beyaza, ormana, çöle, yeşile, griye dönüşüyordu. Ne kadar süre baktığımı bilmiyorum; doktor koşup tedaviye başlayana kadar ve başımı kaldırana kadar Tauranlar neredeyse üzerimdelerdi.</p>

  <p>İlk atışım acele ve yüksekti, ama öndeki Tauran’ın koruyucu kabarcığının tepesini sıyırdı. Kabarcık yok oldu ve canavar tökezleyip devrildi, kasılarak sarsılıyordu. Ağız deliğinden önce beyaz, sonra kırmızıyla karışık bir köpük fışkırdı. Son bir sarsılışla kaskatı kesilerek arkaya büküldü, şekli neredeyse bir at nalı gibiydi. Yüksek perdeli bir ıslık olan uzun çığlığı arkadaşları üzerinden geçerken kesildi. Gülümsediğim için kendimden nefret ediyordum.</p>

  <p>Sayıları bizim beş katımız olsa da bu bir katliamdı. Kanadımızın yanında yığılan ceset ve ceset parçalan üzerinden tırmanmaları gerektiğinde bile durmadan geliyorlardı. Aramızdaki yer Tauran kanıyla kıpkırmızı olmuştu (Tanrı'nın tüm çocukları hemoglobin taşıyor) ve tıpkı ayıcıklarda olduğu gibi, bağırsakları eğitimsiz gözlerime insan bağırsağı gibi görünüyordu. Hepsini kanlı parçalara ayırırken başlığım isterik kahkahalarla çınlıyordu, Cortez’i neredeyse duymayacaktım:</p>

  <p>“Ateşi kesin... KESİN dedim, lanet olsun! Piçlerin bir ikisini yakalayın, size bir şey yapmazlar.” Ateşi kestim, diğerleri de kestiler. Bir sonraki Tauran önümdeki dumanı tüten et yığınının üzerinden sıçradığında o sıska bacaklarından tutmak için daldım.</p>

  <p>Dev, kaygan bir balona sarılmak gibiydi. Aşağı çekmeye çalıştığımda kollarımın arasından fırladı ve koşmaya devam etti.</p>

  <p>Yarım düzine kişiyle üzerine atılmak gibi basit bir yöntemle bir tanesini durdurmayı başarabildik. O arada diğerleri hattımızı delmiş ve Cortez’in depo olduklarını düşündüğü silindir şeklindeki geniş binalara yönelmişlerdi. Her birinin dibinde küçük bir kapı açılmıştı.</p>

  <p>Cortez “Bir esir aldık, diye bağırdı. <i>“Öldürün!"</i> Elli metre uzaktalardı ve koşuyorlardı, zor hedeftiler. Etraflarında alçaktan ve yüksekten lazerler uçuştu. Biri ikiye bölünerek düştü, ama diğerleri, yaklaşık on kadarı ilerlediler ve bombacılar ateşe başladığında kapılara neredeyse ulaşmışlardı.</p>

  <p>Hâlâ 500 mikrotonluk bombalarla yüklüydüler, ama yakına düşmeleri yetmezdi; sarsıntı onları sadece uçururdu, kabarcıklarının içinde zarar görmezlerdi.</p>

  <p>“Binalar! Vurun şu lanet binaları!” Bombacılar nişan alıp ateşlediler, ama bombalar yapıların beyaz dış kısmını kavurmaktan başka bir işe yaramadı, ta ki biri tesadüfen kapının ağzına düşene kadar. Bina sanki dikiş yerleri varmışçasına ikiye ayrıldı; iki yarısı açıldı ve makine parçalarından oluşan bir bulut havalandı ve soluk, dev bir alev yükselip bir anda kayboldu. Bundan sonra hepsi kapılara konsantre oldular, arada bazı Tauranlara yönelttikleri rastgele atışlar hariç; bu da onları öldürmeye değil, içeri giremeden uçurup uzaklaştırmaya yaradı. Çok hareketliydiler.</p>

  <p>Bunca zamandır Tauranlar zikzak çizip sıçrayarak binalara girmeye çalışırken onları lazer atışıyla avlamaya çalışıyorduk. Bombaların patlamalarından etkilenmeden yaklaşabileceğimiz kadar yaklaştık, ama yine de iyi nişan alamayacak kadar uzaktaydık.</p>

  <p>Yine de onları birer birer vuruyorduk ve yedi binanın dördünü yok etmeyi başardık. Sadece iki yaratık kalmıştı ki yakınında patlayan bir bomba bir tanesini kapının birkaç metre yakınına uçurdu. İçeri daldı ve birçok bombacı arkasından ateş etti, ama hepsi ya kısa düştü ya da zarar veremeden binanın dışında patladılar. Her yere bombalar düşüyor, korkunç bir gürültü çıkıyordu, ama bir devin nefes alışını andıran müthiş bir ses hepsini bastırdı ve binanın olduğu yerde katı görünümlü, silindir şeklinde bir duman bulutu belirdi, cetvelle çizilmişçesine düzgün bir şekilde stratosfere karışıyordu. Diğer Tauran silindirin dibinde yatıyordu; parçalarının uçuştuğunu görebiliyordum. Bir saniye sonra bir şok dalgası bize çarptı, çaresizce dönerek yuvarlandım ve Tauran cesetlerinden oluşan yığına çarptım ve arkasına düştüm.</p>

  <p>Kalktım ve giysimin her yerinin kanla kaplı olduğunu görünce bir an paniğe kapıldım. Yabancı kanı olduğunu fark edince rahatladım, ama kendimi pis hissediyordum.</p>

  <p><i>"Yakalayın</i> şu piçi! Yakalayın!” Tauran kargaşada kurtulmuştu ve otlara doğru koşuyordu. Bir müfreze yerini terk etmiş onu kovalıyordu, sonra tüm <i>B</i> takımı koştu ve yolunu kesti. Ben de eğlenceye katılmak için koştum.</p>

  <p>Üzerinde dört, çevrelerinde de mücadeleyi izleyen elli kadar kişi vardı.</p>

  <p>“Lanet olsun, açılın! Bir yerlerde bizi bekleyen binlercesi daha olabilir.” Homurdanarak dağıldık. Her nasılsa hepimiz gezegen üzerinde canlı Tauran kalmadığından emindik.</p>

  <p>Cortez esire doğru yürürken geri çekildim. Birdenbire dört adam yaratığın üzerine atıldılar... Uzakta olmama rağmen ağız deliğinden fışkıran köpükleri görebiliyordum. Kabarcığı patlamıştı. İntihar.</p>

  <p>“Lanet!” Cortez tam önündeydi. “Çekilin şu piçin üzerinden.” Dört adam kalktılar ve Cortez lazeriyle canavarı titreyen parçalara ayırdı. İnsanın içini ısıtan bir görüntüydü.</p>

  <p>“Önemli değil, bir başkasını buluruz... hepiniz! Ok başı düzenine dönün. Çiçeğe saldırın.”</p>

  <p>Biz de Çiçeğe saldırdık, cephanesinin bittiği belliydi (hâlâ geğiriyordu, ama kabarcık yoktu) ve boştu. Askercilik oynayan çocuklar gibi parmaklarımız tetikte rampalarda ve koridorlarda koşuşturduk. Evde kimse yoktu.</p>

  <p>“Salam,” yani anten tesisi ve diğer yirmi binada da durum aynıydı, zarar görmemiş olan kırk dört barakada da. Böylece birçoğunun işlevi anlaşılmayan düzinelerce binayı ele geçirmiş, ama asıl amacımız olan uzay biyologlarının üzerindi deney yapabilecekleri bir Tauran yakalamayı başaramamıştık. Neyse, istedikleri tüm parçaları alabilirlerdi. Bu da bir şeydi.</p>

  <p>Üssün her santimetrekaresini taradıktan sonra bir keşif gemisi gerçek keşif ekibini, bilim adamlarını getirdi. Cortez “Tamam, uyanın,” dedi ve hipnotik etki sona erdi.</p>

  <p>Önceleri çok korkunçtu. Lucky ve Marygay gibi birçokları kanlı katliamın yüz kat güçlü anılarıyla neredeyse delirdiler.</p>

  <p>Cortez herkesin bir yatıştırıcı hap almasını emretti, çok etkilenenler iki tane. Bana emredilmeden iki tane aldım.</p>

  <p>Çünkü bu cinayetti, düpedüz kasaplıktı... uzay araçlarına karşı savunmalarını bozduktan sonra tehlikede değildik. Tauranlarda adam adama dövüş diye bir kavram yok gibiydi. Onları bir araya toplayıp öldürmüştük, insanın başka zekâ sahibi canlılarla ilk karşılaşması. Ayıcıkları sayarsak ikinci de olabilirdi. Oturup iletişim kurmaya çalışsak ne olabilirdi? Ama onlar da aynı hareketle karşılaştılar.</p>

  <p>Bundan sonra uzun zaman kendime o korkmuş, panik halindeki yaratıkları coşkuyla gebertenin <i>ben</i> olmadığımı kendi kendime hatırlattım. “Ben sadece emirleri uyguladım”ın insanlık dışı hareketler için geçersiz bir özür olduğu yirminci yüzyılda kabul edilmişti... ama emirler bilinçaltının derinlerdeki kuklacısından geldiğinde ne yapabilirsiniz ki?</p>

  <p>En kötüsü de yaptıklarımın o kadar da insanlık dışı olmadığı hissiydi. Sadece birkaç nesil önceki atalarımız da aynı şeyi hipnotik şartlandırma olmadan başka insanlara bile yaparlardı.</p>

  <p>İnsan ırkından tiksiniyordum, ordudan tiksiniyordum ve yüzyıl kadar daha bu benliğimle yaşama olasılığından korkuyordum... Neyse ki, her zaman hafızamı sildirebilirdim.</p>

  <p>Hayatta kalan tek Tauran bir gemiyle kaçmış ve kurtulmuştu, gezegenin gövdesi onu <i>Earth’s Hope</i>'tan korurken Aleph’in ışınlama alanına girmişti. Elleri silahlı yirmi adamın silahsız yüz kişiyi haklayabildiğim bildirmek için evi her neredeyse oraya kaçtığını talimin ediyordum.</p>

  <p>İnsanların Tauranlarla bir sonraki kara çarpışmasında tarafların daha eşit olacağından kuşkulanıyordum. Haklıydım da.</p>
</body>
</html>
