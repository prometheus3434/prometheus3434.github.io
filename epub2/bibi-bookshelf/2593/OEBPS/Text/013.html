<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Netice</title>
</head>

<body>
  <h2 class="h21">Netice</h2>

  <p class="p11">Yukarıdaki tafsilâttan da anlaşılacağı üzere, batı kanun ve nizamlarının nakledilip alınması efkâr-ı umu-mîveyi o hale getirmiştir ki, kendi anayasasının kendi millî eseri olması gerektiğini, kendi gelişme ve inkılâplarının tabiî bir neticesi bulunacağını anlayamamaktadır. Bir milletin kendi ihtiyaçlarından ve vazifelerinden bu derecede habersiz olması ve bu yüzden de bu kadar hatalara düşmesi pek nâdir görülen bir haldir.</p>

  <p class="p11">Bizim gibi aşırılıktan aşırılığa düşen bir milletin meşrutiyet idaresini kurarken gösterdiği başarısızlığın onu mazideki hataya tekrar sevketmesinden korkulur. Bu hata, çektiği felâketlerin en birinci sebebi olan mutlakiyet idaresidir. Bu uğursuz maziye dönüş ise âdeta intihar demektir. Çünkü ne denirse densin, bundan sonra meşrutî idareden başka bir idare bizim işimize gelmez. Bize ciddî, şeref ve namusa uygun bir meşrutî idareyi temin edebilecek olan ise, ancak gerçeklere ve faaliyete dayanan, millî usul ve âdetlerimize, içtimâi ve siyasî fikirlerimize uygun bir anayasa olabilir.</p>

  <h3 class="h31"><a id="ncx329"></a>Bu Halin Mesulleri Kimlerdir?</h3>

  <p class="p11">Sözümüzü bitirmeden önce mes&rsquo;uliyet bahsine dair birkaç şey söylememize müsaade olunsun. En büyük mes&rsquo;uliyet, batı kanun ve nizamlarım alma usulünü koymalarından dolayı son asır devlet adamlarımıza aittir. Bunların o yola girmelerine, taklit etmek istedikleri milletlerin içtimâî ve siyasî durumlarını ve almak istedikleri kanunların menşe ve mâhiyetini bilmemeleri sebep olmuştur.</p>

  <p class="p11">Bunlar, batı taklitçiliğinin kendilerine milletin düşmanlığını çekeceğini biliyorlardı. Bu yüzden belki hükümdarın cezasına da uğrayacaklardı. Bu düşüncelerle yabancıların yardımına sığındılar. Ecnebiler de onlara sahip çıkıp yardım etmekten geri durmadılar. Yabancılara dayanarak kendilerini batı medeniyetinin temsilcisi olarak gösterebildiler. Ve böylece memleketin en ziyade hürmete şâyân olan ahvâl ve âdetlerine düşman kesildiler.</p>

  <p class="p11">Fakat bu teşebbüslerinde de muvaffak olamadılar. Memleketin bütün müesseselerinin biri millî ve diğeri efrencî olmak üzere ikiye ayrılmasına sebep oldular. Bu durum bilhassa adliye ve maarif meselelerinde en ziyade göze çarpacak şekildedir.</p>

  <p class="p11">Halbuki hiç kimse bütün felâketlerimizin ve memlekette görülen keşmekeşin asıl suçlularının bunlar olduğunun farkına bile varmamıştır. Bu adamların isimlerinin hâlâ hürmetle anılması, başımıza gelen felâketlerin sebepleri ile asıl suçlularını anlayıp tespit etmekteki aczimizi gösterir.<a id="a161"></a><a href="../Text/notes.html#a513"><span class="t8">{161}</span></a> Bu aciz bugün de, İnkılâp&rsquo;tan beri bîçâre memleketimizin başına gelen bütün belâlardan sadece İttihat ve Terakkî Partisi&rsquo;nin mesul tutulmak istenmesiyle meydana çıkıyor. Herkes bu partiyi meşrutiyet idaresini mahvetmiş olmakla suçluyor. Halbuki bu parti, meşrutiyeti bugün kendisini bu şekilde itham etmekte olanlara karşı kurmuştu. Bu bîçâre memleket sanki şimdiye kadar güzel idarelere nail olmuş gibi, bu parti, memleketi iyi idare etmeyi başaramamış olmakla suçlanıyor.</p>

  <p class="p11">Ne yazık, şurası unutuluyor ki, bir idare valnız bir adamın veya bir partinin değil, bütün bir neslin eseridir. Sultan Hamid kendi adıyla yâd edilen «Îdâre-i Hamidiyve»nin tek âmili ve kurucusu değildi. Belki bu idarenin mühim âmillerindendi, fakat Sultan Hamid dünyaya gelmemiş olsaydı, muasırları başka bir Sultan Hamid&rsquo;in meydana gelmesine sebep olacaklardı.</p>

  <p class="p11">Meşrutiyet idaresi de bugünkü neslin bir eseridir. İttihat ve Terakki ise, Kanun-u Esâsî'nin elde edilmesi yararlılığında bulunmuş başlıca âmillerden biri olmaktan başka bir şey değildir.</p>

  <p class="p11">Dolayısiyle meşrutiyet idaresinin başarısızlığındaki mes&rsquo;uliyetler muhtelif âmiller arasında ehemmiyetleri nisbetinde taksim olunmak lâzımdır. En büyük mes&rsquo;uliyet hissesi ise hiç şüphesiz bugünkü nesle isabet edecektir.</p>

  <p class="p11">Gerçi ilk Osmanlı Meclis-i Meb&rsquo;usan seçimini yapan İttihat ve Terakki olduğu gibi Kanun-u Esâsî&rsquo;de değişiklikler yapan da İttihat ve Terakki&rsquo;nin aynı meclisteki ekseriyetidir. Fakat tecrübe ve bilgiden mahrum, şiddetli vatanseverlik his ve hayalleri ile dolu birtakım ihtilâlcilerden<a id="a162"></a><a href="../Text/notes.html#a515"><span class="t8">{162}</span></a> meydana gelmiş bir meclisten ne beklenebilirdi?</p>

  <p class="p11">Başka bir memlekette de olsaydı, bu şekilde kurulmuş bir meclis, aynı durum karşısında bundan başka türlü hareket edemezdi.</p>

  <p class="p11">Fakat buna karşılık o memlekette, bu meclisi irşad edecek ve bir denge unsuru meydana getirebilecek derecede medenî cesarete sahip, birtakım mutedil ve makul kimseler de bulunurdu.</p>

  <p class="p11">Bizdeki Kanun-u Esâsî tadilâtının pek aşırı bir şekle girmesi, sadece bu mutedil ve makul unsurun yokluğundan ileri gelmiştir. Çünkü ne icra kuvveti, ne âyân, ne ulema, ne de devlet ricali kendilerine yol göstermişlerdir. Ve hattâ, hükümet idaresinin İttihat ve Terakki'nin tecrübesiz ellerine düşmesi bu rical ve ileri gelenlerin acz ve meskenetinden ileri gelmiştir. Çünkü bunlar vazifelerini, Sultan Hamid idaresi zamanında daha iyi bir şekilde yapmaya muvaffak olsalardı, memleket bir ihtilâlciler cemiyetinin tecrübesizliğine maruz kalmazdı.</p>

  <p class="p11">Görülüyor ki, bir memleketin dûçar olduğu felâketlerin sebeplerini ve mes&rsquo;ullerini doğru olarak tâyin etmek kolay değildir. Çünkü bu gibi üzücü durumlarda beşerî haller pek kolaylıkla gelişir.</p>

  <p class="p11">Eğer biz, sebeplerle mes'uliyetleri ayırıp ortaya koyabileydik memleketimiz pek çok belâlardan masûn kalırdı.</p>

  <p class="p11">Sözümüze son vermeden evvel yine tekrar edelim: İdare-i Hamidiyye'den dolayı yalnız Sultan Hamid değil, muâsırları da itham ve mes&rsquo;uliyet altında oldukları gibi, meşrutiyet idaresinden dolayı da en fazla itham ve mes'ulivet altında bulunanlar İttihat ve Terakki değil, bugünkü nesildir. Çünkü her iki idare sırasında da muâsırlar en tabiî ve en mühim vazifelerini yerine getirmemişlerdir.</p>

  <p class="p11">Her iki devirden de en fazla mes&rsquo;ul olan ve itham altında bulunanlar, içimizde en aydın ve en tecrübeli geçinenlerdir.</p>

  <p class="p11">&nbsp;</p>
</body>
</html>
