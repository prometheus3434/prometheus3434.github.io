<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Altıncı Kitap: İslam Aleminin Gerilik Sebepleri Üzerine Deneme</title>
</head>

<body>
  <h1 class="h11">Altıncı Kitap: İslam Aleminin Gerilik Sebepleri Üzerine&nbsp; Deneme</h1>

  <p class="p11">Bugün İslâm âleminin her tarafında ıslâhat ve ilerlemeden, yükselmek ve istiklâle kavuşmaktan başka bir mevzu konuşulmuyor.</p>

  <p class="p11">Halbuki büyük bir hayretle görüyoruz ki, müslüman milletlerin düştüğü geriliğin mahiyet ve sebeplerinin ne olduğu hakkında hâlâ derin bir bilgisizlik hüküm sürmektedir. Bu bilgisizliğin giderilmesi ile de hiç kimse ciddî bir şekilde meşgul olmuyor.</p>

  <p class="p11">Ayrıca, müslüman milletleri, bu öldürücü hastalıktan kurtarma vazifesini üzerlerine alanların, kendi mazilerini alâkalarını kesecek kadar terk ettiklerini de görüyoruz. Bunlar, tedavi etmek istedikleri hastalığın ne olduğunu anlayıp öğrenmek zahmetine bile katlanmıyorlar. Ama buna rağmen gayretlerinin başarıya ulaşacağını da hayal etmektedirler.</p>

  <p class="p11">İşte şu hal, geri ve düşkün halimizin gösterebileceği en hazin manzaradır.</p>

  <p class="p11">Müslümanların geriliği, ancak yabancı boyunduruğu altına girdikten sonra bütün çıplaklığı ve önemi ile meydana çıkmıştır.</p>

  <p class="p11">Bu milletler, topraklarını işgal edenlere göre pek düşük şartlar altında yaşamakta idiler. Geriliklerini önce onlara hâkim olan Hıristiyan milletler görmüş ve mütefekkirleri bizden çok önce bu mesele ile meşgul olmuşlardı.</p>

  <p class="p11">Demek oluyor ki, nesillerden beri çekmekte olduğumuz bir hastalığın farkına varmamız, yabancılar sayesinde olmuştur.</p>

  <p class="p11">Ne yazık ki garplılar, müslümanlara ait olan her şeye, bilhassa İslâm dinine karşı irsî ve şuuraltı bir kin ve husumete müptelâ idiler. Ayrıca zihniyetleri de gördükleri vak'a ve hâdiselerin asıl mahiyetini, bunları doğuran sebepleri ve ruh hallerini kavrayamayacak kadar İslâm zihniyetinden farklı idi. Bu yüzden garplılar, şarkın halini kendi ruh ve fikirlerine göre ve pek yanlış bir şekilde izah edip, hüküm verdiler: Müslümanların geriliğinin İslâm şeriatının noksan oluşundan ileri geldiğini iddia ettiler.</p>

  <p class="p11">Onların bu kanaatlerini kuvvetlendiren de, İslâm âlemindeki hastalığın umumî olmasıydı.</p>

  <p class="p11">Hayret verecek derecede birlik ve genellik gösteren bu hali, bütün Islâm milletleri arasında ortak olan bir sebebe bağlamak zaruretini duymuşlardı. Bu milletler arasında ise dinlerinden başka ortak bir şey bulamadıklarından, «Müslüman milletlerin şeriate uydukları müddetçe, Hıristiyan milletlerin daima aşağısında kalacaklarını» yüksek sesle ilân ve iddiaya başladılar.</p>

  <p class="p11">Vardıkları bu hüküm ve netice pek sathî idi. Fakat bize karşı taşıdıkları hisleri ve yanlış inançlarını tatmin ediyor, ayrıca mantık ve muhakemelerine de uygun düşüyordu.</p>

  <p class="p11">Gerçekte ise bu hüküm, meselenin aslını değiştirmekten başka bir işe yaramadı.</p>

  <p class="p11">Müslüman milletlerin, dinlerinin zarurî bir neticesi olarak geri kaldıklarını iddia ederek, meseleyi bir din meselesi haline getirdiler. Öyle olunca da bu iddia müslümanlar tarafından şiddetli red ve itirazlarla karşılandı. Onlar da aynı şiddetle iddia ve ithamlarına devam ettiler.</p>

  <p class="p11">Bu hali Müslümanlar Hıristiyanların dinlerine karşı besledikleri irsî düşmanlığa, Hıristiyanlar ise İslâm taassubuna delil olarak gösterdiler. Neticede bu bahis, ortaçağın o bitmez tükenmez ve faydasız metafizik münakaşalarını andırır, ateşli ve kasıt arayan bir münazaraya döndü. Vicdanları ve düşünceleri tatmin edip aydınlatacağı yerde, yeni kırgınlıklar ilâve edip, sönmüş eski hırsları yeniden alevlendirerek iyice karıştırdı.</p>

  <p class="p11">Müslümanların gerilemesi meselesinden çıkan münakaşalara, ilk andan beri hâkim olan bu ruh halidir. Bu hal tarafsız düşünceyi daima engellemiş ve çok büyük ehemmiyeti bulunan tarihî ve içtimaî bir hadisenin gerektiği tarzda ele alınmasına manî olmuştur.</p>

  <p class="p11">Bununla beraber münakaşalar sayesindedir ki meselenin önemini nihayet anlayabildik. İçimizden bazıları onu daha gayri şahsî ve tarafsız bir tarzda tetkike koyuldular.</p>

  <p class="p11">Fakat onlar da meselenin bütününü kavramaya bir türlü muvaffak olamayarak teferruat arasında yollarını kaybettiler. Müslümanların geri kalmasından doğan neticeleri gerilemenin sebepleri gibi gördüler. Gerilemeyi ise kimi, hükümdarlarımızın istibdadına, kimi âlimlerimizin bilgisizliğine ve kimi işin başında bulunanların beceriksizliğine bağladılar.</p>

  <p class="p11">Geriliğimizin sebeplerini, dinin emirlerine karşı gösterdiğimiz ihmalde yahut dindeki taassubumuzda veya kadere olan tevekkülümüzde bulanlar da oldu.</p>

  <p class="p11">Bütün bu fikirlerde görülen birbirine zıt veya sayısız çeşitlilik bize yalnız şunu öğretti ki: Düşüncelerimizde hüküm süren karışıklık, gerileyiş sebeplerimizi seçip ayırabilmek kudretini de zihinlerimizden kaldırmıştır.</p>

  <p class="p11">Bu husustaki bütün talâkatleri bize bilmediğimiz hiçbir şey öğretmedi. Halbuki biz kendilerinden onları öğrenmek istiyorduk. Bilmediklerimiz ise halkımızın neden dolayı vazifelerini yerine getiremediği ve neden tembel ve cahil kaldığı noktalarından ibaretti.</p>

  <p class="p11">Yukarıda söylediklerimizden «Müslümanların geri kalması» meselesinin nasıl şekil ve mahiyet değiştirerek dinî bir şekle girdiği görüldü. Bizden evvel Hıristiyanlar bu meseleyi ortaya getirip münakaşa mevzuu yaparak halline çare aramamış olsalardı, hiç şüphe yok ki, iş bu şekle dökülmezdi.</p>

  <p class="p11">İçtimaî hâdiselerde dini inançların tesiri büyüktür. Fakat fertlerin mazisi, karakteri, zihniyeti ve hattâ yaşadıkları iklim gibi çok çeşitli faktörler de bu tesire iştirak ederler. Zaten bir içtimaî hadiseyi, sırf din ve mezheple ilgili hadiselerden ayıran da budur.</p>

  <p class="p11">Bundan dolayıdır ki, her nerede olursa olsun, meselâ Fransa'da veya Almanya&rsquo;da ortaya çıkmış bir içtimaî vak&rsquo;ayı, dinî bir mesele gibi telâkki ederek bu memleketlerde bulunan dinlere mâletmek ve bu sayede o dinlerin kıymet ve mahiyetlerini tayin eylemek hiç kimsenin hayalinden bile geçmez.</p>

  <p class="p11">Herhangi bir milletin hayatı, gelenek ve karakterlerini meydana getiren dinî inançlarına hususî bir mahiyet vererek mefkûresini geliştiren birtakım içtimaî hadiselerin, birbirini takip etmesinden başka bir şey değildir. Hıristiyanlıkta Katoliklik, Ortodoksluk ve Protestanlık; İslâmiyette ise Sünnîlik ve Şiîlik bu şekilde meydana çıkmıştır.</p>

  <p class="p11">Bu ihtilâf aynı kilisede bile ortaya çıkabilir. Nitekim, Alman Katolikliği, İspanya ve İtalya Katolikliğinden pek farklıdır. Protestanlık ve Ortodokslukta da durum aynıdır.</p>

  <p class="p11">Bize gelince, diyebiliriz ki Türk Sünnîliği Arap Sünnîliğinden, Acem Şiîliği de Hint Şiîliğinden farklıdır.</p>

  <p class="p11">Bir dinin alacağı karakter, bulunduğu muhite bağlıdır. Dinin bir muhitteki tesirinin onu izah ve tatbik edecek olan fertlerin karakterlerine bağlı olması mecburidir. Avrupa Hıristiyan milletleri bu hususu aydınlatacak yeterli bir örnektir.</p>

  <p class="p11">Bu milletler, dinlerini medeniyetlerine yardımcı bir ilerleme unsuru olacak şekilde derleyip tefsir etmeye imkân bulmuşlardır. Şark Hıristiyanlar ise dinlerine ne o karakteri, ne de o tesiri verebilmişlerdir.</p>

  <p class="p11">İslâm dini, beşeriyetin saadetini temin eden bütün unsur ve âmilleri toplamış, her bakımdan mükemmel bir din olduğu halde bu dine tâbi olan milletlerin, Hıristiyanlara nispetle açıkça görülecek kadar aşağı bir seviyede bulundukları meydandadır.</p>

  <p class="p11">Acaba müslüman milletler, dinlerinde bulunan sonsuz nimetlerden ne için istifade edemediler?</p>

  <p class="p11">Şimdiye kadar olduğu gibi, bu suali «İslâm dini, müslüman milletleri, neden batılı milletler gibi ilerlemekten alıkoymuştur?» şeklinde ortaya atarsak, bu âna kadar işlenegelen bir hatayı tekrarlamış oluruz. Çünkü böyle bir sual, bu meselenin hallini birtakım metafizik münakaşalarda aramamıza sebep olur. Biz de hâdisenin tarihî ve içtimaî mahiyetini unutarak aynı menfî duruma düşeriz.</p>

  <p class="p11">Bu inancımızı teyit eden bir husus da Hıristiyan Avrupalılarla, Budist Japonların aynı şekilde medenileştiklerini görmemizdir. Bunların dinlerinin ayrı olması ilerlemelerine mânî olmamıştır. Şu halde, hiçbir dinin, ilerlemek için gerekli şartlara sahip olan bir milleti bu yoldan alıkoymayacağı kesin bir gerçek olarak meydandadır.</p>

  <p class="p11">Saadetin timsali olan İslâm dininin ise insanları bahtiyar olmaktan men eylemeyeceği ilk ağızda kabul edilmek gerekir.</p>

  <p class="p11">Bu mütalâalara dayanarak, ilk sorumuza cevap vermek, «Müslüman milletlerin dinlerinden ne için lâyıkıy-la istifade edemediklerini» açıklamak istiyoruz.</p>

  <p class="p11">Bilindiği gibi, İslâm dinini kabul eden milletler, uzun ve eski bir medeniyet mazisine sahip idiler. Bu şark milletlerinin her birinin kendine mahsus âdet ve an&rsquo;aneleri, ahlâkî ve felsefî inançları, aynı ruh halleri ve birbirinden farklı içtimaî ve siyasî esasları vardı.</p>

  <p class="p11">İslâm'ın nuru, zamanla zayıflayıp sönmeye başlayan bu medeniyetlere taze hayat verdi.</p>

  <p class="p11">Dinin dirilten ve yenileyen kudreti sayesinde bu milletler yeniden canlanarak, o zamana kadar görmedikleri yüksek bir medeniyete eriştiler. İnsanlığa daha çok adalet, eşitlik ve bilgi bahşedildi. Batı medeniyetinin de gelişmesine yardım eden bir medeniyet ortaya çıktı.</p>

  <p class="p11">Böyle olduğu halde müslüman milletler bugün, pek çok bakımlardan İslâm&rsquo;dan önceki hayatlarını andıran şartlar içinde yaşamaktadırlar.</p>

  <p class="p11">Bu genel çöküntü, İslâm memleketlerinin her yerinde kendine has bir karakter taşımaktadır. Bu ise bizce, müslüman milletlerin gerilemesinin sebebini, hâlâ nüfuzundan kurtulamadıkları İslâmdan önceki hayatlarının, üzerlerinde devam eden tesirinde aramak lâzım geldiğini göstermektedir. Şu halde müslüman milletlerin gerilemesi de, daha önce ve sonra vukubulmuş diğer gerilemeler gibi olmuştur. Bu milletler de, yeni bir medeniyet ile istikballerini kazanmak için mazilerinden ne gibi şeyler unutmak ve feda etmek icap ettiğini takdir edememişlerdir.</p>

  <p class="p11">Müslüman milletler için bu noksanın, din hükümlerini yanlış anlayıp tatbik etmekten ileri geldiği şüphesizdir. Çünkü intisap ettikleri dinin en mühim gayesi beşer fıtratında bulunan tekemmül kabiliyetini geliştirmek ve insanları mazinin noksan ve hatalı mirasından kurtarmaktı. Böylece insanların hakikate ve kemale devamlı olarak yaklaşmalarını sağlayacak olan bir fikir ve ahlâk yüksekliğine onları mecbur kılarak bu sayede beşeriyetin saadetini temin edecekti.</p>

  <p class="p11">Müslüman milletler, mütemadiyen değişmekte bulunan zamanın zaruretlerini dikkate almamış, bu değişmeyle meydana çıkan yeni ihtiyaçların, ancak dinlerini daha yüksek ve daha verimli bir tarzda tefsir ve tatbik etmeleriyle karşılanabileceğini anlayamamışlar, bu yüzden de gerileyip çökmüşlerdir.</p>

  <p class="p11">İslâm&rsquo;dan önceki hayatlarının tesir ve nüfuzu ile İslâm dininin icra ettiği tesir ve nüfuz arasında öyle bozulmaz bir muvazene kuruldu ki, ilerlemelerine engel olup duruyor. Müslüman milletlerin, yükseliş ve saadet yolunda tekâmüllerine devam edebilmeleri için, İslâm'ın nüfuzunu takviye ederek bu dengeyi dinin lehine bozmaları icabeder.</p>

  <p class="p11">Türkler için durum, diğer İslâm milletlerinden az çok farklı bir şekilde cereyan etmiştir. İslâm&rsquo;dan önce kurdukları medeniyet, İslâm&rsquo;dan sonraki tekâmüllerine mâni olacak kadar köklü ve ileri bulunmadığından, kabul ettikleri yeni şeriate büyük bir başarı ile hizmet ettiler. Ancak Arap ve Acem medeniyetleri ile yakın temas halinde bulunduklarından, onların tesirine kapılarak aynı akıbete düşmekten kurtulamadılar.</p>

  <p class="p11">Müslümanların gerilemesinin ikinci bir sebebi de, İslâm âlemi ile batılı Hıristiyan milletler arasında ortaya çıkan şiddetli ve sönmez bir din düşmanlığıdır. «Taassup» adlı kitabımızda bundan bahsedilmişti. İşte o düşmanlıktan doğan sonu gelmez savaşlar, müslüman milletlerin ilerlemesine ve gelişmesine gözle görülür derecede mâni olmuşlardır. Ayrıca bu karşılıklı nefret, müslüman milletlerin, garpta sür'atle gelişmekte olan medeniyeti tanıyıp ondan faydalanmasına da imkân bırakmıyordu.</p>

  <p class="p11">Halbuki müslümanların aşağı görüp tenezzül etmedikleri o medeniyet, gitgide tekemmül ederek garp milletlerinin üstünlüğünü meydana getirmekte idi.</p>

  <p class="p11">İşte müslüman milletler bu şekilde aynı hastalığa yakalanmış oldular. Bu öyle bir illet idi ki, hepsinde bulunduğu için dinlerinden geldiğine hükmedildi.</p>

  <p class="p11">İslâm âlemi şarkta bitmez tükenmez felsefî münazaralar ile vakit geçirip metafizik vadisinde sonsuz, boş ve kısır çekişmelerle kuvvetten düşmekte iken, beri tarafta, yani garpta genç ve zinde milletler tecrübe metodlarına dayanan yeni bir medeniyet kuruyorlardı.</p>

  <p class="p11">Bu yeni metod sayesinde o milletler tabiatın sırlarına nüfuz ederek, sonsuz kuvvetlerden faydalanmayı başarıyorlardı. Fizik ve kimya sahasındaki keşif ve icatlar sayesinde bu medeniyetten doğan görülmemiş san&rsquo;atlar, az bir külfetle en büyük verimi sağlayacak mükemmel ve sağlam vasıtalar yaptılar. Bu da garp milletlerindeki zahmetsiz kazanç, sömürme ve tahakküm hislerini son derece artırdı. Şarkın zenginliklerine göz diken bu milletler, cehennemi harp âlet ve cihazları ile, bu hâris düşmanlarına karşı müdafaadan âciz kalan İslâm memleketlerini istilâ ettiler.</p>

  <p class="p11">Bununla beraber, insaf ve uzak görüşlülükten hayli mahrum olduklarını ispat eden bu istilâcılar, müslümanlara reva gördükleri zulüm ve gaddarca muamelelerle, günün birinde meydana çıkacak olan tepkiyi de çabuklaştırmaktan geri kalmıyorlardı. Bu tepki elbette vuku bulacaktır. Çünkü insanlar tahakküm ve istibdada sonuna kadar baş eğemezler.</p>

  <p class="p11">Şimdiki halde her şey ispat ediyor ki, İslâm âlemi, tarihinde yeni bir inkılâbın sayfasını çevirmek üzeredir. Her köşesinde ateşli bir yükselme ve istiklâl emeli duyulmakta, asırlardan beri tahammülünü ezen yabancı baskısına artık dayanamaz hale gelmektedir.<a id="a178"></a><a href="../Text/notes.html#a547"><span class="t8">{178}</span></a></p>

  <p class="p11">Fakat İslâm âleminde uyanan bu yeni cereyanı daha yakından tetkik edecek olursak görürüz ki, dün olduğu gibi bugün de, terakki ve tekemmül yolunda bizleri aydınlatacak ve ikaz edecek, bizlere yol gösterecek olanlar, bu vazifeyi kendilerinden öncekilerden daha iyi ifa edemeyecek kadar yanlış anlamakta ve yanlış tefsir etmektedirler.</p>

  <p class="p11">Bize daha fazla saadet vaad edip duruyorlar. Fakat bu saadetin ne olduğunu ve hele nasıl elde edileceğini lâyıkı ile bilemiyorlar.</p>

  <p class="p11">Bizim için saadetin, en fazla hayret ve takdirimizi kazanmış olan millete benzemekten ibaret olduğunu ve sadece her şeyimizle o milleti taklit ede ede onun gibi mesut olacağımızı zannediyorlar.</p>

  <p class="p11">Halbuki saadet hakkında herkesin anlayışı başkadır. Bunun aksine inanmak büyük hatadır.</p>

  <p class="p11">Saadet tasavvuru, aynı fikir ve ahlâk seviyesinde bulunan insanlar arasında bile farklıdır. Bir Alman saadeti elbette bir Fransızdan başka bir şekilde tahayyül eder. Her ikisi için de bu kelimenin mânâsı, kendi milletlerinin fikren ve ilmen yükselerek öteki milletlere üstün olmasıdır. Şu kadar var ki Alman ruh ve zihniyeti, Fransız ruh ve zihniyeti olmadığı gibi, Almanya da Fransa değildir. Dolayısiyle ilk bakışta aynı gibi görünen bu iki saadet telâkkisi, aslında birbirine o kadar zıttır ki, birinin varlığı ötekinin yokluğuna bağlıdır.</p>

  <p class="p11">Saadet hakkında olduğu gibi, bu gayeye götüren sebep ve vasıtalar hakkında da milletlerin anlayışları başka başkadır.</p>

  <p class="p11">Her millet ancak kendi millî esasları sayesinde saadete ulaşacağına inanır. Kendi düstur ve an&rsquo;anelerini bir yana atarak, komşularının esaslarını ve an&rsquo;anelerini kabul etmek hiçbirinin hayalinden geçmez. Zira o esasların hiçbir zaman kendi şahsiyeti ile bağdaşmayacağını bilir. Avrupalıların kendi esaslarına ve düsturlarına karşı çok büyük bir hürmet ve sevgi göstermeleri de bu sebeptendir.</p>

  <p class="p11">Biz ise cehaletimiz yüzünden, onların bu hislerini, içtimaî esas ve teşkilâtlarının mükemmel oluşuna veririz. Onlar kendi esas ve teşkilâtlarını ihtiyaçlarına yetersiz buldukları zaman, yeni ihtiyaçlarını karşılayacak hale getirinceye kadar ıslâh eder, değişiklikler yaparlar. Böylece ilerlemeleri de millî esaslarının gelişmesi ile olur.</p>

  <p class="p11">Hiç duraklamadan gelişme ve ilerlemesini devam ettiren muntazam cemiyetlerin takip ettikleri usul budur. Bu cemiyetleri teşkil eden ferde gelince, o da bütün hayatı boyunca belli bir hedefi takip eder. Meselâ bir Fransız veya Alman'ın hangi şartlarda yaşarsa yaşasın bütün gayretlerini bir noktada birleştiren gayesi, iyi bir Fransız veya iyi bir Alman, hattâ mümkünse Fransız&rsquo;ın, Alman&rsquo;ın en iyisi, en hayırlısı, en büyüğü olmaktır.</p>

  <p class="p11">O ister ki, millî yükseliş ve üstünlüğün elde edilişinde bir hissesi bulunsun ve bu hisse mümkün olduğu kadar büyük olsun. Bu emeline varmak için sarf eylediği gayret ise, müşterek mânevî bir ihtiyaca hizmet eden sağlam ve samimî bir inançtan ilham aldığı için devamlıdır.</p>

  <p class="p11">Yüksek bir tabiata sahip olan bu mânevî ihtiyaç fertlerdeki sebat, fedakârlık ve hayatı hor görme hislerini geliştirerek âdeta mânevî ve fikrî hasletleri yükselten bir din halini alıyor. Bu öyle kuvvetli bir imandır ki, ortaya koyduğu çelikten bir güç ile yolundaki manileri devirip, milletlerin yükselmesini ve refahını temine muvaffak olur.</p>

  <p class="p11">Bu düşüncelerden sonra bir de İslâm âleminin bugünkü haline nazar edersek, aynı cemiyette aynı millette birbirinden farklı, hattâ birbirinin tamamen zıddı iki çeşit gaye bulunduğunu görürüz. Bunların biri, büyük halk kitlesinin gayesidir. Diğeri pek küçük bir azınlıkta kalan aydın sınıfın takip ettiği gayedir.</p>

  <p class="p11">Bunlardan birincisi İslâmiyet esasına dayanan mevziî bir gayedir. Meselâ İran, Hindistan, Türkiye veya Mısır&rsquo;daki, Acem, Hintli, Türk veya Arap millî gayeleri böyledir. Bunlara göre saadet her birinin kendisine has bir anlayışla uymakta bulundukları dinde, ve o dinden gelen esaslara ve an&rsquo;anelere muhabbet edip bağlı kalmaktadır.</p>

  <p class="p11">İkinci gayeye gelince: Bu da mevziîdir, ancak garplı esaslara dayanır. Saadeti Hintli, Türk, Acem veya Arap düşüncesi ile anlaşılmış ve tefsir edilmiş bir garp medeniyetinde arar. Birinci gayeyi takip edenlerin, milli temayül ve istidatlara uyabilen bir yenilik cereyanı içinde muhafazasına çalıştıkları her şeyi, tahrip edip yıkmaya çalışır. Daima garbın nazariye ve inançları üzerine bina edilmiş birtakım yeni esaslar koymaya gayret eder.</p>

  <p class="p11">Görülüyor ki İslâm âleminin her tarafında halk ile aydın tabaka arasında doldurulması imkânsız büyük bir uçurum vardır. Halk her yerde ileri gelenleri ve mütefekkirleri ile tam bir tezat halindedir. Onlara, ne yaptığını bilmeyen fakat pek tehlikeli ve yıkıcı unsurlar gözü ile bakarak, itimat edemez.</p>

  <p class="p11">Halktan beklediği takdir ve itaati göremeyen mütefekkir tabaka ise, vatandaşlarına karşı hor gören bir çehre takınarak kendini teselliye çalışıyor.</p>

  <p class="p11">Memleketini, her tarafı kaplayan cehaletten kurtarmaktaki aczinden utanması lâzım gelirken, istediğini yapmayan muhitinin sert ve inatçı olduğundan şikâyet edip duruyor.</p>

  <p class="p11">Halkı, işinde ve bilgisinde yüksek bir seviyede bulunduğuna inandıramayınca, daha başka çeşitli vasıtalara başvurarak nüfuz elde etmeye çalışıyor. Böylece yabancıların baskılarına bir de aydın tabakanın baskısı eklenmiş oluyor. Bu hal ise müslüman milletlerin hayat şartlarını tahammül edilmez bir raddeye getirmekte, düşüşü ve gerilemeyi kat kat tehlikeli bir hale koymaktadır.<a id="a179"></a><a href="../Text/notes.html#a550"><span class="t8">{179}</span></a></p>

  <p class="p11">Son derece gayri tabiî ve mantık dışı olan bu derin anlaşmazlık müslüman milletlerin dimağı ile vücudu arasında sürüp gitmektedir. Bu hal devam ettiği müddetçe de mütefekkir tabaka, bütün bilgi, mantık ve düşünceleri ile mühim hiçbir yenilik getiremeden sadece mevcudu yıkmakla kalacaktır. İlerleme yolunda müslüman milletler tarafından sarf edilecek bütün emeller de kısır kalmaya mahkûm olacaklardır.</p>

  <p class="p11">İşte İslâm âleminin bugünkü geriliği tamamiyle bu şekilde meydana gelmiştir.</p>

  <p class="p11">Daha önceki İslâm mütefekkirleri, gelecekteki hayat uğruna, İslâm'dan önceki hayatlarından ne gibi şeylerin unutulup feda edilmesi gerektiğini milletlerine anlatamamışlardı. Bugünkü mürşidler de, yaşadıkları devirden ne gibi şeylerin korunup devamının sağlanması lâzım geldiğini, yeni nesillere öğretmekte öncekilerden daha fazla başarı gösteremediler.</p>

  <p class="p11">Bundan dolayı garp medeniyetinin tesiri ile İslâm âleminin her tarafında görülen bu gayri tabiî hale son vermek en âcil bir ihtiyaçtır. Her şeyden önce halk ile aydın tabaka arasında bulunması zarurî olan «gaye birliği»ni tesis etmelidir. Aksi takdirde, garp medeniyetinin tesiri, İslâm&rsquo;dan önceki zamanların tesirinden çok daha meş'um olacaktır.</p>

  <p class="p11">Yukarıdaki izahattan anlaşılacağı üzere İslâm âleminin bugünkü geriliğinde görülen şu elem verici vahim hal, mütefekkir tabakanın milletlerine karşı olan vazifelerinde pek yanlış kanaatler beslemesinden ileri gelmektedir.</p>

  <p class="p11">Öteki memleketlerdeki mütefekkir ve aydın sınıfın vazifesi millî gayeye hizmet ederek, onu bir kat daha kuvvetlendirip yükseltmek ve elden geldiği kadar tatbikine çalışmaktan ibarettir. Milletlerin hürmet ve itaatini kazanmaları da ancak bu sayede mümkün olmaktadır. Hal böyle iken İslâm mütefekkirleri, millî gayelerden başka ve ona tamamiyle zıt bir gaye beslemek hakkını kendilerinde görüyor, en esaslı ve en mukaddes vazifelerinde gayri ciddî davranıyorlar.</p>

  <p class="p11">Sabit ve devamlı bir müşterek hisse dayanmayan, hiçbir mazi veya an&rsquo;aneden doğmayan, yalnız insan aklı ve düşüncesi gibi zayıf bir zemin üzerinde kat&rsquo;iyeti şüpheli ve değişik birtakım ilmî esaslara bağlanan emel ve gayeler, tam mânâsiyle hakikî bir ideal meydana getirir mi, getiremez mi? Ve ahlâkî kıymeti olmayan böyle idealler, fertlere derin, samimî, ciddî ve hakikî iman ve kanaatler mi, yoksa sapkınlık ve felâket sebebi olacak bencil bir oportünizm<a id="a180"></a><a href="../Text/notes.html#a552"><span class="t8">{180}</span></a> mi verir? İzaha lüzum görmüyoruz.</p>

  <p class="p11">Çünkü, mensup olduğu memleketin emel ve gayesinden başka emel ve gayeler beslemek hakkını hiç kimseye tanıyamayız.</p>

  <p class="p11">Gayelerin içinde en hakiki olanı, İslâm dini üzerine kurulmuş ve müslüman milletler tarafından benimsenmiş olan yüce gayedir. Burada olanca dikkat ve alâkamızla yalnız ondan bahsedeceğiz. Zira bizi kurtaracak tek şey odur.</p>

  <p class="p11">Müslüman milletleri, saadetlerini yalnız dinlerinden bekleyecek derecede şeriatlerine bağlayan zihniyet, ekseriya sanıldığı gibi ne bir taassubun eseri, ne de bir fikri sapkınlıktır. Bu hal pek tabiî olup İslâm karakterinin makul ve mantıkî neticesidir.</p>

  <p class="p11">Gerçekten de İslâm dini kendine mahsus inanç ve ahlâk sistemi, siyasî ve İçtimaî esasları ile en doğru, en geniş ve en şümullü mânâsıyla bir şeriat-ı insaniye, bir insanlık yoludur.</p>

  <p class="p11">İnsanların cemiyetçi temayüllerini ve ilerleme arzularını tatmin ederek, vicdan çerçevesi içinde mes&rsquo;ut olmaları için her ne lâzımsa, hepsini ihtiva eden en mükemmel dindir.</p>

  <p class="p11">Bu, feyiz ve kurtuluş dini, ahlâkın inancından, içtimaî nizamını ahlâkından, siyasetini ise içtimaî nizamından alır.</p>

  <p class="p11">O, öyle doğru, öyle hikmetli ve adaletli ve bu özelliklerinden dolayı da parçalanması imkânsız öyle bir bütündür ki, insan, saadetini temin edebilmek için o bütünün tamamına uymak mecburiyetindedir.</p>

  <p class="p11">Bir müslümanın dinine sımsıkı bağlı bulunması, yerine getirilmesi gereken vicdanî bir vazife olduğu gibi, aynı zamanda da o derece kuvvet ve ehemmiyette, içtimaî ve siyasî bir vazifesidir.</p>

  <p class="p11">Bir müslüman ahlâkî, İçtimaî ve siyasî düsturları ile İslâm an'anelerine, mânevî varlığını yapan ve içtimaî teşkilâtını düzenleyen hayat verici esaslar olarak bakar, hürmet ve bağlılık gösterir. Bunu yapmakla, ihmal edilmesi hal ve istikbalini mahvedecek olan yüce bir vazifeye devamla birlikte, önemi tarihle sabit olan bir «zaman düsturu» na da itaat göstermiş olur.</p>

  <p class="p11">Kendisini garplılaştırmaya çalışan mütefekkirlerinin fikir ve nazâriyelerine karşı beslediği nefret duygusu pek tabiîdir. Çünkü o fikir ve nazariyeleri kabul ve kendisininkileri feda ettiği takdirde hem mânevî hayatına, hem de millî ve içtimaî varlığına kasteylemiş olur.</p>

  <p class="p11">İslâm ahlâkının ayırıcı özellikleri hürriyet, eşitlik ve dayanışma fikirleridir.</p>

  <p class="p11">İslâm ahlâkı bilhassa beşeriyete telkin ettiği dayanışma ile, hayra, şerre ve insanlık hasletlerine dair telâkki tarzındaki açıklık ve olgunluk ile kendini gösterir. Son derece adaletperver olan tarafsız samimiveti ile sahip bulunduğu müspet ve doğruya sevkedici hakikatler kendisine cihangirâne bir liyakat bahşeylemektedir.</p>

  <p class="p11">İslâm&rsquo;ın içtimaî düsturlarına gelince... Ahlâkından çıktığı için o da tam bir bütünlüğe sahiptir. İnsanları aristokrasi ve demokrasi, diğer bir ifade ile, biri birtakım özel haklara sahip seçkin bir sınıf, diğeri en tabiî haklarından bile mahrum hakîr ve talihsiz bir sınıf olarak ayırmaz.</p>

  <p class="p11">İslâm cemiyeti, kendisini teşkil eden fertlerin eşit kabiliyetlere sahip olmayışları sebebi ile teşkil ettikleri yüksek, orta ve alt tabakalara tabiî olarak ayrılır. Fertler kendi akıl, gayret ve çalışmaları sayesinde yükselebilirler. Fikrimizi garp tâbirleri ile söylersek, diyebiliriz ki, İslâm cemiyeti aynı zamanda hem demokratik, hem de aristokratiktir. Taşıdığı dayanışma, adalet ve insanseverlik fikir ve hislerinden dolayı demokratik, kanuna, an&rsquo;aneye ve baştakilere itaat, şahsî üstünlüklere, fazilete ve ilme gösterdiği hürmet ile de aristokratiktir.</p>

  <p class="p11">İslâm&rsquo;ın siyaset kaideleri de içtimaî prensiplerinin mahsulüdür. Cemiyet hayatında olduğu gibi siyasette de çeşitli parti ve sınıfların arasında rekabet ve muhalefetlere izin vermez. İdare eden ile edilenler arasındaki münasebetleri tayin edip sınırlandırır. Bu suretle siyasî dengenin meydana gelmesini temin eder. İnsanları belirli bir hükümet şekline mecbur etmez. Karşılıklı hak ve vazifelere riayet ve hürmet edilmek şartı ile ihtiyaçlarına göre bir hükümet kurmakta hür ve serbest bırakır.</p>

  <p class="p11">İslâm&rsquo;ın gerçekleştirmek istediği gayenin ehemmiyeti ve özellikleri yukarıda geçen bahislerle belirmiş olmalıdır. Mütfekkirlerimizin de İslâm&rsquo;ın bünyesindeki bu birliğe hürmetle bakarak, ellerinden geldiği kadar onu sağlamlaştırmaya çalışmayı vazife edinmeleri lâzım gelirdi.</p>

  <p class="p11">Şu hale göre hepimizin, bütün gayretlerimizi İslâm cemiyetinde görülen aristokratik ve demokratik karakterleri geliştirmeye ve yükseltmeye sarf etmemiz, millî esaslarımızı da, idare eden ile edilenler arasındaki hak ve vazifelerin daha iyi idrâk edilip tatbik olunmasını temin edecek şekilde tadil ve ıslâha çalışmamız gerekirdi.</p>

  <p class="p11">İslâm âleminde vuku bulacak «dinsizlik»in Hıristiyan cemiyetlerindeki dinsizlikten kat kat farklı bir ehemmiyet taşıması da bu sebeplere bağlıdır. İslâm toplumunda dinsizlik, kurulmuş ve yürürlükte bulunan cemiyet kanunları ile ahlâk düsturlarının red ve inkârı demektir. Bu ferdin ahlaken düşmesi, cemiyetin ise dağılıp çökmesi neticesini verir. Yani topluma ve ahlâka karşı bir davranıştır. Dolayısiyle dinsizlik müs-lümanlara ve İslâm toplumuna isabet edebilecek felâketlerin en tehlikelisidir.</p>

  <p class="p11">Tarih ile sabittir ki en ileri milletler, istek ve düşünceleri liderleri tarafından en güzel anlaşılan ve yerine getirilen milletlerdir.</p>

  <p class="p11">Milletler, liderlerinin keyif ve heveslerine hizmet ve itaat etmeye razı oldukları takdirde geriletici bir çıkmaza düşerler veya bulundukları gerilikten yakalarını kurtaramazlar. Çünkü keyif ve heveslerine terk olunan baştakiler, tereddîye uğrar, sonunda müstebit, kararsız, zalim ve cahil olup giderler.</p>

  <p class="p11">Buna göre mütefekkir sınıfımız da ancak mensup oldukları İslâm cemiyetlerinin millî gayelerine hizmet ettikleri takdirde vazifelerini güzelce yerine getirmiş olacaklardır.</p>

  <p class="p11">Ancak o zaman, müslüman milletleri ilim ve aydınlıktan mahrum bırakan, kendilerinin ise onları aydınlatmaya yetersiz kalmalarına sebep olan bu elim perişanlık sona erecek ve aydın tabaka cemiyette var oluşunun gerçek sebebini o zaman hakkiyle idrâk edecektir.</p>

  <p class="p11">Aydın tabaka bu gerçeklere göz yummakta şimdiye kadar çok ileri gitmiştir. Öyle ki, İslâm âlemini, kendi hayallerinden doğan her türlü garip ve aşırı tasavvurların denenmesine âmâde, pek eksik ve dağınık olan bilgilerinin tatminine hizmet edecek her çeşit ziyânkârlı-ğa açık sonsuz bir tecrübe sahası addetmişlerdi.</p>

  <p class="p11">Şüphe yok ki batılı milletler, aristokrasilerinin kaynağı olan derebeyliğin geçmişteki teşkilât ve hatıraları ile bugünkü demokrasi ve eşitlik fikirleri arasında bir geçiş devresinde bulunmaktadırlar. Bu milletler, içtimaî teşkilâtlarını bu şekilde devamlı olarak tadil ve tebdil ede ede, zannımızca İslâmiyet'in yukarıda izah eylediğimiz sosyal gayesine erişmek yolundadırlar.</p>

  <p class="p11">Batılı milletlerin bugünkü siyasî teşkilâtları, içtimaî değişmeler karşısında alınmış iyi kötü birtakım günlük tedbirlerden ibarettir. Makul ve tarafsız bir idare temin ve tesis etmekten çok, bu değişmeleri kolaylaştırmaya hizmet etmektedir. Dolayısiyle garbın içtimaî ve siyasî teşkilâtlarının mükemmel olduğuna inanmak ve batılı milletlerin ilerilik ve refahlarını onlardan bilerek taklide koyulmak, hata ve gaflet içinde saadet aramaktan başka bir şey değildir. Zira garplılar bile, eserlerinde böyle bir mükemmellik bulmuyor ve onları durmadan tadil ve ıslâha gayret sarf ediyorlar.</p>

  <p class="p11">Garbı taklide yeltenen mücedditlerimizin takip ettikleri usul, batı medeniyetinin neticelerini, sebepleri zannetmekten doğan pek basit bir mantık hatasına dayanıyor.</p>

  <p class="p11">Bütün bu sathî ve faydasız kanaatlerden çıkan ve aynı derecede yanlış olmakla beraber mütefekkirlerimizin arasında pek fazla yayılmış olan başka bir fikir de, yenilik ve ilerleme yolunda bulunan bir milletin muhakkak surette demokratlaşması lâzım geldiği fikridir.</p>

  <p class="p11">İslâm cemiyeti demokratik ve aristokratik ihtiyaçlarını aynı derecede karşılar. İslâm cemiyetinin siyasî ve içtimaî teşkilâtı, dengede bulunan bu iki âmilden herhangi birisinin zaafa uğraması ile bozulur.</p>

  <p class="p11">Bu cemiyet, temel esaslarını teşkil eden dayanışma, eşitlik ve adalet hisleri sarsılacak olursa, demokratik özelliklerini kaybeder. Yine kanuna, baştakilere, an&rsquo;anelere karşı olan hürmet gevşer, manevî ve fikrî faziletler takdir görmez, ilim ve kabiliyet üstünlükleri itibardan düşerse, bu sefer de aristokratik özelliklerinden mahrum kalmış olur.</p>

  <p class="p11">Bazen hem demokratik hem de aristokratik özelliklerini kaybetmesi de muhtemeldir ki, bu takdirde cemiyet tam bir düşkünlük halinde demektir.</p>

  <p class="p11">Bundan dolayıdır ki, bir inkılâpçının vazifesi halin icabına göre, mensup olduğu cemiyetin bazen demokratik ve bazen aristokratik özelliklerini, bazen de her ikisini birden takviye ve geliştirmeye çalışmaktır.</p>

  <p class="p11">Fakat bir İslâm cemiyetinin demokratlaşması da Batılı milletlerde olduğu şekilde cereyan etmez. İslâm cemiyeti, aristokrasiye hücum ve seçkin sınıf ile mücadele ederek demokratlaşmaz. Bu mücadeleye lüzum yoktur. Zira aynı haklara sahip olan halkın üst tabakadan isteyeceği hiçbir şey yoktur.</p>

  <p class="p11">İslâm cemiyetinin demokratlaşması, üst tabakada zaten mevcut olan halkçı fikir, his ve geleneklerin gelişmesi ile kabil olur. Aristokratlaşması ise zayıf olan fertlerin haklarını çiğnemekle değil, halk tabakasında zaten mevcut olan üst tabakaya saygı ve erişme duygusu ve an&rsquo;anesinin beslenmesi suretiyle mümkün olabilir. Bu hale göre İslâm cemiyetindeki demokratik hasletleri üst tabaka, aristokratik hasletleri ise halk tabakası yaşatıp sağlamlaştırıyor demektir.</p>

  <p class="p11">Halbuki Garp cemiyetlerindeki durum bunun aksidir. Onlarda çeşitli toplum sınıflarını birbirinden ayıran şeyler, hukuk eşitsizliği, menfaat çatışmaları, sınıf ve parti gelenekleri gibi hususlardır. Hayat tarzı ve münasebetleri de kanun zoru ile taayyün ve teessüs etmiş olduğundan, gayri memnun bir sınıf tarafından her gün ihlâl edilir.</p>

  <p class="p11">Bu cemiyetlerde aristokrasiyi seçkin bir sınıf, demokrasiyi ise imtiyazlardan mahrum olan unsurlar teşkil ve temsil ederler.</p>

  <p class="p11">İslâm toplumlarındaki çeşitli sınıflar ise ancak ahlâk ve fikir seviyelerindeki farklarla birbirlerinden ayrılırlar. Fakat eşitlik, adalet ve dayanışma fikirleri bu sınıfların arasındaki münasebetleri tesbit ve tanzim ederek İslâm kardeşliğini kurar ve onları birbirine yaklaştırır.</p>

  <p class="p11">Batılı toplumlar rahat ve selâmetlerini kanunlarda aradıkları halde, İslâm cemaatleri onu, inanç ve hislerinde, ahlâkî ve fikrî terbiyelerinde bulurlar.</p>

  <p class="p11">Bundan dolayı, bütün insan topluluklarında mutlaka görülen rekabet ve muhâlefetler, İslâm cemiyetinde özel bir durum kazanırlar. Her yerde farklı sınıflar arasında hüküm süren rekabetler, İslâm cemiyetinde sınıflar arasında değil, aksine her sınıfın kendi içinde cereyan eder. Yüksek tabakalar demokrasiye, halk tabakaları ise aristokrasiye yaklaşmak için birbiriyle rekabet ederler.</p>

  <p class="p11">Siyâsette de Garp ile İslâm'ın telâkki tarzları arasında aynı derecede fark vardır. Garb'ın siyâsî teşkilâtı birtakım içtimâî mücadelelerden doğmuş ve bunların neticesinde kurulmuş olduğundan, aynı mücâdelelerin çıkmasına ve devamına müsâittir. Tabiatı icabı tarafgir ve insafsız bir mâhiyete sahiptir. Bu teşkilâtlarda adalet ve başkalarını düşünme fikirleri zaruret sebebiyle ihmâl edilmiş olduğundan, ahlâkî ve idarî kıymetleri şüphelidir.</p>

  <p class="p11">Sosyal rekabetlerin bulunmadığı İslâm cemiyetinin kurduğu siyâsî teşkilât ise tabii olarak siyâsî rekabetlerden âzâdedir. Mensuplarının zihniyeti ile mütenâsip olarak tarafsızlık, insaf ve adalet hislerinin zuhûruna ve tecellisine açıktır.</p>

  <p class="p11">Bundan dolayıdır ki, İslâm milletleri gelişme devreleri boyunca hiçbir zaman -Garp&rsquo;ta daima rastladığımız gibi- içtimâî veya siyâsî ihtilâller çıkarmaya lüzum ve ihtiyaç hissetmemişlerdir.</p>

  <p class="p11">Yukarda anlatılanlardan, İslâm milletlerini bugünkü halinden kurtarmak emeli ile yola çıkanların, bu milletleri İslâmiyet'ten ayırmak ve Garplılaştırmak istemekle ne büyük bir gaflete düştükleri anlaşılmış olmalıdır.</p>

  <p class="p11">Ne garip bir zihniyettir ki, Garp&rsquo;ın o daima değişen teşkilâtlarını mükemmel buldukları halde, İslâm teşkilâtlarında görülen nisbî sebat ve devamlılığı üstünlüğünün bir delili saymaktan çekiniyorlar.</p>

  <p class="p11">Bu hali İslâm müesseselerinin gelişme kabiliyetinden mahrum oluşuna veriyor, pek aşağı gördükleri siyâsi ve içtimâî teşkilâtlarımıza, yirminci asır insanlarının çeşitli ve değişik ihtiyaçlarını temine kadir olmayan ve onüç asır evvelki esaslara dayalı birtakım köhne ve faydasız kuruluşlar diye bakıyorlar.</p>

  <p class="p11">Halbuki bu esasların cihan dolusu hürmetlere lâyık olduğu, beşeriyete hediye ettiği feyizli ve parlak bir medeniyetle ve tarihçe sabit olmuştur. Beşer fikrinin bugüne kadar onlardan daha doğru hiçbir şey bulamadığı da ortadadır. Böyle iken o garip zihniyetin sahipleri bu sağlam esasları noksan ve illetli olmakla itham ediyor, taraftarlarını ise din taassubuna tutulmuş birtakım terakki düşmanları gibi görüyorlar.</p>

  <p class="p11">Son derecede gayritabii olan bu kanaat, insanların zamanla değişen ihtiyaçlarına tâbi olarak kendilerinin de daima değiştiğini, insanlarla ilgili her şeyin de onlarla birlikte değişmesi lâzım geleceğini iddia eden ve böylece hüküm süren pek saçma bir inançtan doğmaktadır.</p>

  <p class="p11">Böyle bir düşünce zamanımızda, halin ve hadiselerin pek yanlış şekilde muhakeme edilmesinden doğmaktadır. İhtiyaçlarının daima değişmesine rağmen, insan tabiatı değişmez, her zaman aynıdır. Bugüne ka-</p>

  <p class="p11">dar halk arasında benciller, kıskançlar, alçakgönüllü, faziletli ve insaniyetperver kimseler görüldüğü gibi bundan sonra da aynı şekilde insanların akıllısı, akılsızı, kuvvetlisi, zayıfı, iyisi fenası bulunacaktır. Vaktin geçmesi ile değişikliğe uğrayan, ihtiyaçlar ve beşeriyetin üstün ve noksan taraflarının tezâhür şeklidir.</p>

  <p class="p11">Bu etken altında insanda değişecek olan şey, cimrilik veya cömertliğinin, hıyânet veya iyiliğinin sadece tatbik şeklidir. İnsanlığın fazilet ve kötülük telâkkileri daima değişen bir hal gösterir. Bunun böyle olması da zamanla gelişen ve genişleyen bilgi ve zekâlarının, durum ve varlıkları hakkındaki telâkki ve muhâkeme şekillerini değiştirmiş olmasıdır. Fakat ruh hallerimizin değişmesi karakterimizdeki iyilik veya kötülükleri ortadan kaldıramaz. Kötülükler ve iyilikler birbirleri ile kaimdirler. Bundan dolayıdır ki, insanın bütün düşüncesi, kötülüklerden gelecek zararları mümkün mertebe azaltmak ve beşerî meziyetlerden en fazla şekilde istifade etmek meselesi üzerinde toplanır.</p>

  <p class="p11">İnsanın gerek tabiatı, gerekse fazilet ve kötülükleri değişmediğinden, insanlara bir hareket tarzı tayin edip, birbirleri ile olan münasebetlerini düzene koyacak olan esasların da -onların tabiatlerinden çıkarılmış olması gerekli olduğundan- zaruri olarak değişmez bir şekilde olacağı apaçıktır.</p>

  <p class="p11">Zamanın bu esaslar üzerinde yapabileceği tesir ve değişiklik sadece tefsir ve tatbik şekilleri bakımından olabilir.</p>

  <p class="p11">Bu esasların, zamanın ihtiyaçlarına uymadığı zannına düşenler hata ediyorlar. Böyle bir zan, bugünkü</p>

  <p class="p11">Müslümanların o esasları, zamanın «iyilik» ve «kötülük» anlayışında meydana gelen değişikliklere göre tefsir ve tatbik etmeyi başaramamış olmalarından doğuyor.</p>

  <p class="p11">Biz o fikirdeyiz ki, İslâm şeriatının ihtiva ettiği ahlâkî, içtimâî ve siyasî düsturlar, insan tabiatına tamamen uygundur ve Âdemoğullarının, kıyamete kadarki hayat ve kaderlerini düzenlemeye lâyıktır.</p>

  <p class="p11">Hattâ öyle zannediyoruz ki, Batılı milletlerin sayısız güçlüklerle geçirdiği ve geçirmekte olduğu çeşitli gelişme safhaları, dinimizin ahlâkî, içtimâî ve siyâsî esaslarını kabul etmekle sona erecek bir akışın geçici sapmalarından başka bir şey değildir.</p>

  <p class="p11">Bu imanımızdan dolayı, Müslümanların tekâmülünün, İslâm düstur ve esasları dışında mümkün olabileceğini kabul edemeyiz. Bu inancımız, çekim ve düşme kanunları dışında bir fizik olayının düşünüleme-mesi kadar sağlamdır.</p>

  <p class="p11">Bazı iddialı ülküler, belki bu hususta bizi fikre baskı veya aşırı taassup gibi birtakım aklî dalâletlerle itham edebilirler.</p>

  <p class="p11">Biz, onların İslâm dini aleyhinde göstermekte oldukları taassubu kabul etmiyoruz. En geniş hürriyetlerin bile, aşırı ve müstebit bir anarşiye dönmemek için birtakım yasaklara mâlik olduklarını da biliyoruz. Bundan dolayı bize itiraz ederlerse, aksine kendileri pek aşırı bir taassup göstermiş olurlar.</p>

  <p class="p11">Çünkü her ne şekilde olursa olsun, hakikatlere saygı en büyük bir vazifedir. İnsanlar ancak bunu kabul-</p>

  <p class="p11">lenmeleri halinde terakki edebileceklerdir. Bu vicdânî mecburiyet, hürriyetlerine noksanlık getirmez. Dolayısile çekim veya düşme kanunlarına inanıp saygı gösterdiğimiz gibi İslâm esaslarının gerçek ve yüce oluşlarına da iman edip saygı göstermekle, taraf tutucu ve inhisarcı bir yol takip ettiğimizi zannetmiyoruz.</p>

  <p class="p11">Yegâne selâmetimizin İslâmiyet&rsquo;te bulunduğundan asla şüphe edilemez.</p>

  <p class="p11">Müslüman milletler ahlâk, cemiyet ve siyâset bakımlarından gittikçe daha çok Müslümanlaşmaya istek göstermelidirler. Bütün emel ve çalışmalarımız sadece bu gâyeye hizmet etmelidir. Çünkü bu gâye, ebedî bir olgunluğa sahip olan İslâm esaslarının hakikat ve yüceliği ile, fikrî ve içtimâî teşkilâtımızdan, ve müşterek inançlarımızdan hâsıl olmuştur. Bu seçkin ve yüce gâye, İslâm cemiyetlerinin ahlâkî ve fikrî en son gelişmesini sağlayacak; fikirleri komünizm, nihilizm, anarşizm gibi birçok zihnî geriliklere düşmekten alıkoyacak; milletlerimizin devamlı olarak ilerleme ve yükselmesini temin ederek geriliklerden koruyacaktır.</p>

  <p class="p11">İslâm toplumunu teşkil eden fertlerin her biri iyi bir Müslüman, hatta kâbilse Müslümanların en iyisi olmaktan başka hiçbir şeyi ülkü edinmemelidir. Çünkü Müslümanların en iyisi, insanların en iyisi demek olduğundan, gâyemiz, insanların besleyebileceği gâyelerin en yücesidir. Bu gâyenin en kuvvetli iman ve kanaatlere, en kırılmaz en faydalı ve feyizli gayretlere kaynak olacağı tabiidir. Bu gâye, kendisinin tek menşei olan hakikat kadar hadsiz ve tükenmez, en doğru, en mükemmel bir saadetle insanlığı mutlu kılacak eşsiz bir idealdir.</p>

  <p class="p11">Türk veya Arap olsun, İranlı veya Hintli olsun; zayıf veya kuvvetli, câhil veya âlim olsun her Müslüman, sadece bu hedefe bağlı ve ona doğru yürüyor olmalıdır. Ancak bu sâyede Müslümanlar ahlâkî, içtimâî ve siyâsî vazifelerini tam olarak yerine getirebilirler. Emniyetli ve hızlı adımlarla, kurtuluş ve yükseliş sahasında ilerleyebilirler.</p>

  <p class="p11">İslâm âlemi büyük bir ailedir. Onu meydana getiren milletler bu soylu ailenin çeşitli şubelerini teşkil ederler. Bu şubelerin iki türlü vazifesi vardır. Biri, her şubenin kendine karşı olan özel vazifeleri, diğeri de başka şubelere karşı olan vazifeleridir. Bunlardan ikinciyi teşkil eden vazifelerin yerine getirilmesi birincinin yapılmasına bağlı olduğundan özel vazifeler genel vazifelerden önce gelir.</p>

  <p class="p11">Bu vazifelerin neler olduğuna gelince:</p>

  <p class="p11">Özel vazifeler, ferdin ahlâk ve fikir seviyesini yükseltmek, İslâm&rsquo;ın ahlâkî, içtimâî ve siyâsî esaslarını daha tam, daha mükemmel bir şekilde tatbike çalışmaktır.</p>

  <p class="p11">Genel vazifeler ise: Öteki Müslüman milletlerle tam bir dayanışma içinde yaşayarak, onların hürriyet ve geleneklerine saygı gösterip, gelişip yükselmelerine yardımda bulunmaktan ibarettir. Müslüman milletler arasında yabancıların hükmü altına girmiş veya böyle bir tehlike içinde bulunanları kurtarmak da buna dâhildir. Çünkü bir millet hürriyet ve istiklâlini kaybetmekle tekâmül yolunu şaşırmış, varlığını tehlikeye koymuş olur ki, İslâm dayanışması böyle bir hale müsaade edemez.</p>

  <p class="p11">İslâm birliği, sayısız kuvvetlerin, unsurların ve âmillerin tam bir bütün ve âhenk içinde bulunduğu kâinattaki birliğin bir benzeridir. Bütün azamet ve hakikati bu halinden ileri gelir.</p>

  <p class="p11">Son söz olarak şunu deriz ki:</p>

  <p class="p11">Müslüman milletler, İslâm dinini kabul etmekle çok büyük ve parlak bir medeniyet kurmaya muvaffak olmuşlardı.</p>

  <p class="p11">Bugün de İslâm esaslarını daha güzel anlayıp, daha derin bir bilgi ve faziletle tatbik ve icra eder, onlara daha ciddî ve daha samimi bir bağ ile bağlanırlarsa bugünkü gerilik çukurundan yükselerek, şimdiki medeniyetin üstünde yeni bir medeniyet kuracaklardır.</p>

  <p class="p11">İnsanlar arasında yayılacak olan müsâmaha, adalet ve eşitlik fikirleri, bunlardan doğacak dayanışma âhengi, fertlere bahşedeceği sayısız nimetler ve mânevî hazlar, bu yeni medeniyetin üstünlük sebebini teşkil edeceklerdir.</p>

  <h1 class="h11"><a id="ncx978"></a>&nbsp;</h1>
</body>
</html>
