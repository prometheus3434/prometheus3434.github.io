<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İslâm&rsquo;da Siyaset</title>
</head>

<body>
  <h2 class="h21">İslâm&rsquo;da Siyaset</h2>

  <p class="p11">İslâm&rsquo;ın siyâset esasları, cemiyet kaidelerinden doğduğu için kin, rekabet ve husûmet gibi hislerden tertemizdir.</p>

  <p class="p11">Müslümanlık&rsquo;ta siyâsî hakimiyet de, siyâsî müesseseler de içtimâî dayanışmadan çıktıkları için her ikisi de yardımlaşma örnekleridirler. Bu yüzden, İslâm cemiyetinde siyâsî müesseselerin kurulmasının bir tek sebebi olabilir, o da: İslâmî ahlâkın ve cemiyet nizâmının daha mükemmel şekilde tatbik olunmasını temin etmektir. Siyâsi hâkimiyet ise, İslâmî müesseselerin her an uyanık bir koruyucusu olmaktan başka bir şey değildir.</p>

  <p class="p11">Siyâsî hakimiyete, yerine getirmekle vazifeli bulunduğu hizmetin gerektirdiği bütün haklar verilir. Bu hâkimiyete karşı gösterilmesi zarûrî olan bağlılık ve itaatin derecesi ise, onun göreceği vazifenin ehemmiyetine ve üzerine alacağı mesuliyetin büyüklüğüne göre olur.</p>

  <p class="p11">Başkanlık makamına getirilen kimse bütün hakları elinde toplar ve herkes ona tam bir itaat gösterir. Aynı zamanda, yaptığı bütün işler ve hareketler de en sıkı bir dikkatle takip ve kontrol edilir. Çünkü bütün milletin selâmetinden -kendininki de dâhil olarak- mes&rsquo;ul olan sadece odur.</p>

  <p class="p11">Bu yüksek mevki, milletin menfaatlerine en uygun şekilde idare etmek ve lâyık olmak şartı ile, yine millet tarafından verilir. Aksi kanaat hasıl olunca da yine millet tarafından derhal geri alınır. Dolayısıyle asıl hâkimiyet yine milletin elinde demektir. Bu hâkimiyeti kullanan hükümdar ise o mevkie lâyık olduğu müddetçe, milletin temsilcisi olarak kalır.</p>

  <p class="p11">Hükümdarın kendisi de «Şeriat»e göre hareket etmek mecburiyetindedir. Şeriat: Kâinatı kucaklayan yüce hakikatin, insanlığa ait olan kısmıdır. Ebedî saadetimizi temin etmek için Cenab-ı Hak tarafından, muhterem Peygamber&rsquo;i vasıtasıyla bizlere bildirilmiştir. Milli hâkimiyet iradesine, tezâhürlerinde ilham veren, onu sevk ve idare eden bu ilâhi hakikattir.</p>

  <p class="p11">Dolayısıyle İslâm'ın hakimiyet mevkii her şeyden önce Şeriat'ın sâdık bir hizmetkârıdır. Bu hâkimiyet şahısların hürriyetine ve eşitliğine son derece hürmet etmek mecburiyetinde olduğu gibi, bunların neticesi olan içtimâî yardımlaşmayı da korumakla mükelleftir.</p>

  <p class="p11">Bu temel vazifeyi yerine getirmekte kusur eden bir hâkimiyet hem üstünlüğünü hem de meşrûluğunu kaybeder. Zira içtimâî dayanışmayı temsil etmekten geri kalmış olur. Ayrıca bu dayanışma ve birliği dağıttığı için, kendi eli ile, kendisine karşı birtakım rakip ve hasımlar çıkarmış olur. Bunlar ise az zaman sonra hem onu harap eder hem de milleti perişanlığa, buhrana sürükler. Netice olarak bu hâle düşen bir idare ise İslâmî olmaktan çıkar.</p>

  <p class="p11">Ferdin haklarına da, hâkimiyete de mutlak surette hürmet, İslâm'ın cemiyet esaslarından doğan siyâset kaidesidir.</p>

  <p class="p11">&nbsp;</p>
</body>
</html>
