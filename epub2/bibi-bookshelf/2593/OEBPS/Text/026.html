<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Yedinci Kitap: İslamlaşmak</title>
</head>

<body>
  <h1 class="h11">Yedinci Kitap: İslamlaşmak</h1>

  <p class="p11">Müslüman milletlerin kurtuluşu ve saadeti onların tam olarak İslâmlaşmalarındadır. Biz bunu eskiden beri iddia edegelmiştik. Ancak «İslâmlaşmak» tâbiri çeşitli şekillerde açıklanmaya müsaittir. Bu yüzden, tabirden ne anladığımızı, mümkün olduğu kadar açık bir şekilde ortaya koymayı faydalı bulduk.</p>

  <p class="p11">İslâmiyet&rsquo;in kendine has bir inancı, bu inanç üzerine kurulmuş ahlâkı, ahlâkından doğan içtimâî hayatı ve netice olarak bu hayatın gerekli kıldığı siyâset kaideleri vardır. İslâmiyet kusursuz bir bütün teşkil eden bu esasları bakımından en mükemmel ve en son olgunluğa sahip bir insanlık dinidir.</p>

  <p class="p11">Bu özelliği sebebiyle İslâmiyet, beşer hayatını sevk ve idare eden âmillerin bir toplamı olmuştur. Bu âmiller, her biri diğerlerinden türemiş olduktan başka, uygunluk içinde, mükemmel, ayrılması imkânsız bir bütün meydana getirirler. Öyle ki, -dini bulunduğu şahs-ı manevîde olduğu gibi- idealizm ve pozitivizm<a id="a181"></a><a href="../Text/notes.html#a553"><span class="t8">{181}</span></a> görüşleri o bütünün içinde bağdaşmış olarak bir arada bulunurlar.</p>

  <p class="p11">O bir beşeriyet dinidir. İnsan vicdanının en tabii dayanağı, rehberi ve mâhiyetinin açıklayıcısıdır. Ve vicdan gibi de, tecrübeye dayanan maddî ilimleri, metafizik inançları ve nazariyeleri, yani insan idrâkine sığan ve sığmayan bütün hakikatleri de hep birden kendinde toplamıştır.</p>

  <p class="p11">Tam olarak ne idealist ne de pozitivisttir. Her ikisini de ihtiva eder. Sadece bir tanesinin özelliklerini taşıdığını söylemek onun varlığını inkâr etmek demektir. Çünkü idealist görüş tek başına hiçbir fayda sağlamayacağı gibi, mevcut da olamaz. İdealizmden tamamen ayrı olarak düşünülen pozitivizm de böyledir. Çünkü bunların biri ötekinin neticesidir.</p>

  <p class="p11">Bizim için «İslâmlaşmak» demek, İslâmiyetin inanç, ahlâk, yaşayış ve siyâsete ait esaslarının tam olarak tatbik edilmesi demektir. Bu tatbikin ise o esasların, zaman ve muhitin ihtiyaçlarına en uygun bir şekilde tefsir edilmesinden sonra yapılması gerekir.</p>

  <p class="p11">Kendisinin Müslüman olduğunu söyleyen bir adamın, kabul etmiş bulunduğu dinin esaslarına göre hissedip, düşünüp, hareket etmesi gerekir. Bunu yapmadıkça, yani İslâmiyet&rsquo;in ahlâk, hayat ve siyâsetine kendini tamamiyle uydurmadıkça, yalnız Müslümanlığını itiraf etmek ona bir şey kazandırmaz. Hiçbir saadet de elde edemez.</p>

  <p class="p11">Bir Kant&rsquo;ın yahut bir Spencer&rsquo;in<a id="a182"></a><a href="../Text/notes.html#a556"><span class="t8">{182}</span></a> ahlâk görüşüne inanan, ayrıca içtimâî hayatta Fransız, siyâsette İngiliz usûlünü kabul eden bir Müslüman, ne kadar bilgili olursa olsun, ne yaptığını bilmeyen bir kimseden başka bir şey değildir.</p>

  <p class="p11">Bir adamın zihninde, uyuşmaları imkânsız bunca zıt fikirler birbirini yalanlar ve çatışıp dururlarken, yan yana yaşamaya da devam ederlerse, artık o adamın kafası ve vicdanı nasıl bir şey olur, tasavvur edilsin!</p>

  <p class="p11">Çinlilerin ahlâk, Hintlilerin hayat ve Meksikalıların siyâset görüşlerini benimseyen bir Fransız veya bir</p>

  <p class="p11">Alman acaba nedir? Madem ki bir Fransız yahut bir Alman gibi hissetmiyor, düşünmüyor; hareket etmiyor; kullandığı lisan Alman yahut Fransız lisanı olsa da, o ne Alman, ne de Fransızdır.</p>

  <p class="p11">Buraya kadar «İslâmlaşmak»tan ne anladığımızı izah ettik. Şimdi de İslâmiyet'in inanç, ahlâk ve siyâset görüşleri neden ibarettir, açıklamaya çalışalım.</p>

  <p class="p11">&nbsp;</p>
</body>
</html>
