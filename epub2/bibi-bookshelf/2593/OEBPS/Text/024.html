<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Beşinci Kitap: Taassup</title>
</head>

<body>
  <h1 class="h11">Beşinci Kitap: Taassup</h1>

  <p class="p11">Beşeriyet, üstün bir kuvvetin tesiri altında tekâmüle doğru devam edip giden hayatın akışını, takat üstü bir çaba ile takip etmektedir. Böylece tabiatın bahşettiği tükenmez bir gayretle, kâinatı değiştirip duran âmil ve kuvvetler arasında hissesine düşen çetin vazifeyi yerine getiriyor.</p>

  <p class="p11">Meçhule doğru bu devamlı atılış karşısında beşer idrâki, insanların, şuursuzca yapıp yıktıkları şu âlemde var oluşlarının sebebini, boş yere keşfe çalışıyor.</p>

  <p class="p11">İstikbâli düzenleyen değişmez kanunlar, sonsuz çeşitleriyle havsalamıza sığmıyor. Beşerin bütün bildiği, insanın, fertler ve milletler üzerinde aynı tesire sahip olan ve kader denilen bir mutlak kuvvete, bağlı olduğundan ibaret kalıyor.</p>

  <p class="p11">Tarih, bu kanunların sonsuz ve karmaşık tecellilerinden doğmuş bir vak'a ve hâdiseler silsilesi değil midir?</p>

  <p class="p11">Beşer bakımından ise tarih, insanların tesir ve neticelerini ancak olup bittikten sonra öğrenebildikleri ve fıtratlarındaki merak hissini tatmin için izahına yeltendikleri bir mukadder hâdiseler dizisinden başka bir şey midir?</p>

  <p class="p11">Meş&rsquo;um neticeleriyle, beşeriyetin tabiî ilerleme ve gelişmesini asırlarca geciktirmiş olan bir düşmanlığa, Şark ile Garp arasındaki sönmek bilmez bu&rsquo;za kim ihtimal verebilirdi?</p>

  <p class="p11">Çünkü birlik ve kardeşliğin önderi olan Şark-ı Muhammedi, ilmin feyizli ışıklarını, henüz barbarlık devrini yaşayan Hristiyan Garb&rsquo;a pek cömertçe dağıtmış; Garp medeniyetinin gelişip genişlemesine gayet tesirli bir şekilde yardım etmişti.</p>

  <p class="p11">Beşerin vicdan ölçülerine göre, Şark'ın yerine getirdiği bu hayırlı vazifenin tesiri ile, iki beşer topluluğu arasında ciddî yakınlaşma ve beraberlikler meydana gelmeli idi.</p>

  <p class="p11">Yazık ki araya giren kader, Batı&rsquo;yı mutaassıp bir ruhban sınıfın ezici hakimiyeti altına soktu. Bunlar, temsilcisi oldukları din üzerindeki nüfuzlarını kaybetmemek arzusuyla, irşat olunmak üzere ellerine teslim edilmiş bulunan vicdanları hakikatlerden mahrum bıraktılar.</p>

  <p class="p11">Yakınlaşma ve beraberlik fikirlerinin rağbet bulması gereken bir muhitte etrafına ayrılık tohumları saçan, çılgın ve ihtiras dolu bir din düşmanlığının ortaya çıkması da mukadder imiş.</p>

  <p class="p11">O sırada Doğu, yüksek bir medeniyetin verdiği insaniyetçi fikir ve hislerin tesiri altında müsamahakâr ve medenî bir ahlâka sahipti.</p>

  <p class="p11">Batı medeniyeti ise Doğu&rsquo;nunkinden çok aşağı bir ahlâk seviyesinde bulunan bir muhit içinde gelişti. En ilkel his ve inançlara bağlı bulunan bu insan toplulukları, dolayısiyle maddeci bir karaktere, saldırgan ve müstebit bir ruh haline sahip oldular. Mezhep mücadelelerinden doğan kin ve nefretle beslendiler.</p>

  <p class="p11">Zamanla kader icabı, cihanı aydınlatmak vazifesi Avrupa&rsquo;ya geçti. Batı&rsquo;nın, barbarların hakkıyla torunları olan cismânî reisleri bu sırada, Roma İmparatorluğu&rsquo;nun enkazını henüz paylaşmışlardı.</p>

  <p class="p11">O zamanki üstün durumundan istifade eden Avrupa, cismânî reislerinin tahrip edici ihtiraslarıyla ru-hânî reislerinin dinî nefretlerini birlikte ve serbestçe yayarak âlemi karanlığa boğmuştur.</p>

  <p class="p11">Cihanın bu yeni mürebbisi, pençesini İslâm âleminin ötesine de uzatmış. Buda mezhebindeki Uzak Doğu ile putperest olan uzak Batı&rsquo;yı da tahakkümü altına almıştır.</p>

  <p class="p11">Böylece Avrupa, her yerin huzur ve rahatını yok etmiş, geçmiş medeniyetlerin asırlarca gayret ve çalışma ile kurdukları siyâsî içtimaî dengeyi alt üst etmiştir.</p>

  <p class="p11">Yakınlığı sebebiyle, Batı tecavüzlerinden en fazla zarar gören yer, Yakın Doğu olmuştur. Burası parlak bir medeniyetin tükenmez hâzinelerine mâlik olduğu için de Hristiyan rahiplerinin hiç kesilmeyen bu'z ve adavet yıldırımlarını üzerine çekiyordu.</p>

  <p class="p11">Savaşlar hiç kesilmeden devam edip gidince, İslâm âlemi varlığının tehlikede olduğunu anladı. Bu kanlı döğüşlerin gereği ne ise onu tedârik etmek için neyi varsa seferber etti. Başka her şeyden vazgeçmek zorunda kaldı.</p>

  <p class="p11">Bu mecburiyet ve devamlı harp hâli, müslüman halkların hükümdarlarına kayıtsız şartsız itaat etmelerini gerekli kıldı. Hükümdarlar ise zamanla keyfî ve müstebit bir idare ile saltanata başladılar. Böylece Şark Dünyası Garb&rsquo;ın zoru ile eskiden bulunduğu içtimâî ve siyâsî duruma döndü. Bunun neticesi olarak, ilmi ve medeniyeti yayma kaabiliyetleri körelerek, sonunda kayboldu gitti.</p>

  <p class="p11">Garplıların yaptıkları zulümler, tahrip ve yağmalar, onlara karşı kin ve nefret uyanmasına sebep oldu. Garp&rsquo;tan gelen hiç bir şeye itimat edemeyen İslâm âlemi, uzun bir müddet onun medeniyetinden de nefret etti. Çünkü Şark, Garb'ı Haçlı orduları ve savaşçı papazlar vasıtası ile tanımıştı. Garp ise İslâm âlemini ve Şark'ı, çapul ve yağmaya gönderdiği öncüleri vasıtasıyle öğrendi.</p>

  <p class="p11">Avrupa zihniyeti nesiller boyunca, ruhânî ve cis-mânî reislerinin nakil ve neşrettiği yalanlarla bulandı durdu. «Müslüman» denince nazarlarında, zararlı ve aşağılık bir mahlûk canlanıyordu. Bugün bile Avrupacıların çoğuna göre Müslüman, aşağı seviyeden bir yaratıktır.</p>

  <p class="p11">Fikrî ilerlemeler, bu gibi Hristiyan uydurmalarını zamanla ve kısmen ortadan kaldırdı. O derin düşmanlık görünüşte biraz hafifledi. Fakat «maddeci» düşüncenin neticesi olan «sömürgecilik» fikrinin hızla gelişip şiddetlenmesi, dinî düşmanlıktaki azalmanın yerini fazlası ile doldurdu.</p>

  <p class="p11">Mutaassıp zihinlerde din uğruna can vermiş «azizler»in yerini, uzak kıt&rsquo;aların kâşifleri, kaba ve katil çapulcu şövalyelerin yerini de müstemleke askerleri aldı. Bu değişiklikler, eski düşmanlığın sadece yeni bir şekle girdiğini gösterdi.</p>

  <p class="p11">Şimdi artık Şark, «Haç» adına değil «Medeniyet» ve «İnsanlık» uğruna tecavüze uğruyor. Müslümanlar, artık görünüşte dinlerinden dolayı ayıplanıp hakarete uğramıyor, ama Avrupa ihtiraslarının tatmini için gerekli pazarların, lüzumlu mahlûkatı sayılıyor.</p>

  <p class="p11">Günümüzdeki Müslümanların hakarete uğramasının sebebi, «Teslis»i<a id="a176"></a><a href="../Text/notes.html#a544"><span class="t8">{176}</span></a> kabul etmekte gösterdikleri kabiliyetsizlik değil, kendi dinlerine karşı besledikleri sevgi ve hürmettir.</p>

  <p class="p11">Bugün, medeniyetin başında bulunan milletlerin, dinleri ile alâkalarını kestikleri görülerek, fikren yükselen cemiyetlerden din inancının kalkacağı zannedilmektedir.</p>

  <p class="p11">Bu zanna düşenler, İslâmiyet&rsquo;in yirminci asırda da ilk canlılığını muhafaza etmesine ve mensuplarının eskisi gibi ona bağlı bulunmasına bakarak, Müslümanların, Avrupa milletleri derecesinde yükselmeye kabiliyetleri olmadığı hükmüne varıyorlar. Bu zanlarını reddi mümkün olmayan ilmî bir delil gibi de ileri sürüyorlar.</p>

  <p class="p11">İşte Avrupalıları bizlere karşı, kendilerinden bambaşka yaratıkları imişiz gibi davranmaya sevk eden bu düşüncedir.</p>

  <p class="p11">Beşeriyetin ilerlemeye olan istidadının, muhakkak dinsizlikle neticeleneceğini iddia edenler neye dayanmaktadırlar?</p>

  <p class="p11">Bugünkü Hristiyanlığın, Avrupa&rsquo;nın şimdiki mânevi hayatını tatmin edemiyor olmasından, beşeriyetin dinden uzaklaşması lüzumu nasıl çıkarılabilir? Bu kadar hususî bir durumdan, bu kadar umumî bir neticeye varmak elbette ki büyük bir hatadır. Beşerin tekâmül tarihinde bu iddiayı teyit edecek hiçbir hâdise de yoktur.</p>

  <p class="p11">Aksine olarak iddia olunabilir ki: Beşeriyetin dine olan meyli, fikrî ilerlemesi ile beraber gelişmiştir. Bildiğimiz veya meçhulümüz olan dinlerin meydana çıkışları ve birbirini aralıksız takip etmeleri, milletlerin fikrî durumları ölçüsünce olmuştur.</p>

  <p class="p11">Beşeriyetin tarihi, insanlardaki din inancı ile fikrin, daima birlikte ve birbiri ile ilgili bulunduklarını bize isbat ediyor.</p>

  <p class="p11">Bu alâka o kadar sıkıdır ki, şimdiye kadar gelen dinleri bilmiş olsaydık, insanlığın tekâmül seyrini başlangıcından zamanımıza kadar adım adım takip edebilirdik. Zaten bugünkü Hristiyanlığın gitgide zayıflaması da bu hakikatin yerine gelmesinden başka bir şey değildir. Çünkü «Ekaanîm-i Selâse»ye<a id="a177"></a><a href="../Text/notes.html#a546"><span class="t8">{177}</span></a> olan iman, bir inanca ihtiyaç duyulmadığından değil, bugünkü Batılıların vicdanlarında başka bir «ekaanim»e karşı uyanan inanç yüzünden eski hararetini kaybetmiştir.</p>

  <p class="p11">İnsanların imanlarının hedefi değişebilir, fakat bu, inanç hissini tamamen terk etmeleri demek değildir.</p>

  <p class="p11">Şimdi Garplılar ilmî ve fennî hakikatlerden doğan yüksek hislere, bunların eseri olan yeni inanç ve kanaatlere inanıyorlar. Bu yeni iman, belki, Hristiyanlığın verdiği imandan fazla değildir. Ama her halde onun kadar ciddî ve samimidir.</p>

  <p class="p11">Hristiyan ruhbanların nüfuzu sarsılmıştır, buna şüphe yok. Fakat bu hâl, bilgin, fen adamı ve filozoflardan meydana gelen, yeni bir yol gösterici topluluğun lehine olmuştur.</p>

  <p class="p11">Evet, eski Hristiyanlık yerine yeni bir din çıkıyor. Bu yeni din de eskisi gibi, zuhûruna sebep olan inanç ve an&rsquo;aneleri devam ettirebildiği müddetçe yaşayacaktır. Bunun da birtakım emelleri, hayalleri olacak; taraftar ve muârızları bulunacaktır. Şüphesiz ortaya çıkacak olan müstebit ve kandırıcı yayıcıları, gayret ve taassup bakımından en meşhur Hristiyan azizlerinden de geri kalmayacaklardır.</p>

  <p class="p11">Bu yeni din, mensuplarına daha fazla saadet bahşedebilecek mi? Buna ancak istikbal cevap verecektir... Şimdiki halde, bugünkü Avrupa nesline ancak ümitler verebiliyor. Bu bile eski dinlerine karşı bir tercih sebebi olsa gerektir.</p>

  <p class="p11">Âlemde her şey tekerrürden ibarettir. Hangi hususta olursa olsun, bütün yaptıklarımız, biraz daha mesut olmak; hayallerimizdeki sonsuz saadete mümkün olduğu kadar yaklaşmak gâyesini hedef almıştır. İnsanları çalışmaya teşvik eden ezelî düşünce budur.</p>

  <p class="p11">Hristiyan dünyasında, müsbet ilmin ve fennin ilerlemesi maddecilik ve felsefe nazariyelerini ortaya çıkarmıştır. Bu görüşte olanlar, maneviyatı da maddî buluşlara ve felsefeye dayandırmak istemişler, bu ise Hristiyanlığın nüfuzunu ve ona olan ihtiyacı ortadan kaldırmıştır.</p>

  <p class="p11">Şu hâli gören bazı kimseler İslâmiyet'in hâlâ zayıflamayışının sebebini Müslüman milletlerin, henüz o derecede ilerlememiş olmasında buluyorlar.</p>

  <p class="p11">İslâm&rsquo;ın gerilemesini muhakkak görenler mühimsenmeye değmez. Çünkü bu kimseler, uğursuz kehânetlerde bulundukları bu mevzular hakkında yeterli bir inceleme yapmaya lüzum görmeden iddialara kalkışıyorlar.</p>

  <p class="p11">Her halde, biraz tanıdıkları Hristiyanlık ile hiç bilmedikleri İslâmiyet arasında gelişi güzel benzetmeler yapmakla, pek gülünç bir düşüncesizlik içinde, rast gele hükümler vermeye hak kazandıklarını sanıyorlar.</p>

  <p class="p11">Onlara bu zannı veren oldukça yaygın fakat yanlış bir kanaattir. Buna göre: «Aynı sebeplerle çıkıp aynı hedefe yürüdükleri için bütün dinler birbirine benzer...» Böylece İslâmiyet&rsquo;le Hristiyanlığın «din» adı altında birleşmesi ikisi hakkında da aynı şeyleri düşünmeye ve kat&rsquo;î hükümler vermeye kâfi geliyor.</p>

  <p class="p11">Bu gibi değerlendirme hataları mefhum ve düşüncelerin pek geniş ve müphem mânalar taşıyan tâbirlerle ifade edilmesinden doğmaktadır. Zaten insanı daima yanıltıcı teşmillere ve aldatıcı kıyaslara, yani çeşitli hatalara düşüren de bu çeşit söz ve tâbirlerdir.</p>

  <p class="p11">Fakat bilginin ilerlemesi ve beşer zihniyetinin gelişmesi, zamanla bu gibi tâbirlerin açıklığa kavuşmasını sağlıyor. Bu sayede ifade ettikleri mânâlar arasındaki farklar meydana çıkmakta ve şimdiye kadar sebep oldukları hatalar tashih olunmaktadır. Buna ne kadar memnun olunsa değer!</p>

  <p class="p11">Fen tabiri bile uzun zaman belirsiz, tabiat üstü ve hurâfeye benzer bir mâna ile düşünüldü. Bugünkü manâsını alıncaya kadar ne çok beklendi! Ecdâdımızla bizlerin, bu tâbiri anlayışımız arasındaki fark, eski zamanlardaki «müneccimlik» ile şimdiki «astronomi» arasında görülen fark kadar büyüktür. Bunu idrâk edebilmemiz, beşeriyetin asırlarca terakki etmesini gerektirdi.</p>

  <p class="p11">Aynı yanlış anlaşılma, «din» tabiri hakkında da vardır. Müslümanların bu tabirden anladıkları mâna ile, daha önce gelen dinler arasında, bugün hemen hiç bir münasebet kalmamıştır denilebilir.</p>

  <p class="p11">İslâmiyet&rsquo;in nazarında din, keyif ve arzuya bağlı olarak bazen yüceltilen bazen hakir görülen hayâlî veya itibârî bir şey değildir.</p>

  <p class="p11">Din, hiçbir zaman «metafiziğin ıssız çöllerinde mahpus muhayyilemizin tehlikeli tasavvurlarından ibaret boş teselliler, erişilmesi imkânsız vaadler veya geleceğe ait emeller vasıtası ile, mevhum bir saadeti elde etmeye veya elem ve ıztırâpları teskine yardımcı, hayâlî bir vâsıta» değildir.</p>

  <p class="p11">İslâm'a göre din, beşeriyetin maddî, manevî ve aklî muvazenesini sağlayan ebedî kanun ve düsturlara karşı gösterilmesi gereken saygı yoluyla, insanlığın saadetini bir hayâl olmaktan kurtarıp müsbet bir hakikat kılmaktadır. Tekâmül kanunlarının insanlara en faydalı bir tarzda sevk ve idaresini mümkün kılacak, tabiî, aklî ve ilmî her çeşit sebep ve vasıtaların devamlı olarak aranması ve tatbik edilmesidir. Tek gâyesi ise Âdemoğlu&rsquo;na hayır ve hakikatin doğru yolunda rehber olmak; sonsuz meçhullerle dolu fizik ötesi dünyasında şaşırmaya mahkûm olan düşüncesine istikamet göstermektedir.</p>

  <p class="p11">Bu tarifin de göstereceği gibi din, insanı her çeşit faaliyetlerinde murakabe eder, tekâmüle olan kabiliyetlerini sonsuz derecede genişletip artırmak şeklinde olan yüce hizmetini yerine getirir. Buna karşılık da hak ettiği ve lâyık olduğu hürmet ve bağlılığı ister.</p>

  <p class="p11">İşte bu sebeple İslâm şeriatı, hayatımızın en ufak teferruatına kadar her şeyimizde daima ve sonsuz bir tesir ve nüfuza sahip bulunmuştur. Manevî varlığımızın gelişmesine her zaman kat&rsquo;i olarak tesir etmiş, fikir ve irfanımızın esası olmuştur.</p>

  <p class="p11">Bu sebeple deriz ki:</p>

  <p class="p11">Bir hareket hattı seçmek insanların hayatlarının bir gereği oldukça ve tekemmül kabiliyetleri bir inanç sistemine iman etmeyi mecbur kıldıkça, en kat&rsquo;î bir iman ile bağlanacağımız din, ancak ve ancak İslâmiyet olacaktır.</p>

  <p class="p11">Hazret-i Muhammed&rsquo;in şeriati Garp milletlerinden geri kalmamıza sebep olduğu zannını verecek kadar yanlış tanınmıştır. Bu zannı veren ise, Müslüman milletlerin, diğer ümmetlere nisbetle geride bulunmasıdır.</p>

  <p class="p11">Hristiyanlar, İslâm dünyasının her tarafında hayretle gördükleri gerilik alâmetlerini İslâmiyet'ten biliyorlar. Buna mazurdurlar. Çünkü onların karşısına, terakki yollarında ilerlerken, sadece kendi dinleri ve bu dinden doğmuş bulunan ruhban sınıfın saltanatı çıkmış, mani olmaya çalışmıştı. Bu yüzden, Müslümanların geri kaldığını gören bir Avrupalı hemen kendilerine kıyas ederek, sebebin Müslümanlık olduğunu tahmin ediveriyor.</p>

  <p class="p11">Böyle bir zanna kapılmak, bir Hristivan için tabiî sayılırsa da yanlış olmaktan da kurtulamaz. Çünkü bu hükme varırken, İslâmiyet'in esasına vâkıf olmuş, Müslüman milletlerin geri kalmasına sebep olan tarihî ve gerçek sebepleri araştırmış değildir. Sadece Hristiyanlık hakkındaki müşâhede, bilgi ve değer ölçülerinden ilham almıştır. Bu şekilde verilen bir hüküm ise şüphesiz hatanın tâ kendisi olur.</p>

  <p class="p11">Bu sebeplerle şeriatımızın, geri kalmamıza sebep olduğu hakkındaki kanaat asılsız, boş ve yanlış bir fikirden ibarettir. Hiç bir şekilde dinimizin noksanlığına delil olamaz. Bir cemiyetin ilerlemesine engel olan sebep ve âmilleri tespit etmek de kolay değildir.</p>

  <p class="p11">Bir milletin gerilemesi, ekseriya uzun bir hâdiseler zincirinin ve beşeriyetin umumî tekâmülünün, bu cemiyetin içinde ve dışında meydana getirdiği bir çok sebep ve âmiller neticesinde olur.</p>

  <p class="p11">Roma İmparatorluğu&rsquo;nun çöküş sebeplerini tespit etmek için her devirde ve çok sayıda tarihçiler senelerce çalışmaya mecbur kalmışlardır. Buna rağmen bu mesele, artık halledilmiş nazariyle bakılmak şöyle dursun, halâ bitmez tükenmez araştırma ve münakaşalara kaynak olmaktadır.</p>

  <p class="p11">Roma hakkında böyle olursa, kendisini meydana getiren kısımlarının her biri ayrı bir imparatorluk olan İslâm âleminin gerilemesi hakkında doğru bir fikir edinebilmenin nasıl bir gayret ve çalışmaya bağlı olduğu anlaşılır. Halbuki, bu meselenin aydınlanması pek önemli olduğu halde ciddî hiç bir teşebbüste bulunulmamıştır. Bu hususta, tarihî tetkik denebilecek hiçbir külfet göze alınmadığından, İslâm âleminin çöküş sebebi, bilgi yokluğundan, cevapsız kalmıştır. Bugün ortaya atılacak cevaplar ise tabiî olarak ciddiyetten uzak, eksik ve keyfî olmak mecburiyetinde bulunuyor.</p>

  <p class="p11">İslâm&rsquo;ın geçmiş asırlardaki azametini kuvvetten düşüren çeşitli sebepleri ortaya döküp saymaya bugün imkânımız yoktur, fakat bu gerilemenin günümüzdeki âmillerini araştırıp tetkik edebiliriz. Mesele bu şekilde ortaya konunca, şimdiki geriliğimizin, dinimizin emirlerine lüzumu kadar önemle bağlı bulunmayışımızdan ileri geldiği görülüyor. Bu fikir, İslâm âleminin en selâhiyetli şahsiyetleri tarafından tasdik olunmaktadır. Bugünkü gerileyişimizin sebebi dinimizin esaslarına riayet etmeyişimiz olursa, geçmişte bu esaslara uyduğumuz için geri kaldığımıza ihtimal vermek ne aklen ne de mantıken mümkün olabilir.</p>

  <p class="p11">Zaten dinimiz aleyhinde ilim, fen ve yeni fikirler adına yapılan ithamlar, vaktiyle Hıristiyanlık namına yapılanlardan daha insaflı veya daha ciddî değildir. Dinimize gösterdiğimiz bağlılıktan dolayı bizleri taassupla itham etmeleri de bu kabildendir. Herhalde bu gibi yalan ve aldatmalar, iki âlem arasındaki husumeti ve itimatsızlığı devam ettirmekten başka bir şeye yaramaz.</p>

  <p class="p11">Görüyoruz ki, medeniyetin beşiği sayılan batı, yanlış ve esassız kanaatlere dayanarak verdiği hükümlerin tabiî neticesi olarak İslâm âlemine kin ve düşmanlık beslemektedir. Biz de garplılara karşı elbette emniyetsizlik ve nefret besliyoruz. Bizim bu halimizi onlar «taassup ve irtica»ya veriyorlar. Halbuki bizim bu halimizin hiçbir zaman cehalet ve hurafe ile ilgisi yoktur. Aksine biz, onların hakkımızda besledikleri niyet ve hislere ve reva gördükleri muamelelere bakarak, üstelik gayet de insaflı düşünerek, bu tavrı takınmaya mecbur oluyoruz.</p>

  <p class="p11">Zaten bizim garplıları dinlerinden, vatanlarından, hürriyetlerinden, mülklerinden mahrum kılmak gibi tecavüzkâr bir emelimiz yoktur. Garbın ilim ve irfanı ile, hattâ sermayesi ile, fakat kendi mülkü ve kendi inancı içinde kalarak serbestçe ilerleyebilmekten başka bir şey düşünmeyen şarkın, garba olan bu düşmanlığı meşrû müdafaadan başka hangi sebebe dayanabilir?</p>

  <p class="p11">Avrupa'nın bizlere karşı çeşitli şekillerde izhar edip durduğu şiddetli düşmanlığın, birtakım insanî gayelerden veya ilerlememizi arzu etmesinden ileri geldiğini zannedenler, ancak safdil kimselerdir. Bu safdiller şark dünyasının bugünkü aczi yüzünden garbın tuzağına düştüğünü ve sömürüldüğünü unutuyorlar.</p>

  <p class="p11">Batılı komşularımızın bizde gördükleri ve bize de anlatıp durdukları cahilâne taassup, eğer hakikaten mevcutsa, bu halden onların değil bizim şikâyetçi olmamız lâzım gelir. Çünkü bu cehaletimizden onlar istifade ediyor, bizler zarar görüyoruz.</p>

  <p class="p11">Avrupalıların, şark şahsiyetinin en güzel hareket ve tezahürleri karşısında «taassup!» diye en yüksek sesle şikâyet etmekte olduklarını uzun ve acı tecrübelerden sonra öğrendik. Bu mevhum «taassup»un şiddetini, kendi bencil menfaatlerine karşı gösterilen mukavemetin derecesiyle ölçtüklerini de nihayet anladık.</p>

  <p class="p11">«Taassubumuz» hakkında Avrupa&rsquo;nın bu kadar açıkça göstermekten çekinmediği nefret hissinin sebebi nedir? Bu hissin içtimaî kanunlarımızdaki noksanlardan veya dinimizin mânâsızlığından doğduğuna inanacağımız devir çoktan geçmiştir!</p>

  <p class="p11">İftira etmediğimizden emin olarak iddia edebiliriz ki: Aslında, garbın şarka olan husumeti, Haçlıların bunca zahmetlerini boşa çıkarmış, Hıristiyanlığın yayılmasına ve Avrupa'nın mahut medenileştirme (!) siyasetine daima set çekmiş olan «İslâmî şahsiyet»i ortadan kaldıramamış olmaktan doğan derin bir gayzın eseridir.</p>

  <p class="p11">Avrupalıları telâşa düşürüp bizlere karşı şiddete ve yolsuz hareketlere mecbur eden sebep, tevekkül ve dayanışma gibi kuvvetli vasıflara sahip olan bu mânevî şahsiyet hakkında besledikleri tükenmez kinleridir.</p>

  <p class="p11">Garplı düşünce ve tasavvur, şekli ve dış görünüşü bakımından şahsiyetimizi kendininkinden çok farklı buluyor. Fakat, hareketli ve savaşçı, garp istilâsına karşı her an karşı gelen, sabır ve kuvvetini ızdırap ve mahrumiyetinden alan, garplıların tahakkümünden kurtulacağına kat&rsquo;î olarak inanan ve yok edilmesi imkânsız bir hasım olan şahsiyetimiz, Avrupa&rsquo;nın sabır ve tahammülünü tüketmektedir.</p>

  <p class="p11">Yukarıdaki izahlardan da anlaşılacağı gibi, «İslâm taassubu» tâbiri, aslında müslümanların hıristiyanlara husumetini değil, garbın şarka olan eski düşmanlığını ifade eder.</p>

  <p class="p11">Bu satırları kaleme almaktaki maksadımız, aradaki kini ve düşmanlığı tahrik edip artırmak değildir. Yaratılış ve takdir icabı yan yana yaşamaya mahkûm bulunuyoruz. Birbirimizi tanıyıp öğrenmeye aynı derecede mecburuz. Dünya halkının iki büyük parçası arasında kurulması gereken güzel münasebetlere mani olan birtakım yanlış fikirlerin ve gafletlerin giderilmesi maksadıyla bu satırları yazıyorum.</p>

  <p class="p11">Bütün hatalarda sadece garbı suçlu bulmak adalete aykırı bir hareket olur. Bu mes&rsquo;uliyette şarkın da büyük bir hissesi vardır. Çünkü, Avrupa bizi tanıyamamış ise, ona kendimizi, daha doğru tanıtmak da bizim vazifemiz idi. İnsan ancak mevcut olan yanlışlıkları, gafletleri ve kötü anlayışları kaldırmaya çalışarak hemcinsinin saadetine hizmet edebilir.</p>

  <p class="p11">Komşusunun felâketi üzerine kurulan saadet, «gizli felâket»ten başka bir şey değildir. Gayretlerimizde hedef alacağımız hakikî ve devamlı saadet, herkesin doğru ve âdil bir pay alarak hissedar olacağı saadettir.</p>

  <p class="p11">Bu ise, ancak samimî ve tarafsız münakaşalar neticesinde ortaya çıkacak olan hakikatin üzerine kurulabilir.</p>

  <p class="p11">&nbsp;</p>
</body>
</html>
