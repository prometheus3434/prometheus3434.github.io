<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İslâm&rsquo;da İnanç</title>
</head>

<body>
  <h2 class="h21">İslâm&rsquo;da İnanç</h2>

  <p class="p11">Müslümanın iman ettiği «Allah» tek olan Tanrı&rsquo;dır. Zaman ve mekânın sonsuzluğu içinde hiç ara vermeden gelişip duran maddenin ve kuvvetlerin kusursuz âhengi hakkındaki bilgimiz arttıkça, onun birliğinin katiyeti de kesinleşerek daha açık bir şekilde meydana çıkmaktadır.</p>

  <p class="p11">Mukaddes «Allah» sözünün mânâsı, «hikmet ve tam adalet» mefhumlarını ifade eden «Hak»ın aynıdır. Kâinatın, hiçbir kuvvetle kesilmesi mümkün olmayan, umumî âhenk ve nizâmına sebep bildiğimiz bu ulûhiyet mefhumunu biz, doksandokuz isim ile elimizden geldiği kadar ifade ve tavsife çalışmaktayız.</p>

  <p class="p11">Bunlar birtakım enfüsî<a id="a183"></a><a href="../Text/notes.html#a557"><span class="t8">{183}</span></a> mefhumlardır. Fakat, tecrübe ve fenne dayanan bilgimiz artıp ilerledikçe bu mefhumlar gitgide belirmektedir. Bilgimiz, âlemde mevcut sonsuz varlıkları, her an meydana gelen olayları, sayısız kâinatları idare eden kanunları, daha iyi tetkik edebilecek hâle girdikçe o isimlerin anlattığı mânâlar da daha çok anlaşılıp kat'ileşmektedir.</p>

  <p class="p11">Biz Müslümanlar, Allah&rsquo;ın gönderdiği Peygamber'e de inanırız. Tek olan Allah, İslâm'ın adalet ve yardımlaşma düsturlarını bize onun vasıtası ile bildirmiştir. Bu düsturlar beşeriyetin saadeti için değişmez esaslardır. Beşeriyete en doğru insanlık dinini tebliğ ederek onu hakiki bir din anlayışına sahip kılan o Peygamber&rsquo;dir.</p>

  <p class="p11">Biz ona inanıyoruz. Zira O&rsquo;nun getirdiği emirlerin ve bize öğrettiklerinin tam bir gerçek olduğu, takdirlerimizin üstünde bir kıymet taşıdığı, akıl, bilgi ve tecrübemiz arttıkça daha da meydana çıkmaktadır.</p>

  <p class="p11">İslâm'ın inancı açık ve gizli olan yüce hakikate imandır ve dini bir başkasının baskısı altında değildir. Ne ruhânî bir sınıfı ne de ruhbanları vardır. Ötekilere rehber olma hakkını, sadece insanların en faziletlilerine, en akıllılarına ve en âlimlerine bırakır.</p>

  <p class="p11">Bir Müslüman her şeyden önce katıksız bir iman sahibi, gerçek bir mü&rsquo;mindir. Çünkü bir olan hakikî Mâbud&rsquo;u yüceltmek için ona inanmak lâzımdır. Müslümanların en iyisi, en kuvvetli bir kanaat ve en sağlam delillerle iman etmiş olandır. İnsana, bazı vazifelerle mükellef bir varlık olmak payesini veren ve onu bütün canlı yaratıklara üstün kılan değer sadece inanç kuvvetidir.</p>

  <p class="p11">Dinsizlik ise birtakım soya çekiş sebeplerinden veya kusurlu bir ahlâk terbiyesinden ileri gelen fikrî ve rûhî bir çöküntüdür. Bilhassa «Madem ki bir şeyi inkâr etmek için, diğer bir şeyin doğruluğuna inanmak lâzımdır; insan inkâr edebilmek için bile, inanabilmelıdir» kaidesi kabul edildikten sonra, bu hakikat büsbütün kesinlik kazanır.</p>

  <p class="p11">Kendisine kulluk edilecek hakiki mabut olan Allah&rsquo;tan başka bir tanrıya inanmak ve onun Resûl-i Ekrem'inden başka bir peygambere uymak bizim elimizden gelmez. Bunların her ikisine, kayıtsız şartsız iman ederiz</p>

  <p class="p11">Dolayısıyle, gerek Cenab-ı Hakkın kendi yüce hakikatına dair Peygamber&rsquo;i vasıtasıyla bize bildirdiği, gerek İlâhî vahiyden ilham alan O Resûl-i güzîn&rsquo;in ebedî saadetimiz için bizlere öğrettiği şeylerin hepsine, bütün kalbimizle bütün vicdanımızla inanırız.</p>

  <p class="p11">&nbsp;</p>
</body>
</html>
