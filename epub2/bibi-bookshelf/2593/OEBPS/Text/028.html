<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İslâm&rsquo;da Cemiyet Ahlâkı</title>
</head>

<body>
  <h2 class="h21">İslâm&rsquo;da Cemiyet Ahlâkı</h2>

  <p class="p11">İslâm ahlâkının kaynağı, hak olan tek Allah&rsquo;a imandır. Bu ahlâk bize, beşeriyetin saadetinin, hakikati sevmek, aramak ve tatbik etmekte olduğunu bildirmektedir.</p>

  <p class="p11">Fakat hakikatin aranması ve tatbiki, insanın ahlâkî ve aklî bütün kuvvetlerinin serbestçe hareketi ve gelişmesi ile mümkün olabileceğinden bu ahlâk da tam ve geniş bir şahsî hürriyet esasına dayanır. Bu hürriyeti de insanlara, Allah&rsquo;a imanın bir neticesi olarak kabul ettirir.</p>

  <p class="p11">O halde İslâm ahlâkı, sahip olduğu tekâmül kabiliyetini gücü yettiği derecede genişletmesi için insana, hür olmak vazifesini yükler. Yani İslâmiyet'e göre hürriyet, öyle insanın kullanıp kullanmamakta serbest olduğu veya kanun koyucunun istediği zaman verip, istediği zaman kısabileceği siyâsî bir hak değildir.</p>

  <p class="p11">Hürriyet Müslüman&rsquo;a kabul ettiği din ve rehber tanıdığı ahlâk tarafından verilmiş bir vazifedir. Çünkü bütün Müslümanlar doğruyu bilmeye ve tatbik etmeye mecburdurlar.</p>

  <p class="p11">Ayrıca, «herkesin hür olması» demek, «herkesin eşit olması» demektir. Hürriyet ve eşitlik ise birbirimize sevgiyi ve yardımlaşmayı doğurur. Bu suretle İslâm ahlâkı hürriyet, eşitlik ve yardımlaşma gibi esas düsturları ortaya koymuş ve bu düsturları insanlık saadetinin temel şartları olarak ilân etmiştir.</p>

  <p class="p11">İslâm ahlâkı, gerçeğe varma ve onu tatbik etme yolunda, insanlara tam bir hürriyet verir ve aralarında eşitlik tesis ederken, aynı hürriyet sebebi ile ve kabiliyetlerin farklılığı yüzünden meydana çıkacak olan «eşitsizliği» de pek tabiî kabul eder. Çünkü doğru ve aklî mânasında olarak eşitsizlik de «hürriyet ve eşitlik»in bir neticesidir. Çünkü hakiki «eşitlik», her ferdin kendi arzu ve istidâdına göre çalışmakta serbest kalması demektir. «Hürriyet» ise herkesin, elinin emeğinden serbestçe faydalanmasını, çalışkanlığının mükâ-faatını alarak gayretinin teşvik görmesini ister.</p>

  <p class="p11">Bu sebeplerle İslâm ahlâkı, fertler arasında eşitliği istediği gibi, bir kısmının diğerlerini geride bırakıp yükselmesini de tabiî bulur. Bu hâl ise İslâm ahlâkının bir başka esası olan «yardımlaşma»yı teşvik eder. Neticede zayıf ve geride kalan yardım gördüğü gibi, kısıtlanmayan hürriyeti içinde yükselmeye de teşvik edilir.</p>

  <p class="p11">Netice olarak:</p>

  <p class="p11">İslâm ahlâkı, insanlar arasında, hak, hikmet ve adalet adına, hürriyet, eşitlik ve yardımlaşma düsturlarını koymuştur. Bunun diğer bir mânası da, bu ilâhi nizâma uyanlar mükâfat, karşı gelenler ceza görecekler demek olur.</p>

  <p class="p11">İşte İslâm'ın inancıdan doğan cemiyet ahlâkı budur.</p>

  <p class="p11">&nbsp;</p>
</body>
</html>
