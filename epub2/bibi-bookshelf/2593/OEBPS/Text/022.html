<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Kadın Hürriyeti</title>
</head>

<body>
  <h2 class="h21">Kadın Hürriyeti</h2>

  <p class="p11">Îçtimâî geriliğimizin en tehlikeli neticelerinden birini de kadınların iddiaları teşkil edyor. Günümüzde bâzı kadınlar örtünmeyi bırakmak, daimî olarak erkeklerle bir arada bulunmak, hürriyet ve serbestlik elde ederek Garp kadınları gibi yaşamak istiyorlar.</p>

  <p class="p11">Evlenen kadın kocasının âmirliğini tanımak istemediği gibi, genç kız da ebeveyninin vesâyetine tahammül edemiyor. Kadınlar artık hür olmak, istedikleri gibi hareket etmek, yaptıkları şeyler için kimseye hesap vermemek arzusu ile doludurlar.</p>

  <p class="p11">Kadınların bu gibi iddia ve istekleri bâzı erkekler tarafından da doğru bulunarak desteklenmektedir.</p>

  <p class="p11">Bunlar da, erkeklerin tahammül olunmaz istibdadına son verilerek kadınların istekleri yerine getirilmedikçe cemiyet hayatının kurulamayacağını teslim etmeyi vicdânî bir vazife saymaktadırlar.</p>

  <p class="p11">Böyle bir fikre aldanan erkekler, ideal edindikleri Garp medeniyetinin de, o toplumlardaki kadınların üstünlüklerinden ve tam olarak hür bulunmalarından doğduğunu zannediyorlar.</p>

  <p class="p11">Eğer bu doğru olsaydı, milletler tarihini yalancı çıkaran mühim bir hâdise teşkil ederdi. Çünkü hiçbir medeniyet, hiçbir vakitte kadın hürriyeti ile başlamadığı gibi, aksine bütün medeniyetlerin kadınların tam hürriyetlerini ele geçirmeleri ile mahv olup gittikleri tarihinin en gerçek olaylarından biri olarak sabittir.</p>

  <p class="p11">Kadının da bir medeniyet unsuru olmak kıymet ve ehemmiyetini taşıdığında şüphe yoktur. Buna hiç bir şekilde itiraz edilemez.</p>

  <p class="p11">Her şey hattâ âdi bir taş bile, meselâ hastahane inşası gibi faydalı bir işte kullanıldığı zaman olduğu gibi, beşer medeniyetine hizmet etmekten geri kalmaz.</p>

  <p class="p11">Ancak bir şeyin medeniyet ve ilerleme yolunda faydalı olabilmesi, onu bu yola sevk edecek olanların bilgi ve maharetine bağlıdır.</p>

  <p class="p11">Fakat değerli bir medeniyet ve saadet unsuru olan kadınların nasıl faydalı olacaklarını, Türk kadınlarına hürriyet ve serbestlik isteyenlerin söylediklerinden çıkarabileceğimiz pek şüphelidir.</p>

  <p class="p11">Esasen hürriyet ve serbestlik istenmesi, maalesef birçoklarını daima yanıltmıştır. Çünkü bunun, her za-</p>

  <p class="p11">man için takdir ve teşvik edilmesi gereken ulvî bir hareket olduğu zannolunmuştur. Hattâ bu gibi istekler, ehliyet ve görüşlerinden istifade edilmeyen muktedir birçok kimselerin bulunduğu ve bunların müşterek saadetimizi temin yolunda çalıştırılmayarak pek çok kuvvetin ziyan edildiği zannını doğurmaktadır.</p>

  <p class="p11">Halbuki bundan daha yanlış bir şey olamaz. Zira daha fazla bir hürriyete gerçekten ihtiyaç duyanlar, muhtaç oldukları serbestliği kimseye hücum etmeden de elde edebilirler. Zaten alınmasına ihtiyaç duyulan hürriyet ait olduğu iş ile onun yerine getirilmesi imkânı arasındaki dengeyi kurmak için daima kendi kendine meydana gelir. Garp'ta kadınların sosyal hayattaki yerlerini tayin etmiş olan hürriyet ve serbestlik ancak bu şekilde meydana gelmiştir.</p>

  <p class="p11">Cemiyetimizde, ziraat sahasında erkeklerin hürriyetine denk olan kadın hürriyeti hiçbir vakit, bir kimse tarafından istenmiş değildir. Kadınlar, ziraat hayatında erkeklerin yaptıklarının aynını yapmaktadırlar. Bu yüzden hürriyet ihtiyacı her iki taraf için de aynıdır. Köy hayatında görülen kadın hürriyeti, yapılan işin mâhiyeti icabı olarak kendiliğinden meydana gelmiştir.</p>

  <p class="p11">Dolayısıyla cemiyetimizde erkek ile kadın arasında mevcut olan hürriyet eşitsizliği, kadının zararına olarak ve sebepsiz yere ortaya çıkmış bir gasp eseri değildir.</p>

  <p class="p11">Bu eşitsizlik, cemiyetimizde erkek ile kadının, yerine getirmekle mükellef bulundukları vazifelerin farklı olmasının tabiî bir neticesidir.</p>

  <p class="p11">Bu farklılık da içtimâi tabakaların icaplarına göre daima değişmektedir.</p>

  <p class="p11">Aile ihtiyaçlarına yardım olmak üzere kadının da erkek kadar çalıştığı fakir sınıflarda, bu farklılık ayırt edilemeyecek kadar azalmakta, cemiyetin yüksek tabakalarında ise derece derece artmaktadır. Kadınların tamamen işsiz kaldığı en kibar tabakalarda, farklılık da en yüksek derecesini bulmaktadır.</p>

  <p class="p11">İçtimaî durumumuzun bu şekildeki zorlamalarına göre, erkek hürriyetine eşit bir serbestlik isteyen kadın, eğer bu hürriyete hakikaten ihtiyacı varsa, bîçare çiftçi kadına bu serbestliği veren hakka benzer bir hak ile onu almalıdır.</p>

  <p class="p11">Şu halde, köylü kadınlarda takdir ile karşılanan serbestliğin, diğer kadınlara da tanınmamış olmasının ciddî sebepleri vardır.</p>

  <p class="p11">Bu sebeplerden biri, kadın serbestliğinin taraftarı olan erkek ve kadınlarda bu ihtiyacı, yersiz bir yabancı terbiyenin doğurmuş bulunmasıdır. Bu bakımdan, hareket muhitimizde yapmacık ve gayri tabiî görülmektedir.</p>

  <p class="p11">Esasen bir muhit, mâhiyeti ne olursa olsun, ancak kendinin doğurduğu ihtiyaçları tatmin edebilir. Bu sebeple kadınlara hürriyet ve serbestlik verilmesi gibi sahte bir ihtiyacın tatmin yeri muhitimiz olamaz.</p>

  <p class="p11">Bütün bunlardan başka, en önemsizlerinden en tehlikeli olanlarına varıncaya kadar bütün suistimallerin bütün aşırı hâl ve hareketlerin lâyık olunmadan elde edilmiş bir haktan veya yersiz verilmiş bir hürriyetten doğduğu da dikkate alınmalıdır. Bu takdirde, Osmanlı kadınları adına ileri sürülen hürriyetçi iddia ve isteklerin, yerine getirilmesi halinde ne gibi tehlikeler doğuracağı kolaylıkla görülebilir.</p>

  <p class="p11">Bu mühim mesele hakkında daha açık bir fikir peyda etmek için, incelemenin umumi olarak yapılması faydalı olur.</p>

  <p class="p11">İnsanın içtimâi vazifeleri bulunduğunu ve umumî vazifeleri arasında en mühimlerinin bunlar olduğunu daha önce söylemiştik.</p>

  <p class="p11">Vazife kelimesini telaffuz eden, hukuk ve hürriyet manâlarını da ifade etmiş olur. Bu manâlarda siyasî hak ve hürriyetler nasıl mevcutsa, içtimaî hak ve hürriyetler de aynı şekilde mevcuttur.</p>

  <p class="p11">Kanunlar, hak ve vazifelerden doğmuştur. Siyasî kanunlar gibi içtimaî kanunlar da bu kaynaklardan çıkmıştır.</p>

  <p class="p11">İçtimaî kanunlar cemiyeti kurar ve muhafaza eder. Siyâsî kanunlar da varlığını nizama sokar ve ilerlemesini temin ederler.</p>

  <p class="p11">İçtimâî hürriyetlerin esas özelliği, bilhassa hak edildikleri nisbette kazanılmaları, yani bir içtimâî vazifenin yerine getirilmesi karşılığı olarak elde edilmeleridir.</p>

  <p class="p11">İçtimaî vazife, içtimâî hürriyeti doğurur. Vazifenin yerine getirilmesinde gösterilen daha büyük bir kabi-liyet, daha büvük bir hürriyet bahş eder. İşte böyle-ce, içtimâî hürriyet görülen ve isbat olunan bir ehliyetin takdir nişanesi olarak hak edilmiş olur.</p>

  <p class="p11">Bu uzak görüşlü hikmet, içtimâi hürriyetin, doğrudan doğruya cemiyetin varlığında tesiri bulunmasından ve bu hususta düşülecek hataların cemiyetin felâketine sebep olabilecek bir ehemmiyette bulunmasından doğmuştur.</p>

  <p class="p11">Bu hikmet, cemiyetin kendini korumasına ait sevk-i tabiinin en açık bir tezâhürünü teşkil eder.</p>

  <p class="p11">Siyâsî hürriyetlerde ise aksinedir. Bu hürriyetlerin kazanılması için lâyık olma zarûreti yoktur. Çünkü ferdin falan veya filân şeyi yapma iktidarına sahib bulunmasından değil, bunları yapabilmek hak ve hürriyetine malik olmak ihtiyacını veya arzusunu hissetmesinden doğarlar.</p>

  <p class="p11">Fakat bir şeyi yapma hürriyeti, o şeyi yapabilmek ehliyet ve iktidarını bahş eylemez. Olsa olsa o ehliyet ve iktidarın kazanılması imkânını hazırlar. Fakat bu imkân da daimâ istenen ehliyeti temin etmez.</p>

  <p class="p11">Zira bu ehliyet ve iktidar ya kazanılır veya kazanılamaz. Kazanıldığı takdirde elde edilinceye kadar geçen zaman zarfında, az çok keyfî bir şekilde elde edilmiş olan hürriyet birçok suistimallere sebebiyet vermiş olur. Ehliyet ve iktidar kazanılmadığı zaman ise hürriyet de kaybolur gider.</p>

  <p class="p11">Siyâsî meseleler, cemiyetin şekline ve şartlarına taalluk eder. Bu bakımdan siyasî hürriyetlerin kötüye kullanılması, cemiyetin varlığına doğrudan doğruya tesir etmez. Dolayısıyla da içtimâi hürriyetler derecesinde derin bir tesir icra etmekten uzaktırlar.</p>

  <p class="p11">Bundan başka, bir toplum içtimâî vazifelerini hakkıyla yerine getirmeye muktedir bulundukça siyâsî suistimallerden hâsıl olan zararları telâfi edebilir.</p>

  <p class="p11">Siyâsî hürriyet, hak edilmiş olmak gibi bir şarta bağlı olmadığından, zor ve kuvvetle elde edilen her şey gibi bazılarının menfaatine bazılarının da zararına olarak alınır.</p>

  <p class="p11">İşte milletler tarihinin kayd edegeldiği siyâsî mücadeleler ve onların aksi tesirleri, siyasî hürriyetlerin bu mahiyetinden doğmuştur. Halbuki insanların içtimâî hürriyetlerinden kin ve nifak doğduğuna dair bir misâl görülemez.</p>

  <p class="p11">Aksine, içtimâî hürriyetler insanları daima birbirine bağlamış, siyasî hürriyetler ise birbirlerinden ayırmıştır.</p>

  <p class="p11">Netice olarak bu tafsilâttan, içtimâî vazifelerin hürriyeti, siyasî hürriyetlerin ise vazifeyi gerektirdiği neticesini çıkarabiliriz.</p>

  <p class="p11">Esasen içtimâî hürriyetin hak edilmiş bir şey olduğunu, siyâsî hürriyetin ise çoğu zaman hak edilmeye muhtaç bir halde kaldığını görmekteyiz.</p>

  <p class="p11">İçtimâî sahada daha büyük bir ehliyet daha geniş bir hürriyet temin ettiği halde, siyasî sahada elde edilen hürriyetler, daha bir çok siyâsî vazifelerin yapılmasını gerektiren bir taahhüt ve mecburiyet teşkil etmektedirler.</p>

  <p class="p11">İşte görülüyor ki, içtimâî ve siyâsî hürriyetler arasındaki fark esastadır. Bu iki çeşit hürriyeti birbirine karıştırmak, derin ve tamiri imkânsız hatalara sebep olur.</p>

  <p class="p11">İçtimaî vazife, toplumun ahlâkının bozuk veya sağlam oluşuna göre pek çeşitli olabilir. Fakat içtimâî hürriyetin dayandığı esas, asıl mâhiyeti gibi değişmez bir halde bulunur.</p>

  <p class="p11">Dolayısıyla cemiyet kadından, cazib şeyler, eğlenceler, hazlar isteyebileceği gibi, fikrî ve ahlâkî vasıflar ve faziletler de isteyebilir.</p>

  <p class="p11">Ancak, ahlâkı bozuk, sefâhatperest bir cemiyetin ihtiyaçlarının tatmini, ciddî ahlâklı ve faziletli bir cemiyetin ihtiyaçlarını tatmin etmekten daha kolaydır. Bu yüzden kadınlar, ciddî bir cemiyetten çok, zevk ve eğlenceye düşkün bir cemiyet içinde daha geniş hürriyetlere sahip olurlar.</p>

  <p class="p11">O halde bir cemiyette, kadının sahip bulunduğu hürriyetin derecesi, ne o toplumun yüksekliğini, ne de kadının içtimâî kıymetini belirten bir ölçüdür.</p>

  <p class="p11">Her ikisinin de kıymetinin ve aslının takdir olunabilmesi için bilinmesi gereken bir şey vardır. O da, bu hürriyetin neye karşılık olarak elde edildiğidir. Acaba bu hürriyet faziletin mi, yoksa zevk ve eğlence âleti olmanın mı karşılığıdır?</p>

  <p class="p11">Bu tafsilâttan, kadınlarımız için istenen hürriyetin, gerçek mânası ve iç yüzü açık bir şekilde anlaşılabilir.</p>

  <p class="p11">Şimdi artık kadınların içtimâî hürriyet istemelerinin, o hürriyete lâyık olmadıklarına kati bir delil teşkil etmesi gibi, kadınlarımızın iddialarının da siyâsî ve içtimaî hürriyetlerin birbirine karıştırılmalarından doğan esassız şeyler olduğunda şüphe edilemez.</p>

  <p class="p11">Kadınlarımıza örnek olan Avrupalı kadınların iddiaları, birtakım siyâsî hakların istenmesinden ibarettir. Halbuki bizim kadınlarımızın isteklerinin mahiyeti içtimâidir. İşte bu fark anlaşılamamış ve bu karışıklıktan da yanlış iddialar doğmuştur.</p>

  <p class="p11">Osmanlı cemiyetindeki kadın hayatında meydana gelen değişiklikler tetkik olunursa son elli sene zarfında pek çok genişlediği görülür.</p>

  <p class="p11">Her hâlde zamanımızın kadınları umumî olarak elli sene evveline nisbetle daha büyük bir hürriyetten istifade ediyorlar.</p>

  <p class="p11">Fakat bahsini ettiğimiz hürriyet, gizli bir şekilde Avrupalı kadınlar gibi yaşayan kadınların hürriyeti değildir. Biz hâlen, hiçbir şekilde itham ve tarizlere uğramayan müslüman hanımların hürriyetinden bahsediyoruz.</p>

  <p class="p11">Kadın hürriyetinin şimdiki derecesinin, yeni hayat tarzından doğan fikir ve hislerin tekâmülünün bir neticesi olduğu şüphesizdir.</p>

  <p class="p11">Bu hürriyetin, kadınların istekleri sebebiyle meydana geldiği iddia edilemez. Çünkü evvelce bu gibi isteklerin hiçbiri mevcut değildi.</p>

  <p class="p11">Şimdiki hürriyeti ortaya koyan içtimâî tekâmülümüz, tabiî akışını takip ederek kadınlığa daha geniş bir hürriyeti de elbette temin edecektir. Fakat bu tekâmül, hürriyeti de kendi safhalarına uygun bir derecede tutacak yani her neslin hak edeceği mertebe ile sınırlayacaktır. Ayrıca gelecek nesillere örnek olacak bir ahlâk ve zihniyete de uygun bulunduracaktır.</p>

  <p class="p11">Şu halde, zamanın tabiî cereyanının önüne geçerek, Osmanlı cemiyetindeki kadınları, hemen bugünden Garp kadınlarına benzer bir hâle getirmek emel ve arzusu, hak ve selâhiyetleri aşan keyfî ve kötü bir hareketten başka bir şey değildir.</p>

  <p class="p11">Ferdin en basit bir içtimâî vazifesini idrâk edip yerine getirmekten âciz bulunduğu bir zamanda ve bilhassa toplumun son dereceye varan çözülmesi sırasında işlenecek olan böyle bir kötü hareketin, ne gibi fenalıklara sebep olacağı kolaylıkla anlaşılabilir.</p>

  <p class="p11">En mühim meselelerin bile, daima akıl almaz bir hafiflikle hâl ve tatbike kalkışılmasının millî geleceğimizi pek büyük güçlükler içine sokmuş bulunması, bizi uyandırmalıdır.</p>

  <p class="p11">Artık bu sefer de hasta muhayyilemizin gelip geçici ve zararlı heveslerini aynı şekilde tatmin etmeye kalkışırsak, zaten dirilteceklerini sananların hiç durmadan işledikleri hataların ağırlığı altında sallanmakta olan içtimaî varlığımıza, öldürücü bir darbe de biz vurmuş oluruz.</p>

  <p class="p11">Kadın hürriyeti taraftarlarının istekleri, esas olarak, «harem»in kaldırılarak, erkek ile kadın arasında Garp cemiyetlerindeki gibi bir temas ve münasebet tesis edilmesine dayanmaktadır. Bu ise tamamen içtimâî bir istektir.</p>

  <p class="p11">Yukarıda izah olunan esaslara dayanarak diyebiliriz ki:</p>

  <p class="p11">Eğer bu temas ve münasebet, içtimâî gerçek bir ihtiyaçdan doğmuş olsaydı ve bugünkü cemiyet de böyle bir şeklin tatbikine ait gerekli ehliyete sahip bulunsaydı, kadınların bu hususta istedikleri inkılâp kendiliğinden hâsıl olurdu.</p>

  <p class="p11">Böyle olmayıp da hâlen iddia halinde bulunması, lüzumsuz ve yersiz bulunduğuna delildir.</p>

  <p class="p11">Kadınlar herhalde topluma daha büyük bir saadet temin edeceği zannı ile yeni haklar istiyor olmalılar. Halbuki bir cemiyet istihkak edilmiş olan haklardan gayrisini asla kabul etmez ve vermez.</p>

  <p class="p11">Şu halde cemiyetimiz, bugün bu istekleri reddetmekle meşrû müdafaa hissine uymaktan ve hiçbir şekilde tenkid edilemeyecek olan bir hakkını kullanmaktan başka bir şey yapmış olmuyor.</p>

  <p class="p11">Toplumun büyük çoğunluğu bu istekleri içtimâî varlığını tehlikeye düşürecek bir mâhiyette buldukça, içtimâî ve ahlâkî inançlarına, hislerine, fikirlerine, an&rsquo;anelerine aykırı gördükçe, reddetmek mecburiyetinde kalacaktır. Bu şekilde hareket etmesi ise vazifesini yapmaktan başka bir şey değildir.</p>

  <p class="p11">Osmanlı toplumunun zihniyet, fikir ve hislerinin değiştirilmesi veya tadili sadece âlimlerine, feylesoflarına ve sosyoloji müntesiplerine aittir. Bunu kadınların ve kadınlık dâvası güdenlerin bilmeleri gerekirdi.</p>

  <p class="p11">Bu sebeple, istediği hakları vermeyen, tavsiye ve nasihatlerini kabul etmeyen topluma karşı, hayret ve kırgınlık göstermemeleri icap ederken; fikirlerine uyulmadığı ve istekleri yerine getirilmediği için müteessir olduklarını görmekteyiz.</p>

  <p class="p11">Memleketin pek az görülecek derecede tehlikeli bir buhran geçirmekte bulunduğu bir zamanda bile, umumî efkâra karşı çıkmaktan, aleyhlerine uyandırdıkları geniş nefretten, his ve fikirlere soktukları karışıklığa hiç aldırmamaktan âdeta zevk duyuyorlar.</p>

  <p class="p11">Bu cereyan mensuplarının, telkin ve fikirlerini ailelerin içinde ve dışında istedikleri gibi yaymalarına, tatbik ve icra etmelerine hiçbir şey mani olmuyor.</p>

  <p class="p11">Kadınlara giydirdikleri elbiselerde, takındırdıkları tavır ve hareketlerde, küçümseme ile dolu bir pervasızlık, iffet ve terbiye hislerine karşı açık bir hakaret gören millî duygu son derecede hiddet ve gazap duyuyor.</p>

  <p class="p11">Ferdin içtimâî ilk vazifesinin, toplumun irâdesine hürmet ve riâyet olduğundan; cemiyetin kaidelerini, an'anesini, intizamını ve haklarını ihlâl ederek içtimâî bir suç işleyenlerin cezayı hak edeceklerinden, kadınlar habersiz gibi görünüyorlar.</p>

  <p class="p11">Kadınların dâvasını güdenlerin verdikleri örneğe uyarak, bir başka zümre de memleketteki kanunların pek haksız veya şiddetli olduğunu bahane edip itaat etmekten çıkar, kendilerine göre tanzim edecekleri kanunlardan başkasına uymayacaklarını iddia edebilirler. Kadın taraftarları acaba bunu nasıl karşılarlar?</p>

  <p class="p11">Böyle bir zümreyi hak ettikleri cezaya çarptıracak olan umumî kuvveti redderek, kanunları kendi keyiflerine göre değiştirebilme hakkını bu zümreye de verirler mi?</p>

  <p class="p11">Halen cereyan etmekte bulunan hallere bakan sathî görüşlü kimseler, Osmanlı toplumunun kadın yeniliklerine -bazılarının iddia ettiği kadar- karşı olmadığı zannına düşebilirler. Hattâ bu yeniliklere karşı yapılan itirazların, birtakım köhne zihniyetlerin geçici muhalefet tezâhürlerinden başka bir şey olmadığına da kani olabilirler.</p>

  <p class="p11">Fakat gerçek, sanılanın dışında mühim bir ciddiyet ve hazin bir mâhiyet taşımaktadır. Çünkü Osmanlı toplumunun büyük çoğunluğu kalben ve fikren takbih ettiği bu kadın aldatmalarına şiddetle karşıdır. Ancak bu talihsiz toplum, kendisine muhalif olan fertlerini, iradesine boyun eğdiremeyecek derecede hercümerc içinde ve sarsılmış bir halde bulunuyor.</p>

  <p class="p11">Osmanlı toplumu, içine düştüğü nizamsız ve karışık durum sebebiyle irâdesini kabul ettirebilme kuvvetini kaybetmiştir. Hüküm süren başıboşluk yüzünden ferdin kötü hareketlerine hiçbir şey mani olamadığı gibi, karşı gelenleri itaate sokacak bir otorite de kalmamıştır.</p>

  <p class="p11">«Osmanlı kadınlığı» hüviyeti ile ortaya çıkan bu mesele aslında içtimâî çöküntümüzün başlıca tecellilerinden biridir, içtimâî irâdenin zayıflamasından istifade ederek ortaya çıkmış olan kadın istekleri, ancak bu zayıflığın devamı ile varlığını muhafaza edebilmektedir. Doğduğu bu gayrı meşru kaynağı gizlemek için de Garp kadınlığından örnek aldığını iddia ediyor.</p>

  <p class="p11">Bugünkü kadınlığa karşı fertleri, infial halindeki hislerini izhardan kanun korkusu alıkoymasa idi, cemiyetin irâdesini yürütme kuvvetinin yokluğuna karşılık, ferdin irâdesini yürütme kuvvetinin büyük bir şiddetle ortaya çıktığını görürdük.</p>

  <p class="p11">Neticede her iki irâde kuvvetinden de mahrum bulunan Osmanlı toplumu, kadınlarını iradesine boyun eğdirmek ve kendisini muhâlif mensuplarına karşı müdafaa eylemek için icrâ kuvvetinin yardımını istemek zorunda bulunuyor.</p>

  <p class="p11">Halbuki içtimâî bir vazife, ancak içtimâî bir vasıta ile yerine getirilebilir. Bu yüzden, icra kuvveti içtimaî itaatsizlik hareketlerini memurları vasıtasıyla ıslâh etmeye teşebbüs ettiği her seferde, umumî hoşnutsuzluğun artmasına sebep olmuştur. Bu halden ise kadınlık hareketi ustaca istifade etmiştir.</p>

  <p class="p11">Yani bu vâsıta ile önlenmek istenen içtimâî bir fenalığın, farkına varılmaksızın kuvvetlendirildiği pek çok tecrübelerle sabit olmuştur.</p>

  <p class="p11">Bununla beraber böyle bir içtimâî tehlike karşısında müdâhale etmek ihtiyacını duyması tabiî olan icra kuvvetinin kayıtsız kalamayacağı da muhakkaktır.</p>

  <p class="p11">Fakat bu müdâhale yine içtimâî vâsıtalarla vuku bulmalıdır. Meselâ, vatandaşlarının itimad ve hürmetini kazanmış, topluma karşı müdafaa ve irşad vazifelerini yapabilecek olan kadın ve erkeklerden bir «cemiyeti koruma derneği»nin kurulmasını teşvik etmelidir.</p>

  <p class="p11">İcrâ kuvvetinin kullanması gereken diğer bir vâsıta da umumî vicdânı, vaazlar, hitâbeler ve kitaplarla aydınlatarak, içtimâî kargaşalığın Osmanlı vatanını düşürdüğü tehlikeli durumu anlatmak, millî varlığımızı tahrip eden isvankâr hareketlere son vermenin ehemmiyet ve âcilliğini iyice telkin etmektir.</p>

  <p class="p11">Çünkü bu içtimâî tehlikeyi meydana getiren sayısız hatalar ortadan kaldırılmadıkça, Osmanlı toplumu ile beraber Osmanlı vatanını da müthiş tehlikelere sürükleyen keyfî ve indî hareketlere mani olmak ve bozucu tesirlere karşı gösterilen kayıtsızlığa son vermek mümkün olamayacaktır.</p>

  <p class="p11">&nbsp;</p>
</body>
</html>
