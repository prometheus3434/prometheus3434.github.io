<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>İslâm Esaslarının, Müslüman Milletler Tarafından Tatbik Şekilleri</title>
</head>

<body>
  <h2 class="h21">İslâm Esaslarının, Müslüman Milletler Tarafından Tatbik Şekilleri</h2>

  <p class="p11">Yukarıda, İslâm&rsquo;ın inanç, ahlâk, cemiyet ve siyaset esaslarının neler olduğunu anlatmaya çalıştık. Şimdi de bu esasların Müslüman milletler tarafından ne şekilde anlaşıldığını ve nasıl tatbik edildiklerini görelim. Böylece İslâm'ın asıl hali ile bugünkü halini karşılaştırarak hakiki değerinin ne olduğunu anlayalım.</p>

  <p class="p11">İslâm&rsquo;ın ortaya çıktığı sıralarda, dünya umumî bir çöküntü içinde idi. Kendilerine Müslümanlık teklif edilen milletlerin, asırlardan beri varlıklarına hâkim olmuş ve ruhlarında kökleşmiş birtakım yanlış telâkkiler vardı.</p>

  <p class="p11">Bu insanların nazarında din, kan dökücü, intikamcı ve heveslerine tâbi tanrıların hiddet ve kötülüklerinden kurtulmak için okunan basmakalıp birtakım dualar ile yapılması âdet olan bir yığın merâsimden başka bir şey değildi.</p>

  <p class="p11">Ahlâk telâkkileri de din anlayışlarından tabiî olarak çıkacak neticenin aynı idi.</p>

  <p class="p11">İslâm'ı kabul eden milletlerin zihinleri bu yeni dine girdikten sonra garip bir karışıklığa düştü. Çünkü İslâm&rsquo;ın inanç ve görüşleri ile önceki evham ve hurâfeler, İslâm&rsquo;ın hür düşüncesi ve müsamahakârlığı ile taban tabana zıt olan eski istibdat ve taassup bir araya gelmişti. Kafalar, İslâm&rsquo;ın emirleri ve öğrettikleri ile İslâm'dan önce hüküm süren birtakım gelenek ve sapkınlıkların âdeta bir karışımı olmuştu. Bu karışım birbirine zıt bir sürü görüş ve duygulardan meydana gelmişti. Bunların bir kısmı yeni, bir kısmı eski dinden doğmuş olup, yeni dinin mahsulleri eskiden kalanlara hâkim oluyor, fakat onların tesiri altında kalmaktan da kurtulamıyorlardı.</p>

  <p class="p11">İşte ilk Müslüman nesillerin zihinleri bu durumda idi. Gerçi imanlarında çok kuvvetli ve çok samimî idiler. Fakat insan bir iki gün zarfında mâzisi ile olan alâkasını, bir daha hiç hatırlamayacak ve tesirinde kalmayacak şekilde kesemez. Bu sebeple imanları çok kuvvetli olan bu kimselerin Müslümanlıklarının cemiyetle ilgili kısımları mecburen eksik kalmıştı.</p>

  <p class="p11">Bununla beraber Müslümanlıkları, onların güzel bir İslâm medeniyeti meydana getirecek derecede ilerlemelerine kâfi geldi. O zamana kadar tanıdıkları hayatın çok üstünde bir hayat temin ettiler.</p>

  <p class="p11">Böylece, İslâm'ın feyzi ile bu milletler arasında zamana göre çok yüksek olan bir hürriyet ve müsamahakârlık duygusu gelişti. Fakat dini öğretmek ve açıklamak ihtiyacı, çok geçmeden bir çeşit «ruhânîlik» doğmasına sebep oldu. Fakat bu çıkışın sebebi din değil, onu tatbik edenlerin anlayışı idi.</p>

  <p class="p11">Öğretmekte olduğu dinin ruhuna aykırı olan ve bizzat muhitten doğan bu ruhânîlik, ötekilere benzemiyordu. O kadar müsâmaha ve hürriyet taraftarı idi ki, diğer dinlerin ruhânî sınıflarının taassupları, taraf tutmaları ve inhisarcı halleriyle pek garip bir tezat teşkil ediyordu.</p>

  <p class="p11">Ancak İslâm ruhunun ve hakikatlerinin gereği kadar içine giremediği ahlâk veya din müesseselerinin hepsinde, taassup ve tahakküm fikrine az çok bir meyil bulunur. Bunun bulunmaması imkânsız olduğundan, İslâm&rsquo;ın ruhu ve esasları ile kâfi derecede beslenmemiş olan «ruhânîlik» de bir zaman sonra bu hâle geldi. Hürriyet ve müsâmaha fikrini kaybetti.</p>

  <p class="p11">Diğer dinlerin ruhânî sınıflarıyle olan temasların kötü tesirleri ile gittikçe bozuldu ve onlara benzemeye başladı. Nihayet öteki dinlerin ruhânîlerinin kendi milletlerine yaptıkları gibi, bu da Müslüman milletler üzerinde baskı kurmak, onlara hükmetmek istedi. Yani İslâm vicdanını teşkil etmeyi yalnız kendisine has bir hak gibi telâkki etmeye başladı.</p>

  <p class="p11">Ötekiler gibi bu da, tam bir üstünlük temin etmek ve onu sağlamlaştırmak için kendine has bir iskolâstik<a id="a185"></a><a href="../Text/notes.html#a561"><span class="t8">{185}</span></a> vücuda getirdi. Öteki dinler bizim dinimizden çok farklı olmasına rağmen, bu sistem birçok noktalardan onlardaki iskolâstiği hatırlatıyordu.</p>

  <p class="p11">Hükümet reisleri ise, dinin hizmetinde ve onun koruyucusu olduklarından, İslâmî bir ruhânîyet, İslâmî bir iskolâstik meydana gelmesine tesirli bir şekilde yardım ettiler.</p>

  <p class="p11">İşte bu ruhânîliğin tesiri ile, vicdanlar İslâmî hakikatlerden gitgide uzaklaştı. Milletler bir taraftan kendi mâzilerinin diğer taraftan da öteki dinlerin sapkınlığı içine düştüler. Müslümanlar, dinin kendilerine temin eylediği feyiz ve saadetlerin büyük kısmını kaybettiler.</p>

  <p class="p11">Fert, aklî ve manevî kuvvetlerini serbestçe geliştirip tatbik edemeyince hürriyetini elden kaçırdı. Gitgide cehil ve istibdat uçurumlarına yuvarlandı. Alabildiğine koşmakta olan zamana yetişemedi ve asırlar geçtikçe daha da gerilerde kaldı.</p>

  <p class="p11">Müslümanlığın ruhuna taban tabana zıt olan ırkî özellikler, dine kendi seciyelerinin mahallî damgasını vurarak onu yapısından çıkardılar. İslâm&rsquo;ın bütün milletleri kucaklayan beynelmilelciliğini bozdular.</p>

  <p class="p11">İslâm ahlâkı, Müslüman milletlerin her birinin karakterine göre değişti durdu. Halbuki İslâm ahlâkının gayesi bütün bu ırkî hasletleri, doğru ve faydalı olanın merkezinde birleştirmekten başka bir şey değildi.</p>

  <p class="p11">Ahlâka dayanan İslâm cemiyet nizâmı ve yaşayışı da onun kadar bozuldu. Müslüman milletlerin her biri eksik bir şekilde anladıkları esasları birbirine karıştırdılar. Mahallî veya millî âdetler de zaman zaman tesirlerini gösterince her millet ayrı bir hayat görüşüne sahip kesildi.</p>

  <p class="p11">Böylece Müslümanların ahlâk ve cemiyet nizamları «İslâmî» olmaktan çok İranlı, Hindli veya Türk&rsquo;e yahut Arap&rsquo;a ait oldular. «Allah'ın birliği» temel inancına şirk (Allah&rsquo;a ortak koşma) ile az-çok kirlenmiş bir damga vurulmuş oldu.</p>

  <p class="p11">İlmî yahut ahlâkî herhangi bir hakikat, millileşmek için, en büyük özelliği bulunan tarafsız ve beynelmilel mâhiyetini kaybetmeye mahkûmdur. İslâm ahlâkı da bu âkıbete uğradı. Müslümanlığı kabul eden milletlerin ırkî ve irsî hurâfeleri arasında yüce mâhiyetini kaybetti gitti.</p>

  <p class="p11">Müslüman milletlerin, İslâmî bakımdan olgunlaşmaları, İslâm&rsquo;dan önceki mâzilerinin tesiri neticesi olarak bu şekilde durakladı. Zaman geçtikçe daha mükemmel İslâmlaşacaklarına aksine devamlı olarak İslâm&rsquo;dan uzaklaştılar.</p>

  <p class="p11">Müslümanlığın ortaya çıkışından pek az bir zaman sonra onu takip eden İslâm medeniyetinin, nasıl olup da bu kadar çabuk bozulduğunu, sonunda ise, nasıl olup da bütün Müslüman milletleri sefâletin bu derecesinde bulunduran umumî bir çöküntüye dönüştüğünü anlatmak için yukarıdaki izahlar kâfidir zannederim.</p>

  <p class="p11">Artık İslâm milletlerinin ne şekilde Müslümanlık&rsquo;-tan çıktıklarını, bugün içinde bulundukları geri hale kendilerini nasıl kaptırdıklarını uzun boylu anlatmaya bu eserin hacmi müsait değildir.</p>

  <p class="p11">Esasen bu vazife İslâm âleminin tarihçilerine düşer. İslâm milletlerinin her birinin nasıl olup da kendi eliyle kendi izmihlâline sebebiyet verdiğini etraflıca anlatmak tarihe düşen bir iştir. Bunun için, bu kitabımıza esas aldığımız ölçü dâhilinde olmak üzere yalnız Türklerin Müslümanlık&rsquo;tan nasıl uzaklaştıklarını tetkike çalışmakla yetineceğiz.</p>

  <p class="p11">&nbsp;</p>
</body>
</html>
