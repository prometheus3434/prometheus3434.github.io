<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Kanun-u Esâsî, Siyasi Durumumuza Uygun Değildir...</title>
</head>

<body>
  <h2 class="h21">Kanun-u Esâsî, Siyasi Durumumuza Uygun Değildir...</h2>

  <p class="p11">Kanun-u Esâsî'miz içtimâi durumumuza uygun olmadığı kadar, siyasî durumumuzla da açıktan açığa uyuşmaz bir haldedir.</p>

  <p class="p11">Osmanlı Devleti&rsquo;nin kuruluş esasları çok özel bir mahiyet taşır. Bu devleti teşkil eden milletler, ırk, lisan ve millet olmak bakımlarından o kadar farklıdırlar ki, böyle bir siyasî teşekküle bir Avrupalı pek güç akıl erdirebilir.</p>

  <p class="p11">Çünkü, Avrupa'lıların fikir ve inançlarına göre siyasî birlik, lisan ve mezhep beraberliği ile birbirine bağlı olan kimselerin birleşmesinden meydana gelir. Halbuki Osmanlı siyasî birliği ırk ve lisan birliğinden ve hattâ çoğu zaman âdet ve gelenek birliğinden bile uzaktır.</p>

  <p class="p11">Bu sebeple Osmanlı siyasî birliği, Avrupa hıristi-yan hükümetlerinde olduğu gibi milliyet esasına değil, İslâm birliği ve kardeşliği esasına dayanmaktadır. Esasen İslâmiyete has olan bu his sayesindedir ki dünyadaki bütün müslümanlar kendilerini birbirlerinin kardeşi sayarlar.</p>

  <p class="p11">Bazı mütefekkirler, böyle bir siyasî birliğin hakikî ve devamlı olamayacağını iddia ediyorlar. Fakat Osmanlı tarihi onların bu iddialarını kat&rsquo;î olarak yalanlıyor. Ayrıca şunu da ilâve edelim ki, icap ve ihtiyaçtan anlaşılmak ve yerine getirilmek şartı ile, böyle bir siyasî birliğin de diğerleri kadar değerli olmaması için mantıkî bir sebep yoktur.</p>

  <p class="p11">Ne yazık ki bizim mütefekkirlerimizden pek çoğu, bir milletin lâyık olduğu saadetin derecesini batıya olan benzerliği ile ölçüyorlar. Batılı milletleri ne kadar çok taklit edebilirsek o kadar mes&rsquo;ut olacağımıza inanıyorlar. Halbuki bizim bu şekilde garp milletlerini taklit etmemiz kendi şahsiyetimizden, mâzimizden, âdet ve inançlarımızdan ve âdeta varlığımızdan sivrilip çıkmamızdan başka bir mânâ ifade etmez.</p>

  <p class="p11">Halbuki her türlü beşerî ilerlemenin, insanların çalışma ve zekâsından ve muhitleri ile zamanlarının ihtiyacını hakkiyle anlayıp ona göre tatbikata olan istidatlarından meydana geldiğinde hiç şüphe yoktur.</p>

  <p class="p11">Bize göre vazifemiz, her türlü taklit fikrinden uzak kalarak, yalnız Osmanlı birliğini sağlam ve kuvvetli kılmak için, aklın ve gerçeklerin bize göstereceği vasıtalara başvurmaktan ibarettir.</p>

  <p class="p11">Bu sebeple, bizim siyasî birliğimizin esaslarına tamamiyle aykırı bir takım esaslar üzerine kurulmuş olan yabancı bir meşrutî idareyi alıp tatbike kalkışmanın pek kötü bir hata olduğu fikrindeyiz.</p>

  <p class="p11">Avrupa devletlerinin siyasî birlikleri, birer mütecanis unsurun asırlardır meydana getirdikleri birlik ve beraberliğin neticesidir. Bu milletlere ait olan bir anayasa, siyasî birliği, mütecanis olmayan birtakım unsurların beraberliğinden ibaret, bizim gibi bir milletin nasıl olur da işine yarar.</p>

  <p class="p11">Batılı milletlerin siyasî teşkilâtlarını taklit etmek, bizdeki siyasî bağların özel durumuna dikkat etmemek, netice olarak da Osmanlı siyasî birliğini dağıtmak demektir.</p>

  <p class="p11">Her anayasanın yerine getirilmesi gereken şartlarının ilki milletin siyasî birliğini kuvvetlendirip geliştirmekten ibaret olduğuna göre, kanun-u esâsî&rsquo;mizi seçerken çok aldanmış olduğumuzu itiraf etmemiz lâzım gelir.</p>

  <p class="p11">&nbsp;</p>
</body>
</html>
