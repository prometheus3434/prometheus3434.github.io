<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/style.css" rel="stylesheet" type="text/css" />

  <title>Tesir Ve Neticeleri</title>
</head>

<body>
  <h2 class="h21">Tesir Ve Neticeleri</h2>

  <p class="p11">Kanun-u Esâsî&rsquo;nin Sultan Abdülhamid idaresine son vereceği hakkındaki ümitler boşa çıkmadı. Gerçekten de Kanun-u Esâsî'nin ilânıyla beraber bu idare de yıkıldı gitti. Fakat memleketin saadete kavuşacağına dair beslenen ümitler hâsıl olmadı.</p>

  <p class="p11">Osmanlı Mebusan Meclisi, eski Hakanın kendisinde toplamış olduğu bütün nüfuz ve iktidarı eline almıştı. Bu yüzden yeni Hakan<a id="a158"></a><a href="../Text/notes.html#a507"><span class="t8">{158}</span></a>, ecdâdının tahtına cülûs ettiği zaman, saltanat makamını en esaslı ve en vazgeçilmez hak ve imtiyazlarından mahrum bırakılmış bir halde buldu.</p>

  <p class="p11">İcra kuvveti, müstebid bir padişahın boyunduruğundan kurtulup; nüfuz ve itibarı olmayan, tecrübeden mahrum ve kendisine bol keseden verilmiş hak ve imtiyazları kötüye kullanmaya mahkûm bir meclisin boyunduruğu altına geçti. Bu vesâyetin altında icra kuvveti, Sultan Hamid idaresi zamanındakinden daha aşağı bir dereceye indi. Her tarafta intizamsızlık ve isyanlara sebep oldu. Memleketi maddî ve manevî tam bir anarşiye doğru sürükledi.<a id="a159"></a><a href="../Text/notes.html#a510"><span class="t8">{159}</span></a></p>

  <p class="p11">Daha Meşrutiyet&rsquo;in üçüncü senesinde fenalık endişe verici bir dereceye vardığından, bu fenalığın ne gibi sebeplerden ileri geldiğinin dikkatle araştırılmasına lüzum görüldü. Yapılan hataların mâhiyeti ve genişliği, sonunda anlaşıldı. Bu fenalığın başlıca sebebi olan Meclis-i Mebusan güçlükle dağıtıldı. Derhal ikinci bir Meclis-i Mebusan seçimine başlandı. Seçim sonunda birinciden daha iyi bir millî meclis teşekkül etti.<a id="a160"></a><a href="../Text/notes.html#a511"><span class="t8">{160}</span></a></p>

  <p class="p11">Yeni meclisin evvelki acı tecrübelerden istifade edeceği ve Kanun-u Esâsî&rsquo;yi daha ciddî ve sağlam esaslar üzerine kuracağı umuldu. Birinci meclisin anlayamadığı meşrutiyet idaresi şekline, yeni bir canlılık ve faaliyet vermeye muvaffak olması beklendi.</p>

  <p class="p11">Fakat bu bîçâre memleketi durmadan takip eden felâket, bu sefer de pek pahalıya mâl olan bu tecrübelerden istifade etmesine ve en meşru ümitlerinin elde edildiğini görmesine müsaade etmedi, İkinci Meclis-i</p>

  <p class="p11">Mebusan toplanır toplanmaz ani bir darbe ile dağıldı. Ve bu memleket en acı felâketlere düştü. Halbuki Kanun-u Esâsî&rsquo;nin ilânı ne kadar ümitler ve hayaller uyandırmıştı. İlân edilir edilmez herkes, hayâl ettiği gayenin hâsıl olduğu zannına düşmüştü.</p>

  <p class="p11">Hayatının otuz senesini, ahlâkı en ziyade tahrip eden müstebid bir idare altında geçirmiş olan bizler, bu sâyede hür insanlar, faziletli, iffetli ve doğru vatandaşlar sırasına gireceğimizi ümit etmiştik.</p>

  <p class="p11">Kanun-u Esâsî&rsquo;nin, cemiyetimizin siyasî ve iktisadî durumunu akşama - sabaha değiştirecek mucizeli bir kudrete sahip olduğunu; pek bayağı olan iç çekişmelerimizi bize unutturacağını ve hepimizi yalnız Osmanlı vatanının şan ve azametini düşünen necip ve büyük bir Osmanlı ailesi hâlinde birleştirip kaynaştıracağını ummuştuk.</p>

  <p class="p11">Yazık ki, daha ilk seneden itibaren bütün bu tatlı ümitler ve güzel hayaller uçup gitti. Kanun-u Esâsî&rsquo;mi-zin bize bahşettiği haklar ve serbestlik, Sultan Hamid idaresinin fevkalâde arttırdığı kötü alışkanlıklarımızı, çekinmeden tatbik etmekliğimizden başka bir netice vermedi. Bu hâlin içtimâî bakımdan tesiri ise şöyle oldu: Usuller, âdetler, sınıflar ve sosyal tabakalar ortadan kalkarak tam bir hercümerç meydana geldi. En ileri ve mesut milletler derecesinde haklara sahip olmak gibi çocukça bir arzu bizi daha aşırı iddialara götürdükçe götürüp, hırs ve iştihamızı arttırmış olduğundan, maddî durumumuza artık hiç tahammül edemez olduk.</p>

  <p class="p11">Herkes daha fazla huzur ve selâmete kavuşacağını ummuştu. Aksine olarak herkesin huzursuzluğu arttı ve kendisini eskisinden daha fazla fenalığa uğramış buldu. Çünkü herkes cür&rsquo;etini arttırmış, başkalarının hakkına hiç çekinmeden tecavüz etmeye başlamıştı.</p>

  <p class="p11">Milliyet mücadeleleri, ırk rekabetleri gitgide artarak Osmanlılar arasında bir ülkü birliği bırakmadı. Dünkü casus ve rüşvetçiler başımıza hürriyetçi, mü-ceddit ve vatanperver kesildiler. İşsiz, geveze ve âdi bir avukat, halkın haklarının şiddetli müdâfii oldu. Âciz ve rüşvet yiyici memurlar ateşli politikacı kesildi. Bütün memleketin üzerinden sanki bir cinnet rüzgârı esiyordu.</p>

  <p class="p11">İşte bu sefer de Garplılar gibi yeniliklere kavuşmak hususundaki tecrübemiz elem verici bir şekilde boşa gitti. Şimdiye kadarki tecrübelerimizin hepsinden daha mühim olan bu son teşebbüs, öncekilerin hepsinden fazla da felâket sebebi oldu.</p>

  <p class="p11">Bunca gayretlerimizin, daima neticesiz kalması şunu gösteriyor: Memleketi yenilik ve ıslâhat yoluna sokmak için yarım asırdan beri kabul ve tatbik etmekte olduğumuz metod yanlıştır.</p>

  <p class="p11">Düştüğümüz bu meş'um hata ise şudur: Biz, memleketimizin mesut olması için, Avrupa kanunlarını tercüme etmenin kâfi geleceğini zannettik. Bu kanunların bizde kabul ve tatbik olunabilmesi için ise yapılacak birkaç değişikliğin yeteceğini hayal ettik.</p>

  <p class="p11">Meselâ: Adalet sistemimizi ıslâh etmek için Fransa adalet sistemini esas aldık. Halbuki Fransız cemiyeti, bizimkine aslâ benzemeyen aslı ve menşei, ruh hâli, âdetleri ve gelenekleri, irfânı ve medeniyet seviyesi ile bizden pek farklı olan, ihtiyaçları ise çok ve çeşitli bulunan bir toplumdu.</p>

  <p class="p11">Fransız adalet sistemi mükemmel oluşu ile bizi cezb etti. Bu da, bizce kabul olunması için kâfi görüldü. Halbuki kimse, Fransa'ya hiç bir şekilde benzeme-&nbsp;&nbsp; yen bizimki gibi bir memleket için bu sistemin uygun olup olmadığını düşünmedi. Bu tarzda icra eylediğimiz adliye ıslâhatının da bunca seneler çalıştıktan sonra malûm şekilde ve hiç derecesinde neticeler vermesi şaşılacak birşey değildir.</p>

  <p class="p11">Maarifimizi ıslâh etmek için de aynı şekilde hareket ettik. Tabiî elde edilen neticeler daha da zararlı oldu. Gayet kıymetli olan vakitlerimizi ve birkaç nesli kaybettikten sonra bunca fedakârlıklara mâl olan şeyi de bozmak mecburiyetinde bulunuyoruz.</p>

  <p class="p11">İşin garibi şu ki, bu kadar aksi neticelerden sonra da tecrübeye ve akl-ı selime aykırı olan bu metod, yine itibar görmektedir.</p>

  <p class="p11">Bundan elli sene evvel olduğu gibi bugün de, başarısızlığımızın sebebini, dışarıdan örnek alarak yaptığımız bu ıslâhatları, lâyıkı ile tatbik edecek devlet adamlarımızın yokluğunda buluyoruz. Bir memleketin, yarım asırlık bir zamandan beri umûmî durumunu düzeltip, ıslâh edebilecek adamlardan mahrum kalmış olması nazariyesi, bizce inanılacak bir iddia değildir. Çünkü manevî ve ilmî seviyesi hangi derecede bulunursa bulunsun, bir cemiyetin, kendisini güzelce idare edecek, daha emin ve sâlim yollara sevke muktedir olacak unsurlardan mahrum bulunmasını akıl kabul etmez. Bu unsurun bizde daima yok olduğunu iddia etmek, başarısızlığımızın sebeplerini iyice anlamamış olduğumuzun delilidir.</p>

  <p class="p11">Bizim, şimdiye kadar hiçbir ıslâhatın icrasında muvaffak olamayışımız, daimî olarak, bizce yapılması zararlı olan, yahut yapılmasına imkân olmayan şeyleri yapmak istemiş olmaklığımızdan ileri gelmiştir. İşte asıl ve tek sebep budur.</p>

  <p class="p11">Biz, en mükemmel ve en muktedir unsurlarımızdan istifade edemiyoruz. Çünkü ıslâhat adı altında durmadan memlekete sokulan kötü ve ahmakça yeniliklerden istifade imkânı olmadığı halde, en iyi adamlarımızı bunların tatbikine mecbur ederek gayret ve çalışmalarını heba etmekteyiz.</p>

  <p class="p11">Çünkü mücedditlerimiz, insanların kanun ve nizamlar için değil, kanun ve nizamların insanlar için meydana getirilmiş olduğunu hiçbir zaman anlayamamışlardır.</p>

  <p class="p11">Bir Fransız&rsquo;a: «Eğer Fransa devlet adamları, komşunuz İngilizlerin kanun ve nizamlarını tatbike kalkışacak olsalar, Fransa&rsquo;nın hali ne olur?» diye sorsak, cevaben: «Bu, Fransa&rsquo;nın mahvına sebep olur!» diyeceğinde şüphe yoktur.</p>

  <p class="p11">Çünkü böyle yapılmakla Fransa&rsquo;nın tabiî gelişme akışının bozulacağını bilir ve dolayısıyla onun muhakkak bir ölüme mahkûm edilmiş bulunacağını tereddüt etmeden söyler.</p>

  <p class="p11">İşte yine aynı basit düşünce ve yanlış muhâkeme yüzünden, İnkılâp&rsquo;tan sonra hükümeti ele alan adamları da son derece şiddetle mahkûm ediyor; onları, memleketi ve meşrutiyeti mahv etmiş olmakla itham ediyoruz.</p>

  <p class="p11">Bu gibi ithamların ciddî olması için, evvelâ, kabul ettiğimiz Kanun-u Esâsî&rsquo;nin bizim durumumuza tamamen uygun olduğunu, bu memlekete tatbik olunabileceğini ve memleketin selâmetini temin edeceğinin muhakkak bulunduğunu isbat etmek lâzımdır.</p>

  <p class="p11">Halbuki bu memleketi ve Kanun-u Esâsî&rsquo;yi bilenler, kabul ederler ki:</p>

  <p class="p11">Bu Kanun-u Esâsî büyük bir hatâdır. Memleketin siyâsî ve içtimâi durumu, hâlet-i ruhiyesi, inanç ve gelenekleri ile asla uyuşamaz. Hattâ Osmanlı millî varlığı için ciddî bir tehlike halini almıştır.</p>

  <p class="p11">Zaten başka türlü de olamazdı. Çünkü Kanun-u Esâsî'yi tertip ve vaz'edenler, memleketi aslâ nazar-ı itibara almamışlar, hafızalarında nasılsa kalabilmiş bazı dağınık malûmat ve nazariyâtın memlekete saadet temin edeceği kuruntusuna düşmüşlerdi.</p>

  <p class="p11">Gerçek bir kıymetten ve hakikatlerden uzak, değersiz bir eser meydana getirmeye mahkûm idiler. Çünkü memleketlerine batı anayasalarının noksan bir taklidini ithal etmekten başka bir şey yapmak, tabiî olarak, onlar için mümkün değildi.</p>

  <p class="p11">İşte, görülüyor ki, bütün fenalıkların asıl sebebi bir tanedir. Bu sebep, «ecnebî kanun ve müesseseleri kabul ve ithal ettiğimiz takdirde yenilik ve terakkiye mazhar olacağımıza inanmak» hatasıdır.</p>

  <p class="p11">Bütün felâketlerimizin kaynağı olan şu zararlı kanaat, acaba bize nereden geldi?</p>

  <p class="p11">Fikrimizce bütün bu fenalıkları doğuran, batı medeniyetini anlamadan taklit edişimizdir. Cemiyetlerin tekâmülü kanununa hakkıyla vâkıf olmadığımız içindir ki, milletlerin kanun ve nizamlarını ve anayasalarını iktibas edecek olursak, bütün işlerimizde ve idarede onlar kadar gelişmeye nail olacağımıza inanıyoruz.</p>

  <p class="p11">Bu uğursuz inanç yüzünden meydana gelen fenalıkları saymak uzun sürer. Yalnız şunu söylemek yeter ki, bu inanç, bizim kendi kendimizi islâha kabiliyetimiz olmadığı zannını uyandırarak, nefsimize olan itimadımızı tükettiği gibi, aynı şekilde, başkalarının da bize karşı olan itimat ve hürmetini yok etmektedir.</p>

  <p class="p11">Bari bu acı ve elim tecrübelerden istikbal için bir ibret dersi alsak da, büsbütün iş işten geçmeden, bozukluğu mümkün olduğu kadar tamir etmek hususunda bize yardımı dokunsa.</p>

  <p class="p11">&nbsp;</p>
</body>
</html>
