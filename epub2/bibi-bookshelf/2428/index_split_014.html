<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:04:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_13"><b class="calibre5">93</b></h2>
<p class="calibre2">Relg içini çekerek, "Ben de yolculuğumuz bittiğine göre artık eve dönebilirim diye ummuştum," </p>
<p class="calibre2">dedi üzüntüyle. </p>
<p class="calibre2">Belgarath güldü. "Aslında yolculuk daha yeni başladı Relg. Daha gidecek çok yolumuz var." </p>
<p class="calibre2">Taiba bu söze hafif, sevimli bir gülümsemeyle karşılık verdi. </p>
<p class="calibre2">Garion   küçük   bir   elin   elini   tuttuğunu   hissetti   ve   eğilip   salona   yeni gelmiş   olan   Emanet'e   gülümsedi.   "Olur   mu   Pol   Teyze?"   dedi   sonra, </p>
<p class="calibre2">"Atla gezmeye gidebilir miyim?" </p>
<p class="calibre2">(</p>
<p class="calibre2">"Tabii canım," dedi Pol. "Ama dikkatli ol. Adara'ya gösteriş yapayım derken düşüp bir yerini kırmanı istemiyorum." </p>
<p class="calibre2">Emanet   Garion'un   elini   bırakıp   Relg'e   doğru   yürüdü.   Durnik'in  özenle   kurşunla   mühürlediği düğümler gene açılmıştı; oğlan Taş'ı çıkarıp Relg'e uzatarak, "Emanet?" dedi. </p>
<p class="calibre2">"Haydi alsana Relg," dedi Taiba şaşkın Ulgo'ya. "Dünyada kimse senin saflığını sorgulayamaz, değil mi?" </p>
<p class="calibre2">Relg geri çekilerek başını salladı. "Taş başka bir dinin kutsal emaneti," dedi sonra. "UL'a değil Aldur'a ait, o yüzden dokunmam doğru olmaz." </p>
<p class="calibre2">Taiba menekşe rengi gözlerini yobazın yüzünden ayırmadan, bilmiş bilmiş gülümsedi. </p>
<p class="calibre2">"Emanet," dedi Pol Teyze. "Buraya gel." </p>
<p class="calibre2">Çocuk itaatkâr bir tavırla yanına gitti. Pol keseyi alıp açtı ve "Koy içine," dedi. </p>
<p class="calibre2">Emanet içini çekerek Taş'ı keseye koydu. </p>
<p class="calibre2">"Nasıl   ikide   bir   açıyor   bunu   anlayamıyorum,"   dedi   Polgara   kendi  kendine,   kesenin   ağzını bağlarken. </p>
<p class="calibre2">Garion'la Adara Kale'den çıkıp batıdaki alçak tepelere doğru at sürdüler. Gökyüzü masmaviydi, güneşse çok parlak. Sabah serinliği olmasına rağmen, geçen hafta kadar soğuk değildi hava. Atlarının ayaklan altındaki otlar kahverengi ve cansızdı; kış göğünün altında  yeniden yeşerecekleri zamanı bekliyorlardı.   Bir   saat   kadar   konuşmadan   yan   yana   at   sürdüler.   Sonunda   bir   tepenin   rüzgârdan korunaklı  güney   yüzünde   durup   atlarından   indiler.   Yan   yana   oturup   millerce  uzanan   Algarya yaylasının tekdüze enginliğine bakmaya başladılar. </p>
<p class="calibre2">"Büyücülükle neler yapılabilir?" diye sordu Adara sonunda. </p>
<p class="calibre2">Garion omuzlarını silkti. "Yapana göre değişir. Bazıları çok güçlüdür, bazılanysa pek bir şey yapamaz." </p>
<p class="calibre2">"Sen..." Duraksadı. "Şu çalıya çiçek açtırabilir misin?" Acele acele   konuşmasından   asıl   sormak   istediğinin   bu   olmadığını   anlamıştı   Garion.   "Şu   anda   yani,   kış </p>
<p class="calibre2">ortasında." </p>
<p class="calibre2">Garion kuru, güdük çalıya baktı, sonra yapması gerekenleri zihninde sıraya koydu. "Açtırabilirim herhalde,"   diye   cevap   verdi   sonra.   "Ama   bunu   bu   mevsimde   yaparsam,   çalının   soğuğa   karşı savunması olmadığından ölür." </p>
<p class="calibre2">"Alt tarafı bir çalı Garion." </p>
<p class="calibre2">"Niye öldüreyim ki?" </p>
<p class="calibre2">Adara gözlerini kaçırarak, "Benim için bir şey yapar mısın Garion?" diye sordu. "Küçük bir şey olsa da olur. Şu anda bir şeylere inanmaya öyle ihtiyacım var ki." </p>
<p class="calibre2">"Deneyebilirim." Kızın birden nasıl böyle karamsar oluverdiğini anlayamamıştı. "Şöyle bir şeye ne dersin?" Kuru bir dal parçası alıp  dikkatle bakarak elinde çevirdi. Sonra etrafına kuru ot parçaları sararken bir yanda da tam olarak ne yapmak istediğine karar verdi. İradesini dala yönelttiğinde bunu birden yapmadı, o yüzden değişim yavaş oldu. Sefil görünüşlü dal parçası ile otlar gözünün önünde dönüşürken, Adara'nın gözleri fal taşı gibi açıldı. </p>
<p class="calibre2">Çok harika bir çiçek değildi belki. Uçuk lavanta rengiydi ve bariz şekilde yana yatıktı. Küçüktü, taç yaprakları da yerlerine çok sağlam tutturulmamıştı. Ama yazı hatırlatan çok tatlı bir kokusu vardı. </p>
<p class="calibre2">Garion çiçeği hiç ses çıkarmadan kuzinine uzatırken kendini çok garip hissetti. Bu kez çıkan ses, her zaman büyüyle bağlı olarak hissettiği o gürleme değil, tayı dirilttiği mağarada duyduğuna benzer bir çan   sesiydi,   iradesini   yoğunlaştırırken   ise   çevresinden   bir   şey   almamıştı.  Her  şey   kendi   içinden gelmişti ve bundan derin, tuhaf bir keyif duyuyordu. </p>
<p class="calibre2">"Çok güzel," dedi Adara küçük çiçeği hafifçe tutup kokusunu içine çekerek. Kestane rengi saçları yüzünü Garion'dan gizliyordu. Başını kaldırdığında Garion gözlerinin dolu dolu olduğunu gördü, "îşe yaradı galiba," dedi kız. "En azından bir süre için." </p>
<p class="calibre2">"Ne oldu Adara?" </p>
<p class="calibre2">Kız cevap vermek yerine kahverengi çayırlara dikti gözlerini. Sonra ansızın, "Ce'Nedra kim?" diye sordu. "Diğerlerinin ondan bahsettiğini duydum." </p>
<p class="calibre2">"Ce'Nedra mı? O bir Prenses. Tolnedra İmparatoru Ran Borune' ninkızı." </p>
<p class="calibre2">"Nasıl biri?" </p>
<p class="calibre2">94</p>
<p class="calibre2">BÜYÜLÜ ŞATO</p>
<p class="calibre2"/>
<p class="calibre2">1,1   !   II</p>
<p class="calibre2">"Çok ufak tefek. Zaten yarı  yarıya Orman Perisi. Kızıl saçlı, yeşil  gözlü, kotu huylu bir kız. </p>
<p class="calibre2">Şımarık veletin teki. Benden de pek hoşlanmıyor." </p>
<p class="calibre2">"Ama bunu değiştirebilirsin, değil mi?" Adara gözyaşlarını silerek güldü. </p>
<p class="calibre2">"Ne demek istediğini anlamadım." </p>
<p class="calibre2">"Yani yapman gereken tek şey..." Eliyle muğlak bir işaret yaptı. </p>
<p class="calibre2">"Ha." Ne kastettiğini anlamıştı "Hayır, başkalarının düşünce ve duygularıyla oynayamayız. Yani... </p>
<p class="calibre2">Tutulacak bir şey yoktur, anlıyor musun? Nereden başlayacağımı bile bilemem." </p>
<p class="calibre2">Adara bir sure ona baktıktan sonra başını ellerinin arasına gömerek ağlamaya başladı. </p>
<p class="calibre2">"Gene ne oldu?" dedi Garion panik halinde. </p>
<p class="calibre2">"Yok bir şey," dedi kız. "Önemli değil." </p>
<p class="calibre2">"Önemli. Neden ağlıyorsun?" </p>
<p class="calibre2">"Ben... Senin buyucu olduğunu ilk duyduğumda ummuştum ki... Sonra da bu çiçeği yaptığında... </p>
<p class="calibre2">Her şeyi yapabilirsin sanmıştım. Belki de benim için bir şey yapabilirsin sanmıştım." </p>
<p class="calibre2">"Ne istersen yaparım Adara. Biliyorsun bunu." </p>
<p class="calibre2">"Ama yapamazmışsın Garion. Kendin söyledin." </p>
<p class="calibre2">"Ne yapmamı isteyecektin?" </p>
<p class="calibre2">"Belki birinin bana âşık olmasını sağlayabilirsin sanmıştım. Ne saçma, değil mi?" </p>
<p class="calibre2">"Kimin?" </p>
<p class="calibre2">Kız yüzüne sessiz bir vakarla baktı; gözleri hâlâ yaşlarla doluydu "Artık ne önemi var7 Sen bir şey yapamıyorsun   bu   konuda.   Ben   de.  Zaten   saçma   bir   fikirmış  baştan   beri.   Haydi   bu   konuyu konuştuğumuzu unutalım." Ayağa kalktı. "Geri dönelim artık. Sandığım kadar güzel bir gün değilmiş. </p>
<p class="calibre2">Üşüdüm." </p>
<p class="calibre2">Atlarına binip Kale'nin devasa surlarına doğru sessizce yola koyuldular. Artık konuşmuyorlardı. </p>
<p class="calibre2">Adara konuşmak istemediğinden, Garion ise ne diyeceğini bilemediğinden. </p>
<p class="calibre2">Garion'un yarattığı  çiçek ise geride unutulmuştu. Daha önce hiç  varolmamış  olan çiçek, tepenin eğımiyle korunup kış güneşinde ısınarak sessiz, bitkisel bir hazla şişti ve meyva verdi. Kalbinde minik bir tohum kesesi açılarak sayısız tohumu etrafa saçtı. Tohumlar kış otlarının kökleri arasından donmuş </p>
<p class="calibre2">toprağa nüfuz ettiler ve baharı beklemeye başladılar. </p>
<p class="calibre2">SEKİZİNCİ BÖLÜM</p>
<p class="calibre2"/>
<p class="calibre2">U</p>
<p class="calibre2">LGO KIZLARININ beyaz tenleri, platin rengi saçları ve koca siyah gözleri vardı. Prenses Ce'Nedra onların arasında nilüfer bahçesindeki kırmızı gül gibi kalıyordu. Kızlar birdenbire hayatlarının merkezi oluveren bu ufak tefek, enerjik yabancının her hareketini, sakin bir hayretle izliyorlardı. O </p>
<p class="calibre2">bile yeterli bir tuhaflık olmasına rağmen, hayretlerinin tek nedeni saçlarının rengi değildi. Ulgolar ciddi tabiatlı, ölçülü bir halktı, pek az gülerler ya da duygularını belli ederlerdi. Ce'Nedra ise her zamanki gibi derisinin dışında yaşıyordu sanki. Onun minicik yüzündeki duygu ve ruh hali oynaşmalarını dilleri tutularak seyrediyordu kızlar. Onun anlattığı delice, zaman zaman da belden aşağı fıkralar karşısında kıpkırmızı kesilerek kıkırdaşıyorlardı. Hepsinin dert ortağı olmuştu İçlerinden yakın arkadaş olduğu en az bir düzinesi, kalbini küçük prensese bir ara açmıştı mutlaka. </p>
<p class="calibre2">Kötü günler de vardı tabii; Ce'Nedra'nın keyfinin olmadığı, sabırsız, inatçı olduğu günler, yumuşak başlı Ulgo kızlarını sebepsiz hezeyanları yüzünden ağlaya ağlaya yanından kaçırdığı zamanlar vardı. </p>
<p class="calibre2">Kızlar bu tür fırtınalardan sonra bir daha yanına yaklaşmamaya yemin billah ettiklerinde, onu hiçbir şey olmamış gibi gülüp oynarken bulabiliyorlardı. </p>
<p class="calibre2">Prenses için zor bir zamandı. UL'un, diğerleri Rak Cthol'e giderken onun mağaralarda kalması emrine hiç tereddüt etmeden boyun  eğmesinin sonuçlarını tam olarak anlamamıştı başta. Ce'Nedra hayatı boyunca olayların merkezinde yaşamıştı; şimdi ise geri plana itilmiş, hiçbir şey yapmadan sıkıcı   saatlerin   geçmesini   bekliyordu.   Duygusal  yapısı   beklemeye   müsait   değildi,   arkadaşlarını ürkmüş güvercinler gibi kaçıştıran duygusal patlamaları da bu zorunlu eylemsizliğin sonucuydu. </p>
<p class="calibre2">96</p>
<p class="calibre2">BÜYÜLÜ ŞATO</p>
<p class="calibre2">ALGARYA</p>
<p class="calibre2">97</p>
<p class="calibre2"/>
<p class="calibre2">*Ruh halindeki ani değişiklikler, zavallı Gorim'e de oldukça zor anlar yaşatıyordu. Naif, yaşlı kutsal kişi, asırlardır sessiz bir tefekkür halinde yaşayıp gitmişti. Ce'Nedra ise bu sükûnetin ortasına bir kuyruklu   yıldız   gibi   düşüvermişti.   Zaman   zaman   tahammül   sınırlan   zorlansa  da,   adamcağız   bu huysuzluk anlarına, ağlama krizlerine, beklenmedik  patlamalara katlanıyordu, tıpkı aniden boynuna sarılıp yüzünü öpücüklere boğduğu ani aşırı sevgi gösterilerine katlandığı gibi. </p>
<p class="calibre2">Ce'Nedra keyifli olduğu günlerde arkadaşlarını Gorim'in adasının  kıyısındaki sütunların arasına topluyordu; muhabbet ediyor, gülüşüyor ve onun icat ettiği küçük oyunları oynuyorlardı. Loş ve sessiz mağara,   genç   kız   kahkahalarıyla   çınlıyordu   böyle   zamanlarda.   Düşünceli   olduğu   zamanlarda   ise, Gorim'le beraber kısa yürüyüşlere çıkıp, terk edilmiş Prolgu kentinin altındaki bu mağara ve tüneller kompleksinin ihtişamını seyrediyordu. Anlamayan biri için, prensesin kendi duygusal oyunlarına çok dalıp   çevresindeki   hiçbir   şeyin   farkında   olmadığı  söylenebilirdi;   ancak   durum   böyle   değildi. </p>
<p class="calibre2">Karmaşık, küçük zihni, bir sinir krizinin ortalık yerinde bile gözlemleme, çözümleme ve sorgulama yeteneğini   kaybetmiyordu.   Gorim   prensesin   zihnini   hem   çabuk   hem   de   öğrendiğini   bir   daha unutmayan cinsten olduğunu hayretle gördü. Ona halkının öykülerini anlattığında ise sık sık sorular soruyor, öykünün ardındaki anlamı araştırıyordu daima. </p>
<p class="calibre2">Bu   konuşmalar   sırasında   prenses   bir   sürü   şey   keşfetti.   Ulgo   yaşamının   merkezinde   dinin bulunduğunu, bütün öykülerin kıssadan hissesinin, UL'un iradesine kayıtsız şartsız boyun eğme görevi olduğunu öğrendi. Bir Tolnedralı bu durumda sızlanır, hatta tannsıyla pazarlığa bile kalkışırdı. Nedra bu tür pazarlıklara alışıktı, karşılıklı teklif ve artırmalara girme oyununu ise, halkı kadar çok severdi. </p>
<p class="calibre2">Ulgo zihni ise bu tür bir laubaliliği anlayamıyordu. "Biz bir hiçtik," diyordu Gorim. "Hiçten de az. </p>
<p class="calibre2">Yerimiz, yurdumuz ve tanrımız yoktu. UL bizim tanrımız olmayı kabul edene kadar dünyada evsiz dolaştık. Bazı yobazlar, bir tek Ulgo bile tanrımızı kızdınrsa onun bizi terk edeceğine inanır. UL'un aklından   geçenleri   bilmek   gibi   bir   iddiam   yok   tabii,  ama   onun   bu   kadar   mantıksız   olacağını sanmıyorum. Ama gene de, en başta bizim tanrımız olmaya gönüllü değildi; o yüzden en iyisi onu kızdırmamak." </p>
<p class="calibre2">"O   <i class="calibre3">sizi  </i> seviyor,"   dedi   Ce'Nedra   hemen.   "Bize   göründüğü   gün   bunu   herkes   anlayabilirdi yüzünden." </p>
<p class="calibre2">Gorim pek inanmış gibi görünmüyordu. "Umarım onu çok hayal kırıklığına uğratmamışımdır." </p>
<p class="calibre2">"Saçmalamayın," dedi prenses uçarı bir tavırla. "Tabii ki sizi seviyor. Dünyadaki herkes sever sizi." Sonra sözünü ispatlamak ister gibi uzanıp adamcağızı soluk yanağından öptü. </p>
<p class="calibre2">Gorim gülümseyerek, "Sevgili yavrum," dedi, "yüreğin o kadar açık ki, hemen senin sevdiklerini herkesin de seveceğini düşünüyorsun. Maalesef işler hep böyle yürümüyor. Mağaralarımızda benden pek hoşlanmayan bir sürü insan var." </p>
<p class="calibre2">"Laf," dedi Ce'Nedra. "Biriyle tartışmanız onu sevmediğiniz anlamına gelmez. Ben babamı çok severim ama durmadan kavga ederiz. Kavga etmek hoşumuza gider." Ce'Nedra Gorim'le konuşurken </p>
<p class="calibre2">"Saçmalama" ya da "Laf gibi sözler kullanmasında bir tehlike olmadığını  biliyordu. Adamcağızı o kadar etkisi altına almıştı ki, ne istese diyebilirdi artık. </p>
<p class="calibre2">Çevresindekileri buna inandırmak güç olabilirdi belki, ama Ce'Nedra'nın davranışlarında hafiften hafife ama belirgin bazı değişiklikler oluyordu. Bu ciddi, ölçülü insanlara hâlâ aklına geleni yapan biri gibi görünüyordu, ama artık bir şey yapmadan ya da söylemeden önce kısa da olsa bir an düşünür olmuştu. Mağaralarda kendini birkaç  kere mahcup duruma düşürmüştü ve Ce'Nedra'nın kesinlikle tahammül edemeyeceği bir şey varsa, o da mahcup düşmekti. Yavaş yavaş, belli etmeden az da olsa kendini kontrol etmenin değerini öğreniyor, hatta bazen bir hanımefendi gibi bile görünebiliyordu. </p>
<p class="calibre2">Bu   arada   Garion   meselesini   düşünecek   zamanı  da   olmuştu.   Onun  yokluğu   bu   uzun   haftalar boyunca özellikle ve açıklanamaz bir biçimde acı verici olmuştu Ce'Nedra için. Bir şeyini, çok değerli bir şeyini kaybetmiş gibiydi ve bu kayıp yerinde sızlayan bir boşluk hissi bırakmıştı. Duyguları her zaman o kadar karmaşıktı ki, onlarla asla tam olarak yuzleşmiyordu. Zaten çoğu zaman bu duygular o kadar   hızlı  değişirdi   ki,   birini   anlayamadan   yerine   bir   başkası   gelmiş   olurdu.  Ama   bu   eksiklik duygusu o kadar uzun bir süredir varlığını koruyordu ki, sonunda onunla yüzleşmek zorunda kalmıştı. </p>
<p class="calibre2">Aşk olamazdı bu. imkânsızdı. Köylü bir bulaşıkçıya âşık olmak, çok hoş biri olmasına rağmen, söz konusu olamazdı. O bir imparatorluk Prensesiydi, görevleri de apaçıktı. Eğer içinde duygularının arkadaşlıktan bir adım öteye geçtiğine dair en küçük bir şüphe olsaydı, Garion'la tüm ilişkisini hemen kesmek   zorunda   hissederdi   kendini.  Ce'Nedra   Garion'la   ilişkisini   kesip   onu   bir   daha   görmemek istemiyor-f</p>
<p class="calibre2">98</p>
<p class="calibre2">BÜYÜLÜ ŞATO</p>
<p class="calibre2">du   ama.   Böyle   bir  şeyi   düşünmek   bile   gözlerinin   dolup   dudaklarının  titremeye   başlamasına yolaçıyordu. O yüzden hissettiği şey aşk değildi - olamazdı. Bunu bir kere karara bağlayınca kendini daha rahat hissetmeye başladı. Bu ihtimal onu dertlendirmişti, ama şimdi durumun böyle olmadığını mantık yoluyla kesinlikle ispatladığında rahatlamıştı. Mantığın sizi desteklemesi çok rahatlatıcı bir histi. </p>
<p class="calibre2">Geriye   bir   tek   dostlarını  beklemek   kalıyordu   -  o   sonsuz,  dayanıl-mız   bekleyiş.  Neredeydiler? </p>
<p class="calibre2"/>
<p class="calibre2">Nerede kalmışlardı? Bu kadar uzun sürecek ne yapıyorlardı? Bekleyiş uzadıkça, yeni edindiği kendini kontrol etme yeteneği daha sık terk eder oluyordu onu. Beyaz tenli arkadaşları da o ani patlamaları haber veren küçük işaretleri kaygıyla kolluyorlardı sürekli. </p>
<p class="calibre2">En nihayet Gorim ona dostlarının dönmekte olduğu haberini almış olduğunu söyleyince, küçük prenses heyecandan havalara uçtu. Uzun ve ayrıntılı hazırlıklar yaptı. Onları usulüne uygun bir şekilde karşılayacaktı  tabii.   Küçük   kız   taşkınlıklarına   gerek   yoktu.   Mazbut,   ölçülü,  bir   imparatorluk Prensesine yakışır ve yetişkince olmayıdı karşılaması. Tabii görünüşü de. </p>
<p class="calibre2">En uygun tuvaleti seçene kadar saatlerce düşündü, sonunda yerlere kadar uzanan parlak beyaz bir Ulgo elbisesinde karar kıldı. Ancak  Ulgo elbiseleri de Ce'Nedra'nın zevkine göre biraz fazla sade kalıyordu.   Ölçülü   olmalıydı,   ama   o   kadar   da   değil.   Düşünüp   taşınarak   elbisenin   kollarını   söktü, yakasında değişiklikler yaptı. Göğüs ve belde ince bir altın iplikle çapraz bağlar yaparak bu bölgeleri biraz vurguladı. Sonra çabalarının sonucunu eleştirel bir gözle değerlendirdi. Beğendi. </p>
<p class="calibre2">Sonra   saç   sorunu   çıktı   ortaya.   Her   zamanki   serbest,   dağınık   stili  olamazdı.   Başının   üstünde yumuşak bukleler halinde toplanmalı, sonra bir omuzundan aşağı  bırakılarak göğsünün beyazlığına yeni bir renk katmalıydı. Kollan havada durmaktan ağrımaya başlayana kadar çalıştı. Bittikten sonra aynada elbisenin, saçının ve duruşundaki soylu ifadenin toplam etkisini inceledi. Fena değil, diyerek kutladı kendisini. Garion onu görünce ağzı açık kalacaktı. Küçük prenses pek mutluydu. </p>
<p class="calibre2">Kavuşma günü geldiğinde, bir gece önce hiç uyuyamamış olan  Ce'Nedra Gorim'le birlikte artık iyice alışmış olduğu çalışma odasında oturuyordu. Gorim elindeki uzun parşömeni, alttan boşaltıp üstten  toplayarak   okumaktaydı.   O   okurken   de   Prenses   huzursuz   huzursuz  kıpırdanıyor,   bir   saç buklesini çiğneyip duruyordu. </p>
<p class="calibre2"/>
<p class="calibre2">99</p>
<p class="calibre2">ALGARYA</p>
<p class="calibre2">"Bugün huzursuz gibisin çocuğum," dedi Gorim. </p>
<p class="calibre2">"Onu... Yani onları uzun süredir görmedim de..." dedi Ce'Nedra aceleyle. "Nasıl görünüyorum, iyi mi?" Bu soruyu sabahtan beri yedi-sekiz kere sormuştu. </p>
<p class="calibre2">"Çok güzelsin çocuğum," diye güvence verdi Gorim. </p>
<p class="calibre2">Ce'Nedra gülümsedi. </p>
<p class="calibre2">Bir  hizmetkâr   Gorim'in  odasına  girerek, "Misafirleriniz  geldiler Kutsal Kişi,"  dedi  saygılı bir reveransla. </p>
<p class="calibre2">Ce'Nedra'nın kalbi gümbür gümbür atmaya başladı. </p>
<p class="calibre2">"Gidip onları karşılayalım mı çocuğum?" dedi Gorim parşömenini bırakıp ayağa kalkarak. </p>
<p class="calibre2">Ce'Nedra kendisini sandalyeden fırlayıp dışarı koşmaktan zorlukla alıkoydu. Kendini demir bir pençeyle kontrol altına alıp, sakin bir şekilde Gorim'in yanında yürümeye başladı. Bu arada da kendi kendine tekrarlayıp duruyordu: "Haysiyet; Ölçü; imparatorluk Prensesesi-ne yakışır şekilde." </p>
<p class="calibre2">Dostları Gorim'in mağarasına girdiklerinde, yol yorgunu ve kir-pas içindeydiler; ayrıca yanlarında tanımadığı kişiler de vardı. Ama onun gözleri bir tek yüzü arıyordu. </p>
<p class="calibre2">Garion hatırladığından daha yaşlı görünüyordu. Zaten hep ciddi olan yüzünde, eskiden görmediği bir ağırlık vardı şimdi. Yolda başına bir şeyler gelmişti demek ki - önemli şeyler. Küçük prenses onun hayatındaki bu önemli olayları kaçırmış olmanın ezikliğini hissetti bir an. </p>
<p class="calibre2">Sonra içi buz kesti birden. Yanındaki o fasulye sırığı gibi kız da kimdi. Ayrıca Garion bu ineğe neden o kadar sevecen davranıyordu?  Ce'Nedra gölcüğün sakin sulan üstünden bu sadakatsiz genç adama dişlerini sıkarak baktı. Biliyordu bunun olacağını! Onu bir an için gözünden uzak tuttuğunda, gördüğü ilk kızın kollanna atılacaktı tabii.  <i class="calibre3">Ne cesaretle! Ne cesaretle! </i></p>
<p class="calibre2">Gölün öte yakasındaki grup köprüden geçip yakına geldikçe,  Ce'Nedra'nın içi burkuldu iyice. </p>
<p class="calibre2">Uzun boylu kız çok güzeldi. Koyu renk saçlan ve yüz hatları mükemmeldi. Ce'Nedra çaresizlik içinde bir   kusur   aramaya   başladı.   Kızın   yürüyüşü   bile   kusursuzdu!   Öyle  bir   zarafetle   ilerliyordu   ki, Ce'Nedra'nın gözleri çaresizlikten yaşardı. </p>
<p class="calibre2">Acı  içindeki   prenses,   selamlaşmalan   ve   tanıştırmalan   duymadı   bile.   Algar   kralına   ve   güzel kraliçesine kibarca reverans yaptı; Leydi Polgara'nm tanıştırdığı dolgun vücutlu güzel kadına -adı Taiba'ydı-</p>
<p class="calibre2">ALGARYA</p>
<p class="calibre2">101</p>
<p class="calibre2">BÜYÜLÜ ŞATO</p>
<p class="calibre2">100</p>
<p class="calibre2"/>
<p class="calibre2"/>
<p class="calibre2">kibarca selam verdi. Korktuğu an geliyordu ve bunu önlemenin imkânı da yoktu. </p>
<p class="calibre2">"Bu   da   Adara,"   dedi   Leydi   Polgara,   Garion'un   yanındaki  güzel  yaratığı  göstererek.   Ce'Nedra ağlamak istiyordu. Haksızlıktı bu. Kızın adı bile çok güzeldi. Çirkin bir adı olamaz mıydı yani? </p>
<p class="calibre2">"Adara,"   dedi   Leydi   Polgara,   gözlerini   Ce'Nedra'nın   yüzünden  ayırmadan.   "Bu   imparatorluk Prensesi, Asaletmeap Ce'Nedra." </p>
<p class="calibre2">Adara Ce'Nedra'nın kalbine bıçak gibi saplanan bir zarafetle reverans yaparak, "Asaletmeaplarıyla tanışmayı çok istiyordum," dedi. Sesi müzik gibiydi. </p>
<p class="calibre2">"Memnun oldum tabii," dedi Ce'Nedra yukarıdan bir tavırla. Vücudunun her zerresi bu nefret edilesi  rakibeye  saldırmak istese  de, vakur ve sessiz duruşunu  bozmadı. Herhangi  bir tepki, yüz ifadesindeki en ufak bir hoşnutsuzluk bile, Adara'nın zaferini kesinleştirirdi. Ce'Nedra kesin yenilgiyi kabullenemeyecek   kadar   prensesti   -   kadındı.   Sanki   işkence   görüyormuş   kadar   gerçek   bir   acı çekmesine rağmen, takınabildiği en haşmetli Prenses Hazretleri edasıyla dimdik durdu. İçinden bütün unvanlarını   tekrarlayarak,   kim   olduğunu   kendine   hatırlatmaya,   gücünü   toplamaya   çalışıyordu. </p>
<p class="calibre2">İmparatorluk Prensesi ağlamaz. Ran Borune'nin kızı sızlanmaz. Tolnedra'nın çiçeği salak bir bulaşıkçı oğlan başkasına âşık oldu diye asla acı çekmez. </p>
<p class="calibre2">"Özür dilerim Leydi Polgara," dedi sonunda, titreyen elini alnına götürerek. "Ama bir anda şiddetli bir başağrısı saplandı. İzninizle." Cevap beklemeden dönüp Gorim'in evine doğru yürümeye başladı. </p>
<p class="calibre2">Tam Garion'un yanından geçerken bir an duraklayarak "Umarım çok mutlu olursun," dedi. </p>
<p class="calibre2">Garion hiç anlamadan bakıyordu. </p>
<p class="calibre2">Artık bu kadarı da olmazdı. Duygularını Adara'dan gizlemesi kesinlikle şarttı, ama bu Garion'du ve ne hissettiğini ona bildirmeliydi. "Senden tiksiniyorum Garion," diye fısıldadı şiddetle. "Bir daha yü-</p>
<p class="calibre2">zünü görmek bile istemiyorum." </p>
<p class="calibre2">Garion gözlerini kırpıştırdı. </p>
<p class="calibre2">"Senden   ne   kadar   iğrendiğimi   tahmin   bile   edemezsin."   Sonra   gene   dimdik,   başını   eğmeden Gorim'in evine doğru yürümesine devam etti. </p>
<p class="calibre2">İçeri girer girmez odasına koşup kendini yatağa attı ve kırık bir kalple ağlamaya başladı. </p>
<p class="calibre2">Kapıda hafif bir ayak sesi duydu; Leydi Polgara yanındaydı. "Pekâlâ Ce'Nedra," diyordu Polgara, </p>
<p class="calibre2">"ne oluyor bakalım?" Yatağın kena-</p>
<p class="calibre2">rına oturup elini ağlayan küçük prensesin omuzuna koymuştu. </p>
<p class="calibre2">"Ah Leydi Polgara," diye sızlandı Ce'Nedra kollarına atılarak. "O-onu ka-kaybettim. O-o kıza âşık." </p>
<p class="calibre2">"O da kim canım?" diye sordu Polgara sükûnetle. </p>
<p class="calibre2">"Garion. Adara'ya âşık, benimse yaşadığımın bile farkında değil." </p>
<p class="calibre2">"Sen şaşkın ördeğin tekisin Ce'Nedra," dedi Polgara yumuşak bir sesle. </p>
<p class="calibre2">"Ama onu seviyor, değil mi?" diye sordu Ce'Nedra. </p>
<p class="calibre2">"Tabii seviyor canım." </p>
<p class="calibre2">"Biliyordum," diye hıçkırmaya başladı Ce'Nedra yeniden. </p>
<p class="calibre2">"Sevmesi çok normal," dedi Polgara. "Ne de olsa kuzini." </p>
<p class="calibre2">"Kuzini mi?" yüzü gözyaşlanndan sırılsıklam olan Ce'Nedra ansızın doğruluverdi. </p>
<p class="calibre2">"Teyzesinin kızı," dedi Polgara. "Garion'un annesinin Algar olduğunu biliyordun, değil mi?" </p>
<p class="calibre2">Ce'Nedra ses çıkarmadan başını hayır anlamında salladı. </p>
<p class="calibre2">"Yani mesele bu mu şimdi?" </p>
<p class="calibre2">Ce'Nedra başıyla onayladı. Ağlaması kesilivermişti. </p>
<p class="calibre2">Leydi Polgara elbisesinin yeninden bir mendil çıkarıp küçük kıza uzatarak, "Burnunu sil canım," </p>
<p class="calibre2">dedi. "Burnunu çekmek sana hiç yakışmıyor." </p>
<p class="calibre2">Ce'Nedra sümkürdü. </p>
<p class="calibre2">"Sonunda   kabul   ettin   demek,"   dedi   Polgara.   "Ben   de   daha   ne   kadar   erteleyeceğini   merak ediyordum." </p>
<p class="calibre2">"Neyi kabul ettim?" </p>
<p class="calibre2">Polgara   dik   dik   yüzüne   bakınca,   Ce'Nedra   kızararak   başını   önüne  eğdi.   "Bu   daha   iyi,"   dedi Polgara. "Benden bir şeyler gizlemeye çalışma Ce'Nedra. Hem faydası yok, hem de işleri senin için daha zorlaştırıyor." </p>
<p class="calibre2">Ce'Nedra   itiraf   ediverdiği  şeyin   sonuçlarını  fark   edince   gözleri  fal-taşı  gibi  açıldı.   "Mümkün değil," dedi müthiş bir dehşetle. "Olamaz." </p>
<p class="calibre2">"Babamın pek sevdiği deyişle, hemen hemen her şey mümkündür," dedi Polgara. </p>
<p class="calibre2">"Ne yapacağım şimdi?" </p>
<p class="calibre2">"Önce gidip yüzünü yıka," dedi Polgara. "Bazı kızlar kendilerini  çirkinleştirmeden ağlayabilir, ama senin rengin müsait değil buna. Korkunç bir haldesin. Sana tavsiyem, mümkün olduğunca halkın önünde ağlama." </p>
<p class="calibre2">ALGARYA</p>
<p class="calibre2">103</p>
<p class="calibre2">102</p>
<p class="calibre2">BÜYÜLÜ ŞATO</p>
<p class="calibre2"/>
<p class="calibre2">"Onu kastetmedim," dedi Ce'Nedra. "Garion'u ne yapacağım?" </p>
<p class="calibre2">"Bir şey yapman gerektiğini sanmıyorum canım. Zamanla işler kendi kendine düzelecektir." </p>
<p class="calibre2">"Ama ben bir prensesim, o ise - yani sadece Garion. Böyle şeylere izin verilmez ki." </p>
<p class="calibre2">"Her şey yoluna girer," dedi Leydi Polgara. "Güven bana Ce'Nedra. Çok uzun bir süredir bu gibi şeyleri ayarlamakla uğraşıyorum. Şimdi gidip yüzünü yıka." </p>
<p class="calibre2">"Kendimi rezil ettim, değil mi?" diye sordu Ce'Nedra. </p>
<p class="calibre2">"Halledilemeyecek kadar kötü bir durum yok," dedi Polgara soğukkanlılıkla. "Dostlarını uzun bir aradan sonra yeniden görmenin heyecanına verip geçiştirebiliriz. Bizi gördüğüne sevindin, değil mi?" </p>
<p class="calibre2">"Ah, Leydi Polgara," diyerek ona sanldı Ce'Nedra. Aynı anda hem gülüyor, hem ağlıyordu. </p>
<p class="calibre2">Ce'Nedra'nın ağlama krizinin yolaçtığı hasar giderildikten sonra, Gorim'in çalışma odasında oturan diğerlerinin yanına gittiler. </p>
<p class="calibre2">"lyileştin mi çocuğum?" diye sordu Gorim; sevgi dolu ihtiyar yüzünde kaygı okunuyordu. </p>
<p class="calibre2">"Sinirleri   bozulmuş   o   kadar   Kutsal   Kişi,"   dedi   Leydi   Polgara.  "Fark   etmişsinizdir   herhalde, prensesimiz biraz gergindir." </p>
<p class="calibre2">"Öyle kaçtığım için kusura bakmayın," dedi Ce'Nedra Adara'ya. "Aptallık ettim." </p>
<p class="calibre2">"Asaletmeap hiç aptal olabilir mi?" dedi Adara. </p>
<p class="calibre2">Ce'Nedra   çenesini   kaldırarak,   "Tabii   ki   olabilirim,"   dedi.   "Benim   de   herkes   kadar   kendimi kamuouyu önünde küçük düşürmeye hakkım var." </p>
<p class="calibre2">Adara güldü ve sorun çözülmüş oldu. </p>
<p class="calibre2">Ama   hâlâ   çözülmeyen   bir   sorun   daha   vardı  tabii.   Ce'Nedra   Gari-on'dan   sonsuza   kadar  nefret ettiğini beyan ettiğinde biraz ileri gitmiş olduğunu fark etti. Delikanlının yüzünde hâlâ şaşkın, hatta biraz   yaralanmış  bir  ifade  vardı.  Ce'Nedra   onu  üzmüş   olduğunu  unutmaya   karar  verdi.  Gorim'in adasının kıyısındaki olay yüzünden kendisi acı çekmişti, Garion'un da biraz -çok değilse de biraz- acı çekmesi adil bir durum olurdu. Bunu haketmişti doğrusu. Ona kederlenmesi için bir süre tanıdı -en azından kederleneceğini umuyordu- sonra o düşmanca sözler hiç ağzından çıkmamış gibi sıcak, hatta sevecen davranmaya başladı. Garion'un kafası daha da karışmış gibiydi; ama o zaman  da en baştan çıkarıcı gülümsemesini tam gücüyle delikanlıya yöneltti</p>
<p class="calibre2">ve müthiş etkisini görerek kendini bir daha kutladı. Sonra da onunla bir daha ilgilenmedi. </p>
<p class="calibre2">Belgarath   ve   Leydi   Polgara   Rak   Cthol   maceralarını   anlatırlarken,  prenses   mazbut   bir   tavırla Adara'nın yanında oturup yan dinleyerek son bir saatte olup bitenleri düşünüyordu. Ansızın birinin kendisine baktığını hissederek başını kaldırdı. Leydi Polgara'nın Emanet dediği küçük sarışın oğlan, minik yüzünde ciddi bir ifadeyle onu seyrediyordu. Çocuğun gözlerinde bir gariplik vardı. Ce'Nedra birdenbire oğlanın doğruca kalbine baktığından emin oldu. O zaman çocuk gülümsedi; Ce'Nedra bu gülümseme karşısında sebebini bilmediği müthiş bir keyif hissiyle dolup taştı. Emanet gülümseyerek ona yaklaştı, sonra minik elini belindeki bir keseye daldırdı. Yuvarlak, gri bir taş çıkarıp ona uzatarak </p>
<p class="calibre2">"Emanet?" dedi. Ce'Nedra bir an için taşın derinliklerinde mavi bir pırıltı görür gibi oldu. </p>
<p class="calibre2">"Dokunma ona Ce'Nedra," dedi Leydi Polgara, elinin tam taşa uzanırken donup kalmasına neden olan bir ses tonuyla. </p>
<p class="calibre2">"Durnik," diye seslendi Leydi Polgara hafif sitemli bir sesle. </p>
<p class="calibre2">"Pol Hanım," dedi Durnik çaresiz bir tavırla. "Ne yapacağımı bilemiyorum. Nasıl mühürlersem mühürleyeyim, bir yolunu bulup açıyor." </p>
<p class="calibre2">"Söyle kaldırsın şunu," dedi Pol bıkkın bir halde. </p>
<p class="calibre2">Durnik oğlanın yanına gidip diz çöktü ve hiç ses çıkarmadan keseyi açtı. Oğlan taşı kesenin içine attı,  Durnik   de  iplerini mümkün  olduğunca  gererek   ağzını sıkıca   bağladı.  Bu  iş  bittiğinde   oğlan sevgiyle  demircinin boynuna  sanldı. Durnik biraz utanarak çocuğu elinden tutup götürüyordu ki, Emanet   elini   kurtanp   bu   sefer   de   Ce'Nedra'nın   kucağına   atladı.   Büyük   bir   ciddiyetle   prensesi yanağından öptü, kollarının arasına kıvnlıp derhal uykuya daldı. </p>
<p class="calibre2">Ce'Nedra'nın içinde daha önce hiç tanımadığı duygular kıpırdaştı. Sebebini bilmiyordu ama, şu anda hayatı boyunca hiç olmadığı kadar mutluydu. Çocuğu bağnna basıp yanağını sansın buklelerine bastırdı, içinden oğlanı sallayıp ninni söylemek geliyordu. </p>
<p class="calibre2">"Acele etmemiz gerek," diyordu Belgarath Gorim'e. "Relg'in yardımıyla bile Sendarya sınırına varmamız bir haftamızı alır. Sonra bütün ülkeyi boydan boya geçeceğiz.Yılın bu vakti Sendarya'da kar çok hızlı birikir. Daha da beteri, Rüzgârlar Denizi'nde fırtına mevsimi; Sendarya'dan Riva'ya açık denizde çok yolumuz var. </p>
<p class="calibre2">"Riva" kelimesi Ce'Nedra'yı dalmış olduğu hayallerden uyandırdı. </p>
<p class="calibre2">r</p>
<p class="calibre2">BÜYÜLÜ ŞATO</p>
<p class="calibre2">ALGARYA</p>
<p class="calibre2">104</p>
<p class="calibre2">105</p>
<p class="calibre2">Jeebers'le birlikte Tol Honeth'deki imparatorluk Sarayı'ndan kaçtıklarından beri, kafasında hep aynı düşünce ön plandaydı. Riva'ya   <i class="calibre3">gitmeyecekti. </i> Bir ara bu konuda taviz vermiş gibi göründüyse de, aslında   bu  bir   oyundan   ibaretti.   Ama  şu   anda   tavrını   açıkça   ortaya   koymalıydı.  Vo   Mimbre Anlaşması'nın   kurallarına   uymaya   neden   bu   kadar   kesinlikle   karşı  olduğunu   tam   olarak hatırlamıyordu. Arada o kadar çok şey olmuştu ki, aynı insan değildi artık. Ama kim olursa olsun, bir şey kesindi. Riva'ya  <i class="calibre3">gitmeyecekti. </i> Bu bir ilke meselesiydi. </p>
<p class="calibre2">"Sendarya'ya vardığımızda bir imparatorluk garnizonuna ulaşabilirim sanıyorum," dedi sanki bu mesele çoktan halledilmiş gibi, sıradan bir şey söylercesine. </p>
<p class="calibre2">"Niye böyle bir şey yapacaksın canım?" diye sordu Leydi Polgara. </p>
<p class="calibre2">"Daha önce de söylediğim gibi, Riva'ya gitmiyorum," diye cevap verdi Ce'Nedra. "Lejyonerler Tol Honeth'e dönmeme yardımcı olurlar." </p>
<p class="calibre2">"Belki de babanı ziyaret etmen iyi olur," dedi Polgara sükûnetle. </p>
<p class="calibre2">"Gitmeme izin verek misiniz yani?" </p>
<p class="calibre2">"Öyle bir şey söylemedim. Bahar sonu ya da yaz başında Riva'dan Tol Honeth'e giden bir gemi bulabiliriz. Riva ile imparatorluk arasında epey ticaret yapılıyor." </p>
<p class="calibre2">"Beni iyice anladığınızı sanmıyorum Leydi Polgara. Her ne olursa olsun Riva'ya gitmeyeceğimi söyledim." </p>
<p class="calibre2">"Duydum Ce'Nedra. Ama yanılıyorsun. Riva'ya  <i class="calibre3">gidiyorsun. </i> Orada bir randevun var, unuttun mu?" </p>
<p class="calibre2"> <i class="calibre3">"Gitmeyeceğ</i> im!" Ce'Nedra'nın sesi bir-iki oktav tizleşti. </p>
<p class="calibre2">"Gideceksin." Polgara'nın sesi sakindi, ama çelik gibi bir kararlılık vardı bu sözlerde. </p>
<p class="calibre2">"Kesinlikle   reddediyorum,"   dedi   prenses.   Daha   da   devam   edecekti,   ama   minik   bir   parmak dudaklarını  okşadı.  Kollarında   uyuyan  çocuk   elini  uzatıp   ağzına   dokunmuştu.  Huylanarak   başını çekti. "Daha önce de söyledim, bu saçmalığa boyun eğmeyi..." Çocuk tekrar dudaklarına dokundu. </p>
<p class="calibre2">Ona bakan gözleri uykuluydu, ama bakışı sakin ve güven vericiydi. Ce'Nedra ne diyeceğini unuttu. </p>
<p class="calibre2">"Rüzgârlar Ada-sı'na gitmiyorum," dedi sonunda. "O kadar." Hiç de olması gerektiği kadar kesin çıkmamıştı sesi. </p>
<p class="calibre2">"Bu tartışmayı daha önce birkaç kere yapmıştık galiba," dedi Polgara. </p>
<p class="calibre2">"Buna hakkınız yok..." Ce'Nedra'nın kafası yeniden karıştı ve sözlerini unuttu. Çocuğun gözleri o kadar maviydi ki... Bakışlarını bu  gözlerden ayıramıyor, o müthiş </p>
<p class="calibre2">rengin içine dalıyordu sanki. Başını salladı. Bir tartışmanın ucunu kaçırmak hiç başına gelmiş bir şey değildi daha önce. Kafasını toplamaya çalıştı. "Herkesin önünde aşağılanmayı reddediyorum," dedi. </p>
<p class="calibre2">"Riva Kralının Taht Salonunda, Alorn-lar benimle dalga geçerken dilenci gibi beklemeyeceğim." Bu daha  iyiydi.   Kafa   karışıklığı   geçiyordu   sanki.   Elinde   olmadan   çocuğa   baktı   ve   her   şey   gene karmakarışık oldu. "Giyecek doğru dürüst bir elbisem bile yok," diye sızlandı sonra. Niye demişti ki bunu şimdi? </p>
<p class="calibre2">Polgara   bir  şey   söylemeden,   bilge   gözlerle   prensesin   bocalamasını  seyrediyordu.   Ce'Nedra söylenmeye   devam   etti,   ama   itirazları  giderek   daha   da   anlamsızlaşıyordu.   Tartışması   sürerken, Riva'ya gitmemesi için gerçek bir neden olmadığını fark etti. itirazları saçma, hatta çocukçaydı. Niye bu kadar büyütüyordu ki? Kucağındaki oğlan ona  bakarak cesaret veren bir  şekilde gülümsedi ve Ce'Nedra da elinde olmadan ona gülümseyerek son savunmalarını da bıraktı. Son bir deneme yaptı: </p>
<p class="calibre2">"Saçma bir formalite zaten  bu Leydi Polgara. Beni Riva Kralının Taht Salonunda bekleyen kimse olmayacak ki. Hiç olmadı. Riva soyu yok artık." Gözlerini zorla çocuğun yüzünden ayırdı. "Gitmem şart mı?" </p>
<p class="calibre2">Leydi Polgara başıyla onayladı. </p>
<p class="calibre2">Ce'Nedra   içini   çekti.   Bütün   bu   pazarlığın   ne   gereği   vardı   ki?   Basit  bir   yolculuğu   bu   kadar büyütecek ne vardı? Bir tehlikesi yoktu. Eğer insanları sevindirecekse inatçılığa gerek yoktu doğrusu. </p>
<p class="calibre2">"Pekâlâ, pekâlâ," dedi sonunda. "Herkes için bu kadar önemliyse Riva'ya gidebilirim." Her nedense bunu söyleyince kendini çok daha iyi hissetti. Kucağındaki çocuk tekrar gülümsedi, hafifçe yanağını okşadı, sonra yeniden uykuya daldı. Ani ve açıklanamaz bir mutluluğa kapılan prenses, yanağını çocuğun buklelerine dayadı, sonra onu hafifçe sallayarak bir ninni mırıldanmaya başladı. </p>
<p class="calibre2">r</p>
<p class="calibre2">ü</p>
<p class="calibre2">Tffi</p>
<p class="calibre2">DOKUZUNCU BÖLÜM</p>
<p class="calibre2"/>
<p class="calibre2">• '. '.     • • • '%;£«•• •</p>
<p class="calibre2">.   -   - • •   ^^^«p'Arendiya</p>
<p class="calibre2"/>
<p class="calibre2"><b class="calibre1">Kancası</b></p>
<p class="calibre2">İfe</p>
<p class="calibre2"/>
<p class="calibre2">R</p>
<p class="calibre2">ELG onları yine mağaraların karanlık, sessiz dünyasından geçirdi ve Garion yine bu yolculuğun her anından nefret etti. Ce'Nedra'nın yaşlı, naif Gorim'le uzun uzun ve gözyaşları içinde vedalaşmasının ardından Prolgu'dan ayrılmaları, çok eskilerde kalmış bir olay gibi geliyordu ona. Prenses Garion'u şa-</p>
<p class="calibre2">şırtıyordu biraz; küf kokulu karanlıkta tökezleye tökezleye yürürken bu konuyu düşündü. Ce'Nedra birçok bakımdan, hafifçe de olsa değişmiş gibiydi ve bu değişim Garion'u huzursuz ediyordu. </p>
<p class="calibre2">En sonunda, karanlıkta geçen sayısız günün ardından, dik bir yarın duvarında, çalılarla gizlenmiş </p>
<p class="calibre2">bir mağara ağzından tekrar açık havaya ve ışığa çıktılar. Dışarıda yoğun bir kar vardı ve iri taneler rüzgârsız havada ağır ağır süzülüyorlardı. </p>
<p class="calibre2">"Burasının Sendarya olduğundan emin misin?" diye sordu Barak Relg'e, mağara ağzındaki çalıları yarıp geçerken. </p>
<p class="calibre2">Relg omuzlarını silkerek gözlerini ışıktan korumak için peçesini yüzüne örttü. "Ulgo'da değiliz." </p>
<p class="calibre2">"Ulgo'nun dışında çok yer var Relg," dedi Barak ekşi bir suratla. </p>
<p class="calibre2">"Sendarya'ya benziyor," dedi Kral Ço-Hag eyerinin üstünde eğilip mağaranın ağzından yağan kara bakarak. "Günün hangi vakti olduğunu tahmin edebilen var mı?" </p>
<p class="calibre2">"Bu kadar şiddetli yağış varken kestirmek çok zor baba," dedi Het-tar. "Atlar öğle vakti olduğunu düşünüyorlar, ama onların zaman duyusu pek kesin değildir." </p>
<p class="calibre2">"Harika," dedi ipek alayla. "Nerede olduğumuzu ve vakti bilmiyoruz. Müthiş bir başlangıç." </p>
<p class="calibre2">"Çok büyütme ipek," dedi Belgarath bezgin bir tavırla. "Bütün yapmamız gereken kuzeye gitmek. </p>
<p class="calibre2">Eninde sonunda Büyük Kuzey Yolu'na çıkarız." </p>
<p class="calibre2">BÜYÜLÜ ŞATO</p>
<p class="calibre2"><b class="calibre1">RtVA</b></p>
<p class="calibre2"><b class="calibre1">110</b></p>
</body>
</html>
