<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2011-03-08T16:04:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h2 class="calibre4" id="calibre_pb_12"><b class="calibre5">89</b></h2>
<p class="calibre2">"Göster bana," dedi Adara. </p>
<p class="calibre2">Garion gergin bir tavırla etrafa bakındı. "Yapmasam daha iyi olacak," dedi sonra özür dilercesine. </p>
<p class="calibre2">"Belli   bir   gürültü   çıkarıyor   büyü;  Pol   Teyze   de   bunu   duyabilir.   Sırf   gösteriş   için   böyle   bir   şey yapmamı pek hoş karşılamaz gibi geliyor bana." </p>
<p class="calibre2">"Ondan korkmuyorsun herhalde." </p>
<p class="calibre2">"Tam   olarak   korkmak   değil.   Benim   yüzümden   üzülmesini   istemiyorum."   Bir   an   düşündü. </p>
<p class="calibre2">"Açıklamaya çalışayım bak. Bir zamanlar Nyissa'da müthiş bir kavga etmiştik. Aslında kastetmediğim bir sûru şey söyledim ona. O da bana benim için nelere katlandığını anlattı." Kasvetli bir suratla pencereden   dışarı   bakarken,   Greldik'in   gemisinin  sisli   güvertesinde   Pol   Teyzenin   söylediklerini hatırladı.   "Bana   tam  bin   yıl   harcamış   Adara   -   aileme   yani.   Ama   hepsi   benim   içinmiş.   Benim yüzümden  kendisi   için   önemli  olan  her  şeyi   feda   etmiş.  Bunun  beni  nasıl bir yükümlülük altına soktuğunu hayal edebiliyor musun?  Benden ne isterse yaparım; ayrıca bir daha onu kırmamak için kolumu bile keserim." </p>
<p class="calibre2">"Onu çok seviyorsun demek Garion." </p>
<p class="calibre2">"Sevginin de ötesinde. Bizim aramızdaki şeyi tarif edebilecek kelime icat edilmedi daha." Adara sesini çıkarmadan elini tuttu, gözlerinde sıcak, merak dolu bir sevgiyle. </p>
<p class="calibre2">Akşamüzeri Garion Pol Teyzenin huysuz hastasıyla uğraştığı odaya gitti. Birkaç gün dinlendikten sonra Belgarath bu zoraki yatak hapsi yüzünden iyice tersleşmişti. Cibinlikli yatağında, başının altında bir sürü yastıkla uyuklarken bile yüzünden huysuzluk akıyordu. Pol Teyze her zamanki gri elbisesiyle başucunda oturmuş, Garion'un eski tuniklerinden birini Emanet'e göre ufaltmakla meşguldü. Oğlan da yakınlarda oturmuş, kendisini olduğundan daha yaşlı gösteren o ciddi yüz ifadesiyle onu seyrediyordu. </p>
<p class="calibre2">"Nasıl?" diye sordu Garion alçak sesle, uyuyan dedesine bakarak. </p>
<p class="calibre2">"Düzeliyor,"  dedi  Pol  Teyze  tuniği elinden bırakarak. "Gittikçe  huysuzlaşıyor, ki bu da iyiye işaret." </p>
<p class="calibre2">"Şeyin... geri geldiğine dair bir işaret var mı? Şeyin yani..." Garion muğlak bir el işareti yaptı. </p>
<p class="calibre2">"Hayır," dedi Pol. "Daha bir şey yok. Ama henüz erken." </p>
<p class="calibre2">"Fısıldaşmayı keser misiniz lütfen," diye haykırdı Belgarath gözlerini açmadan. "Bu gürültüde nasıl uyuyabilirim?" </p>
<p class="calibre2">"Uyumak istemediğini söyleyen sendin," dedi Polgara. </p>
<p class="calibre2">"O daha önceydi," diye terslendi Belgarath gözlerini açarak. Gari-on'a baktı. "Nerelerdeydin?" </p>
<p class="calibre2">"Garion kuzini Adara ile hasret gideriyordu," dedi Pol Teyze. </p>
<p class="calibre2">"Arada bir uğrayabilirdi herhalde," diye söylendi ihtiyar. </p>
<p class="calibre2">"Senin horlamanı dinlemek pek eğlenceli bir şey değil baba." </p>
<p class="calibre2">"Ben horlamam Polgara." </p>
<p class="calibre2">"Öyle diyorsan öyledir baba," dedi Pol uysal bir tavırla. </p>
<p class="calibre2">"Benim suyuma gidermiş gibi yapma Pol!" </p>
<p class="calibre2">"Tabii yapmam baba. Şimdi, bir tas nefis et suyuna ne dersin?" </p>
<p class="calibre2">"Nefis et suyu filan istemiyorum. Az pişmiş kırmızı et istiyorum. Ayrıca bira da istiyorum." </p>
<p class="calibre2">"Ama et ve bira yok baba. Ben ne verirsem onu yiyeceksin. Et suyu ve süt." </p>
<p class="calibre2">"Süt mü?" </p>
<p class="calibre2">"Onun yerine lapa ister miydin?" </p>
<p class="calibre2">ihtiyar öfkeyle ağzını açarken, Garion sessizce odadan sıvıştı. </p>
<p class="calibre2">Bunu izleyen günlerde Belgarath hep iyiye gitti. Birkaç gün sonra yataktan çıkmıştı. Polgara itiraz eder gibi göründü, ama Garion teyzesinin gerçek niyetini anlayacak kadar iyi tanıyordu ikisini de. </p>
<p class="calibre2">Polgara  uzun   yatak   istirahatlerini   iyi   bir   tedavi  şekli   olarak   görmezdi.   Hastalarının  mümkün olduğunca çabuk ayağa kalkmalarını isterdi. Huysuz babasını yatağa bağlamak ister gibi görünerek, kelimenin tam anlamıyla yataktan çıkmaya zorlamış oluyordu onu. Bunun da ötesinde,  Belgarath'a dayattığı  yasaklar   o   kadar   inceden   hesaplanmıştı   ki,   ihtiyarı  öfkelenmeye,   zihnini   çalıştırmaya sevkediyordu; başa çıkamayacağı kadar zorlamıyordu, yalnızca fiziksel iyileşmesine denk düşecek bir zihinsel faaliyeti kışkırtıyordu. Polgara'nın ihtiyarın iyileşmesini  çeşitli oyunlarla hızlandırması, tıp alanından çıkıp sanat alanına giren bir şey olmuştu. </p>
<p class="calibre2">Belgarath Kral Ço-Hag'ın yemek salonunda ilk göründüğünde, insanı  dehşete düşürecek kadar zayıftı. Pol Teyzenin koluna tutunarak yürüyor ve sık sık sendeliyordu. Ama daha sonra, muhabbet ilginç hale gelmeye başladığında, bu zafiyetinin pek de sahici olmadığı ortaya çıktı yavaş yavaş, ihtiyar büyücü de arada bir kendine acındırma numaralarına başvurabiliyordu. Bir süre sonra Pol Teyze oyununu ne kadar iyi oynarsa oynasın, Belgarath'ın da en az onun kadar iyi bir oyuncu olduğu belli olmuştu, ikisinin çeşitli manveralarla birbirlerinin etrafından dolanıp durması seyre değer bir görüntüydü. </p>
<p class="calibre2"> <i class="calibre3">T</i></p>
<p class="calibre2">90</p>
<p class="calibre2">ALGARYA</p>
<p class="calibre2">BÜYÜLÜ ŞATO</p>
<p class="calibre2">91</p>
<p class="calibre2"/>
<p class="calibre2"/>
<p class="calibre2">Ancak   nihai   soru  cevapsızdı hâlâ. Belgarath'ın fiziksel ve zihinsel  sağlığını tekrar kazanacağı kesindi, ama iradesinin eskisi gibi olup olmadığı sınanmamıştı henüz. Garion bu sınavın zamanının henüz gelmediğinin farkındaydı. </p>
<p class="calibre2">Kale'ye vardıklarından bir hafta kadar sonra, bir sabah erkenden Adara Garion'un kapısını çaldı; daha   uyanır  uyanmaz  kapıdakinin  Adara   olduğunu   biliyordu   Garion.   "Evet?"   diye   seslendi  hızla gömle-ğiyle pantolonunu giyerken. </p>
<p class="calibre2">"Bugün atla dolaşmaya çıkmak ister misin Garion?" diye sordu  kız. "Güneş açtı, hava da biraz ısındı." </p>
<p class="calibre2">"Tabii,"  dedi Garion hemen, Hettar'ın hediye ettiği Algar çizmelerini giyerken. "Bir dakikada giyinirim." </p>
<p class="calibre2">"Acelesi   yok,"   dedi   Adara.   "Sana   bir   at   eyerletip   mutfaktan   da   yiyecek   bir  şeyler   alacağım, istersen Leydi Polgara'ya nereye gittiğimizi haber ver. Batı ahırında buluşuruz." </p>
<p class="calibre2">"Hemen geliyorum," dedi Garion. </p>
<p class="calibre2">Pol   Teyze   büyük   salonda   Kral   Ço-Hag   ve   Belgarath   ile   oturuyordu.   Kraliçe   Silar   da   hemen yanlarında,   büyük   bir   tezgâhta   bir   şeyler  dokuyordu.   Mekiğin   sesi   insana   uyku   verecek   bir monotonluktaydı. </p>
<p class="calibre2">"Kışın yolculuk zor olacak," diyordu Kral Ço-Hag. "Ulgo dağlan fecidir şimdi." </p>
<p class="calibre2">"Bundan   kurtulacak   bir   yol   biliyorum,"   dedi   Belgarath   tembel   tembel.   Koca   bir   koltuğa gömülmüştü.   "Prolgu'ya   geldiğimiz   yoldan  döneriz;   ama   önce   Relg'le   bir   konuşmam   gerek. </p>
<p class="calibre2">Çağırtabilir misin?" </p>
<p class="calibre2">Ço-Hag başını sallayıp hizmetkârlardan birine işaret etti, sonra Belgarath bir bacağını koltuğun kolundan sallandırıp yerine daha da gömülürken adama bir şeyler fısıldadı. İhtiyar büyücü yumuşak yünden gri bir tunik giymişti; daha sabah olmasına rağmen eline bir bira maşrapası vardı. </p>
<p class="calibre2">"Biraz fazla kaçırmıyor musun?" diye sordu Pol Teyze dik dik maşrapaya bakarak. </p>
<p class="calibre2">"Gücümü kazanmam lazım Pol," dedi Belgarath masum bir tavırla. "Bira kan yapar. Hâlâ yataklık hasta olduğumu unutma." </p>
<p class="calibre2">"Hastalığının ne kadarı Ço-Hag'ın bira fıçılarından ileri geliyor,  emin değilim," dedi Pol. "Bu sabah kalktığında berbat görünüyor-dun." </p>
<p class="calibre2">"Şimdi çok daha iyiyim," dedi ihtiyar gülümseyerek. Sonra kendine bir bira daha doldurdu. </p>
<p class="calibre2">"Eminim öyledir. Ne var Garion?" </p>
<p class="calibre2">"Adara atla gezmeye çıkalım dedi," dedi Garion. "Sana nereye gittiğimi söylesem iyi olur diye düşünüm... Düşündük... Yani Adara öyle dedi." </p>
<p class="calibre2">Kraliçe Silar yumuşak bir gülümsemeyle, "En sevdiğim refakatçimi çaldın Garion," dedi. </p>
<p class="calibre2">"Özür dilerim," dedi Garion. "Eğer ona ihtiyacınız varsa gitmeyiz." </p>
<p class="calibre2">"Şaka yapıyordum canım," diye güldü kraliçe. "Haydi gidin de eğlenin." </p>
<p class="calibre2">Tam o  sırada Relg salona girdi; hemen arkasından da Taiba geliyordu. Marag kadın bir kere yıkanıp da doğru dürüst elbiseler giyince hepsini şaşırtmıştı. Artık Rak Cthol'un altındaki mağaralarda buldukları ümitsiz, pis köle kadın değildi. Bembeyaz bir cildi ve dolgun bir vücudu vardı. Farkında bile   olmadan   o   kadar   büyük   bir   zarafetle   yürüyordu   ki,   Kral   Ço-Hag'ın   kabilesinin   erkekleri   o yanlarından   geçerken   dudaklarını   büzüp   merakla   onu   seyrediyorlardı.   Taiba   seyredildiğinin farkındaydı, ama bu onu rahatsız etmek şöyle dursun, hoşuna gidiyor ve kendine güvenini artırıyordu. </p>
<p class="calibre2">Menekşe rengi gözlerinde bir pırıltıyla sık sık gülümsüyordu. Ama Relg'den de uzaklaşmıyordu hiç. </p>
<p class="calibre2">Başta Garion, kadının sırf Relg onu görsün de huzursuz olsun diye, saplan bir eğlence isteğiyle kasten yaptığını düşünüyordu bunu; ama artık pek emin değildi. Kadın artık hiç düşünmeden Relg'i her yerde izliyordu. Az konuşuyordu, ama hep oradaydı. </p>
<p class="calibre2">"Beni mi çağırdın Belgarath?" diye sordu Relg. Sesindeki sertlik bir miktar azalmıştı, ama gözleri hâlâ şiddetli bir endişe taşıyordu. </p>
<p class="calibre2">"Relg," dedi Belgarath coşkuyla. "Aslanım benim. Gel, otur bir bira iç." </p>
<p class="calibre2">"Sağol, ben su alayım," dedi Relg kesin bir tavırla. </p>
<p class="calibre2">"Sen bilirsin," diye omuzlarını silkti Belgarath. "Diyordum ki, Prolgu'dan Sendarların ülkesinin güney sınırına kadar giden bir yeraltı yolu biliyor musun?" </p>
<p class="calibre2">"Çok uzun yol," dedi Relg. </p>
<p class="calibre2">"Dağlan   geçmeye   kalkarsak   daha   uzun   olur,"   dedi   Belgarath.  "Mağaralarda   ne   kar,   ne   de canavarlar var. Böyle bir yol var mı?" </p>
<p class="calibre2">"Var, "dedi Relg. </p>
<p class="calibre2"/>
<p class="calibre2">"Bizi götürür müsün," diye üsteledi ihtiyar. </p>
<p class="calibre2">"Gerekiyorsa götürürüm," diye kabullendi Relg gönülsüzce. </p>
<p class="calibre2">"Bence gerekiyor Relg," dedi Belgarath. </p>
<p class="calibre2">92</p>
<p class="calibre2">BÜYÜLÜ ŞATO</p>
<p class="calibre2">ALGARYA</p>
</body>
</html>
