<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css_r1.css" rel="stylesheet" type="text/css" />
</head>

<body>
  <h1 class="introduction" title="ÇEVİRENİN ÖNSÖZÜ">çevirenin önsözü</h1>

  <div class="block">
    <p class="bl_right"><i>"Yalnız gecede, gölge boyunca karanlık gidiyorlardı"</i><br />
    —Vergilius</p>
  </div>

  <p class="nonindent">Bu kez doğrudan İspanyolca aslından çevirmeyi göze aldığım <i>‘Brodie Raporu’ (El informe de Brodie)</i> Borges’in son dönem eserlerinden biridir, ayrıca yirmi yıllık bir sessizlikten sonra yeniden öyküye/kurguya dönüşüdür.</p>

  <p class="indent"><i>Kum Kitabı</i> gibi, <i>Brodie Raporu'</i>nu da eline alan okurun korku verici bir olguyu aklından çıkarmaması gerekir: öyküler hemen hemen bütünüyle kör bir adamın eseridir. Hepsini zihninde kurmuş ve birçok dosta yazdırmıştır, hiçbirinde sayfayla doğrudan bir bağlantı kurmamıştır; yine de, edebi olgunluk belirgindir. Anlatılan tam anlamıyla kontrol altında, amaç ve yöntemleri keskin, yumuşak düzyazısı bağdaşmaz dış etkenlerden arınmıştır. Kısaca, Borges özgünlüğünü içerir, düzyazıya duyarlılığını açıkça ortaya koyarlar.</p>

  <p class="indent">Buna karşı, birkaç ayrıklık dışında, Borges’in temel simgelerinden, labirentler, büyülü aynalar, insan benzerlerinden iz yoktur. Öyküler, yazara ve çağdaşlarına tanıdık, inanılır gelen yer ve kişileri sahneye koyar. Kendisi bunları "gerçekçi" bir şekilde kaleme aldığını söylüyorsa da, ‘gerçekçi edebiyat’ın "sözlü oyunun niteliğini okuyucuya unutturma amacını güttüğünü" ve Borges’in "doğal ve ruhbilimsel yansımaya karşı, kurguda büyüseli yeniden canlandırmayı" öne sürdüğünü ve onun için büyüselin "kaos veya aldatma değil, verimli bir sanat şekli, berraklık ve kesinlik için olumlu bir yol" olduğunu anımsıyoruz.</p>

  <p class="indent">Borges’in düşsel yanı, hepsi evrenin koşullarına, ilkelerine, gerçeklerine ters düşen, bitmez tükenmez varsayımlardan oluşur. Borges’in dehası bir sisteme kapatılamaz. Ama durmadan kendi yeni sistemler getirir ve acımasızca, bizim için düzen sayılan en küçük görünümü bile bozar, zamana ve mekâna, yaşama ve ölüme olan ilişkimizi karıştırır. Düşünme, duyma alışkanlık ve davranışlarımızı altüst eder.</p>

  <p class="indent">Bu ayna oyununun çekiciliği, yapmaktan çok yıkmasından kaynaklanır, çünkü aynaların yok olup erimesi için adlandırmamız yeterlidir. Doğal olarak aralarından başka aynalar, başka bellekler çıkar ve bu oyun, birbirinden korkunç imgeler birikimiyle tıkanıp boğuluncaya dek sürer.</p>

  <p class="indent">"Her yazarın iki eseri vardır: biri yazılı olanı, öteki imgesidir" diyen Borges herkes ve kimsedir; çevremizde ve içimizdedir; bazen Borges’e benzediği kadar bize de benzer. Borges, varlığını Borges’in bir icadı olarak sürdürür.</p>

  <p class="indent">"Bir şey olmak, geri kalan hiçbir şey olmamaktır. Bu karmaşık sezgi, insanları bir şey olmamanın, bir şey olmaya, bir tek şey olmaya üstün geldiği ve bir anlamda, böylece her şey oldukları inancına yöneltmiştir."</p>

  <p class="right">Münir H. Göle</p>
</body>
</html>
