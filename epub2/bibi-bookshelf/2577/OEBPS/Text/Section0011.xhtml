<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css_r1.css" rel="stylesheet" type="text/css" />
</head>

<body>
  <h1 class="chapter">ÖTEKİ DÜELLO</h1>

  <p class="nonindent"><span class="small1">CARLOS REYLES’IN</span> -Uruguaylı romancının oğlu- bir yaz akşamı Adrogué’de bu öyküyü bana anlatmasından bu yana yıllar geçti. Şimdi, uzun bir nefret ve acıklı sonunun öyküsü, okaliptüsün şifalı kokusu ve kuş seslerine karışıyor belleğimde.</p>

  <p class="indent">Her zamanki gibi, vatanlarımızın tarihinin iç içeliğinden konuşmuştuk. Gözüpekliği, şakacılığı ve çapkınlığıyla ünlü Juan Patricio, <b>Nolan</b>’ın adını duyduğumdan kuşkusu olmadığını söyledi bana. Evet, diyerek yalan attım. <b>Nolan</b> 90’lı yıllarda ölmüştü, ama insanlar bir dostu anımsar gibi söz ediyordu ondan. Çekiştirenler de vardı doğal olarak. Carlos bana sayısız çılgınlıklarından birini anlattı. Olay, Manantiales çarpışmasından az önce geçmişti; başoyuncular Cerro Largolu iki <b>gaucho</b>, Manuel Cardoso ve Carmen Silveira idi.</p>

  <p class="indent">Karşılıklı kinleri nasıl ve neden doğmuştu? Yüzyıl sonra, son düellolarının sağladığından başka ünü olmayan iki adamın karanlık öyküsünü nasıl yeniden kurmalı? Reyles’in babasının, Laderecha adlı ve "kaplan bıyıklı" bir ustabaşının, sözlü olarak toparladığı bazı ayrıntıları, unutma ile belleğin eş ölçüde yaratıcı olmasından ötürü, pek inanmadan aktaracağım.</p>

  <p class="indent">Manuel Cardoso ve Carmen Silveira’nın otlakları bitişikti. Bir nefretin kaynağı, başka tutkuların doğuşu gibi, her zaman gizemlidir; ama bu durumda, dağlanmamış hayvanlarla ilgili bir anlaşmazlıktan veya daha iriyarı olan Silveira’nın, bir yarış sırasında, Cardoso’nun binek atını bir omuz darbesiyle pistin dışına sürmesinden ileri gelebilir. Bundan aylar sonra, yöre kahvehanelerinden birinde ikisinin karşılıklı oynadığı uzun bir kumar partisi oldu; neredeyse her elin sonunda, Silveira rakibini kutluyordu, ama işin bitiminde son kuruşuna dek soyup soğana çevirmişti. Parayı kemerindeki keseye yerleştirirken, ona verdiği ders için Cardoso’ya teşekkür etmişti. İşte o zaman, neredeyse birbirlerine gireceklerdi. Oyun çok çekişmeli geçmişti; sayıları çok kabarık olan izleyiciler, onları ayırmıştı. O dönemde, böylesine ağız dalaşmalarında, adam adamı kışkırtır, bıçak bıçağı çağırırdı; bu öykünün ilginç bir noktası, Manuel Cardoso ve Carmen Silveira’nın birçok kereler, şafak sökerken veya günbatımında karşılaşma fırsatı bulmaları ve bu öykünün sonuna varıncaya dek hiç kavga etmemeleridir. Belki de kinleri, yoksul kırsal yaşamlarının tek varlığıydı ve günler geçtikçe artıyordu. Farkına bile varmadan, ikisi de ötekinin kölesi olmuştu.</p>

  <p class="indent">Anlatacağım olguların neden mi, sonuç mu olduklarını bilmiyorum. Cardoso, aşktan çok sıkıntıdan ötürü, komşu kızlardan birine, Serviliana’ya tutuldu; bunu duyan Silveira kendince kızın gönlünü çelmeye çalıştı ve onu çiftliğine götürdü. Birkaç ay sonra, canı sıkılınca kızı kovdu. Kahrolan kız, Cardoso’ya sığındı; o da geceyi kızla geçirdi ve öğleyin kapıya koydu. Ötekinin artıklarını istemiyordu.</p>

  <p class="indent">İşte o dönemde, Serviliana’dan önce veya sonra, köpek olayı geçti. Silveira, köpeğine çok bağlanmış ve otuz üç diye vaftiz etmişti. Bir hendekte ölü bulundu, Silveira kimin zehirlediğini kestirmekte güçlük çekmedi.</p>

  <p class="indent">1870 kışı yaklaşırken, Aparicio devrimi ikisini de, karşılıklı kâğıt oynamış oldukları kahvehanede buldu. Bir gerilla mangasının başında bulunan Brezilyalı melez, oradakilere bir söylev çekip, vatanın onlara gerek duyduğunu, hükümetin zorbalığının dayanılmaz olduğunu söyledi; beyaz şeritler dağıttı ve hiçbir şey anlamadıkları bu başlangıçtan sonra, hepsini peşinden sürükledi. Ailelerine veda etmeleri için bile zaman tanımadı. Manuel Cardoso ve Carmen Silveira yazgılarına boyun eğdiler, asker yaşamı <b>gaucho</b> yaşamından daha çetin değildi. Açık havada, bir çanta üstünde uyumak için yaratılmışlardı; adam öldürmek, hayvan öldürme alışkanlığı olana kolay geliyordu. İmgelem eksikliği, acıma veya korku duymalarına engel oldu, gerçi korku ilk saldırılarda bazen onları sıyırmıştı. Atlılar eyleme geçtiğinde en sık duyulan şeyler üzengi ve silah tıkırtılarıdır. En baştan yaralanmayan adam, kendine, silah işlemez sanır. Ülkelerini özlemediler. Vatan kavramı onlara yabancıydı; şapkalarındaki beyaz şerite rağmen, hangi yanda olduklarının önemi yoktu. Bir kargıyla ne yapılabileceğini öğrendiler. İlerleme ve geri çekilmeleri süresinde, yandaş olmalarının, rakip olmalarını engellemediğini kavradılar. Sırt sırta çarpıştılar ve bilindiği kadarıyla tek söz etmediler.</p>

  <p class="indent">Fırtınalı 1871 günü sonlarını getirdi.</p>

  <p class="indent">Bir saat bile sürmeyen kavga, adını asla öğrenemeyecekleri bir yerde yapıldı. Adlar, sonradan tarihçiler tarafından eklendi. Bir önceki akşam, Cardoso emekleyerek şefinin çadırına süzülüp, alçak sesle, ertesi gün zafer kazanırlarsa, kendine Kızıl bir tutsak ayırmasını istemiş, o güne dek kimsenin boğazını kesmediğini ve bunun nasıl bir etki yaptığını merak ettiğini açıklamıştı. Üstü de, yürekli bir adam gibi davranırsa, bu ayrıcalığı ona tanıyacağı sözünü vermişti.</p>

  <p class="indent">Beyazlar daha kalabalıktı, ama daha güçlü silahlara sahip olan Kızıllar, bir tepeden ateş açarak onları kırıp geçirdiler. Tepeye ulaşmayı başaramayan iki anlamsız saldırıdan sonra, ölümüne yaralanan şefleri teslim oldu. İsteği üzerine, oracıkta işini bitirdiler.</p>

  <p class="indent">Adamlar silahları teslim ettiler. Kızılları yöneten yüzbaşı Juan Patricio Nolan, büyük bir laf kalabalığıyla, tutsakların alışılmış idamını buyurdu. Cerro Alto’dan olduğu için, Silveira ve Cardoso’nun eski hınçlarını bilmiyor değildi. İkisini çağırttı.</p>

  <p class="indent">— Birbirinize kin duyduğunuzu ve uzun zamandır karşılaşmak için can attığınızı biliyorum, dedi. Size iyi bir haberim var; güneş batmadan önce, hanginizin daha sağlam olduğunu göstereceksiniz. İkinizin de ayakta boğazını kestireceğim, sonra yarışacaksınız. Kimin kazanacağını göreceğiz.</p>

  <p class="indent">Onları getiren asker, geri götürdü.</p>

  <p class="indent">Haber bütün kampa yayılmakta gecikmedi. Nolan, yarışın öğleden sonraki idamların ardından yapılacağına karar vermişti, ama tutsaklar ona bir elçi gönderip, kendilerinin de yarışa tanık olmak ve bahse tutuşmak istediklerini bildirdiler. Nolan mantıklı bir adamdı ve kolayca aklı yattı; paralar, giysiler, mızraklar, kılıçlar ve atlar bahse kondu, sonradan dul karılarına ve alacaklılara verilecekti. Alışılmışın dışında bir sıcak vardı; herkes <b>siesta</b> yapabilsin diye, işler saat dörde ertelendi. Nolan, iyi bir Arjantinli olarak onları bir saat bekletti. Öteki subaylarla zaferi yorumluyordu kuşkusuz; emir eri içki götürüp getiriyordu.</p>

  <p class="indent">Yolun her iki yanında, çadırlar boyunca, sıraya girmiş tutsaklar bekliyordu; elleri arkalarında bağlı ve yere çökmüşlerdi, bu da gözetimlerini kolaylaştırıyordu. Kimi küfrediyordu, biri duaya başladı, hemen hepsi sersemlemiş gibiydi. Doğal olarak, cigara içmeleri yasaktı. Artık bu yarışın pek önemi yoktu onlar için, ama yine de bakıyorlardı.</p>

  <p class="indent">— Benim de boğazımı kesecekler, dedi kıskanç biri.</p>

  <p class="indent">— Evet, ama ötekilerle birlikte, diye yanıtladı yanındaki.</p>

  <p class="indent">— Senin gibi, diye karşılık verdi öteki.</p>

  <p class="indent">Bir çavuş, kılıcıyla yolun ortasına bir çizgi çekti. Rahat koşabilmeleri için, Silveira ve Cardoso’nun ellerini çözmüşlerdi. Beş metrelik bir ara onları ayırıyordu. Ayaklarını çizgiye yerleştirdiler; subaylardan bazıları gevşememelerini söyledi, çünkü güvenip yüklü para yatırmışlardı bahse.</p>

  <p class="indent">Yazgı, Silveira için Pardo Nolan’ı belirledi; ataları yüzbaşının ailesinin kölesiydi kuşkusuz, çünkü aynı adı taşıyorlardı; Cardoso her zamanki cellada düştü, Corrientes kökenli, yaşlı bir adamdı, hükümlülere güven vermek için omuzlarına vurup "cesaret dostum, kadınlar doğum yaparken daha çok acı çekiyorlar" deme alışkanlığı vardı.</p>

  <p class="indent">Göğüsleri gergin, kaygılı, iki adam birbirlerine bakmıyordu...</p>

  <p class="indent">Nolan işareti verdi.</p>

  <p class="indent">Pardo, üstlendiği görevden gururlu, iyice yüklendi ve Silveria’nın boğazını bir kulaktan ötekine kesti; Corrientes’li adam kısa bir yarıkla yetindi. Boğazlardan kan fışkırdı; adamlar birkaç adım atıp yere yıkıldılar. Cardoso düşerken kollarını öne uzattı. Kazanmıştı, ama asla öğrenemedi.</p>
</body>
</html>
