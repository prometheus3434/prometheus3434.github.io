<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/epub_css_r1.css" rel="stylesheet" type="text/css" />
</head>

<body>
  <h1 class="introduction" title="SON DEYİŞ">son deyiş</h1>

  <p class="nonindent">"İcat" sözcüğünün kökeninde "keşif anlamına geldiği iyi biliniyor ve işte böylece Roma Kilisesi Haç’ın icadını kutluyor, yeniden gün ışığına çıkarılmasını veya keşfini değil. Bu anlambilimsel değişimin ardında, her şeyin önceden var olduğunu savlayan Platoncu arketipler öğretisini fark edebiliriz sanırım. William Morris, insanın düşleyebileceği bütün temel öykülerin uzun zaman önce anlatıldığını ve günümüzde öyküleme sanatının bunları yeniden kurup, yeniden söylemeye dayandığını düşünüyor. Yazdığı <b>Earthly</b> <b>Paradise</b> (Yeryüzü Cenneti) doğal bir kanıtı olmasa da, bu kuramın bir açıklamasıdır. Morris kadar ileri gitmeyeceğim, bana göre, öykü yazmak bir icattan çok, keşfe bağlıdır.</p>

  <p class="indent">Sokakta veya Ulusal Kütüphane’nin uzun galerilerinde yürürken, bir şeyin beni ele geçirmeye hazırlandığını duyumsuyorum. Bu bir şey, öykü veya şiir olabilir. İşine karışmıyorum, istediğini yapmasına izin veriyorum. Uzaktan, biçimlendiğini hissediyorum. Başı ve sonunu belli belirsiz görmeme karşın, aradaki kara deliği hiç bilmiyorum. Ola ki Tanrılar bana açımlamazsa, bilinçli benimin karışması gerekiyor ve bu kaçınılmaz tıkaçlar, sanırım en zayıf sayfalarım.</p>

  <p class="indent"><b>Araya Giren</b>, yeni öykülerimden ilk yazıya döktüğüm. Kendimi kurtarmadan önce, otuz yıl boyunca kafamı kurcaladı. Başta, elimde olan tek şey, iki kardeş ve ikisinin de sevdiği, sonunda da dostluklarına kurban edecekleri bir kadındı. Önce, olayın California’da geçmesini istiyordum, ama okurlarımın da kolayca anlayabilecekleri gibi, California üzerine bilgim yalnızca kitaplara dayanıyordu, öykünün inanılırlığı tehlikeye düşerdi. Sonuçta Buenos Aires’e tutundum.</p>

  <p class="indent">Önsözümde, iki öykü arasında gizli bir bağdan bahsettim. Şimdi <b>Juan</b> <b>Murana</b> ve <b>Karşılaşma</b>’ya anıştırma yaptığını açıkça söyleyebilirim. Bu öykülerin ikisinin de altında yatan düşünce, bir silahın zamanla kendine gizli bir yaşam edinebileceğidir. Ayrıca, Juan Murana’da, ölümünden sonra bir nesneye dönüşmesi -bıçak ustasının kendi bıçağı olması- fikri de var.</p>

  <p class="indent">Öykülerin üçü yaşamdan alınmıştır. Birinin kahramanı olan yaşlı bayan, -okuyucuya itiraf edebilir miyim?- büyük teyzemdi. Bir başkasında anlatılan düello, iki hasım arasında, inceliğini yitirmeden, bugün de sürmektedir. Boğazlandıktan sonra yarıştırılan <b>gaucho</b>ların öyküsüne gelince, olay gerçekten yüzyıl önce Uruguay’da geçmiştir.</p>

  <p class="indent">Doğrusunu söylemek gerekirse, <b>Nankör</b> bir itiraftır. Cenevre’deki öğrenim yıllarımda, kahraman diye baktığım bir sınıf arkadaşı bana dostluğunu sundu. Bunun bir yanılgı olduğunu, dostluğunu hak etmediğimi düşünerek geri çevirdim. Bu kişisel deneyimden, yoksul bir Buenos Aires mahallesindeki Musevi çocuğun öyküsünü çıkardım.</p>

  <p class="indent"><b>Rosendo</b> <b>Juàrez’in Öyküsü, Pembe Duvarın Köşesindeki Adam</b> (Köşe Tutan!) başlıklı, zırva ve çok ünlü bir gençlik eserimde, gerçekte ne olduğu veya ne olması gerektiğinin dürüst bir özetidir. Yeni yorumda, sağduyudan uzaklaşmamaya özen gösterdim.</p>

  <p class="indent"><b>Guayaquil</b> iki şekilde okunabilir: İki generalin simgesel karşılaşması veya okurun büyü damarı kabarıyorsa, iki tarihçinin yavaş yavaş iki ölü generale dönüşmesi.</p>

  <p class="indent">Genellikle, öykülerim bir tek düğüm çevresinde örülür. Ama <b>Yaşlı Bayan</b> ve <b>Düello</b>’da başka bir şey denedim. Henry James gibi, öyküleri bir konum veya bir kişi çevresinde kurmaya çalıştım.</p>

  <p class="indent">1953’ten bu yana, yalnızca şiirler ve kısa düzyazı parçacıkları yazdığım oldukça uzun bir dönemden sonra, kaleme aldığım ilk öyküler bunlar.</p>

  <div class="block">
    <p class="right"><b>Jorge Luis BORGES</b><br />
    Buenos Aires, 19 Aralık 1970</p>
  </div>
</body>
</html>
