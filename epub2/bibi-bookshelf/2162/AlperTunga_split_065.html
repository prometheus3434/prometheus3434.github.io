<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <meta content="text/html;charset=utf-8" http-equiv="content-type"/>
    <title>AlperTunga</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
  <body class="calibre">
<h1 class="h1baslik" id="calibre_toc_64">SON</h1>
<p class="normal">Bu kutlu ırmağın bir kolu Hazar denizine akar. Her nasılsa bir kolu da, yol bulur ta Isıg-göl’e ulaşır. Öte yandan bir kolu ne yapar eder yol bulur iz sürer Ceyhun ve Seyhun’a karışır ve Maveraünnehr’i sular, sonra da Aral gölüne katılır</p>
<p class="normal">Akıl almaz bir iddiadır; ama bir yol bulup Fırat’la Dicle’ye de karıştığı söylenir bu ırmağın. “Nerden nereye?” diye düşünebilir insanlar ama destan bu</p>
<p class="normal">Böyle demişse böyledir. Tartışılmaz</p>
<p class="ortayazi">* * *</p>
<p class="normal">Derler ki:</p>
<p class="normal">Bütün bu sular uzun zaman kan rengi akmış, kıpkızıl olmuştur</p>
<p class="normal">Derler ki: Bu kızıllık Sakaların yaylaya çıkma zamanına kadar sürmüş ve yaylaya göç başladığında bu ırmaklar ancak huzur bulmuştur.</p>
<p class="normal">Derler ki: Alp Er Tunga’yı bir daha gören olmamıştır. Akay’a, Aktay’a rastlayan, gören çok olmuştur</p>
<p class="normal">Kimisi de derki </p>
<p class="normal">“Hiç sahipsiz at olur mu Akay ordaysa, Aktay ortaysa sahibi de üzerindedir.”</p>
<p class="ortayazi">* * *</p>
<p class="normal">Derler ki:</p>
<p class="normal">Kuyaş aylar sonra bin bir zorlukla Ordu-Kent’e dönmüştür. </p>
<p class="normal">Hanının sarayına varmış ve doğan çocuğuna; Alp Er Tunga oğlu’na tabi olmuştur daha bebekken. Onu hiç yalnız bırakmamış, hep yanında kalmıştır. Bildiğini öğretmiştir ta ki uçmağa varıncaya dek. Hiç uyuduğunu gören olmamıştır Kuyaş’ın hep nöbette, hep Han’ından aldığı buyruğun gereğindedir.</p>
<p class="normal">Kaz Kız Sakalar’ı yönetmiştir kardeşi büyüyüp hanlığa sahip çıkana dek. İlk yaptığı iş İran üzerine yürümek olmuştur. İran’da almadık yer, yıkmadık kent koymamış ama kahpe Keyhusrev karşısına çıkmamıştır.</p>
<p class="ortayazi">* * *</p>
<p class="normal">Derler ki:</p>
<p class="normal">Keyhusrev bir daha uyku uyuyamamış gözünü yummamış her gece sarayından bağırarak çıkıp kendisini kovalayan; ama kimsenin göremediği birinden kaçmış durmuştur. Sonunda kafasını taşlara vura vura hayatına son vermiştir.</p>
<p class="ortayazi">* * *</p>
<p class="normal">Derler ki:</p>
<p class="normal">Rüstem; hem rakibi hem de yiğitlik arkadaşı olan Alp Er Tunga’ya yapılan kahpelikten sonra ülkesini terk etmiş ve inzivaya çekilmiştir. Bir daha eline kılıç, kargı almamış, güreş de tutmamıştır</p>
<p class="ortayazi">* * *</p>
<p class="normal">Derler ki;</p>
<p class="normal">Rüstem “Alp Er Tunga gibi bir yiğide yapılanlardan sonra yiğitlik benim neyime, güreş benim neyime gerek!” demiştir.</p>
<p class="normal">Derler ki;</p>
<p class="normal">“Alp Er Tunga’nın altın elbiseli oğlu Altın çocuğun elbisesi bir gün bir yerde ortaya çıkacak, hem Saka medeniyetinin ulaştığı düzeyi, sanatkârlarının maharetini, baba sevgisinin yapabileceklerini kanıtlanacaktır.</p>
<p class="ortayazi">* * *</p>
<p class="normal">İşte böyle derler.</p>
<p class="normal">Destandır! Doğrudur! İnanmak gerek!</p>
</body>
</html>