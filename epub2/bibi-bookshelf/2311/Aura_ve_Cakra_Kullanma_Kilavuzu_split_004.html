<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Aura ve Çakra Kullanma Kılavuzu</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p id="filepos8287" class="calibre1"><span class="calibre2">
</span></p><p class="calibre17"><span class="bold"> </span></p><p id="filepos8399" class="calibre15"><span class="calibre2"><span class="bold">GİRİŞ</span></span></p><p class="calibre7">Aura ve çakra bilgisi çok uzun zamandır sadece mistiklerin ve psişiklerin tekelindedir. Bu, spiritüelliği; tinselliği hayatın sınırlarının dışında sürgüne yollamış olan Batı kültürü adına anlaşılır bir durumdur ve bir o kadar da şanssızlıktır. Bugün, mistikler ve psişikler bizim tinselliğimizi zaptetmişken bizler de anlamdan mahrum bırakılmış bir dünyada hırpalanıp duruyoruz.</p><p class="calibre7">Kendi maneviyatımızla ya da Tanrı’yla kişisel bir bağlantı kurmaksızın, istediği kadar paralı ve gösterişli olsun, aslında ölüler diyarında yaşıyoruz. Spiritüel iletişim yeteneklerimizi din adamlarının, şamanların ya da gizemcilerin eline teslim ederek en harikulade ve en gerçek tekamül macerasını deneyimleme şansını kaçırıyoruz: Kendimizle bağlantı kurmanın, bireysel kaderimizin zengin ve anlamlı yolunu aramanın peşine düşmüyoruz.</p><p class="calibre7">Kişisel bir anlamı olmadan, hayat yalnızca olabileceğinin soluk bir gölgesidir. Halihazırda varolan güvenilir bir spiritüel yola derin alaka göstermek bazılarına anlamlı gelebilir ama bu herkes için geçerli değildir. Bunu anlamak için dinlerin kendi içlerinde ne kadar çok mezhebe ayrıldığına bakmak yeterlidir.</p><p class="calibre7">Bütün dinleri barındırdığı iddia edilen Hıristiyanlık, en paramparça olmuş dinlerden biridir; birbiriyle çatışıp savaşan fraksiyonlardan, tuhaf tuhaf mezheplerden ve kökten dinci ideolojilerden ibaret hale gelmiştir. Aralarındaki tek ortak fikir İsa peygambere bağlılıktır; buna rağmen davranışları, görüntüsü ve öğretisiyle ilgili kabuller mezhepten mezhebe büyük değişiklikler gösterir. Hemen her dinde de durum böyledir.</p><div class="mbppagebreak" id="calibre_pb_4"></div>
</body></html>
