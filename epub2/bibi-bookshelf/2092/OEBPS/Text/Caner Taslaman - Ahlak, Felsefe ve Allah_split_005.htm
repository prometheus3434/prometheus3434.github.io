<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre26" id="calibre_toc_3"><a class="pcalibre calibre18 pcalibre1" id="bookmark3"><span class="Gvdemetni3KkBykHarf"><span class="calibre15">Ahlak Delilinin Sunulmas</span></span></a><span class="Gvdemetni3KkBykHarf"><span class="calibre15">ı</span></span></h1>

    <p class="Gvdemetni18"><span class="Gvdemetni13">Burada sunacağım argüman “en iyi açıklama” formundadır. Pratik hayattan doğa bilimlerinden felsefeye kadar birçok alanda ileri sürülen şüpheci yaklaşımlara karşı alternatiflerinden daha güvenli bir yaklaşım olduğuna inandığım “en iyi açıklama olarak çıkarım” (inference to the best explanation) yöntemini burada benimseyeceğim.<a class="pcalibre pcalibre1" id="_ftnref11"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn11" title=""><sup class="calibre20"><span class="calibre21">[11]</span></sup></a> Alternatif görüşleri incelemek, ileri sürülen görüşlerdeki açmazları bulmak ve mevcudun içindeki en iyi açıklamayı belirlemek buradaki argümanın temeli olacaktır.</span></p>

    <p class="Gvdemetni26"><span class="Gvdemetni13">İnsanların doğuştan ahlaki özelliklerinden yola çıkan ahlak delilini şu şekilde sunuyorum:</span></p>

    <p class="Gvdemetni27">1- <span class="Gvdemetni13">İnsanların doğuştan ahlaki özelliklere sahip olduğu iddiasına, temel olarak, üç şekilde karşılık verilebilir:</span></p>

    <p class="Gvdemetni28"><span class="Gvdemetni13">1-1 İnsanların boş levha bir zihinle doğduğu, hiçbir doğuştan özelliğin bulunmadığı iddia edilebilir.</span></p>

    <p class="Gvdemetni29"><span class="Gvdemetni13">1-2 İnsanların doğuştan ahlaki özelliklerinin bilinçsiz, tesadüfi doğal süreçler ile oluştuğu iddia edilebilir.</span></p>

    <p class="Gvdemetni29"><span class="Gvdemetni13">1-3 İnsanların doğuştan ahlaki özelliklerinin Allah tarafından oluşturulduğu iddia edilebilir.</span></p>

    <p class="Gvdemetni30">2- <span class="Gvdemetni13">Bu üç iddiadan “Allah tarafından oluşturulma” en iyi açıklamadır.</span></p>

    <p class="Gvdemetni30">3- <span class="Gvdemetni13">Sonuç olarak ahlaki doğuştan özellikler, teizmi alternatif yaklaşımlardan daha rasyonel kılmaktadır.</span></p>

    <p class="Gvdemetni31"><span class="Gvdemetni13">Ahlakın doğuştan olduğu görüşüne, bahsettiğim üç şekilde karşılık verilebileceğine dair argümanın ilk maddesinin ve üç alt şıkkının rahatlıkla kabul edileceği kanaatindeyim. Konuyla ilgili din felsefesi ve ahlak felsefesi gibi alanlarda ileri sürülen görüşleri incelediğimizde, ileri sürülen görüşleri bu üç şık çerçevesinde inceleyebileceğimizi rahatlıkla tespit edebiliriz. Bu yüzden birçok ateist de bu madde ve alt şıklarını kabul etmekte sorun yaşamayacaktır.</span></p>

    <p class="Gvdemetni32"><span class="Gvdemetni13">Birinci şıkka dâhil olan düşünürlerin, doğuştanlığı boş levha zihin görüşüyle tamamen dışlamalarına karşı ikinci ve üçüncü şıkka dâhil olan düşünürlerin hemen hepsi, dış etkilerin doğuştan özelliklerle beraber insanın karakter yapısı ve davranışlarında etkili olduğunu düşünürler. Burada savunduğum ahlak delilinde de ahlakın doğuştan özelliklerimizle ilişkili olduğunu ifade ederken, dıştan gelen etkilerin insanların ahlaki yapısının oluşumundaki önemli etkisini reddetmediğimi belirtmeyi, bir yanlış anlama olmaması için gerekli görüyorum. Ahlak ile ilgili doğuştan özelliklere sahip olduğumuz iddiası; sosyo-kültürel çevrenin, aklın ve dinlerin ahlaki sistemlerin oluşumunda çok önemli olabileceklerini reddetmeyi gerektirmez. Boş levhacı görüşlerin yanlış olduğunu, doğuştan özelliklerimizin dışındaki faktörlerin etkisizliğini savunarak değil, doğuştan ahlaklı olmamıza yol açan temel özelliklere sahip olduğumuzu ortaya koyarak göstermeye çalışacağım.</span></p>

    <p class="Gvdemetni31"><span class="Gvdemetni13">Buradaki argümanın en kritik maddesi ikinci maddesidir; birçok ateist rahatlıkla birinci madde ve alt şıklarını kabul edebilecekken, bu şıkka karşı çıkacaklardır. Argümanın bu kritik maddesinin doğruluğunu göstermek için önceki şıklarda bahsedilen üç görüşü değerlendireceğim ve bunlardan üçüncüsünün en iyi açıklama olduğunu göstermeye çalışacağım. Bu yapıldıktan sonra argümanın sonucunun doğruluğu kaçınılmaz olarak ortaya çıkmaktadır.</span></p>

    <p class="Gvdemetni17"><span class="Gvdemetni13">Bireylerin ahlakla ilgili doğuştan özelliklere sahip olduğu görüşü iki şekilde anlaşılabilir: Birincisi “ahlakın tamamen doğuştanlığı” olarak nitelenebilir; buna göre “Çocuklara işkence kötü ve yanlıştır” veya “Fakirlere yardım iyi ve doğrudur” şeklindeki ahlaki yargılar tamamen doğuştan vardır. Bunun savunulması zor bir pozisyon olduğu kanaatindeyim. Kendi savunduğum pozisyon olan</span></p>

    <p class="Gvdemetni33"><span class="Gvdemetni13">İkincisini “ahlakın temellerinin doğuştanlığı” olarak isimlendiriyorum; buna göre ahlaki yargıların tamamen doğuştan olduğunu iddia etmeye gerek yoktur, fakat iyikötü, doğru-yanlış, adaletli-adaletsiz başta olmak üzere empati, aldatanı saptamak, kasıtlı-kasıtsız ayrımı yapmak gibi ahlakın temellerini oluşturan veya ahlaki değer ve eylemlerde önemli yeri olan unsurların -hepsi veya bir kısmı- doğuştandır.</span></p>
  </div>
</body>
</html>
