<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="calibre26" id="calibre_toc_10"><a class="pcalibre calibre18 pcalibre1" id="bookmark13"><span class="Gvdemetni3KkBykHarf"><span class="calibre15">Doğuştan Ahlakî Özellikler ve Din</span></span></a></h1>

    <p class="Gvdemetni61"><span class="Gvdemetni13">Allah’ın varlığına inanmasına karşın Allah’ın yolladığı bir din veya dinler olmasını gereksiz bulan birçok kişi vardır. Bu kişilere, burada anlatılanlardan, Allah'ın din(ler) göndermesini beklemenin rasyonel olduğuna dair bir argüman şöyle sunulabilir:</span></p>

    <p class="Gvdemetni62">1- <span class="Gvdemetni7">Evreni ve insanları yaratan bir Allah vardır.</span></p>

    <p class="Gvdemetni63">2- <span class="Gvdemetni7">İnsanlar doğuştan ahlaki özelliklere sahiptirler.</span></p>

    <p class="Gvdemetni27">3- <span class="Gvdemetni13">Bu doğuştan ahlaki özellikler ancak Allah'ın ahlaki buyrukları varsa rasyonel temel bulabilir.</span></p>

    <p class="Gvdemetni27">4- <span class="Gvdemetni13">Doğuştan ahlaki özelliklerin ancak Allah’ın ahlaki buyrukları varsa rasyonel temel bulacak olması; Allah’ın, insanları, kendi buyruklarına uyacak bir yaratılışta yarattığı anlamını taşımaktadır.</span></p>

    <p class="Gvdemetni27">5- <span class="Gvdemetni13">Allah’ın buyruklarının insanlara ulaştırılmasında en uygun alternatif olarak din(ler) gözükmektedir.</span></p>

    <p class="Gvdemetni30">6- <span class="Gvdemetni13">Allah insanları ahlaki buyrukları olan dinlere uyacakları şekilde yaratmıştır.</span></p>

    <p class="Gvdemetni64">7- <span class="Gvdemetni13">Allah’ın din(ler) gönderdiği düşüncesi göndermediği düşüncesinden daha rasyoneldir.</span></p>

    <p class="Gvdemetni18"><span class="Gvdemetni13">Bu argümanın ilk önermesi, bu argümanın sunulduğu kimsenin -fideist bir şekilde, şahsi bir deneyimle veya herhangi bir argümanla edindiği- ön kabulüdür; bu argüman Allah’a inandığını beyan edenlere sunulan bir argümandır. İkinci ve üçüncü önermelerin doğruluğu önceki sayfalarda ortaya kondu. Allah’ın en önemli sıfatlarından biri yaratıcılık özelliğidir, bu sıfatının gereği insanların doğuştan ahlaki özelliklerinin de Allah tarafından yaratılmış olmasıdır. Bununla beraber üçüncü önermede belirtildiği gibi doğuştan ahlaki özelliklerin Allah’ın buyruklarının varlığını gerektirdiği tespit edilince dördüncü önermedeki sonuç otomatikman çıkmaktadır; doğuştan özelliklerin Allah’ın buyruklarına yöneltmesi Allah’ın kendi buyruklarına uyacak şekilde insanları yarattığı anlamını taşımaktadır. Beşinci önermede belirtilen husus ise dünyadaki durumla ilgili gözlemlerimizden çıkmaktadır; Allah’ın buyruklarının insanlara ulaşması için en uygun yol olarak, hatta tek alternatif olarak dinler gözükmektedir. Nitekim Allah’ın buyrukları olduğuna inanarak belli eylemleri gerçekleştirenlerin hemen hepsi belli dinlerin bağlılarıdır. Dördüncü ve beşinci önermeleri bir arada düşündüğümüzde altıncı önermenin doğruluğu apaçık bir şekilde kendini göstermektedir; insanın ahlaki buyruklara göre yaratılması ve ahlaki buyrukları ulaştırmada din(ler)in en uygun alternatif olması insanın ahlaki buyrukları olan din(ler)e uyacak şekilde Yaratıcısı tarafından yaratıldığı anlamına gelmektedir. Yedinci önermedeki sonuç, felsefi açıdan daha temkinli bir pozisyon benimsemek için “en iyi açıklama” formunda, yani olasılıksal bir argüman formatında ifade edilmiştir. Allah’ın insanlara yerleştirdiği özelliklerin dini gerektirmesi, Allah’ın gözlerimizi din(ler)e çevirdiği anlamını taşır ve Allah’ın yolladığı din(ler) olması gerektiği görüşünü aksi görüşlerden daha rasyonel kılar.</span></p>

    <p class="Gvdemetni65"><span class="Gvdemetni13">Sahip olduğumuz doğuştan ahlaki özellikler sadece Allah'a yönlendirmekle kalmaz, ahlaki buyruklarını insanlara bildirecek bir Allah’a yönlendirme yaparlar, bu doğuştan özellikler kendi kapılarını açacak anahtar olan bu buyruklara ihtiyaç duyarlar. Ancak böylelikle ahlaki sezgilerimizle rasyonalitemiz çatışmaz; doğuştan ahlaki sezgilerimiz illüzyon olmaz. Birbirlerinden farklı din ve mezhepler -büyük kitleleri yönlendiren bütün dinlerin ve mezheplerin ahlaki sistemleri vardır- arasında nasıl tercihte bulunacağımızda bu argüman yardımcı olamaz. Fakat bu kitap boyunca sunulan argümandan hareketle bu din(ler)in sahip olması gereken bazı özellikleri belirleyebiliriz:</span></p>

    <p class="Gvdemetni66">1- <span class="Gvdemetni7">Bu dinin ontolojisi Yaratıcı merkezli olmalıdır.</span></p>

    <p class="Gvdemetni30">2- <span class="Gvdemetni13">Bu dinin anlatımlarına göre Yaratıcı, insanların doğuştan özelliklerinin belirleyicisi olmalıdır. Bu özellikler insanın biyolojik yapısından zihnine tüm varlığıyla ilişkili olduğu için bu dinin sunduğu Yaratıcı inancı, Yaratıcı’nın insanları tüm detaylarıyla yarattığı görüşünü içermelidir.</span></p>

    <p class="Gvdemetni67">3- <span class="Gvdemetni13">Bu din, ahlaki buyrukların Yaratıcıdan olduklarını belirterek ihtiva etmelidir.</span></p>

    <p class="Gvdemetni68">4- <span class="Gvdemetni13">Bu dinin varlığını duyurduğu Yaratıcı, insanların eylemlerinden haberdar olmalı, kısacası buyruklarının uygulanıp uygulanmadığını bilecek şekilde bir bilgiye, hâkimiyete ve kudrete sahip olmalıdır.</span></p>

    <p class="Gvdemetni69">5- <span class="Gvdemetni13">Bu dinin varlığını tanıttığı Yaratıcı iyi olmalıdır.</span></p>
  </div>
</body>
</html>
