<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta content="Microsoft Word 15 (filtered)" name="Generator" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h2 class="calibre32" id="calibre_toc_14"><a class="pcalibre pcalibre1" id="bookmark8">2.</a> <span class="Balk3KkBykHarf"><span class="calibre31">Doğuştan Ahlakî Özelliklere Rasyonel Temel Bulmak</span></span></h2>

    <p class="Gvdemetni52"><span class="Gvdemetni13">Sahip olduğumuz ahlakla ilgili doğuştan özelliklerimizin, Allah tarafından bizlere yerleştirildiği görüşünün, natüralist-ateistlerin savunduğu şekilde bunların arkasında bilincin olmadığı tesadüfi süreçlerle oluştukları görüşünden daha iyi bir açıklama olduğunu destekleyen en önemli sebep, ahlaki bir sistemin ancak ve ancak Allah’ın buyruklarını kabul etmemiz durumunda rasyonel (akla uygun) olacak olmasıdır. Burada ateistlerin cevap vermesi gereken çetin soru şudur: Neden yaşadığımız bu dünyada, bizim ahlaki doğuştan özelliklerimizin rasyonel temeli olması (bunların illüzyon olmaması) için ahlaki buyrukları olan bir Allah’ın var olması zaruridir? Soru şöyle de sorulabilir: Doğa ne oluyor da ancak Allah varsa rasyonel temeli olacak yapılar oluşturmuştur? Doğal süreçleri Allah’ın araçsal sebepleri olarak görenler için doğal süreçlerin gözümüzü bu doğal süreçleri araçsal sebepleri olarak kullanan Allah'a çevirmesi oldukça rasyonel bir beklentidir. Fakat natüralist-ateist paradigmayı benimseyenler, sadece bu dünyadaki yaşam ve genleri aktarma mücadelesiyle ilgili olarak oluştuğunu düşündükleri bu doğuştan özelliklerimizin gözümüzü bir Allah kavramına çevirmesinin rasyonel bir açıklamasını yapamamaktadırlar.</span></p>

    <p class="Gvdemetni19"><span class="Gvdemetni13">Ahlaki bir sistemin Allah inancı olmadan işlemesi pratikte elbette mümkündür (bu yüzden birçok ateist oldukça ahlaklıdır), fakat en önemli özelliklerinden birisi bağlayıcılık olan ve insanların şahsi çıkarlarından gerektiğinde fedakârlık yapmalarını gerektiren yasalardan oluşan ahlaki sistemlerin, Allah inancı olmadan rasyonel temeli olamaz. Burada “rasyonel temel” ile kastım; ahlaki eylemi gerçekleştirirken bu eylemi gerçekleştirmenin ve gerektiğinde şahsi çıkarından vazgeçmenin akılcı bir temeli olmasıdır. Nitekim birçok ünlü ateist felsefeci de bunu tespit etmiştir. Örneğin Allah olmadığında ahlaki değerlerin doğruluk değeri kalmayacağına, Nietzsche ve Sartre gibi ünlü ateist filozoflar dikkat çekmiştir. Nietzsche'nin “Ondan, temel bir kavramı, Allah’a inancı çekip aldığınızda, bütününü mahvedersiniz: artık zorunlu hiçbir şey elinizde kalmaz... onun ancak Allah'ın varlığı doğruysa bir doğruluk değeri olabilir; o, Allah ile ayakta durur, Allahsız çöker”<a class="pcalibre pcalibre1" id="_ftnref51"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn51" title=""><sup class="calibre20"><span class="calibre21">[51]</span></sup></a> gibi sözleriyle ahlak için sergilediği yaklaşımı da böylesi bir tespiti ortaya koymaktadır. Sartre’ın şu sözlerinde de bu yaklaşımı görmekteyiz:</span></p>

    <p class="Gvdemetni35"><span class="Gvdemetni22">Tam tersine, varoluşçu için Allah'ın var olmadığı fikri oldukça huzursuzluk vericidir, çünkü O'nla beraber rasyonel bir zeminde değerler için zemin bulma olasılığı da yok olmaktadır. Bu, bunu düşünecek sonsuz ve mükemmel bir Bilinç olmadığı anlamına geldiğinden, baştan kabul edilebilecek bir iyilik de yok demektir. Sadece insanların olduğu bir zeminde olduğumuzdan; hiçbir yerde iyiliğin var olduğu, kişinin dürüst olması veya yalan söylememesi gerektiği yazmaz. Dostoyevski "Allah olmasaydı, her şey serbest olurdu" diye yazmıştır ve bu da varoluşçuluğun başlangıç noktasıdır. Gerçekten de Allah yoksa her şey serbesttir ve bunun sonucu olarak da insanın bir dayanak noktası yoktur</span><span class="Gvdemetni10PalatinoLinotype">..<a class="pcalibre pcalibre1" id="_ftnref52"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn52" title=""><b class="calibre11"><sup class="calibre20"><span class="calibre23">[52]</span></sup></b></a></span></p>

    <p class="Gvdemetni31"><span class="Gvdemetni13">Nietzsche ve Sartre, Allah’ın yokluğunda ahlaki değerlerin rasyonel temeli olamayacağını anlamışlardır. Çağımızın en ünlü ateisti Richard Dawkins ise başkalarına merhamet duymamızın “Darwinci hatalar: mutluluk veren, değerli hatalar” olduğunu ifade etmiştir.<a class="pcalibre pcalibre1" id="_ftnref53"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn53" title=""><sup class="calibre20"><span class="calibre21">[53]</span></sup></a> Ateist bir dünya görüşünün içerisinde sahip olduğumuz doğuştan ahlaki özelliklerin illüzyon olarak anlaşılması gerektiğini ünlü natüralist-ateistler Michael Ruse ve Edward Wilson'ın şu sözlerinden de anlayabiliriz:</span></p>

    <p class="Gvdemetni47"><span class="Gvdemetni22">Cambridge'li felsefeci G. E. Moore tarafından bu yüzyılda popülerleştirilen bir ifadeyi kullanmak gerekirse, evrimsel etikte var olandan olması gerekene geçiş yapıldığından "natüralist yanılgı" (the naturalistic fallacy) suçu işlenmektedir.</span></p>

    <p class="Gvdemetni53"><span class="Gvdemetni22">Ahlak bize ortak hareket etmemiz için genlerimiz tarafından yutturulan bir illüzyondur. Hiçbir dış temeli yoktur. Ahlak, evrim tarafından oluşturulmuştur, fakat onun tarafından temellenmemektedir. Aynı Machbeth'in hançeri gibi gerçekte var olmadan önemli bir amaca hizmet etmektedir. İllüzyondan bahsederken, ahlakın hiçbir şey olmadığını ve tamamen bir hayal ürünü gibi düşünülmesi gerektiğini savunmuyoruz. Machbeth'in hançerinin tersine ahlak insan türü tarafından paylaşılan bir illüzyondur... Ahlakın objektif bir temeli yoktur, fakat biyolojik yapımız bizi öyleymiş gibi düşünmeye sevk etmektedir</span><span class="Gvdemetni10PalatinoLinotype">.<a class="pcalibre pcalibre1" id="_ftnref54"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn54" title=""><b class="calibre11"><sup class="calibre20"><span class="calibre23">[54]</span></sup></b></a></span></p>

    <p class="Gvdemetni54"><span class="Gvdemetni13">Bazı felsefeciler Stoacılar’ın ve Herbert Spencer’ın yaptığı gibi doğadaki durumlardan ahlak ile ilgili reçeteler çıkarmışlardır. Thomas Henry Huxley, Spencer’ın, doğanın taklit edilmesi gerektiğine dair Stoacılığın nasihatini kötü bir şekilde uyguladığını düşünür. Huxley, “yaşam mücadelesi”nin gerçekten de doğada büyük işler başardığını, fakat toplumun ahlaki gelişiminin evrendeki süreçleri taklit etmeye dayanmadığını, tersine bu süreçlere karşı koymaya dayandığını ifade eder.<a class="pcalibre pcalibre1" id="_ftnref55"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn55" title=""><sup class="calibre20"><span class="calibre21">[55]</span></sup></a> Doğada ne olup bitttiğini veya insanın doğuştan taşıdığı ahlaki özelliklerin neler olduğunu belirleyerek -Spencer gibi- ahlak ile ilgili reçeteler çıkartanlar olduğu gibi erdemi doğaya karşı durmakta -Huxley gibibulanlar da olabilir; sadece “amaçsız, bilinçsiz ve ahlaka karşı umursamaz” doğaya referansla, bu anlayışlardan birini diğerine tercih etmemizi sağlayacak felsefi açıdan geçerli bir kriter gösterilemez. Doğuştan sahip olduğumuz ahlak ile ilgili özelliklerimiz bize ahlakla ilgili konularda “olmalı” (ought) fikri vermektedir, oysa bu doğuştan özelliklerimiz ateist açıdan sadece doğadaki amaçsızca ve bilinçsizse “olan”ların (is) ürünüdür. Burada David Hume’un (1711-1770) “olandan olmalı” (ought from is) çıkartılmaya kalkılmasındaki sorun ile ilgili ünlü tespitini hatırlamalıyız; Hume, doğada olan ve olmayanı tarif eden olgularla ilgili ifadelerden ahlak alanında ne olmalı veya olmamalı olduğuna dair bildirimlere geçişin mantıken meşru olmadığını ifade etmiştir. <a class="pcalibre pcalibre1" id="_ftnref56"></a><a class="pcalibre pcalibre1" href="../Text/Caner%20Taslaman%20-%20Ahlak%2C%20Felsefe%20ve%20Allah_split_016.htm#_ftn56" title=""><sup class="calibre20"><span class="calibre21">[56]</span></sup></a></span></p>

    <p class="Gvdemetni31"><span class="Gvdemetni13">“Olandan olmalı çıkartma problemi”ne referansla, Allah’ın varlığının ve Allah’ın buyruklarının “olan” ile ilgili olduğu, buna karşın bu tarifsel olgulardan ahlaki bağlayıcılık çıkarmanın neyin “olmalı” olduğu ile ilgili olduğu, bu geçişin de felsefi açıdan meşru olmadığı söylenmiştir; ben, buradaki durumun, doğadaki amaçsız ve bilinçsiz yapıyla ilgili olgu tariflerinden önemli şekilde farklı olduğu kanaatindeyim. (Aşağıda bu hususa tekrar döneceğim.)</span></p>

    <p class="Gvdemetni31"><span class="Gvdemetni13">Burada önemli bir hususun aydınlatılmasını gerekli buluyorum; birçok kimse arasındaki ayrıma yeterince dikkat etmemiş olsa da ahlaki eylemlerle ilgili iki ayrı açıklama gerektiren iki ayrı sorunu çözmek gereklidir: Birincisine “olandan iyi çıkarma problemi” (is-good problem), ikincisine “iyiden eylem çıkarma problemi” (good-action problem) adlarını veriyorum; literatürde birçok kişi “olandan olmalı çıkartma problemi” (is-ought problem) diye tek bir soruna odaklanmış, aslında bu sorunun içinde ahlakla ilgili iki ayrı sorunun olduğu yeterince fark edilememiştir: Ahlaki sistemin rasyonel bir temeli olması için cevaplanması gerekli iki dev soru şunlardır:</span></p>

    <p class="Gvdemetni27"><b class="calibre11">1.</b> <b class="calibre11"><span class="Gvdemetni2Kaln">Problem:</span></b> <span class="Gvdemetni13">İyi olan nedir? Bu problem değerler ile ilgilidir.</span></p>

    <p class="Gvdemetni55"><b class="calibre11">2.</b> <b class="calibre11"><span class="Gvdemetni2Kaln">Problem:</span></b> <span class="Gvdemetni13">İyi olana (değerlere, ahlaki yasalara) göre eylemde bulunmak neden gereklidir? Bu soru eylem (mecburiyet) ile ilgilidir.</span></p>
  </div>
</body>
</html>
