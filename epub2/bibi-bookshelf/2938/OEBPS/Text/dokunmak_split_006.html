<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokunmak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_2">CLAUDIA</h1>

  <p class="normal">Evet, sevgili Claudia, yanına uzanmamı istediğin geceden bu yana tam on sekiz yıl geçmiş. Dün odamdaki çekmeceleri temizlerken farkına vardım. Sakladıklarım arasında o geceki oyunun, <span class="ideitalik">Trompets of The Lord</span>’un yarısı yırtılmış davetiyeleri de var. Oyundan sonra gittiğimiz <span class="ideitalik">Ristorante del’Oro</span>’nun bir peçetesini de saklamışım.</p>

  <p class="normal">O yılki Roma yolculuğundan kalma başka ufak tefekle birlikte.</p>

  <p class="normal">Sen ise bir yerlerde hep kalmışsın.</p>

  <p class="normal">Seni seviyordum.</p>

  <p class="normal">Seviyorum.</p>

  <p class="normal">O zamanlar, bundan tam on sekiz yıl önce, sevmiştim. Restoranda herkes oturduktan sonra, sağıma döner dönmez görmüştüm. Bir omuz uzaklıkta.</p>

  <p class="normal">Sonraları belki çok yaralı bir gecemdeydi diye düşündüğüm çok oldu.</p>

  <p class="normal">Ama öyle değildi. Bunu şimdi biliyorum.</p>

  <p class="normal">Aradan çok savaş geçti.</p>

  <p class="normal">İnsan ne yaradır, ne değildir, bunu hemen ilk sıyrıklarla öğrenemiyor. Belki de insanın nasıl yaralanabileceğini, ne zaman kendini yara almış sayması gerektiğini, yaralandığında ne yapılabileceğini veya yapılamayacağını ben de o gecenin ardından öğrenmiş olabilirim.</p>

  <p class="normal">O sabahtan sonra.</p>

  <p class="normal">Evinden çıktığımda.</p>

  <p class="normal">Artık yaşamadığını söylemişlerdi.</p>

  <p class="normal">Dört, beş yıl kadar oluyor.</p>

  <p class="normal">Çok tuhaf ama, söylediklerinde, neden öldüğünü sormayı unutmuşum. Bu, epey sonra aklıma geldi. Daha da tuhafı, sormayan yalnız ben değilmişim. O zamanki çevremizden kim varsa, sadece öldüğünü öğrenmekle yetinmişler. O sırada Roma’da olanlar, törene katılmışlar. Ama anlatıldığı kadarıyla, neden öldüğün cenazede bile konuşulmamış.</p>

  <p class="normal">Ölümün koyu, müthiş bir çizgi gibi.</p>

  <p class="normal">Neden çekildiğinin bile üstünü çizmiş, okunmaz kılmış, kalın bir çizgi. Her şey o çizginin altında kalmış. Yaşamışlığın da, ölümün de. Çevrilmiş ağır bir sayfa. Geçiş nereden ve nasıl olmuş, bu kimseyi ilgilendirmedi. Yakın çevresinde bulunmuş olanlar yaşamı Claudia’dan, neden ölündüğünü merak etmeyecek kadar iyi öğrenmişlerdi.</p>

  <p class="normal">Claudia vardı.</p>

  <p class="normal">Sonra, Claudia yok.</p>

  <p class="normal">Yine de, sanki bu eski, yırtık tiyatro davetiyesiyle senin sahnene adım atabilmişim gibi, sevgili Claudia, konuşabiliriz seninle. Bunu yadırgamayacağını biliyorum. Çünkü sen de yaşadığın sürece sevdiğin bütün ölülerini, ancak ölümün kazandırabileceği bir canlılıkla, hep yanında taşımıştın. Yirmi iki yaşında arabasıyla birlikte yanan Octavio, uyuşturucudan yakasını kurtaramayan Patrick, neden öldüğünü, tıpkı senin gibi, bugün de bilmediğimiz Silvana – belki daha başkaları da.</p>

  <p class="normal">Onlar, ölümlerinden yıllar sonra da seninle olmayı sürdürdüler. Yaşayanları ve ölüleri kendinde birlikte var etmekte direndin. Başardın da. Öyle ki, herkes senin cenazene sanki seninle alışılmıştan biraz farklı bir randevuya gelircesine gelmişti.</p>

  <p class="normal">On sekiz yıl önce yanına uzanmamı istediğinde, seninle sevişemeyeceğimizi biliyordun.</p>

  <p class="normal">Seninle yatamayacağımı, hiçbir kadınla yatamadığımı söylemiştim.</p>

  <p class="normal">Söylemek zorunda olduğum noktaya geldiğimiz için.</p>

  <p class="normal">Daha doğrusu, ben öyle bir zorunluluk var diye düşündüğüm için.</p>

  <p class="normal">Sen ise aslında İtalyan olmadığını, bir Amerikalı olduğunu, fakat Roma’da yıllardır Claudia adıyla yaşadığını söylemiştin. Bu söylediklerinden bir şey anlamadığımı gözlerimden okuduğunda biraz daha ayrıntılı bir açıklama yapmıştın. Sence bir Amerikalı olmak, Roma’ya, kendine bir İtalyan adı takacak kadar âşık olmaya engel değildi. Sence hiçbir şey olmak, bir sevginin önünde engel diye düşünülemezdi.</p>

  <p class="normal">Hiçbir paylaşma, kendi kurallarını –isterse tek bir geceyle sınırlansın– koymadan paylaşma diye anılmayı hak etmezdi.</p>

  <p class="normal">Ben o gece sen çağırdığın için evine gelebilirdim. Çünkü evinde o gece seni bekleyen biri yoktu. Çünkü benim kaldığım yere, yani arkadaşlarımın evine onlarla dönme zorunluluğum yoktu.</p>

  <p class="normal">Ve çünkü, biz geceyi –yanlış, demiştin sonradan, bu da bir sınırlama, geceyi değil, öylesine yakalanmış, gece mi, gündüz mü noktalanacağı belli olmayan bir zaman söylemini– henüz bitirmek istemiyorduk. Daha restorandayken, hep birlikte ve her zaman çoğunlukla elimizi uzatsak yakalayabileceğimiz zaman parçacıkları arasında yüzüp durduğumuzu, ama kimine bizi taşıyabileceğine güvenmediğimizden, kimine de belki iki, üç kulaç ötede daha büyükleri çıkar diye tutunmadığımızı söylemiştin. Sanki geceki oyundan bir replik gibiydi. Sence aynı zamanda hem gülünç, hem de acınası kulaçlarımızı artık tutunabileceğimiz herhangi bir zaman kalmayıncaya kadar sürdürüyorduk.</p>

  <p class="normal">Bir ev daveti için ne görkemli bir giriş, değil mi? diye sormuştun bu sözlerin ardından.</p>

  <p class="normal">Şimdi buradan çıkınca, arabama atlayıp yirmi dakika gideceğiz ve sonra evimde olacağız.</p>

  <p class="normal">Düşün, Claudia, tam on sekiz yıl geçmiş yanına uzanmamı istediğinden bu yana. Ve biliyorsun, insan bu kadar uzun süre aynı güçle kulaç atamaz. Ben, hâlâ yüzebildiğim iddiasındayım. Ama belki de bütün yaptığım, yalnızca suda, bulunduğum yerde debelenmek ve zamanlar gelip bana çarpmakta.</p>

  <p class="normal">O gece, seninle yan yana uzanmıştık.</p>

  <p class="normal">Evine gidip birer kadeh daha <span class="ideitalik">Valporacelli</span> içtikten sonra.</p>

  <p class="normal">Giyiniktik.</p>

  <p class="normal">Geceyi ve bir yatağı o geceki kurallarımıza göre paylaştığımızı söylemiştin. Hem konuşmamızı, hem de kendimizi kafamızdan geçen başka düşüncelere, başka çağrışımlara ve anılara bırakmamızı istemiştin. İlk dakikalarda bunu başarabileceğimi sanmamıştım. Ama sonra baktım, kendimi gevşek bıraktıkça senin dediğini yapmak, yani hem seninle konuşmak, hem de beynimin içindeki akışı engellememek, bizi kesinlikle birbirimizden uzaklaştırmıyor. Aynı tuvalin başına geçmiş iki ressam gibiyiz. Paletlerimizdeki karışımlar farklı. Fırçamızdan çıkan üsluplar da. Birimizin başladığı çizgileri öteki sürdürmekte. Ama tuvalde yine de alabildiğine canlı bir resim oluşuyor. Ne senin, ne de benim tek başımıza yapabileceğimiz bir resim. Bir geceyle sınırlı, ama iki yaşam boyunca sergilenecek bir resim.</p>

  <p class="normal">Dışarıdaki yağmurun sesiyle ansızın Hemingway’in Güneş de Doğar’ının kahramanlarından biri oluvermiştim. Orada kadın "Viyana’da yağmur yağıyordu," der, kitabın bir yerinde. Belki önemsizin de önemsizi bir cümle. Ama kadın, Viyana’da yağan o yağmuru neden İspanya’nın güneşinde hatırlamıştır ki? Belki de zaman, Viyana’da kaçırılmıştır ve aynı tohumların bir daha çiçeklenmesine artık İspanya’nın güneşi bile yetmeyecektir.</p>

  <p class="normal">Aradan geçen on sekiz yıl boyunca, sevgili Claudia, o geceden bu yana, sanıyorum ben de hep senin gibi yaptım. Aşkı, sevgiyi hazır bir senaryo gibi hep içimde taşıdım. Uygulamaları ne kadar başarısız olursa olsun, hiçbir zaman yırtılıp atılmayacak bir senaryo gibi. Rollere uyan insanların çıkacaklarına hep inanarak.</p>

  <p class="normal">İşi hemen başlangıçta bırakanlar da oldu, oyun biraz ilerledikten sonra çıkıp gidenler de. Şimdi, biraz önce de söylediğim gibi, belki artık biraz yorgunumdur, belki zamanlara doğru yüzeyim derken, zamanlar gelip bana çarpmakta. Ama önemli değil. Bunu da senden öğrenmiştim. İster kulaçlarımızla ulaşalım, ister onlar akıntıyla yanımızdan geçsinler, önemli olan, elimizi uzatıp yakalama yürekliliğini hiç yitirmemek.</p>

  <p class="normal">Tıpkı on sekiz yıl önce yanına uzanmamı, yalnızca uzanmamı istemen gibi.</p>

  <p class="normal">Şimdi ben de, sevgili Claudia, tam on sekiz yıldır bütün zaman parçacıklarını göze alarak yaşamaktayım.</p>

  <p class="normal">Geçip gidenleri de, bana çarpacak ya da elimin hemen yakınından geçecek olanları da.</p>

  <p class="normal">Bir başka zamana kadar, hoşça kal Claudia!</p>
</body>
</html>
