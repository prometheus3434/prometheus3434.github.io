<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dokunmak</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_9">GİRİTLİ DAYI’NIN SABAH ÇİÇEKLERİ</h1>

  <p class="normal">"<span class="ideitalik">Sanat her zaman yalan söylemez mi zaten?</span>" diye sorar Kavafis. "<span class="ideitalik">En çok yalan söylediği zaman, en yaratıcı olduğu zaman değil midir?</span>"</p>

  <p class="normal">Kırda hiç yaşamadığı halde, kırları öven bir şiir yazdığı için sormuştur şair bu soruyu.</p>

  <p class="normal">Belki de kendini eleştirmek için.</p>

  <p class="normal">"<span class="ideitalik">Bu dizelerimi kurduğumda sanat açısından içtenlikten yoksun muydum? Düşgücüm, sanki kırda yaşıyormuşçasına çalışmıyor muydu?</span>"</p>

  <p class="normal">Neredeyse yaşamın bütününe de yöneltilebilecek bir soru.</p>

  <p class="normal">Yani insan: "<span class="ideitalik">Hangisi benim gerçek yaşamım? Düşlerimdeki mi, yoksa sabahla akşam arasına sıkışıp kalan zaman parçaları mı?</span>" diye sorup bir kuşku denizinde bocalamaya başladığında, buna bir başka soruyla yanıt getirebilir.</p>

  <p class="normal">"<span class="ideitalik">En yoğun düşlenen yaşam, en gerçek yaşam değil midir?</span>"</p>

  <p class="normal">Ve böyle bir yanıt getirme isteğini bir tutkuya da dönüştürebilir.</p>

  <p class="normal">Böyle bir tutkunun filizlenmesiyle birlikte varılan nokta, insanoğlunun şimdiye kadar hiç kitaplaşmamış, hiçbir kavmin asırlar dağarcığında yer kaplamamış söylenceleri, kendi özel tarihinin söylencelerini yaratmak için özlemini çektiği uçsuz bucaksız çayırlar, aynı zamanda kendi cennetinin çayırları olabilir.</p>

  <p class="normal">O noktaya varmış bir insan, bir Anadolu kentinde, yeryüzü yaşamı çoktandır noktalanmış bir Giritli Dayı’nın, ‘Adalı’ diye çağırdığı yeğenine her sabah, o henüz uyurken getirip başucuna bıraktığı taze çiçeklerin öyküsünü, çekiciliği Gılgamış ile Enkidu’nun öyküsünden geri kalmayan bir söylence gibi dinleyebilir. Adalı, Giritli Dayı’nın gözlerinin maviliğini anlatırken karşısındaki, o gözleri ansızın başkalarıyla, Kazancakis’in El Greco’ya Mektuplar’ında, Bizanslı bir mistikten yaptığı alıntıdaki gözlerle özdeşleştirebilir.</p>

  <p class="normal">"<span class="ideitalik">Gerçeği değiştiremeyiz, öyleyse gerçeğe bakan gözleri değiştirelim</span>," demiş olan o Bizanslı yeryüzü ermişini, insanlığını hiç yitirmemeyi başarmış adsız peygamberler arasına yerleştirebilir.</p>

  <p class="normal">Böyle bir peygamberle karşılaşmak, onun izini bir yeryüzü akşamının ikili sofrasında Adalı’nın uzaklara kayıp giden bakışlarının dümen suyunda sürmek, insana kendine göre bir tarihin şiirini de yazdırabilir.</p>

  <p class="normal">&nbsp;</p>

  <p class="indentmetinitalik">İyon Denizinin iki yakasında,</p>

  <p class="indentmetinitalik">İlk bulduklarında insanoğlunun güzelliğini,</p>

  <p class="indentmetinitalik">Venüsün mermer dişiliğinde,</p>

  <p class="indentmetinitalik">Sen ve ben, oradaydık, hatırlıyor musun?</p>

  <p class="indentmetinitalik">Adalar serpilmiş o denizde,</p>

  <p class="indentmetinitalik">Bakışlarımızdan parmak uçlarımıza sızan</p>

  <p class="indentmetinitalik">O hoyrat tutkuları,</p>

  <p class="indentmetinitalik">Günbatımı sularının köpüklü söylencelerine</p>

  <p class="indentmetinitalik">Karıştırıp içmiştik, kaynağını sormadan...</p>

  <p class="indentmetinitalik">&nbsp;</p>

  <p class="normal">Giritli Dayı, Adalı’ya sabah çiçeklerini taşımayı son yeryüzü gününe kadar sürdürmüştür.</p>

  <p class="normal">Adalı, Giritli Dayı’nın gözlerinin maviliğini hiç unutmayacaktır.</p>

  <p class="normal">Alkole boğulmuş akşamların ardından, sabahın ilk saatlerinde birlikte –Giritli Dayı, toprağın gücüyle doksan yaşını bile hiçe sayabilmiştir– tarlaya çıkışlarını da hiç unutmayacaktır. Onun gözünde bu Giritli, belki daha da uzaklardan, ta Olimpos’un doruklarından gelmedir.</p>

  <p class="normal">&nbsp;</p>

  <p class="indentmetinitalik">...işte o günlerdeydi;</p>

  <p class="indentmetinitalik">bırakıp Olimpos’u buralara geldik.</p>

  <p class="indentmetinitalik">Derinliklerinde yitip gideceğimiz</p>

  <p class="indentmetinitalik">Gözlerdi artık tapınaklarımız;</p>

  <p class="indentmetinitalik">Sunaklarda genç bedenlerin ateşiyle yanacaktık.</p>

  <p class="indentmetinitalik">Gıpta etmiştik insanların sevgilerine,</p>

  <p class="indentmetinitalik">Kanı donduran tanrılığımızı</p>

  <p class="indentmetinitalik">Çıplak doruklarda bıraktık.</p>

  <p class="normal">Dekor, artık denizden çok uzakta kalan bir Anadolu kenti olabilir. Ama gece örtüsünü bir kez sermeye görsün; düşler, İzmir’in Karataş’ındaki sabahlara da kayabilir, ve Adalı, artık çiçekleri hiç unutulmayan bir limana yorgun teknesini sonsuza kadar kalmak üzere yanaştırmış Giritli Dayı’nın sevgisini, anasının sabahları ‘Aslanaçi!’ dedikten sonra yanağında gezdirdiği parmaklarında açan o sıcacık sevgiyle özdeşleştirebilir.</p>

  <p class="normal">Adalı, Giritli Dayı’yı, her defasında bir başka Rambetiko’nun acılarına dalıp gidercesine, hep yaşayanlarla birlikte anar. Zaten cenazesine de gitmemiştir.</p>

  <p class="normal">Sonradan mezarını görmüş olabilir.</p>

  <p class="normal">Bu, ölümü düşünmekle sınırlı değildir.</p>

  <p class="normal">Çünkü Adalı, Giritli Dayı’yı, üstelik çok eski bir şarkının köpük rengi ezgileriyle denizlere açılırcasına, ölümü unutarak da toprağa karıştırabilir:</p>

  <p class="indentmetinitalik">Topraktan çıkarmışlardı ilk güzeli;</p>

  <p class="indentmetinitalik">Ve onu gören doğa</p>

  <p class="indentmetinitalik">Kavalların ezgilerinde,</p>

  <p class="indentmetinitalik">Gergef ilmiklerinde,</p>

  <p class="indentmetinitalik">Çanak çömleğin toprak boyalarında</p>

  <p class="indentmetinitalik">Şahlanıvermişti tüm sevme gücüyle.</p>

  <p class="normal">Adalı için Giritli Dayı, belki de yaşamında tanıdığı ilk filozoftur. Ona Akdeniz’i, Akdeniz ruhunu, o ruhla can bulmuş tüm uygarlıkların özünü, hiçbir ekleme ya da süsleme yapmaksızın, sadece kendi yaşama biçimiyle, sabah güneşinin ilk kızıllıklarını gözlerinde eritişiyle, içindeki sıcacık doğa sevgisine sanki zırh ettiği nasırlı ellerini toprağa daldırışıyla ona tanıtmış olan filozoftur.</p>

  <p class="normal">Üstelik Giritli Dayı, onca insanın, onca halkın acılarını da gizlememiştir Adalı’sından. Anadolu’dan ve Olimpos’tan yola çıkıp bir yerlerde buluşanların sonraki ayrılıklarının acılı öykülerini anlatmaktan çekinmemiştir:</p>

  <p class="normal">&nbsp;</p>

  <p class="indentmetinitalik">Ama karatöreler bulaştırdılar</p>

  <p class="indentmetinitalik">Üstümüze sonraki yüzyıllarda;</p>

  <p class="indentmetinitalik">Oysa sözde düşmanlıklarımız,</p>

  <p class="indentmetinitalik">Başkalarının mitlerindeydi.</p>

  <p class="indentmetinitalik">Kavalları da çabuk susturdular.</p>

  <p class="indentmetinitalik">Şimdi mermer güzellerin yüzleri</p>

  <p class="indentmetinitalik">Bile kasılmış acılardan,</p>

  <p class="indentmetinitalik">İnsanların dünyasında, ve</p>

  <p class="indentmetinitalik">Kutsal topraklarda Meryem</p>

  <p class="indentmetinitalik">Unutmuş artık Golgotha’nın acılarını,</p>

  <p class="indentmetinitalik">Pilatus’un diktirdiği çarmıhlardan bile</p>

  <p class="indentmetinitalik">Bu kadar kan sızmadıydı diye yakınır olmuş.</p>

  <p class="indentmetinitalik">Şimdi kapadık artık Olimpos’un</p>

  <p class="indentmetinitalik">Ve Anadolu tanrılarının yollarını</p>

  <p class="indentmetinitalik">Kendi ellerimizle, dönemeyiz.</p>

  <p class="indentmetinitalik">Öyle kanattık ki insanlığımızı,</p>

  <p class="indentmetinitalik">Tanrı olmaya yüzümüz kalmadı.</p>

  <p class="indentmetinitalik">&nbsp;</p>

  <p class="normal">Ve günlerden bir gün Adalı, tam kendi söylencelerinin yollarına düşmüşken, bir başka dünyayla, "<span class="ideitalik">İnsanoğlu adına layık her kişi kendi çarmıhını kaldırır ve kendi Golgotha’sına çıkar</span>," diyen Kazancakis’in dünyasıyla tanışacaktır.</p>

  <p class="normal">Onun Zorba’sıyla Giritli Dayı, gencecik bir Adalı’nın gönül serüvenlerinin temel taşlarını oluşturacaklardır.</p>

  <p class="normal">Ve belki de bu nedenle, yazma serüveni de Adalı için, neredeyse bir tür özgürlük savaşımı gibi, erken yıllarda başlayacaktır.</p>

  <p class="normal">"<span class="ideitalik">Yani ben. Güzellik için değil, kurtuluş için yazan...</span>" diyerek yola çıkacaktır, "<span class="ideitalik">...dizelerle bir hayatı kuran ve sona erdiren...</span>"</p>

  <p class="normal">Bu yol Adalı’yı, ruhu doğuştan şiirin kalıcı mayasıyla yoğrulmuş bütün ölümlüler gibi, yaşamla şiirin sınırlarının birbirine karıştığı noktalara sürükleyecektir, ve Adalı, belki en somut ten yaşantılarının en anlık mutluluklarını bile dizelerin evreninde sonsuz kılmanın yolunu arayacaktır. "<span class="ideitalik">Ne farkı var, yatak odasından kopup sokağa düşen, yarısı kor, yarısı dokunsan yok bir rabıtanın yeni yazılmış bir şiirden?</span>" diye soracaktır. "<span class="ideitalik">Ben, birlikte nefret etmek için değil, birlikte sevmek için geldim bu dünyaya</span>," diyen Antigone’nin seslenişini, kendi içindeki Tanrının sesine dönüştürecektir.</p>

  <p class="calibre3">Ve nihayet, iş yazma eylemine vardığında ve ‘yaratıcı Tanrı - yaratıcı insan’ ikilemiyle karşılaştığında, yüreğinin derinliklerindeki Tanrı sevgisi Adalı’ya Kazancakis’in yolunu kapamayacaktır: "<span class="ideitalik">Yaratıcı Tanrı ile yaratıcı insan arasındaki gerçek ve hayalin mücadelesi, bir an için yüreğimi sarhoş etmişti... herkes kendisiyle güreştiği düşmanın cüssesine bürünür; mahvolsam da Tanrıyla güreşmek hoşuma gidiyor. O, çamuru alıp dünyayı yarattı, ben kelimeleri; o, insanları gördüğümüz gibi yerde sürünür şekilde yaptı, ben hayal ve hava ile, rüyaların yaratıldığı malzemeyle daha ruhlu, zamana karşı daha dayanıklı insanlar yapacak, Tanrının insanlarının ölmesine karşılık benimkilerin yaşamasını sağlayacağım.</span>"</p>

  <p class="normal">Ben, Adalı’yı Giritli Dayı’nın ölümünden epey sonra tanıdım.</p>

  <p class="normal">Bir Anadolu kentinde, bir ırmağın kıyısına kurulmuş ikili akşamcı sofrasında karşı karşıya geçtiğimizde, Giritli Dayı’nın son çiçekleri de çoktan ufalanıp gitmişti. Ama söylencesi daha yeni başlıyordu ve artık Adalı’dan bana geçmekle, sonrasız varoluşa ilk adımlarını da atmıştı.</p>

  <p class="normal">Bu söylencenin geleceği, belki Kavafis’in Mumlar’ı kadar parlaktı.</p>

  <p class="normal">&nbsp;</p>

  <p class="indentmetinitalik">Geleceğin günleri uzanıyor önümüzde</p>

  <p class="indentmetinitalik">yanan mumlardan oluşma bir sıra gibi –</p>

  <p class="indentmetinitalik">altın renkli, sıcak, hayat dolu mumlar.</p>

  <p class="indentmetinitalik">&nbsp;</p>

  <p class="normal">Belki zaman, bu söylenceye yeni boyutlar katacak.</p>

  <p class="normal">Belki başka insanlar, hatta bizden çok sonrakiler, bu söylenceye başka dizeler ve başka kahramanlar da ekleyecekler.</p>

  <p class="normal">Yine belki bir gün gelecek, Adalı’nın gerçekte kim olduğunu hiç kimse anımsamayacak.</p>

  <p class="normal">Ama bu söylenceyi dinleyenler, aradan ne kadar zaman geçmiş olursa olsun, sabahları gözlerini yeni bir güne açtıklarında Giritli’nin onlar uyanmadan getirip bırakacağı çiçekleri hep yanlarında bulmak isteyecekler, ve yaşama gücü diye bir şey gerçekten varsa eğer, onun biraz da böyle söylenceleri yaratma ve sürdürme gücü olduğunu anlayacaklar.</p>

  <p class="normal">Ve şarkılarına sevgi girdiği ölçüde hep biraz da bir Giritli Dayı ile onun Adalı’sının özlemini duyacaklar...</p>
</body>
</html>
