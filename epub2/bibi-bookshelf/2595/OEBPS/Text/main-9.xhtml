<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a>Sonra Her Şey Altüst Oldu</h2>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><span style="font-style:italic;">Sahne:</span> California’daki San Quentin Hapishanesi’nin en korunaklı binasındaki hücrelerden biri. Hücredeki tek eşya, portatif bir karyola; hücrenin gediklisi Robert Beausoleil ile ziyaretçisinin bu yatağın üzerinde, son derece rahatsız bir pozisyonda oturmaları isteniyor. Hücre temiz,&nbsp;düzenli; bir köşede iyice cilalanmış bir gitar duruyor. Ama bir kış akşamı yaklaşmakta ve hava epey soğuk, hatta nemli; sanki San Francisco&nbsp;körfezinin sisi hapishaneye de sızmış.</p>

  <p>Soğuğa rağmen Beausoleil’in üstünde gömlek yok, yalnızca hapishane işi kot pantolonunu giymiş; görünüşünden, özellikle vücudundan hoşnut olduğu belli: kıvrak, çevik, on yıldan fazla bir süredir tutuklu&nbsp;kaldığı düşünülecek olursa, fazlasıyla iyi durumda. Göğsü ve kolları,&nbsp;dövmeli sembollerin bir panoraması: korkunç ejderhalar, kıvrık krizantemler, uzanmış yılanlar. Kimilerine göre olağanüstü yakışıklı sayılır;&nbsp;öyle de, ama daha çok serseri maço tarzında. Çocukken aktörlük yaptığım, bir çok Hollywood filminde oynadığını öğrenince şaşırmadım; daha sonra, genç bir adamken deneysel film yapımcısı <span style="font-style:italic;">(Akrep Burcu Yükseliyor)</span> ve yazar <span style="font-style:italic;">(Hollywood Babylon)</span> Kenneth Anger’ın himayesine&nbsp;girmiş; Anger ona <span style="font-style:italic;">Lucifer Yükselişte</span> adındaki, tamamlanmayan filminde başrol vermiş.</p>

  <p>Şimdi otuz bir yaşında olan Robert Beausoleil, Charles Manşon çetesinin gerçek muamma kişilerinden biri; daha doğrusu aşiretin eylemlerinde hiçbir zaman öne çıkarılmadığı halde, Manson adındaki ailenin cinayet maceralarının sırrını çözecek anahtar, özellikle Sharon Tate-Lo&nbsp;Bianco cinayetlerinin.</p>

  <p>Her şey, Gary Hinman adında, orta yaşlı, profesyonel bir müzisyenin ölümüyle başladı; adam Manson çetesinin birkaç üyesiyle arkadaş olmuştu ve ne yazık ki, Los Angeles’ın Topanga vadisinde küçük, ıssız&nbsp;bir evde yaşıyordu. Hinman, bağlanmış ve günlerce işkence görmüştü&nbsp;(diğer pek çok eziyetin yanı sıra, bir kulağını da koparmışlardı) ve sonunda boğazı kesilerek ebedi huzura kavuşmuştu. Hinman’ın şişmiş,&nbsp;ağustos sineklerinin hücumuna uğramış cesedi bulunduğunda, polis&nbsp;mütevazı evinin duvarlarına kanla yazılmış bir yazı gördü (“Domuzlara Ölüm!”) bu, birkaç gün sonra Bayan Tate’le Bay ve Bayan Lo Bianco’nun öldürüleceği evdeki yazının benzeriydi.</p>

  <p>Ancak, Tate-Lo Bianco cinayetlerinden bir-iki gün önce Robert Beausoleil, maktulün arabasını kullanırken yakalandı, tutuklandı ve zavallı Bay Hinman’ı öldürmekle suçlandı. İşte o zaman Manson’la kafadarları Beausoleil’i kurtarma umuduyla, Hinman olayına benzeyen bir dizi cinayet işlediler; bunlar olurken Beausoleil hapisteydi, peki o halde nasıl olur da Hinman canavarlığından sorumlu olabilirdi? Manson kabilesinin yürüttüğü mantık buydu. Bir başka deyişle, Tex Watson ve boğazı kesilen genç bayanların, Susan Atkins, Patricia Krenwinkel ve&nbsp;Leslie Van Hooten’ın iblisçe saldırılara uğramalarının nedeni, çetenin&nbsp;‘Bobby’ Beausoleil’e duyduğu bağlılıktı.</p>

  <p><br /></p>

  <p><br /></p>

  <p><br /></p>

  <p class="ilk">RB: Garip. Beausoleil. Fransızca bu. Soyadını Fransızca. Güzel Güneş demektir. Hastir. Burada kimsenin güneş filan gördüğü yok. Sis düdüklerini dinle. Tren düdüğü gibi. İnleme, inleme. Yazın daha da kötüdür.&nbsp;Herhalde yazın kışa göre daha çok sis oluyor. Hava. Hastir. Hiçbir yere gidecek değilim. Ama bir dinle. İnliyor. İnliyor. Ee, bugün neyin peşindesin bakalım?</p>

  <p class="ilk">TC: Buralardaydım da. Sirhan’la biraz konuştuk.</p>

  <p class="ilk">RB (güler): Sirhan B. Sirhan. Yukarıdaki hücredeyken onunla tanışmıştım. Hasta bir herif. Buraya ait değil. Atascadero’da olması gerekirdi. Çiklet ister misin? Evet, sen buraları gayet iyi tanıyorsun artık. Avludayken seni izledim. Müdürün avluda yalnız dolaşmana izin vermesine&nbsp;şaştım. Biri seni doğrayabilirdi.</p>

  <p class="ilk">TC: Neden?</p>

  <p class="ilk">RB: Sırf laf olsun diye. Ama buraya sık sık geldin, değil mi? Çocuklar anlatıyordu da.</p>

  <p class="ilk">TC: Farklı araştırma projeleri için altı-yedi kez geldim.</p>

  <p class="ilk">RB: Burada hiç görmediğim bir tek şey var. O elma yeşili odayı görmeyi çok istiyorum. Beni o Hinman işinde kıstırdıkları vakit ve ölüme mahkûm olduğumda, eh, yukarıda iyi bir hücreye tıktılar. Ta ki mahkeme ölüm cezasını iptal edene dek. Ben de hep küçük yeşil odayı merak&nbsp;ederdim.</p>

  <p class="ilk">TC: Aslında üç oda sayılır.</p>

  <p class="ilk">RB: Ben ortasına camdan bir kulübenin oturtulduğu küçük, yuvarlak bir oda sanıyordum. Kulübede camlar olmalı ki, dışarıdaki tanıklar adamın&nbsp;şeftali kokulu parfümle boğuluşunu görebilsinler.</p>

  <p class="ilk">TC: Evet, gaz odası öyle. Ama tutuklu Ölüm Hücresi’nden aşağıya indirilince, asansör doğrudan ‘bekleme’ odası denen yere açılıyor, orası tanık odasına bitişik. Bu ‘bekleme’ odasında iki hücre var, ikili bir infaz durumunda kullanılmak üzere, iki tane. Sıradan hücreler, bunun gibi; tutuklu son gecesini orada geçiriyor: sabahki infaza kadar okuyarak,&nbsp;radyo dinleyerek, gardiyanlarla kâğıt oynayarak. Ama keşfettiğim ilginç şey şu ki, orada <span style="font-style:italic;">üçüncü</span> bir oda var. Tam ‘bekleme’ hücresinin yanındaki kapalı bir kapının ardında. Kapıyı açtım ve içeri girdim, oradaki gardiyanların hiçbiri beni durdurmadı. Gördüğüm en ürkütücü odaydı. İçinde ne vardı, biliyor musun? Geriye kalanlar; değişik hükümlülerin ‘bekleme’ hücresindeyken yanlarında olan şahsi eşyaları. Kitaplar.&nbsp;İncililer. Kovboy romanları, Erle Stanley Gardner, James Bond. Eski,&nbsp;sararmış gazeteler. Kimisi yirmi yıllık. Bitirilmemiş çapraz bulmacalar.&nbsp;Bitmemiş mektuplar. Sevgililere ait resimler. Bulanık, küçük Kodak çocukları. Çok dokunaklıydı.</p>

  <p class="ilk">RB: Hiç, birine gaz verilirken izledin mi?</p>

  <p class="ilk">TC: Bir kez. Ama adam olayı eğlenceye dönüştürmüştü. Gittiği için mutluydu, bir an önce olup bitmesini istiyordu; dişlerini temizletmek&nbsp;için dişçi koltuğuna oturur gibi oturdu o koltuğa. Kansas’ta, iki erkeğin&nbsp;asılışını gördüm.</p>

  <p class="ilk">RB: Perry Smith; ötekinin adı neydi, Dick Hickock. Eh, bir kez ip gerilince, artık hiçbir şey hissetmezler sanırım.</p>

  <p class="ilk">TC: Bize söylenen böyle. Ama düştükten sonra da yaşamayı sürdürüyorlar, on beş, yirmi dakika. Çırpınarak. Soluk almaya çalışarak, beden hâlâ yaşama mücadelesi veriyor. Kendimi tutamadım, kustum.</p>

  <p class="ilk">RB: Belki de o kadar soğukkanlı değilsin, ha? Soğukkanlı görünüyorsun. Peki Sirhan, Özel Güvenlik altında tutulmaktan yakınıyor mu?</p>

  <p class="ilk">TC: Biraz. Çok yalnız. Diğer tutuklulara karışmak, topluluğa katılmak istiyor.</p>

  <p class="ilk">RB: Kendisi için neyin iyi olduğunu o bilmez. Dışarıda, biri onu mutlaka temizler.</p>

  <p class="ilk">TC: Neden?</p>

  <p class="ilk">RB: O Kennedy’yi neden temizlediyse, aynı sebepten. Tanınma. İnsanları temizleyenlerin yarısı bunu ister işte: meşhur olmak. Resimlerinin gazetelerde çıkması.</p>

  <p class="ilk">TC: Ama sen Gary Hinman’ı bu yüzden öldürmedin.</p>

  <p class="ilk">RB: (Sessizlik)</p>

  <p class="ilk">TC: Nedeni, senin ve Manson’ın Hinman’dan parasını, arabasını istemeniz, o da kabul etmeyince...</p>

  <p class="ilk">RB: (Sessizlik)</p>

  <p class="ilk">TC: Düşünüyordum da... Sirhan’ı tanıyorum, Robert Kennedy’yi de tanırdım. Lee Harvey Oswald’i tanırdım, Jack Kennedy’yi de. Bu dört kişiyi de tanıyan biri olmak, şaşırtıcı gerçekten.</p>

  <p class="ilk">RB: Oswald? Oswald'ı tanır mıydın? Gerçekten mi?</p>

  <p class="ilk">TC: İltica etmesinden hemen sonra Moskova’da karşılaştık. Bir gece, İtalyan gazeteci dostumla yemeğe çıkacaktık, beni almaya geldiğinde,&nbsp;önce genç bir Amerikalı mülteciyle, Lee Harvey Oswald adındaki biriyle görüşmeye gitmemizin bir sakıncası olup olmadığını sordu. Oswald&nbsp;Metrople’de, Kremlin’de Çar döneminden kalma eski bir otelde kalıyordu. Metrople’nin kocaman, kasvetli, gölgelerle ve ölü palmiye ağaçlarıyla dolu bir lobisi vardır. Oradaydı, ölmüş bir palmiye ağacının altında, karanlıkta oturuyordu. Zayıf ve solgun, ince dudaklı, açlıktan ölmek&nbsp;üzereymiş gibi. Ayağında tenis ayakkabıları, sırtında kareli gömlek vardı. Çok sinirliydi, dişlerini gıcırdatıyor, gözleri yuvalarında fır dönüyordu. Her şeye kızmıştı: Amerikan büyükelçisine, Ruslara; onlara kızmasının nedeni Moskova’da kalmasına izin vermemeleriydi. Onunla yarım&nbsp;saat kadar konuştuk ve İtalyan dostum, hakkında makale yazılacak biri&nbsp;olmadığına karar verdi. Bir başka paranoyak isterik; Moskova ormanlarında onlardan sürüyle vardı. Onu bir daha hiç düşünmedim, yıllarca. Ta&nbsp;ki suikasttan sonra televizyonda yüzünü görünceye kadar.</p>

  <p class="ilk">RB: Böylece sen hem Oswald’ı hem de Kennedy’yi tanıyan tek kişi oluyorsun?</p>

  <p class="ilk">TC: Hayır. Amerikalı bir kız daha vardı, Priscilla Johnson. UP adına Moskova’da çalışıyordu. Kennedy’yi tanırdı, Oswald’la da benimle aynı sıralar tanışmıştı. Ama sana daha ilginç bir şey söyleyeceğim. Arkadaşlarının öldürdüğü insanlarla ilgili.</p>

  <p class="ilk">RB: (Sessizlik)</p>

  <p class="ilk">TC: Onları tanırdım. Tate’in evinde öldürülen beş kişiden dördünü tanıyordum. Sharon Tate’e Cannes Film Festivali’nde rastlamıştım. Jay Sebring birkaç kez saçımı kesmişti. Bir keresinde, San Fransisco’da&nbsp;Abigail Folger ve erkek arkadaşı Frykowski ile yemek yemiştim. Bir&nbsp;başka deyişle, hepsini de ayrı ayrı tanırdım. Ve sonra, bir gece bu insanlar bir araya geliyor, aynı evde oturup senin arkadaşlarının gelmesini&nbsp;bekliyor. Gerçekten büyük rastlantı.</p>

  <p class="ilk">RB (bir sigara yakar; gülümser): Ne diyeceğim, biliyor musun? Sen tanıdıklarına şans getiren biri değilsin. Kahretsin! Dinle şunu. İnleme, inleme. Üşüdüm. Üşüyor musun?</p>

  <p class="ilk">TC: Neden gömleğini giymiyorsun?</p>

  <p class="ilk">RB: (Sessizlik)</p>

  <p class="ilk">TC: Şu dövme işi çok garip. Cinayetten, birkaç cinayetten mahkûm olmuş, birkaç yüz erkekle konuştum. Bulabildiğim tek ortak paydaları dövmeleriydi. Yüzde sekseni bol bol dövmeliydi. Richard Speck. York&nbsp;ve Latham. Smith ve Hickock.</p>

  <p class="ilk">RB: Kazağımı giyeceğim.</p>

  <p class="ilk">TC: Eğer burada olmasaydın, olmak istediğin bir yerde, yapmak istediğin bir şeyi yapıyor olsaydın, nerede ve ne yapıyor olurdun?</p>

  <p class="ilk">RB: Yolculuk. Honda’ma atlamış sahil yolunda, âni virajlar, dalgalar, deniz ve güneşle birlikte. San Fran’dan çıkar, Mendocino’ya doğru, servi ormanları arasında yol alırdım. Sevişirdim. Kumsalda, ateşin karşısında sevişirdim. Müzik çalar, düzüşür ve kocaman bir Acapulco meyvesini emerek güneşin batışını izlerdim. Ateşe birkaç odun atardım. İyi&nbsp;kadın, iyi haşhaş; bir başıma gezer dururdum.</p>

  <p class="ilk">TC: Haşhaşı burada da bulabilirsin.</p>

  <p class="ilk">RB: Başka şeyleri de. Her türlü uyuşturucu; tabii bedeli karşılığında. Burada, tekerlekli paten dışında her şeyin üzerinde iş tutmaya hazır oğlanlar da var.</p>

  <p class="ilk">TC: Tutuklanmadan önce yaşamın böyle miydi? Gezip tozuyor muydun? Hiç işe girmedin mi?</p>

  <p class="ilk">RB: Arada bir. Bir-iki barda gitar çaldım.</p>

  <p class="ilk">TC: Anladığıma göre tam bir horozmuşsun. Gerçek bir harem ağası. Kaç çocuğun oldu?</p>

  <p class="ilk">RB (Sessizlik; omuz silkiyor, sırıtıyor, sigarasını içiyor)</p>

  <p class="ilk">TC: Gitarın olmasına şaştım. Bazı hapishanelerde izin vermezler, çünkü telleri çıkarılıp silah olarak kullanılabilir. Boğmak için. Ne zamandır çalıyorsun?</p>

  <p class="ilk">RB: Ooo, çocukluğumdan beri. Ben o Hollywood çocuklarındandım. Birkaç filmde oynadım. Ama ailem karşıydı. Çok dürüst insanlardır.&nbsp;Zaten ben de işin oyunculuk kısmına aldırmıyordum. Beste yapmak ve&nbsp;çalmak ve söylemek istiyordum yalnızca.</p>

  <p class="ilk">TC: Peki Kenneth Anger’la yaptığın filmden ne haber, <span style="font-style:italic;">Lucifer Yükselişte?</span></p>

  <p class="ilk">RB: Doğru.</p>

  <p class="ilk">TC: Anger’la aran nasıldı?</p>

  <p class="ilk">RB: İyiydi.</p>

  <p class="ilk">TC: O halde neden Kenneth Anger boynunda resimli bir madalyon taşıyor? Madalyonun bir yüzünde senin fotoğrafın, öteki yüzündeyse bir kurbağa ve bir yazı: “Bobby Beausoleil, Kenneth Anger tarafından bir&nbsp;kurbağaya dönüştürüldü.” Büyü gibi bir şey. Onu dolandırdığın için sana okunmuş bir lanet. Gece yarısı arabasını ve bazı eşyalarını almış, çekip gitmişsin.</p>

  <p class="ilk">RB (gözleri kısılmış): Bunu sana o mu söyledi?</p>

  <p class="ilk">TC: Hayır, onunla hiç tanışmadım. Başkalarından duydum.</p>

  <p class="ilk">RB (gitara uzanır, akort eder, tıngırdatır, şarkı söyler); “Bu benim şarkım, benim şarkım, bu benim kara şarkım, kara şarkım...” Herkes sürekli Manson’la nasıl bir araya geldiğimi öğrenmek istiyor. Müziğimiz sayesinde. O da biraz çalar. Bir gece benim kadınlarımdan birkaçıyla&nbsp;dolaşıyorduk. Yol üzerindeki eski bir gece kulübüne geldik, bir birahaneye; dışarda epeyce araba park etmişti. Biz de içeri girdik, Charlie de&nbsp;kadınlarından bazılarıyla oradaydı. Hep birlikte sohbet ettik, gitar çaldık; ertesi gün Charlie beni görmeye minibüsüme geldi ve artık birlikte, yani onunkiler ve benimkiler, hep birlikte kamp yapmaya başladık. Erkek ve kız kardeşler. Bir aile.</p>

  <p class="ilk">TC: Manson’ı bir lider olarak gördün mü? Ondan hemen etkilendin mi?</p>

  <p class="ilk">RB: Yo, hayır. Onun kendi adamları vardı, benim kendi adamlarım. Etkilenen biri varsa, oydu. Benden.</p>

  <p class="ilk">TC: Evet, cazibene kapılmıştı. Çılgınca tutulmuştu. Ya da öyle söylüyor. Kadın erkek pek çok kişide aynı etkiyi bırakıyorsun galiba?</p>

  <p class="ilk">RB: Her şey olacağına varır. Hepsi de iyidir.</p>

  <p class="ilk">TC: Masum insanları öldürmek iyi bir şey mi sence?</p>

  <p class="ilk">RB: Masum olduklarını kim söyledi?</p>

  <p class="ilk">TC: Bu konuya yine döneceğiz. Ama şimdilik: Senin ahlak anlayışın nedir? İyiyle kötüyü nasıl ayırt edersin?</p>

  <p class="ilk">RB: İyiyle kötü mü? <span style="font-style:italic;">Her şey</span> iyidir. Olmuşsa, iyi demektir. Aksi halde, meydana gelmezdi. Hayatın akış şekli böyle. Her şeyin birlikte hareket&nbsp;etmesi. Ben de ona katılırım. Sorgulamam.</p>

  <p class="ilk">TC: Bir başka deyişle, cinayet eylemini sorgulamazsın. Madem ki “oluyor” öyleyse “iyidir” dersin. Mazur görülebilir?</p>

  <p class="ilk">RB: Benim kendi adaletim var. Kendi yasalarıma göre yaşarım. Bu toplumun yasalarına saygı duymuyorum, çünkü toplum kendi yasalarına hürmet etmiyor. Ben kendi kanunlarımı koyar ve onlara uyarım. Benim&nbsp;kendi adalet anlayışım var.</p>

  <p class="ilk">TC: Nedir peki adalet anlayışın?</p>

  <p class="ilk">RB: Ben, gidenin döneceğine inanırım. Yukarı çıkan, aşağı iner. Hayat böyledir, böyle akar, ben de onunla birlikte sürüklenirim.</p>

  <p class="ilk">TC: Pek mantıklı değil, en azından bana göre. Ayrıca aptal olduğunu sanmıyorum. Bir kez daha deneyelim. Sana göre, Manson’ın yabancıları, masum insanları boğazlamak üzere Tex Watson’u ve diğer kızları&nbsp;o eve göndermesi gayet iyi..</p>

  <p class="ilk">RB: Dediğim gibi: Onların masum olduğunu kim söyledi? Uyuşturucu alışverişi için insanları yaktılar. Sharon Tate ve o çete. Çocukları yollardan toplayıp eve getiriyor ve kırbaçlıyorlardı. Ve filmini çekiyorlardı. Polislere sor; filmleri buldular. Tabii sana gerçeği söylemezler.</p>

  <p class="ilk">TC: Gerçek şu ki; Sharon Tate ve Lo Bianco ve dostları, seni korumak için öldürüldüler. Ölümleri, Gary Hinman cinayetiyle doğrudan ilişkili.&nbsp;</p>

  <p class="ilk">RB: Lafı nereye getirmeye çalıştığını biliyorum.</p>

  <p class="ilk">TC: Olanların tümü de Hinman cinayetinin taklitleriydi; Hinman’ı senin öldürmüş olamayacağını kanıtlamak için. Böylelikle seni hapisten çıkartmayı umuyorlardı.</p>

  <p class="ilk">RB: Beni hapisten çıkartmak için. (Başını sallıyor, gülümsüyor, içini çekiyor; pohpohlanmış) Bunların hiçbiri tek bir duruşmada bile ortaya&nbsp;atılmadı. Kızlar kürsüye çıktılar, olup biteni olduğu gibi anlatmaya çalıştılar ama kimse dinlemedi. İnsanlar, basının dışında hiç kimsenin sözüne inanmıyorlar. Medya onları, bir ırk savaşını başlatmak istediğimiz&nbsp;için bunları yaptığımıza inanmaya programlamıştı. Yani gaddar zencilerin, iyi beyazlara zarar vermek için dört döndüklerine. Sırf bunun için,&nbsp;tıpkı senin dediğin gibi. Medya bize “aile” diyordu. Söyledikleri tek&nbsp;doğru şey de buydu. Biz <span style="font-style:italic;">aileydik.</span> Biz anne, baba, ağabey, kız kardeş,&nbsp;kız evlât, oğulduk. Ailemizin bir üyesi tehlikeye girdiğinde, onu terk etmezdik. İşte bir kardeşe, cinayet suçuyla kodese düşmüş bir erkek kardeşe duyulan sevgi yüzünden işlendi onca cinayet.</p>

  <p class="ilk">TC: Ve sen buna pişman değilsin?</p>

  <p class="ilk">RB: Hayır. Eğer kardeşlerim yaptıysa, iyi bir şey demektir. Hayattaki her şey iyidir. Hepsi durmadan akar. Hepsi iyidir. Her şey müziktir.&nbsp;</p>

  <p class="ilk">TC: Ölüm hücresindeyken, gaz odasına akmaya ve o şeftali kokusunu içine çekmeye zorlamaydın, bunu da onaylar mıydın?</p>

  <p class="ilk">RB: Eğer sonu oraya varsaydı... Meydana gelen her şey iyidir.</p>

  <p class="ilk">TC: Savaş. Açlık çeken çocuklar. Acı. Zalimlik. Körlük. Hapishaneler. Umutsuzluk. Kayıtsızlık. Hepsi iyi mi?</p>

  <p class="ilk">RB: Bana nasıl bakıyorsun öyle?</p>

  <p class="ilk">TC: Hiç. Yüzündeki değişimleri izliyordum. Bir an, tek bir açının belli belirsiz değişmesiyle bile öyle çocuksu, tamamen masum ve cazip oluyorsun ki. Bir an sonraysa biri seni kolayca Kırk ikinci Cadde’nin iblisi&nbsp;sanabilir. <span style="font-style:italic;">Gece Olmalı</span> filmini gördün mü? Robert Montgomery’nin oynadığı eski bir film. Hayır mı? Çocuksu, masum görünüşlü genç bir&nbsp;adamın öyküsüdür. İngiltere taşrasında yaşlı hanımları cezbederek dolaşır, sonra kafalarını kesip deri şapka kutularına koyar ve yanında gezdirir.</p>

  <p class="ilk">RB: Bunun benimle ilgisi ne?</p>

  <p class="ilk">TC: Düşünüyordum da, yeniden çekilse, biri onu Amerika’ya uyarlasa, Montgomery tipinin yerine ela gözlü ve dumanlı sesli, genç bir serseriyi koysa, o role çok iyi uyardın.</p>

  <p class="ilk">RB: Benim bir psikopat olduğumu mu söylemeye çalışıyorsun? Ben deli değilim. Eğer şiddet kullanmak zorundaysam kullanırım, ama öldürmeye inanmam.</p>

  <p class="ilk">TC: Galiba sağırım ben. Yanıldım mı, yoksa az önce bana, bir insan diğerine ne tür bir zulüm uygularsa uygulasın iyidir, her şey iyidir, demedin mi?</p>

  <p class="ilk">RB: (Sessizlik)</p>

  <p class="ilk">TC: Söylesene Bobby, kendini nasıl değerlendirirsin?</p>

  <p class="ilk">RB: Bir mahkûm olarak.</p>

  <p class="ilk">TC: Onun dışında?</p>

  <p class="ilk">RB: Bir erkek. <span style="font-style:italic;">Beyaz</span> bir erkek. Ve beyaz bir erkeğin temsil ettiği her şey.</p>

  <p class="ilk">TC: Evet, gardiyanlardan biri Ari Kardeşlik’in elebaşısı olduğunu söylemişti.</p>

  <p class="ilk">RB (düşmanca): Kardeşlik hakkında <span style="font-style:italic;">ne</span> biliyorsun?</p>

  <p class="ilk">TC: Faşist eğilimli bir tür örgüt olduğunu. California’da başlayıp Amerika’daki tüm hapishanelere yayıldığını; kuzey, güney, doğu ve batıda. Hapishane yetkililerinin bunu tehlikeli, sorun çıkaran bir hareket olarak&nbsp;gördüklerini.</p>

  <p class="ilk">RB: İnsan kendini savunmalı. Sayıca azız. Ne kadar güç olduğunu bilemezsin. Burada birbirimizden, polislerden korktuğumuzdan çok daha fazla korkuyoruz. Sırtına bir darbe yemek istemiyorsan, her an tetikte&nbsp;olmalısın. Siyahlar ve Chicanolar’ın kendi çeteleri var; Kızılderililerin&nbsp;de -yoksa “Yerli Amerikalılar” mı demeliydim? Kızılderililerin kendilerine taktıkları ad bu, çünkü: aman güleyim bari! Evet bayım, <span style="font-style:italic;">güç.</span> Onca ırksal gerginlik, politika, uyuşturucu, kumar ve seks. Siyahlar, genç&nbsp;beyaz çocuklar için çıldırıyorlar, o koca siyah aletlerini, o sıkı beyaz&nbsp;kıçlarına sokmaya bayılıyorlar.</p>

  <p class="ilk">TC: Buradan şartlı salıverildiğin takdirde, yaşamının nasıl olacağını hiç düşündün mü?</p>

  <p class="ilk">RB: Bu, sonu olmayan bir tünel. Charlie’yi asla bırakmazlar.</p>

  <p class="ilk">TC: Umarım haklısındır ve bence haklısın da. Ama bir gün şartlı olarak salıverilmen mümkün. Belki tahmininden de evvel. O zaman ne olacak?&nbsp;</p>

  <p class="ilk">RB (gitarla oynayarak): Müziğimi plak yapmak isterdim. Radyoda çalmak.</p>

  <p class="ilk">TC: Perry Smith’in düşü de buydu. Charlie Manson’ınki de. Belki dövmeden başka ortak noktalarınız da var.</p>

  <p class="ilk">RB: Aramızda kalsın, Charlie pek yetenekli sayılmaz. (Telleri tıngırdatarak) “Bu benim şarkım, benim kara şarkım, kara şarkım.” İlk gitarıma on bir yaşındayken sahip oldum; büyükannemin tavan arasında bulmuştum; çalmayı kendi kendime öğrendim, o günden beri müzik için çıldırırım. Büyükannem çok tatlı kadındı, tavan arasıysa en sevdiğim yer.&nbsp;Sırtüstü uzanıp yağmuru dinlemeye bayılırdım. Ya da babam elinde kemeriyle beni aradığında, gizlenmeye. Allah Kahretsin! Duydun mu? İnle, inle. İnsanı deli etmeye yeter.</p>

  <p class="ilk">TC: Beni dinle, Bobby. Ve dikkatle yanıtla. Diyelim ki buradan çıktın, biri geldi, örneğin Charlie ve şiddet kullanmanı, birini öldürmeni istedi.&nbsp;Yapar mısın?</p>

  <p class="ilk">RB (bir sigara daha yakıp, yarısına kadar içtikten sonra): Olabilir. Belli olmaz Gary Hinman’a... ona zarar vermeyi hiç istememiştim. Ama bir şey oldu. Sonra bir başkası. Ve sonra her şey altüst oldu.</p>

  <p class="ilk">TC: Ve tümü de iyiydi?</p>

  <p class="ilk">RB: Tümü de iyiydi.</p>
</body>
</html>
