<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a>Göz Kamaşması</h2>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk">Büyülüyordu beni.</p>

  <p>Herkesi büyülüyordu, ama çoğu utanıyordu bundan, özellikle New Orleans’ın Garden bölgesindeki daha muhteşem evlerde oturan, gururlu&nbsp;bayanlar. Bu mahallede büyük toprak sahipleri, armatörler ve petrol işindekiler, yani en zengin işadamları yaşardı. Bayan Ferguson’a duydukları hayranlığı tek gizlemeyenler, Garden bölgesindeki evlerde çalışan hizmetçilerdi. Ve tabii ki çok genç ya da ilgilerini saklayamayacak kadar&nbsp;saf olan çocuklardan bazıları.</p>

  <p>Ben de o çocuklardan biriydim; bir süre için Garden’daki akrabalarının yanında kalan, sekiz yaşında bir oğlan. Ancak hayranlığımı kendime saklıyordum, çünkü belli bir suçluluk duyuyordum: beni rahatsız eden,&nbsp;beni gerçekten kaygılandıran, kimseye, <span style="font-style:italic;">hiç kimseye</span> söyleyemeyeceğim&nbsp;bir sırrım vardı -tepkilerinin ne olacağım kestiremiyordum, beni yaklaşık iki yıldır üzen öyle tuhaf bir şeydi ki. Kimsenin buna benzer bir sorundan yakındığını duymamıştım. Bir bakıma o kadar saçmaydı ki, ama&nbsp;bir bakıma da...</p>

  <p>Sırrımı Bayan Ferguson’a söylemek istiyordum, <span style="font-style:italic;">istemiyordum</span> aslında, söylemek zorunda hissediyordum kendimi. Çünkü Bayan Ferguson’ın sihirli güçleri olduğu söyleniyordu. Söyleniyor ve ipek çok aklı başında insan tarafından da, maceraperest kocalan evcilleştirdiğine, gönülsüz talipleri evliliğe zorladığına, dökülen saçları yeniden çıkardığına,&nbsp;çarçur olmuş servetleri telafi ettiğine inanılıyordu. Kısacası, dileklerin&nbsp;yerine gelmesini sağlayan bir büyücüydü. Benim de bir dileğim vardı.</p>

  <p>Bayan Ferguson büyü yapabilecek kadar zeki birine benzemiyordu. İskambil hileleri bile bilmezdi. Sade bir kadındı, kırk gösteriyordu ama&nbsp;belki de otuz yaşlarındaydı; kestirmek güçtü, çünkü dolunay gözlü, yuvarlak İrlandalı yüzünde hemen hemen hiç kırışık yoktu, oldukça da ifadesizdi. Belki de New Orleans’daki tek beyaz çamaşırcı kadın oydu; işini bir sanatçı gibi yapardı: şehrin en önemli hanımları, özen isteyen en&nbsp;narin dantelleri, ketenleri ve ipekleri için onu çağırırlardı. Başka nedenlerle de çağırırlardı: istekleri yerine gelsin diye: yeni bir sevgili, kızları&nbsp;için belli bir evlilik, bir kocanın metresinin ölmesi, bir annenin vasiyetnamesine eklenmek, Comus Kraliçesi’ne, Mardi Gras şenliklerinin en&nbsp;büyüğüne bir davetiye. Bayan Ferguson’ı salt çamaşırcılığı için aradıkları enderdi. Başarısının kaynağı ve başlıca geliri, sahip olduğu ileri sürülen yeteneğiydi; hayalleri örten kumu aralamada, alttaki som madde,&nbsp;altın gerçeklik ortaya çıkıncaya kadar kaldırmada gösterdiği maharet.</p>

  <p>Şimdi, benim dileğime, sabahın ilk anından başlayıp gece yatana dek peşimi bırakmayan endişeye gelince: karşısına dikilip isteyebileceğim bir şey değildi. Doğru zamanı, özenle hazırlanmış dakikayı beklemeliydi. Evimize nadiren gelirdi; her gelişinde yanına sokulur, dantel&nbsp;oyalı peçetelerle uğraşan kalın, çirkin parmaklarının zarif, titiz devinimlerini izler gibi yaparak gerçekte onunla göz göze gelmeye çalışırdım. Hiç konuşmazdık; ben çok tedirgindim, o da çok aptaldı. Evet, aptal.&nbsp;Güçlü bir cadı ya da değil, Bayan Ferguson’ın aptal bir kadın olduğunu hissediyordum. Arada bir kilitlenen bakışlarımızda, ne kadar sersem olursa olsun, gözlerimde gördüğü o yoğunluk, o büyülenmişlikten,&nbsp;müşterilerinden biri olmak istediğimi anlıyordu. Herhalde bisiklet ya da&nbsp;yeni bir havalı tüfek istediğimi sanıyordu; her neyse, benim gibi bir çocukla ilgilenmek niyetinde değildi. Ona ne verebilirdim ki? O da ince&nbsp;dudaklarını sarkıtır, dolunay gözlerini başka tarafa çevirirdi.</p>

  <p>Bu arada, 1932 Aralığının başlarında, büyükannem kısa bir ziyaret için yanımıza geldi. New Orleans’ın kışları serttir; nehirden esen serin,&nbsp;nemli rüzgârlar insanın kemiklerine işler. Florida’da öğretmenlik yapan&nbsp;büyükannem de akıllılık edip bir arkadaşından ödünç aldığı kürk mantoyu getirmişti yanında. Siyah İran kuzusundan yapılmıştı: büyükannem için değil, zengin kadınlar için. Genç yaşta büyütülecek üç erkek&nbsp;çocukla dul kalmış, hayatı güçlüklerle geçmişti ama hiç yakınmadı.&nbsp;Hayran olunacak bir kadındı; açık fikirli, aynı zamanda doğru ve makul&nbsp;düşünen. Ailevi durumlar yüzünden çok az karşılaşırdık, fakat bana sık&nbsp;sık yazar, küçük armağanlar gönderirdi. Beni severdi, ben de onu sevmek isterdim, ama ölünceye kadar -ki doksan yaşından fazla yaşadı- mesafemi korudum, kayıtsız davrandım. Farkındaydı bunun, ancak görünürdeki soğukluğumun nedenini diğerleri gibi o da anlayamadı, çünkü nedeni, anlaşılması güç bir suçla, sıkça taktığı, ince altın bir zincirin&nbsp;ucunda sallanan göz kamaştırıcı san taşla ilgiliydi. İnci ona daha çok&nbsp;yakışacaktı, ama nedense bu gösterişli, büyükbabasının Colorado'daki&nbsp;bir kumar partisinde kazandığı sahte takıya büyük değer verirdi.</p>

  <p>Kolye, büyükannemin de soran herkese titizlikle açıkladığı gibi değersizdi, bir kedi pençesi kadar iri olan taş bir ‘cevher’ değildi, ne sarı pırlanta, hatta ne de topaz, yalnızca ustaca yontulmuş ve koyu sarıya&nbsp;boyanmış kristaldi. Ancak Bayan Ferguson takının gerçek değerinden&nbsp;habersizdi tabii; bir öğleden sonra, büyükannemin bizde olduğu sırada,&nbsp;tombul, genç büyücü çarşafları kolalamaya geldi ve büyükannemin&nbsp;boynundaki ince zincirin ucunda sallanan camın ışıltısı karşısında dili&nbsp;tutuldu. Kayıtsız iri gözleri parladı; gerçekten parladı. Artık dikkatini&nbsp;çekmekte zorlanmıyordum; beni daha önce hiç göstermediği bir ilgiyle&nbsp;incelemekteydi.</p>

  <p>Giderken, peşinden bahçeye, yüzyıllık mor salkımlı, kışın yaprakları kuruduğu zaman bile gizemli bir kameriyenin bulunduğu yere kadar izledim. Çardağın altına varınca, beni fark etti.</p>

  <p>Yavaşça sordu: “Aklında bir şey mi var?”</p>

  <p>“Evet.”</p>

  <p>“Yapılmasını istediğin bir şey mi? Bir iyilik mi istiyorsun?”</p>

  <p>Başımla doğruladım, o da başını salladı, ama tedirgin gözlerle çevreyi taradı: benimle konuşurken görülmek istemiyordu.</p>

  <p>“Oğlum gelecek,” dedi. “Sana söyler.”</p>

  <p><span style="font-style:italic;">“Ne zaman?"</span></p>

  <p>Susmamı işaret etti ve hızla bahçeden çıktı. Alacakaranlıkta badi badi uzaklaşmasını izledim. Bütün umutlarımın bu aptal kadına bağlı olması, boğazımı kurutuyordu. O gece yemek yiyemedim; şafağa kadar uyuyamadım. Canımı sıkan mesele yetmezmiş gibi bir sürü yeni endişelerim vardı şimdi. Eğer Bayan Ferguson ondan istediğimi yaparsa,&nbsp;giysilerime, adıma ne olacaktı; nereye gidecektim, kim olacaktım? Allah kahretsin, bu insanı delirtmeye yeterdi. Kimbilir belki de çoktan delirmiştim! İşte sorunun bir parçası da buydu: Bayan Ferguson’dan böyle bir şey yapmasını istediğime göre, aklımı kaçırmış olmalıydım. Kimseye bundan söz edemeyişimin bir nedeni de buydu zaten; deli olduğumu sanacaklardı. Ya da daha beteri. Bu daha beterin ne olduğunu bilemesem de, insanların, ailemin ve onların dostlarının, diğer çocukların&nbsp;deli olduğumu söylemelerinin, başıma gelebileceklerin en hafifi olduğunu seziyordum.</p>

  <p>Korkudan ve hırsla karışık boş inananlar yüzünden, Garden’daki tüm hizmetkârlar, en kendini beğenmiş dadılar ve en kibirli uşaklar bile, Bayan Ferguson’dan saygıyla söz ederlerdi. Üstelik de alçak sesle,&nbsp;çünkü salt tuhaf yeteneklerinden değil, aynı oranda tuhaf özel yaşamından ötürü de; kendilerini New Orleans’ın gerçek sahibi ve elbette efendilerinden çok daha üstün sayan bu şık siyahlar, melezler ve Creole’lerin dedikodularını gizlice dinleyerek, kadına ait çeşitli ayrıntılar toplamıştım. Bayan Ferguson -aslında Bayan denemezdi, en azından altı çocuğu olan kadın hiç evlenmemişti- Doğu Texas’tan, Shreveport sınırındaki redneck’lerin<sup><a href="../Text/dipnot.xhtml#a8" id="k8">8</a></sup> yoğun olduğu köylerin birinden gelmeydi. On beş&nbsp;yaşındayken postanenin önündeki direklerden birine bağlanmış ve öz&nbsp;babası tarafından herkesin önünde kırbaçlanmıştı. Bu korkunç cezanın&nbsp;nedeni, doğurduğu yeşil gözlü, zenci bir babadan olduğu su götürmez&nbsp;oğlandı. Skeeter denen ve şimdi on dört yaşında olan ve şeytanın ta&nbsp;kendisi olduğu söylenen bebekle birlikte New Orleans’a gelmiş, Mandalı Katolik bir rahibin evinde hizmetçilik yaparken adamı baştan çıkarmış, ikinci bebeğini doğurmuş, başka bir erkek için onu terk etmiş,&nbsp;ondan sonra da bir sürü yakışıklı âşık edinmişti; onları baştan çıkarmak&nbsp;için şaraplarına ilaç katıyordu besbelli, yoksa özel güçleri bir yana,&nbsp;kimdi ki o? Doğu Texas’tan gelme beyaz bir süprüntü, siyah erkeklerle düşüp kalkan, altı çocuk anası bir çamaşırcı, bir hizmetçi. Yine de sayıyorlardı onu işte; Birleşik Meyve Şirketi’nin sahipleri Vaccaro ailesinin baş dadısı Bayan Jouet bile hep nazikti ona karşı.</p>

  <p>Bayan Ferguson’la konuşmamdan iki gün sonra, bir pazar, büyükanneme kiliseye kadar eşlik ettim; eve dönerken birkaç bina geriden birinin bizi izlediğini fark ettim: iri yapılı, teni tütün rengi, yeşil gözlü&nbsp;bir erkek çocuğu. Aynı anda bunun Skeeter, doğumu yüzünden annesinin kırbaçlandığı o kötü şöhretli çocuk olduğunu anladım. Bana bir mesaj getirdiğini biliyordum, midem bulanıyordu ama içim sevinçle dolmuştu, çakırkeyif biri gibi güldüm.</p>

  <p>Büyükannem neşeyle sordu: “Aklına komik bir şey mi geldi?”</p>

  <p>Hayır, diye düşündüm, ama bir sırrım var. Yalnızca, “Papazın bir sözünü anımsadım da,” demekle yetindim.</p>

  <p>“Gerçekten mi? Hiç olmazsa mizah bulmuş olmana sevindim. Bence çok kuru bir törendi. Ama koro iyiydi.”</p>

  <p>Şu yorumu yapmaktan kaçındım: “Eğer sırf günahkârlardan ve üstelik ne olduğundan habersizken cehennemden söz edeceklerse, vaaz vermeyi bana bıraksalar iyi olurdu. Onlara söyleyecek bir-iki şeyim vardı.”&nbsp;</p>

  <p>“Burada mutlu musun?” diye sordu büyükannem, geldiğinden beri&nbsp;sormayı düşünürmüş gibi. “Güç olduğunu biliyorum. Şu boşanma işi.&nbsp;Bir orada, bir burada yaşamak. Yardım etmek istiyorum, ancak nasıl&nbsp;edebileceğimi bilmiyorum.”</p>

  <p>“Ben iyiyim. Her şey yolunda.”</p>

  <p>Ama susmasını istiyordum. O da sustu; somurtarak. Neyse, bir dileğim gerçekleşmişti işte. Biri gitti, biri kaldı.</p>

  <p>Eve varınca büyükannem migreninin tutmak üzere olduğunu söyleyerek beni öptü biraz uzanmak için içeri girdi. Bahçeyi koşarak geçip çardağa girdim, bir kovukta suç ortaklarını bekleyen bir haydut gibi gizlendim.</p>

  <p>Az sonra Bayan Ferguson’ın oğlu göründü. Yaşına göre uzundu, en az bir seksendi, bir dok işçisi kadar da kaslıydı. Annesine hiç benzemiyordu. Sırf koyu renk teni değil; hatları son derece düzgün, kemik yapısı kusursuzdu, babası çok yakışıklı olmalıydı. Hem zümrüt gözleri Bayan Ferguson’ınki gibi boş karikatür benekleri değildi; kısık ve acımasız, tehditkâr bir ifadeyle nişan almış, patlamaya hazır bir çift silah...&nbsp;Yıllar sonra, Houston’da iki kişiyi öldürdüğünü ve Texas Eyalet Hapishanesi’nde elektrikli sandalyede can verdiğini duyunca hiç şaşırmadım.</p>

  <p>Üstü başı temizdi, limanın oralarda aylaklık eden, yetişkin, haşin kabadayılar gibi giyinmişti: Panama şapka, iki renkli ayakkabı, kendisinden çok daha zayıf birinin verdiği dar, lekeli, beyaz keten bir takım. Mendil cebinden etkileyici bir puro görünüyordu: bir Havana Castle&nbsp;Moro, Garden yöresindeki beylere yemek sonrası absinthe ve ahududu&nbsp;ile servis edilen türden, ağzının tadını bilenlerin purosu. Skeeter Ferguson, purosunu filmlerdeki gangsterlere özgü bir fiyakayla yaktı, dumandan kusursuz bir halka oluşturup tam suratıma üfledi ve “Seni almaya&nbsp;geldim,” dedi.</p>

  <p>“Şimdi mi?”</p>

  <p>“Bana yaşlı bayanın kolyesini getirir getirmez.”</p>

  <p>Lafı dolandırmanın bir yararı yoktu, yine de denedim: “Hangi kolyeyi?”</p>

  <p>“Hiç nefes tüketme. Gidip al da yola koyulalım. Yoksa gitmeyeceğiz. Ve senin de asla ikinci bir şansın olmayacak.”</p>

  <p>“Ama kolye boynunda!”</p>

  <p>Ustaca, hiç yorulmadan üretilmiş, dumandan bir halka daha. “Nasıl alacağın umurumda bile değil. Ben buradayım. Bekler vaziyette.”&nbsp;</p>

  <p>“Ama uzun sürebilir. Peki ya alamazsam?”</p>

  <p>“Alacaksın. Sen alıncaya kadar bekleyeceğim.”</p>

  <p><br /></p>

  <p><br /></p>

  <p><br /></p>

  <p class="ilk">Mutfak kapısından girdiğimde ev sessizdi, büyükannemin dışında kimse yoktu; diğerleri nehrin karşı kıyısında oturan yeni evli bir kuzeni ziyarete gitmişlerdi. Büyükanneme seslenip sessizlikten başka yanıt alamayınca, parmaklarımın ucunda yukarı kata çıktım, yatak odasının kapısını dinledim. Uyuyor olmalıydı. Riski göze alarak kapıyı yavaşça araladım.</p>

  <p>Perdeler inikti, porselen sobada yanan kömürün sıcak parlaklığı sayılmazsa oda karanlıktı. Büyükannem örtüleri çenesine kadar çekmiş,&nbsp;yatıyordu; başağrısı için ilaç almıştı belli ki, soluk alışı derin, düzenliydi. Yine de, üzerindeki yorganı, bir banka kasasındaki şifreyi çeviren&nbsp;bir soyguncunun kılı kırk yaran sinsiliğiyle açtım. Boynu çıplaktı; yalnızca iç çamaşırları vardı üstünde, pembe bir kombinezon. Kolyeyi çalışma masasının üzerinde buldum; biri babam olan üç oğlunun fotoğrafının önündeydi. Babamı o kadar uzun zamandır görmemiştim ki, yüzünü unutmuştum, bugünden sonra da göreceğim şüpheliydi. Görsem bile, kim olduğumu anlamazdı. Her neyse, bunları düşünecek vaktim&nbsp;yoktu şimdi. Skeeter Ferguson beni bekliyordu; mor salkımlı kameriyede ayağını yere vurarak ve milyonerlere has purosunu emerek. Her şeye rağmen, duraksadım.</p>

  <p>Daha önce hiçbir şey çalmamıştım; eh, sinemalardaki büfelerden birkaç Hershey çikolatası, bir de halk kütüphanesinden alıp da geri vermediğim bir-iki kitap dışında. Buysa öylesine önemliydi ki. Kolyeyi neden çaldığımı bilse, büyükannem bağışlardı beni. Hayır, bağışlanmazdı;&nbsp;<span style="font-style:italic;">tam olarak</span> bilse, kimse bağışlamazdı. Ama seçeneğim yoktu. Tıpkı&nbsp;Skeeter’ın dediği gibi: şu anda yapmadığım takdirde, annesi ikinci bir&nbsp;şans tanımayacaktı bana. Ve beni üzen şey de sürüp gidecekti, belki&nbsp;sonsuza dek. Böylece aldım onu. Cebime soktum, kapıyı bile kapatmadan odadan dışarı fırladım. Skeeter'ın yanına varınca, kolyeyi çıkarıp&nbsp;göstermedim, yalnızca aldığımı söyledim, yeşil gözleri daha da yeşillendi, bakışları biraz daha iğrençleşti; o kocaman duman halkalarından&nbsp;birini daha savururken, “Elbette aldın,” dedi. “Sen anadan doğma alçaksın. Benim gibi.”</p>

  <p>Önce yürüdük, sonra Kanal Caddesi’nden aşağı inen bir tramvaya bindik; her zaman kalabalık ve neşe dolu olan caddedeki dükkânlar kapalıydı ve varlığı bir cenaze bulutu gibi hissedilen Sabbath<sup><a href="../Text/dipnot.xhtml#a9" id="k9">9</a></sup> dinginliği&nbsp;içindeydi. Kanal ve Royal’in kesiştiği noktada tramvay değiştirdik ve ta&nbsp;Fransız mahallesine, buraya uzun zaman önce yerleşmiş, Garden bölgesindeki herhangi birinden çok daha saf bir soydan gelen ailelerin de&nbsp;oturduğu, o tanıdık semte kadar gittik. Sonunda yine yürümeye koyulduk, kilometrelerce yürüdük. Ayağımda hâlâ kiliseye giderken giydiğim ayakkabılar vardı, sıkıyordu ve artık nerede olduğumuzu da bilmiyordum, üstelik her neresiyse buradan hoşlanmamıştım da. Skeeter Ferguson’a sormanın yararı olmazdı, sorsaydım bile gülümser ve ıslık çalardı, ya da tükürür, gülümser ve ıslık çalardı. Acaba elektrikli sandalyeye giderken de ıslık çaldı mı?</p>

  <p>Nerede olduğumuz hakkında hiçbir fikrim yoktu gerçekten de; şehrin bu bölgesine daha önce hiç gelmemiştim. Öte yandan, yadırgamıyordum da; bir tek, bu çevrede insanın alışık olduğundan çok daha az beyaz yüz vardı, yürüdükçe de seyrekleşiyordu; siyahlar ve Creole’lerle çevrili, tek tük beyazın bulunduğu bir yerleşim bölgesi... Bunun dışında&nbsp;biçimsiz tahta yapıların, boyası dökülmüş pansiyonların, mütevazı ailelere ait, birkaç istisnanın dışında çoğu bakımsız evin bulunduğu sıradan&nbsp;bir yerdi. Nihayet vardığımız Bayan Ferguson’ın evi, o istisnalardan biriydi.</p>

  <p>Eskiydi ama yedi ya da sekiz odalı, <span style="font-style:italic;">gerçek</span> bir evdi; Körfez’den esen ilk sert rüzgârda yıkılacak türden değil. Çirkin bir kahverengiye boyanmış olsa da, boyası hiç olmazsa ne güneşten kabarmış, ne de kalkmıştı.&nbsp;Ev büyük, gölgeli bir ağacın -çocuklar için dallarına araba lastiklerinden&nbsp;salıncakların kurulduğu bir tespihağacı- bulunduğu, bakımlı bir avlunun&nbsp;ortasındaydı. Avluya saçılmış başka oyuncaklar da vardı: üç tekerli bir&nbsp;bisiklet, kovalar ve çamurdan kek yapmak için küçük kürekler: Bayan&nbsp;Ferguson’ın babasız kuluçkasının kanıtları. Bir kazığa zincirle bağlanmış, melez bir köpek yavrusu Skeeter’i görür görmez zıplamaya, kesik&nbsp;kesik havlamaya başladı.</p>

  <p>Skeeter dedi ki: “İşte geldik. Kapıyı aç ve doğruca gir.”</p>

  <p>“Yalnız mı?”</p>

  <p>“Annem seni bekliyor. Sen dediklerimi yap. Doğruca gir. Eğer onu bir uçuşun ortasında yakalarsan, gözlerini dört aç: işte ben böyle böyle&nbsp;bir uçuş şampiyonu oldum.”</p>

  <p>Benim için hiçbir anlam taşımayan bu son sözlerini bir kıkırdamayla bitirdi, ben talimatlarına uyarak ilerledim, tam ön kapıya gelince dönüp ona baktım. Olanaksız gibi görünüyordu, ama çoktan gitmişti bile, bir daha da görmedim onu; gördüysem bile anımsamıyorum.</p>

  <p>Kapı doğrudan Bayan Ferguson’ın salonuna açılıyordu. Ya da salon gibi döşenmiş yere (bir divan, rahat koltuklar, iki hasır sallanır koltuk,&nbsp;akçaağaçtan sehpalar), zemin kahverengi mutfak muşambasıyla kaplanmıştı; nedeni, evin rengine uydurmaktı sanırım. Odaya girdiğimde Bayan Ferguson sallanan koltuklardan birinde öne arkaya gidip geliyordu,&nbsp;yakışıklı, genç bir adam, Skeeter’dan ancak birkaç yaş büyük bir Creole&nbsp;de diğerinde sallanmaktaydı. Aralarındaki masanın üzerinde bir şişe rom&nbsp;duruyordu, ikisi de, ağzına dek dolu kadehlerini yudumluyorlardı. Bana&nbsp;tanıştırılmayan genç adamın üzerinde sadece bir atletle, düğmeleri tam&nbsp;iliklenmemiş gemici pantolonu vardı. Tek sözcük etmeden sallanmayı&nbsp;kesti, ayağa kalktı, içki şişesini aldı ve bir çalımla, salına salına koridorda ilerledi. Bayan Ferguson bir kapının kapanmasını duyuncaya kadar&nbsp;dinledi.</p>

  <p>Sonra bana döndü: “Nerede?”</p>

  <p>Terliyordum. Kalbim deli gibi çarpıyordu. Sanki yüz kilometre koşmuş ve şu son birkaç saatte bin yıl yaşamış gibi hissediyordum kendimi.</p>

  <p>Bayan Ferguson koltuğu durdurdu, sorusunu yineledi: “Nerede o?”</p>

  <p>“Burada. Cebimde.”</p>

  <p>Kalın, kırmızı elini uzattı, avucu yukarı dönüktü, ben de kolyeyi içine bıraktım. Rom gözlerindeki o alışıldık boş bakışı değiştirmişti; gözalıcı san taşsa biraz daha değiştirdi. Tutup çevirdi, gözlerini taşa dikti; ben bakmamaya, başka şeyler düşünmeye çalışıyordum, birden kendimi, acaba sırtında kırbaç izleri var mıdır, diye merak ederken buldum.</p>

  <p>“Tahmin etmem mi bekleniyor?” diye sordu gözlerini altın zincirin ucunda sallanan taştan ayırmaksızın.</p>

  <p>“Evet? Neden burada olduğunu benim söylememi mi bekliyorsun? İsteğin nedir?”</p>

  <p>Bilmiyordu, bilemezdi; birden bilmesini istemedim. “Step dansı yapmak istiyorum,” dedim.</p>

  <p>Yeni, parıltılı oyuncağa yönelmiş dikkati bir an için dağıldı.</p>

  <p>“Bir step dansçısı olmak istiyorum. Kaçıp gitmek istiyorum. Hollywood’a gitmek ve filmlerde oynamak istiyorum.” Hakikat payı vardı bunda; Hollywood’a kaçmak, kaçış fantezileri listemde oldukça üst sıralardaydı. Ama ona söylememeye karar verdiğim şey, bu değildi tabii.</p>

  <p>“İyi,” dedi tane tane. “Filmlerde oynayacak kadar güzelsin. Aslında bir erkek çocuk için fazla güzelsin.”</p>

  <p>Biliyordu, işte. Haykırdığımı duydum: “Evet! Evet! İşte bu!”</p>

  <p>“Nedir, bu? Bağırmayı da kes. Sağır değilim.”</p>

  <p>“Ben bir erkek çocuk olmak istemiyorum. Kız olmak istiyorum.”</p>

  <p>Oldukça garip bir ses olarak başladı; gırtlağının derinliklerinde boğulmuş bir çağıltı; sonra kahkahaya dönüştü. İnce dudakları gerildi, genişledi; ağzından kusar gibi bir sarhoş kahkahası döküldü, sanki üstüme başıma sıçramıştı; kusmuk kokusu gibi bir kahkaha sesiydi.</p>

  <p>“Lütfen, lütfen. Bayan Ferguson, anlamıyorsunuz. Çok endişeliyim. Her zaman endişeliyim. Yanlış bir şey var. Lütfen. Anlamalısınız.”</p>

  <p>Gülerek sallanmayı sürdürdü, sandalyesi de onunla birlikte sallanıyordu.</p>

  <p>Sonra dedim ki: “Siz, <span style="font-style:italic;">aptalsınız.</span> Ahmak ve aptal.” Ve kolyeyi ondan kapmaya çalıştım.</p>

  <p>Kahkahası yıldırım çarpmışcasına kesildi; yüzünü bir fırtına, gerçek bir öfke kapladı. Ama konuştuğunda sesi yine de yumuşaktı, tıslayan bir yılan gibi: “Sen ne istediğini bilmiyorsun, çocuk. Sana istediğini göstereceğim. Bana bak, çocuk, bak buraya. Sana ne istediğini göstereceğim.”</p>

  <p>“Lütfen. Hiçbir şey istemiyorum ben.”</p>

  <p>“Gözlerini aç, çocuk.”</p>

  <p>Evin bir yerinde bir bebek ağlıyordu.</p>

  <p>“Bak bana, çocuk. Buraya bak.”</p>

  <p>Bakmamı istediği şey, sarı taştı. Başının üstünde tutmuş, belli belirsiz sallıyordu. Taş odadaki tüm ışığı emmiş gibiydi, diğer her şeyi karanlığa gömen, sarsıcı bir parıltı kazanmıştı. Sallan, dön, parla, kamaş.</p>

  <p>“Bir bebeğin ağladığını duyuyorum.”</p>

  <p>“Duyduğun, sensin.”</p>

  <p>“Aptal kadın! Aptal. Aptal.”</p>

  <p>“Buraya bak, çocuk.”</p>

  <p>Dönkamaştırdönkamaştırdönparladönkamaştırparla.</p>

  <p><br /></p>

  <p><br /></p>

  <p><br /></p>

  <p class="ilk">Hâlâ gündüzdü ve hâlâ pazardı; işte Garden’a dönmüştüm, evimin önünde duruyordum. Buraya nasıl geldiğimi bilmiyordum. Biri beni getirmiş olmalıydı, ama kim; son hatırladığım Bayan Ferguson’ın yeniden&nbsp;başlayan kahkahasının sesiydi.</p>

  <p>Tabii, kayıp kolye müthiş bir patırtıya yol açtı. Polis çağrılmadı, ama bütün ev günlerce tepeden tırnağa arandı; bakılmadık tek santim&nbsp;yeri kalmadı. Büyükannem çok üzülmüştü. Ancak kolye çok değerli&nbsp;olup satıldığında onu hayatı boyunca rahat ettirecek bir mücevher olsaydı bile, yine de Bayan Ferguson’ı ele vermezdim. Çünkü ele vermem demek, ona söylediğim ve bir daha kimseye, hiç kimseye söylemediğim şeyin açığa çıkması demekti. Sonunda, büyükannem uyurken&nbsp;eve hırsız girdiğine ve kolyeyi çaldığına karar verildi. Eh, doğrusu da&nbsp;buydu. Büyükannem ziyaretini bitirip Florida’ya dönünce herkes rahatladı. Kayıp mücevherle ilgili acı olayın yakında unutulacağı umuluyordu.</p>

  <p>Ama unutulmadı. Kırk dört yıl uçup gitti, ama unutulmadı. Tuhaflıklar ve aykırı düşüncelerle delik deşik olmuş, orta yaşlı bir adam oldum. Büyükannem yaşına karşın hâlâ dinç ve aklı başındayken öldü.</p>

  <p>Kuzenlerimden biri ölümünü bildirmek ve cenazeye katılıp katılmayacağımı sormak için aradı; haber vereceğimi söyledim. Üzüntüden hasta oldum, teselli edilemez hale geldim; saçmalık derecesinde bir&nbsp;üzüntüydü bu. Büyükannem sevdiğim biri değildi. Yine de nasıl ıstırap&nbsp;çektim! Ama cenazeye gitmedim, çiçek de göndermedim. Evde oturup&nbsp;bir litre votka içtim. Çok sarhoştum, fakat telefona cevap verdiğimi ve&nbsp;babamın kendisini tanıtan sesini anımsıyorum. Yaşlı adamın sesini titreten şey, yılların ağırlığından çok daha fazla bir şeydi; ömür boyu bastırılmış gazabı salıverdi ve ben sessizce bekleyince, şöyle dedi: “Seni&nbsp;orospu çocuğu. Ölürken elinde senin fotoğrafını tutuyordu.”</p>

  <p>“Üzgünüm,” dedim, telefonu kapattım. Söylenecek ne vardı ki? Bunca yıldır büyükannemden her söz edilişinde, ondan aldığım her&nbsp;mektupta ya da aklıma her gelişinde, Bayan Ferguson’ın hortladığını&nbsp;nasıl açıklayabilirdim? Kahkahasını, öfkesini, sallanan, dönen sarı taşı:&nbsp;dönkamaştırkamaştır.</p>
</body>
</html>
