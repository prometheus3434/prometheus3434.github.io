<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a>Güzel Bir Çocuk</h2>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><span style="font-style:italic;">Tarih:</span> 28 Nisan 1955.</p>

  <p class="ilk"><span style="font-style:italic;">Yer:</span> New York, Lexington Avenue ve Elli İkinci Cadde’nin kesiştiği noktadaki Universal Cenaze Evi. İlginç bir topluluk sıraları doldurmuş:&nbsp;hepsi de bir gün önce yetmiş beş yaşında ölen, İngiliz kökenli aktris&nbsp;Constance Collier’ın hatırına toplanmış; daha çok uluslararası tiyatro,&nbsp;sinema ve edebiyat arenasının ünlüleri.</p>

  <p>1880’de doğan Bayan Collier sanat hayatına bir müzikholde revü kızı olarak başladı ve oradan, İngiltere’nin başlıca Shakespeare aktrisi olmak üzere ayrıldı (Sir Max Beerbohm’un hiçbir zaman evlenmediği uzatmalı nişanlısıydı ve belki de bu yüzden Sir Max’ın <span style="font-style:italic;">Zuleika Dobson&nbsp;</span>romanındaki ele geçmez, hain kahramana esin kaynağı oldu). Daha sonra Birleşik Devletler’e göç etti ve New York sahnelerinde olduğu kadar&nbsp;Hollywood filmlerinde de dikkate değer bir kişilik yarattı. Ömrünün&nbsp;son yirmi yılını New York’ta, eşsiz bir drama eğitmeni olarak geçirdi;&nbsp;öğrencilerini yalnızca profesyonellerden seçerdi, çoktan ‘yıldız’ olmuş&nbsp;profesyonellerden. Katherine Hepburn daimi bir öğrenciydi; bir başka&nbsp;Hepburn, Audrey de hâmilik ettiklerinden bir başkası; tıpkı Vivien Leigh ve ölümünden birkaç ay önce kabul ettiği, “özel problemim” dediği yeni üye, Marilyn Monroe gibi.</p>

  <p>Kendi sesiyle konuştuğu ilk rolünü oynadığı <span style="font-style:italic;">Asfalt Orman</span> filminin yönetmeni John Huston sayesinde tanıştığım Marilyn Monroe, Bayan&nbsp;Collier’ın kanatları altına benim önerim üzerine sığınmıştı. Bayan Collier’ı altı yıldır tanıyordum ve ona fiziksel, duygusal, yaratıcılık açısından, gerçek bir fazilet simgesi olarak hayranlık besliyordum; buyurgan&nbsp;tavırları, etkileyici katedral sesiyle, hafif hain ama inanılmayacak kadar&nbsp;sıcak, vakur ama <span style="font-style:italic;">gemûtlich</span><sup><a href="../Text/dipnot.xhtml#a20" id="k20">20</a></sup> bir kadındı. Manhattan’ın ortasındaki Victoria tarzı, karanlık stüdyosunda sık sık verdiği öğle yemeklerine katılmaya bayılırdım; anlatacak bir yığın öyküsü olurdu: Sir Beerbohm ve büyük Fransız aktörü Coquelin’le başrolü paylaştığı filmler, Oscar Wilde’la ilişkisi, genç Chaplin, Garbo, bu suskun İsveçlinin gelişme günleri. Gerçek bir keyifti; sadık sekreteri ve yoldaşı Phyllis Wilbourn da öyle. Bu sessiz, hamarat, hiç evlenmemiş hanım, işvereninin ölümünden&nbsp;sonra Katherine Hepburn’ın yoldaşı oldu ve öyle kaldı. Sonradan iyi&nbsp;dost olduğum pek çok kişiyle, Bayan Collier tanıştırmıştı beni:&nbsp;Lunt’lar, Olivier’ler, özellikle de Aldous Huxley. Ama onu Marilyn&nbsp;Monroe ile tanıştıran ben oldum, başlarda kabule pek yanaşmadığı bir&nbsp;tanışıklıktı bu: gözleri bozuktu, Marilyn’in tek bir filmini bile görmemişti ve onun hakkında kötü şöhretli, platin bir seks bombası olduğundan başka hiçbir şey bilmiyordu; kısacası Bayan Collier’ın katı klasik&nbsp;üslubuna hiç uymayan bir plastik hamur. Bense ikisinin kamçılayıcı bir&nbsp;bileşim oluşturacağına inanıyordum.</p>

  <p>Oluşturdular. “Oh, evet,” diye bildirdi Bayan Collier, “onda bir şey var. Güzel bir çocuk. Yalnızca görülen kısımlarını kastetmiyorum, o zaten ortada. Aktris olduğunu sanmıyorum, geleneksel anlamda, katiyen&nbsp;değil. Ondaki şey bu kişilik, bu parlaklık, bu pırıl pırıl zekâ sahnede asla yüzeye çıkamaz. Öyle kırılgan ve derinde ki, yalnız bir kamera tarafından yakalanabilir. Tıpkı sinekkuşunun uçuşu gibi: ondaki şiiri sadece bir kamera dondurabilir. Bu kızın yalnızca bir başka Harlow ya da&nbsp;sürtük ya da başka bir şey olduğunu düşünen, <span style="font-style:italic;">delidir.</span> Deli deyince, şu&nbsp;anda üzerinde çalıştığımız da bu: Ophelia. Bu fikre gülenler çıkacaktır&nbsp;ama inan bana, Marilyn gelmiş geçmiş en enfes Ophelia olabilir. Geçen&nbsp;hafta Greta’yla konuşuyorduk, Marilyn’in Ophelia’sından söz ettim,&nbsp;Greta evet dedi, buna inanırmış, çünkü iki filmini görmüş -çok kötü ve&nbsp;pespaye şeyler- ama yine de Marilyn’in yeteneklerini fark edebilmiş.&nbsp;Aslında Greta’nın çok hoş bir fikri var. <span style="font-style:italic;">Dorian Gray’</span>in filmini yapmak&nbsp;istediğini biliyor muydun? Dorian’ı kendisi oynayacak tabii. Evet, Dorian’ın baştan çıkarıp mahvettiği kızlardan birini Marilyn’in oynamasını istermiş. Greta! Ne kadar alışılmadık! Böylesine bir yetenek, biraz da&nbsp;Marilyn gibi. Tabii Greta mükemmel bir sanatçı, kontrolünü bir an bile&nbsp;yitirmeyen bir oyuncu. Bu güzel çocuktaysa ne disiplin kavramı var ne&nbsp;de özveri. Nedense hiç yaşlanmayacakmış gibi geliyor bana. Bunu söylemek çok tuhaf ama, hep genç yaşta öleceğini hissediyorum. Umarım,&nbsp;gerçekten dilerim, içinde hapsedilmiş bir ruh gibi dolanıp duran o garip,&nbsp;güzelim yeteneği özgür kılacak kadar uzun yaşar.”</p>

  <p>Ama şimdi Bayan Collier öldü; bense Universal Şapeli’nin yan dehlizinde Marilyn’i bekleyerek geziniyorum; bir gece önce telefonda konuştuk ve öğle başlayacak olan tören sırasında yan yana oturmayı kararlaştırdık. Yarım saat gecikmişti, <span style="font-style:italic;">her zaman</span> gecikirdi zaten. Hey Tanrım! Sonra, apansız çıkageldi, fakat sesini duyana kadar fark etmedim onu.</p>

  <p><br /></p>

  <p><br /></p>

  <p><br /></p>

  <p class="ilk">MARILYN: Oh, bebeğim, çok özür dilerim. Ama biliyor musun, önce güzelce boyandım, sonra belki de takma kirpik, ruj filan kullanmamanın&nbsp;daha doğru olacağına karar verdim ve yüzümü yıkadım, hem ne giyeceğime de bir türlü karar veremedim...</p>

  <blockquote style="margin: 0 0 0 40px; border: none; padding: 0px;">
    <p class="ilk">(Giymeyi uygun gördüğü giysi, Papa’yla görüşmeye giden bir başrahibeye daha uygun. Saçlarını siyah şifon bir eşarbın altına gizlemiş, siyah elbisesi bol ve uzun ve sanki ödünç alınmış gibi; siyah ipek çorapları ince bacaklarının sarışın parlaklığını donuklaştırmış. Ama bir&nbsp;başrahibe, o belli belirsiz erotik, siyah, yüksek topuklu ayakkabıları&nbsp;ya da pürüzsüz cildinin vanilya solgunluğunu vurgulayan o baykuşumsu kara gözlükleri takmazdı kuşkusuz.)</p>
  </blockquote>

  <p class="ilk">TC: İyi görünüyorsun.</p>

  <p class="ilk">MARILYN (çoktan dibine kadar yenmiş bir tırnağı kemirerek): Emin misin? Yani, öyle sinirliyim ki. Tuvalet nerede? Bir dakikalığına da olsa, oraya bir kaçabilsem.</p>

  <p class="ilk">TC: Ve hemen bir hap yutsan? Hayır. Şişşşt. Cyril Ritchard’ın sesi bu: töreni başlattı.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Parmak uçlarımıza basarak kalabalık şapele girdik ve son sıradaki dar bir boşluğa iliştik. Cyril Ritchard bitirdi; sözü Bayan Collier’ın&nbsp;yaşam boyu meslektaşı Cathleen Nesbitt aldı; en son da Brian Adherne yaslı topluluğa hitap etti. Bütün bu zaman zarfında, yanımdaki dostum düzenli aralıklarla gözlüğünü kaldırıp gri-mavi gözlerinden süzülen yaşları sildi. Onu makyajsız birkaç kez görmüştüm, ama&nbsp;bugün bambaşka bir görüntü sergiliyordu, daha önce hiç gözlemlemediğim bir yüzdü bu. Nedenini önce anlayamadım. Ah! Başındaki&nbsp;örtüdendi! Bukleleri görünmez, yüzü de kozmetiklerden arınmışken, on iki yaşında gösteriyordu; yetimhaneye henüz getirilmiş,&nbsp;acıklı durumuna hayıflanan, buluğ çağındaki bir bâkire. Sonunda tören bitti, cemaat dağılmaya başladı.)</p>
  </blockquote>

  <p class="ilk">MARILYN: Lütfen, oturalım. Herkes gidene kadar bekleyelim.</p>

  <p class="ilk">TC: Neden?</p>

  <p class="ilk">MARILYN: Canım kimseyle konuşmak istemiyor. Böyle durumlarda ne diyeceğimi bilemiyorum.</p>

  <p class="ilk">TC: O halde sen otur, ben dışarıda beklerim. Sigara içmem gerekiyor.&nbsp;</p>

  <p class="ilk">MARILYN: Beni yalnız bırakamazsın! Tanrım! Burada içsene.</p>

  <p class="ilk">TC: <span style="font-style:italic;">Burada mı?</span> Şapelde mi?</p>

  <p class="ilk">MARILYN: Neden olmasın? İçmek istediğin nedir? Esrar mı?</p>

  <p class="ilk">TC: Çok komik. Hadi gel, çıkalım.</p>

  <p class="ilk">MARILYN: Lütfen. Aşağıda bir sürü fotoğrafçı var. Bu durumdayken resmimi çekmelerini kesinlikle istemem.</p>

  <p class="ilk">TC: Bu yüzden seni suçlayamam.</p>

  <p class="ilk">MARILYN: Ama iyi göründüğümü söylemiştin.</p>

  <p class="ilk">TC: Öylesin. Mükemmelsin, tabii eğer Frankenstein’ın Karısı'nı oynuyorsan.</p>

  <p class="ilk">MARILYN: Şimdi de gülüyorsun bana.</p>

  <p class="ilk">TC: Gülermiş gibi bir halim var mı?</p>

  <p class="ilk">MARILYN: İçinden gülüyorsun. Bu da en kötüsüdür. (Suratını asarak, tırnak kemirerek) Aslında makyaj yapabilirmişim. Herkes yapmış.</p>

  <p class="ilk">TC: Örneğin, ben. Topak topak.</p>

  <p class="ilk">MARILYN: Ben ciddiyim. Saçlarım... Boya istiyor. Boyatacak vakit bulamadım. Öyle âni oldu ki, Bayan Collier’ın ölümü filan. Görüyor&nbsp;musun?</p>

  <blockquote style="margin: 0 0 0 40px; border: none; padding: 0px;">
    <p class="ilk">(Başörtüsünü hafifçe kaldırıp saçlarının ayrım yerindeki koyu renk çizgiyi gösterdi.)</p>
  </blockquote>

  <p class="ilk">TC: Ah ben zavallı saf! Bunca zamandır hep doğuştan sarışın olduğunu sanıyordum.</p>

  <p class="ilk">MARILYN: Öyleyim. Ama kimse <span style="font-style:italic;">o kadar</span> doğal sarışın olamaz. Ve unutmadan: hassittir!</p>

  <p class="ilk">TC: Tamam, işte herkes çıktı. Hadi kalk, kalk.</p>

  <p class="ilk">MARILYN: O fotoğrafçılar hâlâ aşağıda. Biliyorum.</p>

  <p class="ilk">TC: Seni girerken görmediklerine göre, çıkarken de fark etmeyeceklerdir.</p>

  <p class="ilk">MARILYN: Bir tanesi gördü. Daha haykırmasına kalmadan, kapıdan içeri süzülüverdim.</p>

  <p class="ilk">TC: Arkada bir giriş mutlaka vardır. Oradan çıkabiliriz.</p>

  <p class="ilk">MARILYN: Ceset görmek istemiyorum.</p>

  <p class="ilk">TC: Neden görelim ki?</p>

  <p class="ilk">MARILYN: Burası bir cenaze evi. Cesetleri bir yerde saklıyorlardır herhalde. Bugün tek eksiğim bu zaten, cesetle dolu bir odaya girmek.&nbsp;Sabret. Seni bir yere götüreceğim ve bir şişe köpüklü içireceğim.&nbsp;</p>

  <blockquote style="margin: 0 0 0 40px; border: none; padding: 0px;">
    <p class="ilk">(Bunun üzerine oturduk ve konuştuk; Marilyn dedi ki: “Cenazelerden nefret ederim. Kendiminkine gitmek zorunda kalmayacağım&nbsp;için memnunum. Hem ben tören istemiyorum, küllerimi, eğer olursa, çocuklarımdan biri dalgalara savursun. Bayan Collier benimle ilgilenmeseydi, iyiliğimi düşünmemiş olsaydı, buraya asla gelmezdim. Tıpkı bir nine gibiydi, sert, yaşlı bir nine ama bana çok şey öğretti. Nefes almasını o öğretti bana. Ben de kullandım, hem sırf&nbsp;oyunculuk için değil. Soluk almanın sorun olduğu başka durumlar&nbsp;da var, bilirsin. Ama ilk duyduğumda, Bayan Collier’ın öldüğünü&nbsp;yani, ilk düşündüğüm şey, ah, Phyllis’e ne olacak şimdi oldu. Tüm&nbsp;yaşamı, Bayan Collier’dı. Neyse ki Bayan Hepburn’la yaşayacağını&nbsp;duydum. Şanslı Phyllis; artık biraz eğlenebilir. Onunla hemen yer&nbsp;değiştirmeye hazırım. Bayan Hepburn harika bir kadın, gerçekten.&nbsp;Dostum olmasını isterdim. Böylece arada bir telefon edip onunla...eh, bilmiyorum, yalnızca arardım işte.”</p>

    <p>New York’u ne kadar çok sevdiğimizden ve Los Angeles’tan ne kadar nefret ettiğimizden söz ettik (“Orada doğmama rağmen, orası&nbsp;hakkında söylenecek tek iyi şey gelmiyor aklıma. Gözlerimi yumup&nbsp;Los Angeles’ı düşündüğüm zaman, tek gördüğüm, büyük bir varisli damar.”); aktörlerden ve oyunculuktan konuştuk (“Herkes rol yapamadığımı söylüyor. Aynı şeyi Elizabeth Taylor için de söylediler.&nbsp;Ve yanıldılar. <span style="font-style:italic;">Güneşte Bir Yer’</span>de çok başarılıydı. Ben bir türlü uygun role düşemiyorum, istediğim role. Görünüşüm bana karşı. Fazla belirgin.”); biraz daha Elizabeth Taylor’dan söz ettik, onu tanıyıp&nbsp;tanımadığımı sordu, evet, dedim, peki nasıl biri, dedi, yani <span style="font-style:italic;">gerçekte&nbsp;</span>nasıl, ben şey, dedim, biraz sana benziyor, açık kalpli ve sivri dillidir; Marilyn, siktir, dedi; sonra, eh, dedi, biri sana Marilyn Monroe&nbsp;nasıldı, <span style="font-style:italic;">gerçekte</span> nasıl biriydi diye sorsa, ne derdin? Ben de, bunu biraz düşünmeliyim, dedim.)</p>
  </blockquote>

  <p class="ilk">TC: Ne dersin, artık buradan çıkalım mı? Bana şampanya vadetmiştin, anımsadın mı?</p>

  <p class="ilk">MARILYN: Anımsıyorum. Ama hiç param yok.</p>

  <p class="ilk">TC: Her zaman geç kalırsın ve hiç paran olmaz. Nasıl oluyor da kendini Kraliçe Elizabeth sanabiliyorsun?</p>

  <p class="ilk">MARILYN: Kim?</p>

  <p class="ilk">TC: Kraliçe Elizabeth. İngiltere kraliçesi.</p>

  <p class="ilk">MARILYN (Suratını asarak): O kancık da nerden çıktı şimdi?</p>

  <p class="ilk">TC: Kraliçe Elizabeth de hiç para taşımaz. Buna izin yoktur. Kraliyet avuçlarına pis para değmemeli. Kanun gibi bir şey işte.</p>

  <p class="ilk">MARILYN: Keşke benim için de böyle bir yasa çıkarsalar.</p>

  <p class="ilk">TC: Bu gidişle çıkarırlar, merak etme.</p>

  <p class="ilk">MARILYN: Ama çok tuhaf. Aldıklarının parasını nasıl ödüyor peki? Örneğin alışverişe çıktığında?</p>

  <p class="ilk">TC: Nedimesi bir bavul dolusu bozuk parayla peşinde dolaşıyor.</p>

  <p class="ilk">MARILYN: Biliyor musun, iddiaya girerim her şeyi bedavaya alıyordur. Kalite onay imzasının karşılığı olarak.</p>

  <p class="ilk">TC: Gerçekten de mümkün. Hiç şaşırmazdım doğrusu. Majestelerinin Emriyle. Corgi köpekler. Bütün o Fortnum ve Mason şekerlemeleri. Lâzımlık. Prezervatifler.</p>

  <p class="ilk">MARILYN: Prezervatifi ne yapacak ki?</p>

  <p class="ilk">TC: O değil, budala. İki adım geriden yürüyen o kütük için. Prens Philip.</p>

  <p class="ilk">MARILYN: O mu? Oh, evet. Çok tatlı. Çok hoş bir çükü varmış gibi görünüyor. Sana hiç Errol Flynn’in aletini çıkarıp onunla piyano çaldığı günü anlatmış mıydım? A evet, yüz yıl önceydi, modelliğe yeni başlamıştım ve şu açık saçık partilerden birine gitmiştim; Errol Flynn kendinden gayet memnun, oradaydı ve aletini çıkartıp onunla piyano çaldı.&nbsp;Tuşlara onunla vurarak. <span style="font-style:italic;">You Are My Sunshine'</span>ı çalmıştı. Tanrım! Herkes Hollywood’daki en büyük aletin Milton Berle’e ait olduğunu söylüyor. Her neyse, kimin <span style="font-style:italic;">umurunda?</span> Baksana, <span style="font-style:italic;">hiç</span> paran yok mu?</p>

  <p class="ilk">TC: Elli papel kadar.</p>

  <p class="ilk">MARILYN: Eh, bununla biraz köpüklü alabiliriz.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Dışarısı, Lexington Avenue birkaç zararsız yayanın dışında boşalmıştı. Saat iki civarındaydı ve insanın isteyebileceği en tatlı nisan öğleden sonrasıydı: Yürüyüş için ideal bir hava. Biz de Üçüncü Cadde’ye doğru ağır ağır yürüdük. Birkaç aylak başını çevirip baktı,&nbsp;ama Marilyn’i Marilyn olarak tanıdıklarından değil, üstündeki cenaze giysisinden ötürü; o kendine has küçük gülüşüyle, bir Eğlence&nbsp;Vagonu’nun çınlayan zilleri kadar baştan çıkarıcı sesiyle kıkırdadı:&nbsp;“Belki de hep böyle giyinmeliyim. Tanınmaz oldum.”</p>

    <p>PJ. Clarke’ın barına yaklaşırken, bir şeyler içmek için bara girmeyi önerdim, ama karşı çıktı. “Şimdi o gösteriş budalası sürüngenlerle dolmuştur. Ve tabii o kaltak, Dorothy Kilgallen yine orada kafayı çekiyordur. Bu ayyaşların derdi ne kuzum? Kızılderililerden de beter içiyorlar.”</p>

    <p>Kilgallen’ı savunma ihtiyacı hissettim, arkadaşım sayılırdı, bazen çok zeki bir kadın olabildiğini söyledim. “Olabilir. Ama benim hakkımda öyle iğneleyici şeyler yazdı ki. Zaten o kaltakların tümü de&nbsp;benden nefret eder. Hedda. Louella. Alışmam gerek biliyorum, ama&nbsp;yapamıyorum işte. Gerçekten acı veriyor. Bu acuzelere ne yaptım ki&nbsp;ben? Hakkımda doğru dürüst tek cümle yazan, Sidney Skolsky oldu.&nbsp;Ama o da bir erkek. Erkekler iyi davranır bana. Yani insan muamelesi yaparlar. En azından aksi kanıtlanana kadar suçlu saymazlar.&nbsp;Örneğin Bob Thomas, tam bir beyefendi. Ve Jack O’Brian.”</p>

    <p>Antikacıların vitrinlerine baktık; birinde eski yüzüklerle dolu bir tepsi duruyordu. “Ne kadar güzel,” dedi. “Şu ufak incili, lâl taşından&nbsp;olan. Yüzük takabilmeyi çok isterdim, ama insanların ilgisini ellerime çekmekten nefret ederim, öyle tombullar ki. Elizabeth Taylor’ın&nbsp;elleri de tombul. Fakat onda o gözler varken, kim bakar ellerine?&nbsp;Aynanın karşısında çıplak dans etmekten ve göğüslerimin hoplayıp&nbsp;zıplamasını izlemekten çok hoşlanırım. Onlar fena sayılmaz. Ama&nbsp;keşke ellerim bu kadar tombul olmasaydı.”</p>

    <p>Bir başka vitrinde gösterişli, büyük, sarkaçlı bir duvar saati vardı, durup inceledi: “Benim hiç evim olmadı. İçinde bana ait mobilyaların bulunduğu gerçek bir yuva. Yeniden evlenirsem ve çok para kazanırsam, birkaç kamyon kiralayacak ve Üçüncü Cadde’ye çıkıp&nbsp;gördüğüm her çılgın eşyayı alacağım. Bir düzine sarkaçlı saat alıp&nbsp;yan yana dizeceğim ve hepsini aynı anda çaldıracağım. İşte bu, tam&nbsp;da yuvaya yakışan bir şey, öyle değil mi?”)</p>
  </blockquote>

  <p class="ilk">MARILYN: Hey! Karşıya bak!</p>

  <p class="ilk">TC: Neye?</p>

  <p class="ilk">MARILYN: Avuç içini gösteren tabelayı gördün mü? Falcı salonu olmalı.</p>

  <p class="ilk">TC: Şu anda canın istiyor mu böyle bir şeyi?</p>

  <p class="ilk">MARILYN: Eh, bir bakmaktan ne çıkar?</p>

  <blockquote style="margin: 0 0 0 40px; border: none; padding: 0px;">
    <p class="ilk">(Davetkâr bir yer değildi. Lekeli vitrin camından seçebildiğimiz bomboş bir odada, bir deri bir kemik, kıllı bir Çingene kadın rahatsız edici bir parlaklık yayan, cehennem kırmızısı bir ampulün altına,&nbsp;hasır bir koltuğa oturmuş bir çift bebek patiği örüyordu; bakışlarımıza karşılık vermedi. Marilyn her şeye rağmen içeri girmeye niyetlendi, sonra fikrini değiştirdi.)</p>
  </blockquote>

  <p class="ilk">MARILYN: Bazen olacakları öğrenmek istiyorum. Ama hemen sonra, öğrenmemenin daha hayırlı olacağını düşünüyorum. Yine de öğrenmek&nbsp;istediğim iki şey var. Biri, kilo verip veremeyeceğim.</p>

  <p class="ilk">TC: Peki ya diğeri?</p>

  <p class="ilk">MARILYN: Bu bir sır.</p>

  <p class="ilk">TC: Ama olmadı şimdi. Bugün sır saklayamayız. Bugün keder günü ve kederliler en gizli düşüncelerini bile paylaşırlar.</p>

  <p class="ilk">MARILYN: Eh pekâlâ, bir erkek. O konuda öğrenmek istediğim bir şey var. Ama bütün söyleyeceklerim bu kadar. Bu, <span style="font-style:italic;">gerçekten</span> bir sır.</p>

  <blockquote style="margin: 0 0 0 40px; border: none; padding: 0px;">
    <p class="ilk">(İçimden şöyle dedim: Sen öyle zannet, nasılsa alırım ağzından.)</p>
  </blockquote>

  <p class="ilk">TC: Şampanya içmeye hazırım.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Gezintimizi, İkinci Cadde’deki zevksiz döşenmiş, bomboş bir Çin lokantasında sona erdirdik. Barı tıka basa doluydu, bir şişe Mumm’s&nbsp;ısmarladık, ama ılıktı, buz kovasında da değildi, biz de uzun kadehlerde, buz atıp öyle içtik.)</p>
  </blockquote>

  <p class="ilk">MARILYN: Çok eğlenceli. Setteymiş gibi, tabii sette olmaktan hoşlanıyorsan, ki ben kesinlikle hoşlanmam. <span style="font-style:italic;">Mağara.</span> O pislik. Hıh!</p>

  <p class="ilk">TC: Hadi bakalım şu gizli âşığını bir dinleyelim.</p>

  <p class="ilk">MARILYN: (Sessizlik)</p>

  <p class="ilk">TC: (Sessizlik)</p>

  <p class="ilk">MARILYN: (Kıkırdama)</p>

  <p class="ilk">TC: (Sessizlik)</p>

  <p class="ilk">MARILYN: Bir sürü kadın tanıyorsun. Tanıdığın en çekici kadın hangisi?</p>

  <p class="ilk">TC: Yarışma yok. Barbara Paley. Eller aşağı.</p>

  <p class="ilk">MARILYN (somurtarak): Şu “Babe” dedikleri mi? Bana hiç de bebek gibi gelmiyor. Onu <span style="font-style:italic;">Vogue</span>’da filan görmüştüm. Çok şık. Hoş. Sırf resimlerine bakmak bile kendimi domuz yalı gibi görmeme yetiyor.</p>

  <p class="ilk">TC: Bunu duymak çok hoşuna gidecektir. Seni çok kıskanıyor.</p>

  <p class="ilk">MARILYN: <span style="font-style:italic;">Beni mi?</span> İşte yine başladın, alay ediyorsun.</p>

  <p class="ilk">TC: Hiç de değil. <span style="font-style:italic;">Kıskanıyor</span> işte.</p>

  <p class="ilk">MARILYN: Ama niçin?</p>

  <p class="ilk">TC: Köşe yazarlarından biri, galiba Kilgallen, şuna benzer bir şeyler yazmıştı: “Söylentiye göre Bayan DiMaggio televizyonun en tepedeki,&nbsp;en nüfuzlu şahsiyetiyle buluşmuş ve bu yalnızca iş görüşmek için değilmiş.” Eh, o da makaleyi okumuş ve inanmış.</p>

  <p class="ilk">MARILYN: <span style="font-style:italic;">Neye</span> inanmış?</p>

  <p class="ilk">TC: Kocasının seninle bir ilişkisi olduğuna. William S. Paley. TV’nin en tepedeki patronu. Biçimli sarışınlara düşkündür. Kumrallara da.&nbsp;</p>

  <p class="ilk">MARILYN: Ama çatlaklık bu. Adamla hiç karşılaşmadım.</p>

  <p class="ilk">TC: Ah, hadi canım. Bana güvenebilirsin. Senin şu gizli sevgili, William S. Paley, n’est-ce-pas?<sup><a href="../Text/dipnot.xhtml#a21" id="k21">21</a></sup></p>

  <p class="ilk">MARILYN: Hayır! O bir yazar. Yazardır.</p>

  <p class="ilk">TC: İşte şimdi oldu. Az da olsa yol alabildik. Demek sevgilin bir yazar. Şu tüccarlardan biri olmalı, yoksa adını söylemekten utanmazdın.&nbsp;</p>

  <p class="ilk">MARILYN (öfkeli, çileden çıkmış): “S” ne anlama geliyor?</p>

  <p class="ilk">TC: S mi? Ne S’si?</p>

  <p class="ilk">MARILYN: Wiliam S. Paley’deki “S”?</p>

  <p class="ilk">TC: Haa, o “S”. Hiçbir anlama gelmiyor. Araya sırf hoş göründüğü için sokuşturmuş.</p>

  <p class="ilk">MARILYN: Yani gerisinde isim bulunmayan bir harf yalnızca? Tanrım. Bay Paley biraz güvensiz biri olmalı.</p>

  <p class="ilk">TC: Bir sürü yeri seğirir durur. Ama biz şu gizemli yazmanımıza dönelim.</p>

  <p class="ilk">MARILYN: Kes artık! Hiç anlamıyorsun. Kaybedecek o kadar çok şeyim var ki.</p>

  <p class="ilk">TC: Garson, bir Mumm’s daha, lütfen.</p>

  <p class="ilk">MARILYN: Dilimi çözmeye mi çalışıyorsun?</p>

  <p class="ilk">TC: Evet. Bak ne diyeceğim. Değiş tokuş yapacağız. Ben sana bir öykü anlatacağım, eğer ilginç bulursan, o zaman belki sen de bana yazar arkadaşını anlatırsın.</p>

  <p class="ilk">MARILYN (oltaya yakalanmış, ama gönülsüz): Senin öykü ne hakkında?</p>

  <p class="ilk">TC: Errol Flynn.</p>

  <p class="ilk">MARILYN: (Sessizlik)</p>

  <p class="ilk">TC: (Sessizlik)</p>

  <p class="ilk">MARILYN (kendinden nefret ederek): İyi, anlat bakalım.</p>

  <p class="ilk">TC: Errol hakkında anlattığın olayı anımsıyor musun? Çüküyle nasıl gururlandığını? Bunu teyit edebilirim. Bir kere birlikte samimi bir gece&nbsp;geçirmiştik. Beni dinliyor musun?</p>

  <p class="ilk">MARILYN: Uyduruyorsun. Beni kandırmaya çalışıyorsun.</p>

  <p class="ilk">TC: İzci sözü. Çok dürüst bir alışveriş yapmaktayım, (suskunluk; ama tuzağa düştüğünü görebiliyordum, bir sigara yaktıktan sonra...) Evet,&nbsp;bu, ben on sekiz yaşımdayken oldu. Yo, on dokuz. Savaş sırasındaydı.&nbsp;1943 kışı. O gece Carol Marcus, belki de çoktan Carol Saroyan olmuştu, en yakın arkadaşı Gloria Vanderbilt onuruna bir parti veriyordu. Annesinin Park Avenue’daki evinde. Büyük bir parti. Elli kişi kadar. Gece yarısına doğru Errol Flynn, yanında alter egosu Freddie McEvoy&nbsp;adındaki kabadayı playboyla çıkageldi. İkisi de kafayı iyice bulmuştu.&nbsp;Her neyse, Errol benimle gevezelik etmeye başladı, zekiydi, birbirimizi güldürüyorduk; birdenbire El Morocco’ya gitmek istediğini söyledi,&nbsp;ben de onunla ve dostu McEvoy’la gitmek ister miydim acaba? Olur,&nbsp;dedim, ama sonra McEvoy partiden ve sosyeteye yeni tanıtılan kızlardan ayrılmak istemedi, biz de Errol'la birlikte çıktık. Fakat El Morocco’ya gitmedik. Bir taksiye binip Gramercy Park’a, tek odalı küçük evime gittik. Ertesi gün öğlene kadar kaldı.</p>

  <p class="ilk">MARILYN: Peki, on üzerinden kaç alırdı?</p>

  <p class="ilk">TC: Doğruyu söylemek gerekirse, söz konusu kişi Errol Flynn olmasaydı, anımsamazdım bile.</p>

  <p class="ilk">MARILYN: Bu aman aman bir öykü değil. Benimkiyle kesinlikle kıyaslanamaz.</p>

  <p class="ilk">TC: Garson, şampanyamız nerede kaldı? Burada iki susamış insan var.&nbsp;</p>

  <p class="ilk">MARILYN: Hem anlattıkların yeni bir şey değil ki. Errol’un zikzaklar&nbsp;çizdiğini baştan beri biliyordum. Bir masörüm var, kız kardeş gibiyizdir. Tyrone Power’ın da masörü; bana Errol’la Ty Power arasında geçenleri anlattı. Yo, sen bundan daha fazlasını yapmak zorundasın.</p>

  <p class="ilk">TC: Çok sıkı pazarlık ediyorsun.</p>

  <p class="ilk">MARILYN: Evet, dinliyorum. Hadi, bu alandaki en iyi tecrübeni bir duyalım bakalım.</p>

  <p class="ilk">TC: En iyisi mi? En unutulmazı mı? Peki önce sen yanıtlasan?</p>

  <p class="ilk">MARILYN: <span style="font-style:italic;">Ben mi</span> sıkı pazarlık ediyormuşum? Hah! (Şampanyasını yutarak) Joe fena sayılmaz. Birkaç iyi vuruş yapabiliyor. Eğer bu yeterli olsaydı, hâlâ evli olurduk. Gerçi onu hâlâ seviyorum, sahici bir heriftir.</p>

  <p class="ilk">TC: Kocalar sayılmaz. Bu oyunda, olmaz.</p>

  <p class="ilk">MARILYN (tırnak kemirerek; gerçekten düşünceli): Evet, bir erkekle tanışmıştım, Gary Cooper’la bir akrabalığı vardı. Bir borsa simsarı, görünüşü oldukça vasat, altmış beşinde, kalın camlı gözlükler filan. Denizanası kadar kalındı camları. Ne olduğunu adlandıramayacağım ama...&nbsp;</p>

  <p class="ilk">TC: Orada dur. Onun hakkında başka kızlardan epeyce şey dinledim. O yaşlı kılıç ustası oldukça çapkın anlaşılan. Adı Paul Shields. Rocky Cooper’ın üvey babası. Çok heyecan uyandırdığı belli.</p>

  <p class="ilk">MARILYN: Öyle. Tamam, açıkgöz. Sıra sende.</p>

  <p class="ilk">TC: Unutalım bunu. Sana hiçbir şey anlatmak zorunda değilim. Çünkü maskeli hârikanın kim olduğunu biliyorum: Arthur Miller. (Siyah gözlüğünü indirdi: Aman Tanrım, bakışlar insanı öldürebilseydi, vay!) Yazar olduğunu söyler söylemez tahmin etmiştim.</p>

  <p class="ilk">MARILYN (kekeleyerek): Ama nasıl? Yani kimse... Demek istediğim, çok az kişi..</p>

  <p class="ilk">TC: En azından üç, belki de dört yıl önce Irving Drutman..</p>

  <p class="ilk">MARILYN: Irving <span style="font-style:italic;">ne?</span></p>

  <p class="ilk">TC: Drutman. <span style="font-style:italic;">Herald Tribune’</span>un yazarlarındandır. Arthur Miller’la dolaştığını söylemişti. Ona tutulduğunu. Bundan daha önce söz etmedim, çünkü çok beyefendi biriyim.</p>

  <p class="ilk">MARILYN: Beyefendiymiş! Seni piç. (Yine kekeliyor, ama koyu renk gözlüğünü yeniden takmış) Anlamıyorsun. O çok zaman önceydi. Çoktan bitti. Bu, yeni. Şimdi o kadar farklı ki, hem...</p>

  <p class="ilk">TC: Beni düğüne davet etmeyi unutma da.</p>

  <p class="ilk">MARILYN: Eğer bundan söz edersen seni öldürürüm. Temizletirim. Bu isteğimi memnuniyetle yerine getirmeye hazır birkaç erkek tanıyorum.&nbsp;</p>

  <p class="ilk">TC: Bundan hiç kuşkum yok.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Garson nihayet ikinci şişeyle görünüyor.)</p>
  </blockquote>

  <p class="ilk">MARILYN: Söyle geri götürsün. Artık canım istemiyor. Buradan defolup gitmek istiyorum.</p>

  <p class="ilk">TC: Seni üzdüysem özür dilerim.</p>

  <p class="ilk">MARILYN: Üzgün değilim.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Ama öyleydi. Ben hesabı öderken o tuvalete gitti, keşke yanımda bir kitap olsaydı, dedim içimden: tuvalete yaptığı ziyaretler bazen bir filin hamileliği kadar uzun sürerdi. Zaman akıp giderken, acaba uyarıcı mı alıyor, yatıştırıcı mı, diye düşündüm. Yatıştırıcı, kuşkusuz.&nbsp;Barda bir gazete vardı, aldım; Çinceydi. Yirmi dakika sonra, gidip&nbsp;bir bakmaya karar verdim. Öldürücü dozda bir şeyler almış, hatta bileklerini kesmiş bile olabilirdi. Hanımlar tuvaletini buldum, kapıya&nbsp;vurdum. “İçeri gel,” dedi. İçerde loş bir aynanın karşısındaydı. Ben:&nbsp;“Ne yapıyorsun?” O: “Ona bakıyorum.” Doğrusu, çingene pembesi&nbsp;bir rujla dudaklarını boyuyordu. Kasvetli eşarbı da çıkarmış, parlak&nbsp;pamuk helvası yumuşaklığındaki saçlarını fırçalamıştı.)</p>
  </blockquote>

  <p class="ilk">MARILYN: Umarım yeteri kadar paran kalmıştır.</p>

  <p class="ilk">TC: Alacağımız şeye bağlı. İnci almaya yetmez, tabii almayı düşündüğün buysa.</p>

  <p class="ilk">MARILYN (kıkırdıyor, neşesi yerine gelmiş. Bir daha Arthur Miller’dan söz etmemeye karar veriyorum). Hayır. Yalnızca uzun bir taksi yolculuğu düşünüyordum.</p>

  <p class="ilk">TC: Nereye gidiyoruz, Hollywood’a mı?</p>

  <p class="ilk">MARILYN: Aman, hayır. Sevdiğim bir yere. Varınca anlarsın.</p>

  <blockquote style="margin: 0 0 0 40px; border: none; padding: 0px;">
    <p class="ilk">(O kadar uzun süre beklememe gerek kalmadı, çünkü taksiye biner binmez, Güney Caddesi Rıhtımı’na dediğini duydum, içimden: Staten Island’a gitmek için feribota binilen yer değil mi orası, dedim. Bir&nbsp;sonraki varsayımımsa şuydu: O şampanyanın üstüne bir de hapları&nbsp;yutunca, dengesini yitirdi.)</p>
  </blockquote>

  <p class="ilk">TC: Umarım tekneye filan binmeyeceğiz. Yanıma Dramamine’mi almadım.</p>

  <p class="ilk">MARILYN (mutlu, kıkırdayarak): Yalnızca rıhtım.</p>

  <p class="ilk">TC: Nedenini sorabilir miyim?</p>

  <p class="ilk">MARILYN: Oradan hoşlanıyorum. Yabancı bir yer gibi kokar, hem martıları da besleyebiliriz.</p>

  <p class="ilk">TC: Neyle? Onlara verecek hiçbir şey yok ki yanında.</p>

  <p class="ilk">MARILYN: Evet, var. Çantam tıka basa kısmet kurabiyesiyle dolu. O lokantadan yürütmüştüm.</p>

  <p class="ilk">TC (takılarak): Ooh, oh. Sen tuvaletteyken bir tanesini kırdım. İçindeki kâğıtta açık saçık bir şaka vardı.</p>

  <p class="ilk">MARILYN: Hay Allah! Pis kısmet kurabiyeleri, ha?</p>

  <blockquote style="margin: 0 0 0 40px; border: none; padding: 0px;">
    <p class="ilk">(Yol bizi Bowery’ye götürdü. Minicik rehine dükkânları ve kan bağış merkezleri ve elli sentlik portatif karyolaların kiralandığı yatakhaneler ve bir dolara yatak bulunan küçük çirkin oteller ve beyazlar için barlar, siyahlar için barlar, her yanda serseriler, aylaklar, genç,&nbsp;gençlikten çok uzak, yaşlı, kaldırım kenarlarına çöküvermiş serseriler, cam kırıklarının ve kusmuk artıklarının ortasına çömelmiş, kapı&nbsp;eşiklerine yatmış ve sokak köşelerine penguenler gibi büzülmüş serseriler. Bir kere, kırmızı ışıkta durduğumuzda, mor burunlu, korkuluk kılıklı biri bize doğru el salladı ve taksinin ön camını titreyen elleriyle, ıslak bir bez parçasıyla silmeye başladı. Karşı çıkan şoförümüz İtalyanca küfürler savurdu.)</p>
  </blockquote>

  <p class="ilk">MARILYN: Nedir? Ne oluyor?</p>

  <p class="ilk">TC: Camı temizlediği için bahşiş istiyor.</p>

  <p class="ilk">MARILYN (çantasıyla yüzünü kapatarak): Ne korkunç! Dayanamıyorum. Ona bir şeyler ver. Çabuk. Lütfen!</p>

  <blockquote style="margin: 0 0 0 40px; border: none; padding: 0px;">
    <p class="ilk">(Ama taksi çoktan hareket etmiş, yaşlı ayyaşı ezmesine ramak kalmıştı. Marilyn ağlıyordu.)</p>
  </blockquote>

  <p class="ilk">Midem bulanıyor.</p>

  <p class="ilk">TC: Eve gitmek ister misin?</p>

  <p class="ilk">MARILYN: Her şey mahvoldu.</p>

  <p class="ilk">TC: Seni eve götüreceğim.</p>

  <p class="ilk">MARILYN: Bana bir dakika ver. Toparlanırım.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Bunun üzerine Güney Caddesi’nde yol almaya başladık, gerçekten de bir feribot demirlemişti, suyun karşısında Brooklyn’in silueti ve&nbsp;alçalan, sonra yükselen martılar, lacivert ufka karşı bembeyaz, incecik yün yapağı gibi, dantel kadar narin bulutlar ufku kesiyor; bu tablo bir süre sonra yatıştırdı onu.</p>

    <p>Taksiden inerken, kahverengi-siyah tüylü küçük bir Çin köpeğinin tasmasından tutmuş bir erkeğin, muhtemelen bir yolcunun feribota doğru yürüdüğünü gördük, dostum durup köpeğin başını okşadı.)</p>
  </blockquote>

  <p class="ilk">ERKEK (ciddi ama düşmanca değil): Tanımadığınız köpekleri ellememelisiniz. Özellikle bu cinsleri. Sizi ısırabilirler.</p>

  <p class="ilk">MARILYN: Köpekler beni asla ısırmaz. Yalnızca insanlar. Adı ne?</p>

  <p class="ilk">ERKEK: Fu Manchu.</p>

  <p class="ilk">MARILYN (kıkırdayarak); Oh, tıpkı filmdeki gibi. Çok tatlı.</p>

  <p class="ilk">ERKEK: Sizinki ne?</p>

  <p class="ilk">MARILYN: Adım mı? Marilyn.</p>

  <p class="ilk">ERKEK: Tahmin etmiştim. Karım bana inanmayacak. Bir imza rica edebilir miyim?</p>

  <blockquote style="margin: 0 0 0 40px; border: none; padding: 0px;">
    <p class="ilk">(Bir kartvizitle bir kalem çıkardı; Marilyn çantasının üzerine koyup, imzaladı: <span style="font-style:italic;">Tanrı sizi korusun, Marilyn Monroe)</span></p>
  </blockquote>

  <p class="ilk">MARILYN: Teşekkür ederim.</p>

  <p class="ilk">ERKEK: Asıl ben teşekkür ederim. Ofıstekiler bunu görünce inanamayacak.</p>

  <blockquote style="margin: 0 0 0 40px; border: none; padding: 0px;">
    <p class="ilk">(İskelenin ucuna doğru yürümeyi sürdürdük, çarpan suyun sesine kulak verdik.)</p>
  </blockquote>

  <p class="ilk">MARILYN: Eskiden ben de imza isterdim. Bazen hâlâ isterim. Geçen yıl Clark Gable, Chasens’da yan masadaydı, ondan peçetemi imzalamasını rica etmiştim.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Bir payandaya yaslanınca, profili ortaya çıktı: fethedilmemiş uzaklıkları inceleyen Galatea. Yel saçlarını uçurdu; Marilyn yüzünü bir ruh kadar zahmetsiz bana çevirdi, sanki başını çeviren, rüzgârdı.)&nbsp;</p>
  </blockquote>

  <p class="ilk">TC: Evet, kuşları ne zaman besleyeceğiz? Ben de acıktım. Geç oldu, hem daha öğle yemeği bile yemedik.</p>

  <p class="ilk">MARILYN: Anımsadın mı, birisi Marilyn nasıldı, <span style="font-style:italic;">gerçekte</span> nasıl biriydi, diye sorsa, nasıl yanıtlayacağını sormuştum sana: Evet, ne derdin onlara? (Ses tonu neşeli, şakacı, ama ciddiydi de: dürüst bir yanıt bekliyordu) Eminim onlara aptalın biriydi, dersin. Kafasız bir sarışın.</p>

  <p class="ilk">TC: Elbette. Ama ayrıca derdim ki...</p>

  <blockquote style="margin: 0 0 0 40px; border: none; padding: 0px;">
    <p class="ilk">(Işık uzaklaşıyordu. Marilyn de onunla birlikte kaybolup gidiyordu sanki, gökyüzüne ve bulutlara karışıyor, onların gerisine çekiliyordu. Martı çığlıklarını bastırmak için sesimi yükseltmek ve onu geri&nbsp;çağırmak istiyordum: Marilyn! Marilyn, neden her şey olacağına&nbsp;vardı? Yaşam neden bu kadar boktan olmak zorunda?)</p>
  </blockquote>

  <p class="ilk">TC: Derdim ki...</p>

  <p class="ilk">MARILYN: Seni duyamıyorum.</p>

  <p class="ilk">TC: Çok güzel bir çocuk olduğunu söylerdim.</p>
</body>
</html>
