<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><a id="bookmark0"></a>Bir Günlük İş</h2>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p><span style="font-style:italic;"><br /></span></p>

  <p class="ilk"><span style="font-style:italic;">Sahne:</span> Yağmurlu bir nisan sabahı, 1979. New York’un İkinci Caddesi’nde, elimde içi tıka basa temizlik malzemesiyle dolu, muşamba bir alışveriş torbası, yanımda ikimizi de yağmurdan koruyan bir şemsiye&nbsp;taşıyan Mary Sanchez’le yürüyorum. Bu onun için fazla güç değil, çünkü boyu benden uzun; bir seksen.</p>

  <p>Mary Sanchez saat başına beş dolar alan, haftada altı gün çalışan profesyonel bir hizmetçi. Günde yaklaşık dokuz saat çalışıyor ve pazartesiyle cumartesi arasında ortalama yirmi dört ayrı evi ziyaret ediyor:&nbsp;müşterileri onu genellikle haftada bir çağırıyor.</p>

  <p>Mary elli yedi yaşında; küçük bir Güney Carolina kasabasında doğmuş, ama son kırk yıldır ‘Kuzeyde’ yaşıyor. Bir Puerto Rico’lu olan kocası, geçen yaz öldü. San Diego’da oturan evli bir kızı ve biri diş doktoru, biri silahlı soygundan on yıla mahkûm, biri de çekip gitmiş üç oğlu var. “Tanrı bilir nereye. Geçen Noel beni aradı, sesi çok uzaklardan geliyordu. Neredesin Pete, diye sordum ama söylemek istemedi. Babasının öldüğünü bildirdim, iyi, dedi; ona verebileceğim en iyi Noel armağanı buymuş; ben de telefonu suratına kapadım, umarım bir daha aramaz. İnsanın babasının mezarına bu şekilde tükürmesi... Evet, doğru,&nbsp;Pedro çocuklarına hiç de iyi davranmamıştır. Bana da. Tek yaptığı, içip&nbsp;içip zar atmaktı. Kötü kadınlarla düşüp kalkardı. Ölüsünü Central&nbsp;Park’ta bir bankın üzerinde buldular. Bacaklarının arasında, kesekâğıdı&nbsp;içinde yarısına kadar içilmiş bir şişe Jack Daniels varmış; yalnızca en&nbsp;iyisini içerdi. Yine de Pete, babasının ölümünden memnun olduğunu&nbsp;söyleyerek çizmeyi aştı. Ne de olsa, dünyaya gelmesini ona borçlu, öyle değil mi? Pedro’ya ben de bir şey borçluyum. Eğer o olmasaydı, ben&nbsp;hâlâ Tanrı’yı yitirmiş cahil bir Baptist’tim. Evlenirken Katolik Kilisesinde evlendim ve Katolik Kilise hayatıma, bir daha kaybolmayan ve&nbsp;asla kaybolmayacak bir <span style="font-style:italic;">parıltı</span> getirdi. Ölsem bile sönmeyecek. Çocuklarımı inançlı yetiştirdim; ikisi iyi çıktı, bunu da daha çok Kilise’ye&nbsp;borçluyum.”</p>

  <p>Mary Sanchez’in vücudu kaslıdır, ama soluk, yuvarlak, yumuşak, hoş bir yüzü, minik, kalkık bir burnu, sol yanağında da bir ben var. Irksal anlamda kullanıldığında ‘siyah’ sözcüğünden hiç hoşlanmaz. “Ben&nbsp;siyah değilim. Esmerim. Açık kahve renkli bir kadınım. Hem sana bir&nbsp;şey daha söyleyeyim: Renkliler arasında, kendilerine siyah denmesinden hoşlanan fazla insan tanımıyorum. Belki bazı gençler. Ve o radikaller. Ama akranlarım ya da yarı yaşımdakiler, asla. Gerçekten siyah&nbsp;olanlar bile hoşlanmıyor. Hem Zenci’nin nesi varmış? Ben bir zenciyim&nbsp;ve Katoliğim ve bunu söylemekten gurur duyuyorum.”</p>

  <p>Mary Sanchez’i 1968’den beri tanırım, bunca yıldır düzenli aralıklarla bende çalışmıştır. Dürüsttür ve müşterilerine üstünkörü bir ilgiden çok daha fazlasını gösterir, ki çoğunu pek az tanır ya da hiç tanımaz, zira çoğu, temizliğe gittiği saatlerde evde bulunmayan, çalışan bekâr erkekler ve kadınlardır; birbirleriyle pusulalar yoluyla haberleşirler:&nbsp;“Mary, lütfen sardunyaları sula ve kediyi doyur. Umarım bu not eline&nbsp;geçer. Gloria Scotto.”</p>

  <p>Bir keresinde, bir günlük mesaisi boyunca ona eşlik etmek istediğimi söyledim, peki dedi, bunda yanlış bir şey yokmuş, aslında varlığıma sevinirmiş: “Bu işte insan bazen çok yalnızlık çekiyor.”</p>

  <p>İşte böylece, bu yağmurlu nisan sabahı birlikte yola düştük. İlk işine gidiyoruz: Doğu Yetmiş Üçüncü Cadde’de oturan Bay Andrew Trask.</p>

  <p><br /></p>

  <p style="text-align: center;"><b>*</b></p>

  <p><br /></p>

  <p class="ilk">TC: Allah kahretsin! Ne bok var bu torbanın içinde?</p>

  <p class="ilk">MARY: Ver onu bana. Küfretmeni istemiyorum.</p>

  <p class="ilk">TC: Ah, özür dilerim. Ama çok ağır.</p>

  <p class="ilk">MARY: Herhalde ütüdendir.</p>

  <p class="ilk">TC: Onların giysilerini de mi ütülüyorsun? Benimkileri hiç ütülemezsin.</p>

  <p class="ilk">MARY: Bu insanların kimisinde malzeme yok. Bu yüzden bu kadar çok eşya taşımam gerekiyor. Notlar yazıyorum: Şunu al, bunu al. Ama unutuyorlar. Benimkilerin hepsi belaya batmış sanki. Örneğin şu Bay&nbsp;Trask, şu anda gittiğimiz. Yedi-sekiz aydır yanındayım, daha yüzünü&nbsp;göremedim. Çok içiyor, karısı da bu yüzden terk etti onu, ayrıca her yere borcu var; telefonu her açışımda karşıma bir alacaklı çıkıyor. Neyse&nbsp;ki artık telefonunu da kestiler.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Eve varıyoruz, omuzdan askılı çantasından düzinelerce anahtarın şıngırdadığı ağır, metal bir halka çıkarıyor. Kahverengi kumtaşından&nbsp;yapılma bina dört katlı, minicik bir asansörü var.)</p>
  </blockquote>

  <p class="ilk">TC (girdikten ve yeşilimsi arsenik renkte duvarları olan genişçe bir oda, küçük bir mutfak ve bozuk, tuvaleti sürekli akan banyodan ibaret Trask&nbsp;konutuna bir göz attıktan sonra): Hmmm. Ne demek istediğini anlıyorum. Bu adamın sorunları var.</p>

  <p class="ilk">MARY (ekşi ekşi ter kokan çamaşırlarla tepeleme dolmuş bir dolabı açarak): Evde tek bir temiz çarşaf yok! Ya şu yatak! Mayonez! Çikolata! Kırıntılar, kırıntılar, çiklet, sigara izmaritleri. Ruj! Hangi kadın böyle bir yatağa girmeye razı olur? Çarşafları haftalardır değiştiremedim.&nbsp;Aylardır.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Abajurları çarpık birkaç lambayı yaktı; o etraftaki karışıklığı düzeltmeye çalışırken ben de daireyi daha yakından inceledim. Sanki bir hırsız girmiş, yazı masasının çekmecelerini açık bırakmış, bazılarını da kapatmış gibiydi. Çalışma masasının üzerinde deri bir çerçeve içinde tıknaz, esmer, maço bir erkekle sarışın, havalı, fazla gelişmiş bir kadının ve üç sırma saçlı, güleryüzlü, dişlek, güneşten&nbsp;yanmış, en büyüğü on dördünde, üç oğlan çocuğunun fotoğrafı vardı. Bulanık bir aynanın kenarına sokulmuş bir resim daha vardı: bir&nbsp;başka sarışın, ama kesinlikle gelişkin değil, belki de Maxwell’s&nbsp;Plum’da ayarlanmış bir kız; herhalde yataktaki ruj lekesi ona aitti.&nbsp;<span style="font-style:italic;">True Dedective</span> dergisinin aralık sayısı yere atılmış; banyoda da, biteviye akan tuvaletin üstüne sıralanmış bir deste açık saçık dergi,&nbsp;<span style="font-style:italic;">Penthouse, Hustler, Oui:</span> bunun dışında herhangi bir kültür malzemesinden bütünüyle yoksun. Ama dört bir yanda yüzlerce boş votka şişesi; uçaklarda ikram edilen şu minyatür şişelerden.)</p>
  </blockquote>

  <p class="ilk">TC: Neden yalnızca bu minyatürleri içiyor, dersin?</p>

  <p class="ilk">MARY: Belki parası daha büyüğüne yetmiyordur. Parası neye yetiyorsa, onu alıyor. İyi bir işi var, elinde tutabilse keşke, ama sanırım ailesi yüzünden hep meteliksiz.</p>

  <p class="ilk">TC: Ne iş yapıyor?</p>

  <p class="ilk">MARY: Uçaklar.</p>

  <p class="ilk">TC: Şimdi anlaşıldı. Bu küçük şişeleri bedavaya alıyor.</p>

  <p class="ilk">MARY: Ya? Nasıl oluyor? O bir hostes değil ki, pilot.</p>

  <p class="ilk">TC: Aman Tanrım.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Bir telefon çalıyor, kısık bir ses, çünkü alet karmakarışık bir battaniyenin altına sokulmuş. Kaşlarını çatmış, elleri bulaşık sabunuyla köpüklü Mary, telefonu bir arkeologun özeniyle bulup çıkarıyor.)&nbsp;</p>
  </blockquote>

  <p class="ilk">MARY: Yeniden bağlamışlar demek. Alo? (Sessizlik) Alo?</p>

  <p class="ilk">BİR KADIN SESİ: Kim o?</p>

  <p class="ilk">MARY: Burası Bay Trask'ın ikametgâhı.</p>

  <p class="ilk">KADIN SESİ: Bay Trask’ın <span style="font-style:italic;">ikametgâhı</span> mı? (Kahkaha; sonra, kendini beğenmiş bir sesle): Kiminle görüşüyorum?</p>

  <p class="ilk">MARY: Ben Bay Trask’ın hizmetçisiyim.</p>

  <p class="ilk">KADIN SESİ: Demek Bay Trask’ın hizmetçisi var, öyle mi? İşte bu, <span style="font-style:italic;">Bayan</span> Trask’ın sahip olmadığı bir şey. Bay Trask’ın hizmetçisi Bay&nbsp;Trask’a, Bayan Trask’ın kendisiyle görüşmek istediğini söyleyebilir mi&nbsp;lütfen?</p>

  <p class="ilk">MARY: Evde değil.</p>

  <p class="ilk">BAYAN TRASK: Numara yapmayı bırak. Hemen çağır şunu.</p>

  <p class="ilk">MARY: Özür dilerim, Bayan Trask, sanırım uçuşta.</p>

  <p class="ilk">BAYAN TRASK (acı bir alayla): Uçuşta mı? Her zaman uçar o canım. Her zaman.</p>

  <p class="ilk">MARY: Söylemek istediğim, Bay Trask işte.</p>

  <p class="ilk">BAYAN TRASK: Beni New Jersey’den, kız kardeşimin evinden aramasını söyle. Eve gelir gelmez arasın, tabii kendi iyiliğini düşünüyorsa.</p>

  <p class="ilk">MARY: Tabii, Bayan. Ona mesaj bırakırım. (Kapattı) Gaddar kadın. Adamın haline hiç şaşmamalı. Şimdi de işsiz. Acaba benim paramı bıraktı mı? Hah, işte burda. Buzdolabının üzerinde.</p>

  <blockquote style="margin: 0 0 0 40px; border: none; padding: 0px;">
    <p class="ilk">(İnanılmaz ama bir saat kadar sonra kaosu örtmeyi ve odayı kusursuz olmasa da oldukça saygın bir hale getirmeyi becermişti. Kurşunkalemle bir not yazdı, çalışma masasının camına sıkıştırdı: “Sevgili Bay Trask, karın, onu kardeşinin evinden aramanı istedi, saygılar&nbsp;Mary Sanchez.” Sonra içini çekti ve yatağın kenarına oturdu, torbasından içinde birkaç çeşit ot bulunan, küçük, teneke bir kutu çıkardı; birini seçti, kâğıda sarıp yaktı, derin bir nefes çekti, gözlerini yumarak dumanı bir süre ciğerlerinde tuttu. Bana da uzattı.)</p>
  </blockquote>

  <p class="ilk">TC: Teşekkürler. Henüz çok erken.</p>

  <p class="ilk">MARY: Hiçbir zaman erken değildir. Ayrıca bu malı denemelisin. <span style="font-style:italic;">Mucho cojones.</span> Bir müşterimden alıyorum, gerçekten iyi bir Katolik&nbsp;hanımdır; Perulu biriyle evli. Adamın ailesi gönderiyor bu malı. Doğrudan postayla. Kafayı bulmak için asla kullanmam. Yalnızca çirkinlikleri azıcık kaldıracak kadar. (Sonuna kadar içip bitirdi; neredeyse dudaklarını yakıyordu) Andrew Trask. Zavallı korkmuş şeytan. Sonu Pedro gibi olabilir. Bir bankta ölür, kimse de aldırmaz. O adamı umursamadığımdan değil. Son zamanlarda sık sık Pedro’yla geçirdiğim güzel&nbsp;günleri anıyorum, sanırım birini seven, sonra da kaybeden herkese böyle olur; kötüler unutulur, hoş şeylerse kolay kolay ölüp gitmez. Pedro,&nbsp;âşık olduğum o genç adam, hârika dans ederdi, ah, tango bilirdi, ah,&nbsp;rumba yapardı, bana dans etmeyi öğretti; ayaklarımı yerden kesercesine dans ederdi benimle. Eski Savoy balo salonunun daimi müdavimleriydik. Temizdi, düzenliydi, içkiye başladığı zaman bile hep tırnaklarını keser, cilalardı. Hele aşçılığı! Hârika yemek pişirirdi. Hayatını da&nbsp;böyle kazanırdı zaten, çabuk ve kolay yemekler hazırlayan bir aşçıydı.&nbsp;Çocuklara hiçbir iyilik yapmadı, demiştim, eh, okula götürdükleri beslenme çantasını hazırlardı. Mumlu kâğıda sarılmış çeşit çeşit sandviçler. Jambon, fıstık ezmesi ve reçel, yumurta salatası, tonbalığı ve meyve; elmalar, muzlar, armutlar, ballı ılık süt dolu bir termos. Şimdi o&nbsp;parktaki halini düşünmek acı veriyor, bir de polis gelip haber verdiğinde ağlamamış olmam; tek bir damla gözyaşı dökmemiş olmam. Oysa&nbsp;ağlamam gerekirdi. Bunu hak etmişti. Çenesine iyi bir yumruğu da.</p>

  <p>Işıkları Bay Trask için açık bırakacağım. Karanlık bir eve girmesine gerek yok.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Binadan ayrıldığımızda yağmur durmuştu, ama gökyüzü bulutluydu, kaldırımlardaki çerçöpü savuran, yoldan geçenleri şapkalarını tutmaya zorlayan bir rüzgâr çıkmıştı. Dört sokak ötedeki mütevazı&nbsp;ama modern, üniformalı kapıcısı bulunan bir binaya, Edith Shaw’un&nbsp;evine gidiyorduk; yirmi küsur yaşlarındaki bu genç kadın, bir derginin yazıişlerinde çalışıyordu. “Bir tür haber dergisi. Binlerce kitabı&nbsp;var. Fakat hiç de kitap kurduna benzemez. Çok sağlıklı bir kızdır,&nbsp;bir sürü de erkek arkadaşı var. Epeyce; aynı erkekle uzun süre bir arada kalamıyor sanki. Aramızda bir yakınlaşma oldu, çünkü... Eh,&nbsp;bir keresinde evine geldim ve onu bir kedi kadar hasta buldum. Bir&nbsp;bebeği öldürtmek zorunda kalmış. Bundan hiç hoşlanmam elbette;&nbsp;inançlarıma aykırıdır. Neden bu adamla evlenmedin, diye sordum.&nbsp;Aslında kiminle evleneceğini bilmiyordu; bebeğin babasının kim olduğunu bilmiyordu. Üstelik bir koca ya da bir bebek, hayatta istediği en son şeydi.”)</p>
  </blockquote>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk">MARY (Bayan Shaw’un iki odalı dairesinin kapısını açıp manzarayı gözden geçirirken): Burada fazla iş olmaz. Biraz toz olmak, o kadar. O&nbsp;eve gayet iyi bakar. Şu kitaplara bak. Tavana kadar, tamamı kütüphane.&nbsp;</p>

  <blockquote style="margin: 0 0 0 40px; border: none; padding: 0px;">
    <p class="ilk">(Yüklü kitap raflarının dışında, daire çekici biçimde boştu. İskandinav usulü bembeyaz ve parlak. Bir tek antika vardı: eski tip, üstü&nbsp;açılan yazı masalarından; üzerinde bir daktilo, daktiloda da bir kağıt; yazılara bir baktım:</p>
  </blockquote>

  <p>“Zsa Zsa Gabor</p>

  <p>305 yaşında</p>

  <p>Biliyorum çünkü</p>

  <p>Yüzüklerini saydım.”</p>

  <p class="ilk">Bunun üç aralık altında da, şu satırlar:</p>

  <p>“Sylvia Plath, senden nefret ediyorum</p>

  <p>Ve o Allanın belâsı babandan.</p>

  <p>Memnunum, duyuyor musun,</p>

  <p>Kafanı gazı açık bir fırına Soktuğun için <span style="font-style:italic;">memnunum.”</span></p>

  <p class="ilk">TC: Bayan Shaw şair mi?</p>

  <p class="ilk">MARY: Hep bir şeyler yazar. Ne yazdığını bilmem. Bana uyuşturucu kullanıyormuş gibi geliyor. Buraya gel, sana bir şey göstermek istiyorum.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Beni insanı şaşırtan büyüklük ve parlaklıktaki banyoya götürdü. Küçük bir dolabın kapağını açtı, raflardan birindeki nesneyi işaret&nbsp;etti: pembe, plastik bir vibratördü ve ortalama büyüklükte bir penis&nbsp;biçimindeydi.)</p>
  </blockquote>

  <p class="ilk">Bunun ne olduğunu biliyor musun?</p>

  <p class="ilk">TC: Sen bilmiyor musun?</p>

  <p class="ilk">MARY: Soruyu soran benim.</p>

  <p class="ilk">TC: Bu bir vibratör.</p>

  <p class="ilk">MARY: Vibratörün ne olduğunu biliyorum. Ama bunun gibisini hiç görmemiştim. Üstünde, ‘Japon malı’ yazıyor.</p>

  <p class="ilk">TC: Ah, evet Uzakdoğu aklı.</p>

  <p class="ilk">MARY: Kâfirler. Hakikaten çok güzel parfümleri var. Tabii parfümden hoşlanıyorsan. Ben yalnızca kulaklarımın arkasına azıcık vanilya sürerim.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Mary işe koyuldu; cilalı, halisiz parkeleri siliyor, tüylü bir silecekle kitap raflarının tozunu alıyor; çalıştığı sürece ot kutusunun kapağı açık, esrarlı sigarayı hazırda tutuyor. Ne kadar çektiğini bilmiyordum ama sırf kokusu bile başımı döndürüyordu.)</p>
  </blockquote>

  <p class="ilk">MARY: Bir-iki nefes çekmek istemediğinden emin misin? Bak, güzel bir şeyden mahrum kalıyorsun.</p>

  <p class="ilk">TC: Beni baştan çıkarmaya çalışıyorsun.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Delikanlılığımdan beri arada bir esrar çeksem de hiç tiryakisi olmadım, yine de sıradan Meksika haşhaşıyla, Tayland çubuğu ya da seçkin Maui Wowee arasındaki farkı, kaliteli bir esrarı ayırt edebilirim. Ancak Mary’ninkilerden birini içip bitirdikten, İkinciyi de yarıladıktan sonra, nefis bir cin tarafından çarpılmış, çılgın, olağanüstü bir&nbsp;neşeyle kucaklaşmış gibi oldum: cin ayak parmaklarımı gıdıklıyor,&nbsp;karıncalanan başımı kaşıyor, kızıl şekerli dudaklarıyla beni ateşli&nbsp;ateşli öpüyor, kızgın dilini boğazıma sokuyordu. Her şey parlıyordu;&nbsp;gözlerim zoom mercekleri gibiydi; en üst raftaki kitapların adlarını&nbsp;bile okuyabiliyordum: <span style="font-style:italic;">Günümüzün Nörotik Kişiliği, Karen Horney;&nbsp;Eimi, e.e.cummings; Dört Quartet; Robert Frost’un Seçilmiş Şiirleri.)</span></p>
  </blockquote>

  <p class="ilk">TC: Robert Frost’tan nefret ederim. Şeytanın ta kendisi, bencil piç.</p>

  <p class="ilk">MARY: Bak, eğer küfretmeye başlayacaksak...</p>

  <p class="ilk">TC: O ve başındaki kabarık saç halesi. Egomanyak sahtekâr sadist. Bütün ailesini mahvetti. Yani bir kısmını. Mary, hiç bunu günah çıkartan papazla konuştun mu?</p>

  <p class="ilk">MARY: Peder McHale'le mi? Neyi konuştum mu?</p>

  <p class="ilk">TC: Böylesine muhteşem bir biçimde tükettiğimiz şu paha biçilmez nektarı, şu tapılası Güney Amerika otunu. Peder McHale bu leziz serüvenden haberdar mı?</p>

  <p class="ilk">MARY: Öğrenmezse acı da çekmez. Hey, şu ‘Hayat Kurtaranlar’dan al bir tane. Nane şekerlerinden. O zımbırtının tadını artırır.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Garip, hiç de kafayı bulmuş gibi görünmüyordu, şu kadarcık bile. Bense Venüs’ün ve Jüpiter’in, eski dost Jüpiter’in yanından daha&nbsp;yeni geçmiş, lila renkli, yıldız parıltılı gezegenlerin arkasından el&nbsp;sallamıştım. Mary telefonun yanına gidip bir numara çevirdi; kapatmadan önce uzun uzun çaldırdı.)</p>
  </blockquote>

  <p class="ilk">MARY : Evde yok. Buna şükredilir işte. Bay ve Bayan Berkowitz. Evde olsalardı, seni yanımda götüremezdim. Şu burnu büyük Yahudilerden onlar. Nasıl soğuk ve kibirli olduklarını tahmin edemezsin!</p>

  <p class="ilk">TC: Yahudiler mi? Çok doğru. Pek kibirliler. Hepsinin de Doğal Tarih Müzesi’ne konmaları gerek.</p>

  <p class="ilk">MARY: Bayan Berkowitz’e işten çıkacağımı bildireyim, diyorum. Sorun, Bay Berkowitz. Konfeksiyon işindeydi, emekli oldu, şimdi ikisi de sürekli evde. Ayak altında. Tabii Greenwich’e gitmedikleri zamanlar;&nbsp;orada mülkleri var. Bugün de oraya gittiler herhalde. Onları bırakmak&nbsp;istememin bir başka nedeni de yaşlı papağanları; her yanı batırıyor. Üstelik aptal! O salak papağanın söyleyebildiği iki şey var; “Kutsal inek!&nbsp;” ve <span style="font-style:italic;">“Oy vey!</span>” Her eve girişimde, “Oy vey! ” diye bağırmaya başlıyor.&nbsp;Çok sinirime dokunuyor. Ne dersin? Birer esrarlı sigara daha içelim mi?&nbsp;</p>

  <blockquote style="margin: 0 0 0 40px; border: none; padding: 0px;">
    <p class="ilk">(Yağmur yeniden başlamıştı, rüzgâr da artmış, ikisinin karışımı havayı paramparça olmuş bir aynaya benzetmişti. Berkowitz’ler Park&nbsp;Avenue’da, Seksenli caddelerden birinde oturuyorlardı, bir taksiye&nbsp;binelim dedim ama Mary hayır, dedi, amma hanım evlâdıymışım,&nbsp;yürüyebilirmişiz; görünüşüne karşın o da yıldızlı patikalarda dolanıyordu demek. Ağır ağır yürüyorduk, sanki gökyüzü masmavi, hava&nbsp;ılık ve dingindi; sert, kaygan sokaklarsa inci renkli bir Karaib plajı.&nbsp;Park Avenue sevdiğim bulvarlardan biri değildir; cazibeden yoksun&nbsp;bir zenginliği vardır ve Bayan Lasker onu Grand Central’dan İspanyol Harlemi’ne kadar lalelerle donatsa bile, yararsızdır. Yine de,&nbsp;anıları harekete geçiren belli binaları vardı. Büyük hayranlık duyduğum Amerikalı kadın yazar Willa Cather’ın hayatının son yıllarını&nbsp;geçirdiği, arkadaşı Edith Lewis’le paylaştığı evin önünden geçtik:&nbsp;sık sık şöminelerinin karşısında oturur, Bristol Cream içer ve alevlerin Bayan Cather’ın berrak, dâhi gözlerini tutuşturmasını izlerdim.</p>

    <p>Seksen dördüncü Cadde’de, bir kez küçük, resmi bir akşam yemeğine katıldığım apartman dairesini seçtim. Ev sahiplerim Senatör ve Bayan John F. Kennedy’ydi, o sıralar öyle genç ve tasasızdılar ki.&nbsp;Ancak ev sahiplerinin tüm tatlı çabalarına karşın, gece umduğum kadar aydınlatıcı geçmedi, çünkü bayanların erkekleri likör ve purolarıyla baş başa bırakarak çekilmelerinden sonra, konuklardan biri,&nbsp;gerçekten düşük çeneli bir modacı, Oleg Cassini Las Vegas’a yeni&nbsp;yaptığı yolculuktan ve sahnede izlediği binlerce dansçı kızdan söz&nbsp;ederek sohbeti tekeline aldı: kızların ölçüleri, erotik gösterileri, maddi istekleri; dinleyicileri ipnotize eden bu resitale, hiçbiri de geleceğin Başkanı kadar kaptırmamıştı kendisini.</p>

    <p>Seksen yedinci Cadde’ye vardığımızda, 1060 Park Avenue’nün dördüncü katını gösterdim, Mary’ye açıkladım: “Annem orada otururdu. İşte yatak odası. Çok güzel ve çok zekiydi, ama yaşamak istemedi. Pek çok nedeni vardı, en azından nedeni olduğuna inanıyordu.&nbsp;Sonunda, elinde yalnızca kocası kaldı; üvey babam. Kendini yetiştirmiş, başarıya ulaşmış biriydi, annem ona tapardı, o da gerçekten iyi&nbsp;bir insandı, fakat kumar oynardı, başı derde girdi ve zimmetine yüklüce bir para geçirdi, işini kaybetti ve Sing Sing’e gönderildi.”</p>

    <p>Mary başını sallıyor: “Tıpkı oğlum gibi. Aynen.” Durmuş pencereye bakıyoruz, sağanak ikimizi de sırılsıklam etmiş. “Nihayet bir gece, annem gayet şık giyindi ve bir yemek daveti verdi: herkes çok&nbsp;güzel olduğunu söyledi. Partiden sonra, yatağa girmeden önce, otuz&nbsp;Seconal yuttu, bir daha da uyanmadı.”</p>

    <p>Mary kızgın; yağmur altında hızlı hızlı ilerliyor: “Bunu yapmaya hakkı yoktu. Kabul etmiyorum. İnançlarıma aykırı bu.”)</p>
  </blockquote>

  <p class="ilk">VİYAKLAYAN PAPAĞAN: Kutsal inek!</p>

  <p class="ilk">MARY: Duydun mu? Sana dememiş miydim?</p>

  <p class="ilk">PAPAĞAN: <span style="font-style:italic;">Oy vey! Oy vey!</span></p>

  <blockquote style="margin: 0 0 0 40px; border: none; padding: 0px;">
    <p class="ilk">(Yeşil, sarı ve turuncu renklerde, sürrealist bir kolaj olan papağan, Bay ve Bayan Berkowitz’in amansızca resmî salonunda maun bir tüneğe yerleşmişti. Oda sanki tümüyle maundandı: parke zemin, kaplama duvar ve görkemli bir döneme ait mobilyaların pahalı taklitleri, Tanrı bilir hangi dönem, belki de erken Grand Concourse. Düz arkalıklı iskemleler; tefekküre dalmış bir profesörün sabrını sınayan&nbsp;kanepeler. Dut rengi kadife perdeler, uyumsuz hardal rengi storlarla kaplanmış pencereleri örtüyor. Maundan oyulmuş bir şömine rafının üzerine, maun çerçeve içinde sarkık gerdanlı, soluk benizli birinin&nbsp;portresi asılı. Bay Berkowitz, taşra soylularının tilki avına çıkarken giydikleri kostümle poz vermiş: kırmızı ceket, ipek kravat, bir kolunun altına bir boru, diğerine de bir binici kırbacı sıkıştırmış. Bu dolambaçlı evin diğer kısımlarının neye benzediğini bilmiyorum, çünkü mutfağın dışında hiçbir yerini göremedim.)</p>
  </blockquote>

  <p class="ilk">MARY: Bu kadar komik olan ne? Neye gülüyorsun?</p>

  <p class="ilk">TC: Bir şey yok. Yalnızca şu Peru tütünü, meleğim. Anladığıma göre Bay Berkowitz biniciliğe meraklı.</p>

  <p class="ilk">PAPAĞAN: <span style="font-style:italic;">Oy vey! Oy vey!</span></p>

  <p class="ilk">MARY: Kes sesini! Yoksa o kahrolası boynunu koparırım.</p>

  <p class="ilk">TC: Bak, eğer küfredeceksek... (Mary mırıldanarak haç çıkarıyor) Bu yaratığın bir adı var mı?</p>

  <p class="ilk">MARY: Keh keh. Bir tahmin yürüt bakalım.</p>

  <p class="ilk">TC: Polly.</p>

  <p class="ilk">MARY (gerçekten şaşırmış): Nasıl bildin?</p>

  <p class="ilk">TC: Demek dişi.</p>

  <p class="ilk">MARY : Bu bir kız adı, o da kız olmalı. Ne olursa olsun, şirretin teki. Yerdeki şu pisliklere bak. Temizlemek bana düşüyor tabii.</p>

  <p class="ilk">TC: Lisanına dikkat et.</p>

  <p class="ilk">POLLY: Kutsal inek!</p>

  <p class="ilk">MARY: Sinirlerim... En iyisi biraz uçmak. (Yine teneke kutu, esrar, kâğıt, kibrit ortaya çıktı) Bakalım mutfakta neler var? Karnım zil çalıyor.&nbsp;</p>

  <blockquote style="margin: 0 0 0 40px; border: none; padding: 0px;">
    <p class="ilk">(Berkowitz'lerin buzdolabı bir oburun fantezisi, şişmanlatıcı yiyeceklerle dolu bir cornucopia<sup><a href="../Text/dipnot.xhtml#a15" id="k15">15</a></sup> idi. Evin beyinin neden gerdan saldığına şaşmamalı. “Ah, evet,” diye doğruladı Mary, “ikisi de domuz&nbsp;gibidir. Kadının karnını görsen. Her an beşiz doğuracakmış gibi.&nbsp;Adam giysilerini hep terziye diktirir: dükkânlarda üstüne uyacak bir&nbsp;şey bulamaz ki. Mımm, gerçekten çok acıktım. Şu hindistancevizli&nbsp;kekler nefis görünüyor. Üstüne biraz dondurma da koyabiliriz.” Kocaman çorba kâseleri buldu, içini kekler, mokalı pasta ve yumruk büyüklüğünde fıstıklı dondurmayla doldurdu. İnsanın ağzını sulandıran yiyecekleri alıp salona döndük ve terk edilmiş yetimler gibi saldırdık. İnsanın iştahını esrar kadar açan başka şey yoktur. Birinci tabakları bitirdikten ve biraz daha esrar depoladıktan sonra Mary tabakları daha da büyük porsiyonlarla yeniden doldurdu.)</p>
  </blockquote>

  <p class="ilk">MARY: Kendini nasıl hissediyorsun?</p>

  <p class="ilk">TC: İyi.</p>

  <p class="ilk">MARY: Ne kadar iyi?</p>

  <p class="ilk">TC: Gerçekten iyi.</p>

  <p class="ilk">MARY: Tam olarak nasıl hissettiğini söyle bana.</p>

  <p class="ilk">TC: Avustralya’dayım.</p>

  <p class="ilk">MARY: Hiç gittin mi Avusturya’ya?</p>

  <p class="ilk">TC: Avusturya değil, Avustralya. Hiç gitmedim ama şu anda oradayım işte. Herkes sürekli çok sıkıcı bir yer olduğunu söyler. Onlar ne bilir ki?&nbsp;Dünyadaki en iyi sörf orada yapılır. Okyanusun ortasında sörf yapıyorum ve bir dalga, öyle yüksek, öyle yüksek ki...</p>

  <p class="ilk">MARY: Senin kadar yüksekte. Ha ha.</p>

  <p class="ilk">TC: Eriyen zümrütlerden yapılmış. Dalga. Güneş sırtımı ısıtıyor, yüzüme sıçrayan su tuzlu, çevremde aç köpekbalıkları. <span style="font-style:italic;">Mavi Deniz, Beyaz Ölüm.</span> Ne müthiş filmdi, değil mi? Her yanda aç yamyamlar, ama kaygılandığım yok, umurumda bile de...</p>

  <p class="ilk">MARY (gözleri korkudan açılmış): Köpekbalıklarına dikkat et! Dişleri insanı öldürür. Ömür boyu sakat kalırsın. Sokak köşelerinde dilenirsin.&nbsp;</p>

  <p class="ilk">TC: Müzik!</p>

  <p class="ilk">MARY: Müzik! Tam zamanı.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Sarhoş bir güreşçi gibi yalpalayarak, şans eseri daha önce gözümden kaçmış olan çirkin bir nesneye doğru ilerledi: televizyonu, fonograf ve radyoyu kapsayan maun bir konsol. Latin ritimli bangır bangır bir müzik çalan istasyonu buluncaya kadar radyoyla oynadı.</p>

    <p>Kalçaları kıvrılıyor, parmakları şaklıyor, zarif ama kendinden geçmiş; sanki bir gençlik gecesini anımsıyor ve hayali bir eşle aklında kalan bir koreografiye uygun, dans ediyor. Artık yaşı olmayan gövdesinin davullara ve gitarlara karşılık vermesi, gizli bir ritmi izlemesi bir mucize; vecd halinde, sanki gözüne Tanrı’nın inayetine mazhar olan azizler görünmekte. Ben de müziği duyuyorum; içimde amfetamin gibi hızla yayılıyor, her nota, sessiz bir kış pazarında katedral çanlarının duruluğuyla ayrı ayrı çınlıyor. Ona doğru gidiyorum&nbsp;ve kollarının arasına sokuluyorum, birbirimizin adımlarına uyuyoruz, gülüyoruz, dalgalanıyoruz; müzik kastanyetler kadar hızlı İspanyolca konuşan bir spiker tarafından kesildiği halde dansı sürdürüyoruz, çünkü gitarlar artık beynimize kilitlenmiş, tıpkı bizim kahkahamıza, sarmaş dolaş bedenlerimize kilitlendiğimiz gibi: yüksek&nbsp;daha yüksek, öyle yüksek ki, anahtarın sesini, kapının açıldığını ve&nbsp;kapandığını duymuyoruz. Ama papağan duyuyor.)</p>
  </blockquote>

  <p class="ilk">POLLY : Kutsal inek!</p>

  <p class="ilk">KADIN SESİ: Nedir bu? Neler oluyor burada?</p>

  <p class="ilk">POLLY : <span style="font-style:italic;">Oy vey! Oy vey!</span></p>

  <p class="ilk">MARY: Oo, merhaba, Bayan Berkowitz. Bay Berkowitz. Ne var ne yok?</p>

  <blockquote style="margin: 0 0 0 40px; border: none; padding: 0px;">
    <p class="ilk">(Ve işte buradalar, gözümün önünde Mickey ve Minnie Mouse balonları gibi uçuşup duruyorlar. Gerçi bu ikisinin fareyle yakından uzaktan ilgisi yok. Öfkeden çıldırmış gözleri; kadınınki, çerçevesi&nbsp;payetli, köşeleri yukarı kıvrık gözlüklerin ardından, sahneyi yutarcasına izliyor: dudaklarımızın çevresindeki dondurma bıyıkları, havayı kirleten, keskin kokulu esrar dumanı. Bay Berkowitz azametle&nbsp;yürüyor ve radyoyu kapatıyor.)</p>
  </blockquote>

  <p class="ilk">BAYAN BERKOWITZ: Kim bu adam?</p>

  <p class="ilk">MARY : Evde olduğunuzu bilmiyordum.</p>

  <p class="ilk">BAYAN BERKOWITZ: Belli oluyor. Kim bu adam, dedim sana?</p>

  <p class="ilk">MARY: Bir arkadaşım. Bana yardım ediyor. Bugün öyle çok işim vardı ki.</p>

  <p class="ilk">BAY BERKOWITZ: Sarhoşsun sen, kadın!</p>

  <p class="ilk">MARY (sahte bir tatlılıkla): Ne dediniz?</p>

  <p class="ilk">BAYAN BERKOWITZ: Sarhoş olduğunu söyledi. Dondum kaldım.&nbsp;<span style="text-indent: 25px;">Gerçekten.</span></p>

  <p class="ilk">MARY: Madem gerçeklerden bahsediyoruz, o halde size gerçekten söylemeliyim: Bugün burada pis zenciyi son kez oynuyorum; istifa ediyorum.</p>

  <p class="ilk">BAYAN BERKOWITZ: Defolun buradan! Yoksa polis çağıracağız.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Hiç sesimizi çıkarmadan, eşyalarımızı topladık. Mary papağana el salladı: “Hoşçakal, Polly. Sen iyi bir kızsın. Yalnızca takılıyordum."&nbsp;Sonra ön kapıda, eski işverenlerinin asık yüzle beklediği yerde,&nbsp;açıkladı: “Sırf haberiniz olsun diye söylüyorum, hayatımda tek damla içki koymadım ağzıma.”</p>

    <p class="ilk">Dışarıda yağmur hâlâ sürüyor. Park Avenue’yü güçbela geçiyoruz, Lexington’a çıkıyoruz.)</p>
  </blockquote>

  <p class="ilk">MARY: Çok kibirli olduklarını söylememiş miydim?</p>

  <p class="ilk">TC: Tam müzelik.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Ama neşemiz kaçmıştı; Perulu bitkinin gücü kaybolmuş, yerini bir hayal kırıklığı almıştı, sörf tahtam batıyordu ve şu anda belirecek tek&nbsp;bir köpekbalığı bile ödümü koparabilirdi.)</p>
  </blockquote>

  <p class="ilk">MARY: Sırada Bayan Kronkite var. Ama tatlı kadındır, bugün gitmezsem beni bağışlar. Yarın giderim. Belki de eve yollanmalıyım.</p>

  <p class="ilk">TC: Dur sana taksi çevireyim.</p>

  <p class="ilk">MARY: Onlarla muhatap olmaktan nefret ediyorum. Taksi şoförleri renkli insanlardan hoşlanmıyor. Kendileri de renkli olsalar bile. Hayır,&nbsp;buradan, sonra da Seksen altıncı’dan metroya binebilirim.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Mary, Yankee stadyumu yakınlarında kiralık bir dairede oturur; ailesi yanındayken çok sıkışıyorlarmış ama şimdi bir başına kaldığından, ev ona çok geniş ve tehlikeli geliyormuş: “Her kapıya üç kilit taktım, bütün pencereler de çivili. Tüm gün yalnız kalacağım düşünmesem, bir bekçi köpeği alırdım. Ben yalnızlığın ne olduğunu bilirim ve bir köpeğe aynı şeyi yapamam.”)</p>
  </blockquote>

  <p class="ilk">TC: Lütfen Mary, bırak da sana bir taksi bulayım.</p>

  <p class="ilk">MARY: Metro çok daha hızlı. Hem uğramak istediğim bir yer var. Hemen şuracıkta.</p>

  <blockquote style="margin: 0 0 0 40px; border: none; padding: 0px;">
    <p class="ilk">(Yer, yan yollardan birindeki yüksek binaların arasına sıkışmış, dar bir kilise. İçeride kısa iki sıra ve çarmıha gerilmiş, alçıdan İsa’nın&nbsp;üstüne eğildiği küçük bir mihrap var. Havayı tütsü ve mum kokusu&nbsp;kaplamış. Mihrapta bir kadın mum yakıyor, ışığı düzensiz bir uyku&nbsp;gibi titreşiyor; onun dışında kilisede bizden başka kimse yok. Son sıraya yan yana diz çöküyoruz ve Mary torbadan gül ağacından yapılma iki tespih çıkarıyor (“Hep bir tane fazladan taşırım”), birini bana&nbsp;veriyor, ama daha önce hiç kullanmadım, nasıl idare edeceğimi bilmiyorum. Mary fısıldıyor, dudakları kıpır kıpır.)</p>
  </blockquote>

  <p class="ilk">MARY: Sevgili Tanrım, merhamet et. Lütfen, Tanrım, Bay Trask’a içkiyi bırakması ve işini geri alması için yardım et. Lütfen, Tanrım, Bayan Shaw’un bir kitap kurdu ve kız kurusu olmasına izin verme; dünyaya senin çocuklarını getirmeli. Ve Tanrım, sana yalvarırım, oğullarımı ve kızımı ve torunlarımı, hepsini ayrı ayrı hatırla. Bir de lütfen Bay Smith’in ailesine engel ol, onu düşkünler yurduna yollamasınlar; gitmek istemiyor, hep ağlıyor...)</p>

  <blockquote style="margin: 0 0 0 40px; border: none; padding: 0px;">
    <p class="ilk">(Listesindeki isimler tespihindeki tanelerden çok; onlar adına sıraladığı istekler mihraptaki mum alevinin içten parlaklığına sahip. Durup bana bakıyor.)</p>
  </blockquote>

  <p class="ilk">MARY: Dua ediyor musun?</p>

  <p class="ilk">TC: Evet.</p>

  <p class="ilk">MARY: Seni duyamıyorum.</p>

  <p class="ilk">TC: Senin için dua ediyorum, Mary. Senin sonsuza dek yaşamanı diliyorum.</p>

  <p class="ilk">MARY: Benim için etme. Ben çoktan kurtuldum. (Elimi tutuyor) Annen için dua et. Karanlıkta yitip gidenler için. Pedro. Pedro.</p>
</body>
</html>
