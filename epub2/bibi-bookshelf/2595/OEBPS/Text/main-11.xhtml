<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;" title="Gece Dönüşleri "><a id="bookmark0"></a>Gece Dönüşleri ya da Siyam ikizleri Nasıl Sevişir?</h2>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk">TC: Saçma! Cin gibi uyanığız! Ulu Tanrım, dalalı daha bir dakika bile olmadı. Ne zamandır uyukluyoruz, tatlım?</p>

  <p class="ilk">TC: Saat şimdi iki. Gece yarısı uyumaya niyetlendik, ama çok gergindik. Sen, neden kendimizi rahatlatmıyoruz, dedin, bu bizi biraz gevşetebilir, genelde öyle olur; biz de rahatladık ve hemen uyuduk. Bazen merak ediyorum: Yumruk Anamız ve Beş Kızı olmasa, ne yapardık biz? Bunca yıldır bir avuç gerçek dost oldular bize. Gerçek dostlar.</p>

  <p class="ilk">TC: Yalnızca birkaç berbat saat. Tanrı bilir bir daha gözlerimizi ne zaman yumarız? Yapabileceğimiz bir şey de yok. Bir yudumcuk bir şey bile içemeyiz çünkü nanay. Uyku hapı da olmaz, o da nanay.</p>

  <p class="ilk">TC: Bırak şimdi. Şu Amos ile Andy saçmalığını kes artık. Bu gece hiç havamda değilim.</p>

  <p class="ilk">TC: Sen hiçbir zaman havanda değilsindir ki. Kendimizi rahatlatmamızı bile istememiştin.</p>

  <p class="ilk">TC: Haksızlık etme. O işe hiç hayır dedim mi? Ne zaman rahatlamak istesen, hemen sırtüstü yatıp, bırakırım.</p>

  <p class="ilk">TC: Başka seçeneğin yok da ondan.</p>

  <p class="ilk">TC: Beni katlanmaya zorladığın onca saçmalığa kıyasla, kendi kendimi tatmin etmeyi yeğlerim.</p>

  <p class="ilk">TC: Sana kalsaydı birbirimizden başka hiç kimseyle seks yapmazdık.</p>

  <p class="ilk">TC: Doğru, bu bizi ne çok ıstıraptan kurtarırdı bir düşün.</p>

  <p class="ilk">TC: Ama o zaman da birbirimizden başkasına âşık olamazdık.</p>

  <p class="ilk">TC: Ha ha ha ha ha. Ho ho ho ho ho. Bu bir deprem mi yoksa bir şok mu? Hakiki kaplumbağa çorbası mı yoksa yalnızca taklit mi? Gördüğüm Lido mu yoksa Asbury Park mı? Yoksa uzun vadede yalnızca pislik mi?</p>

  <p class="ilk">TC: Hiç şarkı söyleyemezsin. Banyodayken bile.</p>

  <p class="ilk">TC: Bu gece gerçekten kırıcısın. Belki Kancık Listemizin üzerinde çalışarak biraz vakit geçirebiliriz?</p>

  <p class="ilk">TC: Yerinde olsam, Kancık Listesi demezdim. Kuvvetle Hoşlanılmayanlar Listesi, daha yerinde olurdu.</p>

  <p class="ilk">TC: Peki, bu gece kuvvetle hoşlanmadıklarımız kimler acaba? Hayatta olanlardan. Hayatta değillerse, ilginç olmaz.</p>

  <p class="ilk">TC: Billy Graham</p>

  <p>Prenses Margaret</p>

  <p>Billy Graham</p>

  <p>Prenses Anne</p>

  <p>Rahip İke</p>

  <p>Ralph Nader</p>

  <p>Anayasa Mahkemesi Yargıcı Byron ‘Whizzer’ White</p>

  <p>Prenses Z</p>

  <p>Werner Erhard</p>

  <p>Veliaht Prenses</p>

  <p>Billy Graham</p>

  <p>Bayan Gandhi</p>

  <p>Masters ve Johnson</p>

  <p>Prenses Z</p>

  <p>Billy Graham</p>

  <p>CBS, ABC, NBC, NET televizyonları</p>

  <p>Sammy Davis, Jr</p>

  <p>Bay Jerry Brown</p>

  <p>Billy Graham</p>

  <p>Prenses Z</p>

  <p>J. Edgar Hoover</p>

  <p>Werner Erhard</p>

  <p class="ilk">TC: Bir dakika! J. Edgar Hoover öldü.</p>

  <p class="ilk">TC: Hayır, ölmedi. Yaşlı Johnny’yi hücrelere ayırdılar, onlar da dört bir yana dağıldı. Clyde Tolson’ı da hücrelere böldüler; flört etmeyi sürdürmeleri için. Kardinal Spellman bölünmüş olarak, arada sırada bir cümbüş için onlara katılmakta.</p>

  <p class="ilk">TC: Neden ısrarla Billy Graham’ın üzerinde duruyorsun?</p>

  <p class="ilk">TC: Billy Graham, Werner Erhard, Masters ve Johnson, Prensez Z, hepsi de at pisliğiyle dolu. Ama Rahip <span style="font-style:italic;">boğazına kadar</span> dolu.</p>

  <p class="ilk">TC: Aralarında en dolu olanı o mu?</p>

  <p class="ilk">TC: Hayır, Prensez Z.en dolusu.</p>

  <p class="ilk">TC: Nasıl oluyor?</p>

  <p class="ilk">TC: Eh, ne de olsa o bir <span style="font-style:italic;">at.</span> Bir atın, kapasitesi ne olursa olsun insanlara oranla çok daha fazla at pisliği barındırması doğal değil mi? Prenses Z’yi, Belmont’ta beşinci yarışta koşan o dişi tayı anımsamıyor musun? Ona oynamış ve bir çuval para kaybetmiştik, daha doğrusu son kuruşumuza kadar. Sen şöyle demiştin: “Tıpkı Bud Amcanın dediği gibi: ‘Paranı asla adı Prenses olan bir ata yatırma.’”</p>

  <p class="ilk">TC: Bud Amca akıllı adamdı. Yaşlı kuzenimiz Sook gibi değil, ama akıllı. Her neyse, Kuvvetle Hoşlandığımız kim var? Hiç olmazsa bu geceliğine?</p>

  <p class="ilk">TC: Kimse yok. Hepsi de öldü. Kimisi yeni, kimisiyse yüzyıllar önce. Çoğu <span style="font-style:italic;">Père Lachaise'de.</span> Rimbaud orada değil, ama oradakiler insanı şaşırtıyor. Gertrude ve Alice. Proust. Sarah Bernhardt. Oscar Wilde. Agatha Christie nereye gömüldü acaba?..</p>

  <p class="ilk">TC: Kestiğim için özür dilerim ama Kuvvetle Hoşlandığımız canlı biri mutlaka vardır.</p>

  <p class="ilk">TC: Zor. Gerçekten zor. Tamam. Bayan Richard Nixon. İran İmparatoriçesi. Bayan William ‘Billy’ Carter. Üç kurban, üç azize. Eğer Billy Graham, Billy Carter olsaydı, o zaman Billy Graham, Billy Graham olabilirdi.</p>

  <p class="ilk">TC: Bu bana geçen gece yemekte yan masada oturan kadını anımsattı. Şöyle dedi: “Los Angeles yaşamak için mükemmel bir yer... tabii Meksikalıysan.”</p>

  <p class="ilk">TC: Son günlerde başka iyi fıkralar duydun mu?</p>

  <p class="ilk">TC: Bu fıkra değildi. Çok yerinde, sosyal bir gözlemdi. Los Angeles’taki Meksikalıların kendine has, özgün bir kültürleri var, geri kalanınsa hiçbir şeyi. Güneşten yanmış şamatacı Uriah Heep’ler kenti.</p>

  <p>Geçenlerde, beni kıkır kıkır güldüren bir şey duydum. D.D. Ryan’ın Greta Garbo’ya söylediği bir şey.</p>

  <p class="ilk">TC: Ah, evet. Aynı binada otururlar.</p>

  <p class="ilk">TC: Hem de yirmi küsur yıldır. İyi dost olmamaları ne kötü, birbirlerinden mutlaka hoşlanırlardı. İkisi de şakadan anlar ve açık sözlüdür, fakat yalnızca <span style="font-style:italic;">en passant</span><sup><a href="../Text/dipnot.xhtml#a22" id="k22">22</a></sup> şakalaşmışlar, hepsi o kadar. Birkaç hafta önce, D.D. asansöre binmiş ve kendini Garbo’yla yalnız bulmuş. Her zamanki gibi gözalıcı tarzda giyinmişmiş, Garbo, onu daha önce hiç fark etmemiş gibi, “Oo, Bayan Ryan,” demiş, “Ne kadar <span style="text-indent: 25px; font-style: italic;">güzelsiniz.”</span> <span style="text-indent: 25px;">Şaşırmış ve fazlasıyla etkilenmiş olan D.D., demiş ki: “Hele bunu söyleyene bakın.”</span></p>

  <p class="ilk">TC: Hepsi bu kadar mı?</p>

  <p class="ilk">TC: <span style="font-style:italic;">C’est tout.</span><sup><a href="../Text/dipnot.xhtml#a23" id="k23">23</a></sup></p>

  <p class="ilk">TC: Bana anlamsız geldi.</p>

  <p class="ilk">TC: Boşver, unut gitsin. Hiç önemli değil. Hadi ışıkları yakalım ve kâğıt kalem çıkaralım. Derginin makalesine başlayalım. Burada yatıp senin gibi bir budalayla gevezelik etmenin âlemi yok. Biraz para kazanmaya çalışmak çok daha iyi olacak.</p>

  <p class="ilk">TC: Kendinle söyleşeceğin şu Oto-Röportaj yazısını mı kastediyorsun? Soruları kendin sorup, kendin yanıtlayacağın?</p>

  <p class="ilk">TC: Üff! .. Ben çalışırken neden sen sessizce yatmıyorsun? Şu zararlı hoppalığından kurtulmaya ihtiyacım var biraz.</p>

  <p class="ilk">TC: Pekâlâ, pislik torbası.</p>

  <p class="ilk">TC: İyi, işte başlıyoruz.</p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <blockquote style="margin: 0 0 0 40px; border: none; padding: 0px;">
    <p class="ilk">S: Seni ne korkutur?</p>

    <p class="ilk">C: Düşsel bahçelerdeki gerçek kurbağalar.</p>

    <p class="ilk">S: Hayır, gerçek hayatta..</p>

    <p class="ilk">C: Ben gerçek yaşamdan söz ediyorum.</p>

    <p class="ilk">S: İstersen başka şekilde sorayım. Başından geçenler arasında, seni en çok korkutan hangisiydi?</p>

    <p class="ilk">C: İhanetler. Terk edilmeler.</p>

    <p>Ama daha açık seçik bir şey mi istiyorsun? Peki, çocukluğuma ait en eski anım, korku veren bir şey. Galiba üç yaşındaydım, belki daha da küçük, annemin beni gezdirmek için tuttuğu kocaman, siyah bir kadınla St. Louis hayvanat bahçesine gitmiştik. Ansızın bir kıyamet koptu. Çocuklar, kadınlar, yaşlı başlı adamlar haykırarak çil yavrusu gibi dört bir yana kaçışıyorlardı. İki aslan kafesten kaçmış. Kana susamış bu iki canavar şimdi sinsi sinsi parkta dolanıyordu. Bakıcım paniğe kapıldı. Beni öylece bıraktı, arkasını dönüp kaçtı. Anımsadıklarım bu kadar.</p>

    <p>Dokuz yaşındayken, zehirli bir suyılanı tarafından ısırıldım, pamuk ağızlı dediklerinden. Birkaç kuzenimle birlikte, yaşadığımız Alabama’nın taşra kasabasından on kilometre kadar uzaktaki, ıssız bir ormanı keşfe çıkmıştık. Ormanın içinden dar, sığ, billursu bir dere akıyordu. Bir kıyısından diğerine, bir köprü gibi uzanan devrilmiş bir ağaç kütüğü vardı. Kuzenlerim dengelerini kollayarak, kütüğün üzerinden koşarak karşıya geçtiler, ama ben küçük nehri yüzerek geçmeye karar verdim. Tam karşı kıyıya ulaşmak üzereyken, kocaman bir suyılanının kayarcasına yüzeye yaklaştığını gördüm. Benim ağzım da pamuk gibi kupkuru olmuştu, donmuş kalmış, tüm vücuduma novokain şırınga edilmişçesine uyuşmuştum. Yılan kıvrıla kıvrıla yaklaşıyordu. Aramızda birkaç santimlik mesafe kalmıştı ki, geri döndüm ve nehir ağzındaki kaygan çakıl taşlarının oluşturduğu yatağa tırmandım. Pamuk ağızlı dizimi ısırdı.</p>

    <p>Bir hengâmedir koptu. Kuzenlerim beni sırayla sırtlarında bir çiftlik evine taşıdılar. Çiftçi katırın çektiği arabasını, tek taşıma aracını hazırlarken, karısı bir-iki tavuk yakaladı, canlı canlı ikiye ayırdı ve kanayan ılık hayvanları yarama bastırdı. “Zehiri emer,” dedi, gerçekten de tavukların eti yemyeşil kesildi. Kasabaya varana kadar kuzenlerim tavukları öldürüp yarama bastırmayı sürdürdüler. Eve gelince, ailem iki yüz kilometre kadar uzaktaki, Montgomery’deki hastaneyi aradı, beş saat sonra doktor yılan serumuyla birlikte geldi. Çok hastalanmıştım ve bunun tek iyi yanı, iki ay okula gidememiş olmamdı.</p>

    <p>Bir keresinde, Japonya’ya giderken, Hawaii’de Doris Duke’un Diamond Head’de, bir uçurumun tepesine yaptırdığı alışılmadık, Pers saraylarına benzeyen evinde bir gece geçirmiştim. Uyandığımda güneş daha doğmamıştı, biraz etrafı gezmeye karar verdim. Yattığım odanın yere kadar camlı kapıları, okyanusa bakan bir bahçeye açılıyordu. Bahçeye çıkalı yarım dakika bile olmamıştı ki, ürkütücü bir Doberman sürüsü belirdi; nereden çıktıklarını anlamamıştım. Beni, çevremde oluşturdukları hırıltılı çemberin içine hapsettiler. Kimse beni, her gece Bayan Duke’un konukları odalarına çekildikten sonra, bu katil köpeklerin istenmeyen mütecavizleri durdurmak, hatta cezalandırmak üzere salıverildikleri konusunda uyarmamıştı. Köpekler bana dokunmaya kalkışmadı; yalnızca buz gibi gözlerini bana dikerek ve kontrollü bir öfkeyle titreşerek öylece durdular. Soluk almaya korkuyordum; ayağımı bir milim bile oynatacak olsam parçalamak için üzerime atılacaklarını hissediyordum. Ellerim titriyordu, bacaklarım da. Saçlarım okyanustan az önce çıkmışım gibi sırılsıklamdı. Tümüyle kıpırtısız durmaktan daha yorucu bir şey olamaz, yine de bunu bir saatten fazla süreyle başardım. Yardım, bir bahçıvan biçiminde geldi, neler olup bittiğini görünce yalnızca ıslık çaldı ve ellerini çırptı, iblisler kuyruklarını sallayarak onu karşılamaya koşuştular.</p>

    <p>Bunlar, belirgin dehşet örnekleri. Yine de asıl korkularımız, belleğimizin koridorlarında gezinen ayak sesleri ve onların yarattığı kuşkular, yüzen gezen hayallerdir.</p>

    <p class="ilk">S: Yapabildiğin şeylerden bazılarını sayar mısın?</p>

    <p class="ilk">C: Buz pateni. Kayak. Baş aşağı okuyabilirim. Kaykay kullanabilirim. 38’lik tabancayla konserve kutusu vurabilirim. Bir Maserati’yi (şafakta, dümdüz ıssız bir Texas yolunda) saatte 170 mille sürmüştüm. Fürstenberg suflesi yapabilirim (gerçek bir hünerdir: peynir ve ıspanak karışımıyla altı poşe yumurtayı hiç bozmadan hamuruna yerleştireceksin; hilesi, sufle servis edilirken yumurta sarıları yumuşak ve cıvık olmalı.) ‘Step’ dansı yapabilirim. Daktiloda dakikada altmış sözcük yazabilirim.</p>

    <p class="ilk">S: Peki yapamadığın şeyler?</p>

    <p class="ilk">C: Alfabeyi ezberden okuyamam, en azından hatasız ya da baştan sona (ipnotizma altındayken bile; pek çok psiko-terapisti hayrete düşüren bir tutukluk). Tam bir matematik aptalıyımdır, iyi kötü toplama yapabilirim ama çıkarma, asla, hele cebir; birinci sınıftayken cebirden üç kez çakmıştım, üstelik özel öğretmenim olmasına rağmen. Gözlüklerim olmaksızın okuyabilir ama araba kullanamam. İtalya’da toplam dokuz yıl kalmama karşın, İtalyanca konuşamam. Önceden hazırlanmış konuşma yapamam, doğaçlama olmalı, ‘aklıma geliverdiği gibi’.</p>

    <p class="ilk">S: Bir ‘düstur’un var mı?</p>

    <p class="ilk">C: Sayılır. Öğrenciyken günlüğüme yazmıştım: Ben <span style="font-style:italic;">talibim.</span> Neden özellikle bunu seçtiğimi bilmiyorum, çok tuhaf ve çift anlamlı olması hoşuma gitmişti cennete mi taliptim, yoksa cehenneme mi? Ne olursa olsun, soylu bir tınısı olduğu yadsınamaz.</p>

    <p>Geçen kış, Mendocino yakınlarındaki bir sahil mezarlığını geziyordum; Kuzey California’nın ücra bir köyü, suyun yüzülemeyecek kadar serin olduğu, balinaların su püskürterek geçtikleri, hoyrat bir yerdir. Küçücük, çok güzel bir mezarlıktı ve deniz grisi-yeşili mezar taşlarının tarihi daha çok on dokuzuncu yüzyıla aitti, hemen hemen hepsinde bir deyiş, kiracısının felsefesini ele veren bir yazı kazılıydı. Bir tanesi şöyleydi: YORUM YOK.</p>

    <p>Böylece, kendi mezar taşıma ne yazdırırdım acaba, diye düşünmeye başladım, gerçi benim bir mezar taşım olmayacaktı, çünkü iki yetenekli falcı, biri Haitili, diğeri Moskova’da yaşayan bir Hintli devrimci, artık kazayla mı yoksa isteyerek mi bilemem, ama denizde kaybolacağımı söylemişti <span style="font-style:italic;">(comme ça</span> Hart Crane). Uzun sözün kısası, aklıma ilk geliveren yazı şu oldu: KARARIMIN AKSİNE. Daha sonra, bana çok daha uygun bir deyiş akıl ettim. Bir mazeret, hemen hemen tüm taahhütler için kullandığım bir gerekçe: KURTULMAYA ÇALIŞTIM AMA BAŞARAMADIM.</p>

    <p class="ilk">S: Bir süre önce aktör olarak sinemaya adım attın <span style="font-style:italic;">(Murder by Dealth</span> ile). Ve?</p>

    <p class="ilk">C: Ben aktör değilim, olmaya da niyetim yok. Şaka olsun diye yaptım, eğlenceli olacağını sanıyordum, eğlendim de sayılır, ancak tahminimden çok güç bir işmiş; altıda kalkmak ve yedi ya da sekizden önce stüdyodan çıkamamak. Eleştirmenler, ağız birliği etmişçesine, bir demet sarmısak sundular bana. Ama kabullendim, herkes öyle; zorunlu tepki denebilecek türden bir şeydi. İşin aslı, yeterliydim.</p>

    <p class="ilk">S: ‘Tanınma faktörü’yle nasıl baş edebildin?</p>

    <p class="ilk">C: Beni şu kadarcık bile rahatsız etmedi, üstelik yabancı bir lokalde çek imzalamak istediğinde çok yararlı oluyor. Ayrıca zaman zaman keyifli olaylara da yol açabiliyor. Örneğin, bir gece tıklım tıklım dolu bir Key West barında, dostlarla birlikteydim. Yan masalardan birinde, hafif sarhoş bir kadınla çok sarhoş kocası oturuyorlardı. Kadın yanıma gelip bir kâğıt peçeteyi imzalamamı rica etti. Kocası sinirlenmişti; sallanarak masaya geldi ve pantolonunun fermuarını açıp malzemesini dışarı çıkardı ve: “Madem imza dağıtmaya başladın, şunu da imzala bari,” dedi. Civardaki masalarda oturanlar susmuş oldukları için yanıtımı pek çok kişi duydu: “İmzamın sığacağından pek emin değilim, belki yalnızca paraf edebilirim.”</p>

    <p>Genelde imza vermeye karşı değilim. Ama tepemi attıran <span style="font-style:italic;">bir</span> şey var: imzamı isteyen her yetişkin erkek, istisnasız, bunu karısı veya kızı ya da sevgilisi için istediğini özenle belirtmiştir, ama asla, <span style="font-style:italic;">asla</span> kendisi için istediğini söylemez.</p>

    <p>Şehrin sokaklarında uzun yürüyüşlere çıktığım bir arkadaşım var. Sık sık, yanımızdan geçen bir başka yürüyüşçü duraklar, yüzünde o mu değil mi ifadesi belirir, sonra beni durdurur ve sorar, “Siz <span style="font-style:italic;">Truman</span> Capote misiniz?” Ben, “Evet,” derim, “ben Truman Capote’yim.” Bunun üzerine dostum kaşlarını çatar, beni sarsar ve bağırır: “Tanrı aşkına, George! Ne zaman vazgeçeceksin bundan? Bir gün başın büyük derde girecek! ”</p>

    <p class="ilk">S: Sohbet etmeyi bir sanat olarak değerlendirir misin?</p>

    <p class="ilk">C: Ölmekte olan bir sanat, evet. Sözü sohbeti yerinde diye bilinen kişilerin çoğu -Samuel Johnson, Oscar Wilde, Whistler, Jean Cocteau, Lady Astor, Lady Cunard, Alice Roosevelt Longworth- dinlemesini bilmeyen, yalnızca konuşan insanlardır; söyleşi yapmazlar, monolog yaparlar. Bir sohbet bir diyalogdur, bir monolog değil. İşte hoşsohbet insanların bu kadar az olmasının nedeni: kıtlık yüzünden iki zeki konuşmacı çok ender karşılaşır. Elimdeki son listeye göre şahsen tanıdığım, bu sınıfa giren iki kişi var, Cocteau ve Bayan Longworth. (Bayan Longworth’i geri alıyorum; o solo yapan bir oyuncu değildir; yalnızca havayı paylaşmanıza izin verir.)</p>

    <p>Sohbet ettiğim en iyi konuşmacılar arasında Gore Vidal (tabii bazen ince bazen kaba şakalarının kurbanı olmazsan) ve Cecil Beaton (o, hiç şaşmamak gerek, kendini tümüyle görsel tasvirlerle, kimisi çok güzel, <span style="font-style:italic;">kimisiyse</span> dâhice nüktelerle dışavurur) sayılabilir. Danimarkalı merhum dâhi, Isak Dinesen takma adıyla yazan, Barones Blixen insanı ezip geçen o katı görünümüne karşın, <span style="font-style:italic;">sohbet</span> açısından tam bir baştan çıkarıcı, bir ayartıcıydı. Ah öyle büyüleyiciydi ki, ateşin karşısına oturmuş, gümüş uçlu siyah sigaralarından birini söndürüp diğerini yakarak, Danimarka’da, deniz kıyısındaki köylerin birindeki o nefis evinde, güzelim dilini şampanyayla ıslatarak ve bir konudan diğerine geçerek: Afrika’da çiftçilik yaptığı yıllar (eğer hâlâ okumadıysanız, yaşamını anlatan <span style="font-style:italic;">Out of Africa’</span>sını mutlaka okuyun; yüzyılın en iyi kitaplarından biri), Nazi işgali altındaki Danimarka’daki yaşamı anlatışını dinlemek: “Bana hayrandılar. Tartışıyorduk tabii ama ne dediğime aldırmıyorlardı, <span style="font-style:italic;">herhangi</span> bir kadının dediklerine aldırdıkları bile yoktu; sırf erkeklerden oluşmuş bir topluluktu. Ayrıca kilerimde, kış elmalarının ve şampanya sandıklarının yanında Yahudileri gizlediğimden habersizdiler.”</p>

    <p>Şu anda aklıma geliveren, yüksek not verebileceğim diğer hoş sohbet kişiler arasında, Christopher Isherwood (tamamen değilse de hafifçe dışavurduğu açık kalpliliğiyle hiç kimse boy ölçüşemez) ve kediye benzeyen Colette’i sayabilirim. Kendini yeterince rahatlamış ve içmiş hissederse Marilyn Monroe da çok eğlendirici olabilirdi. Aynı şey, merhum film senaristi Harry Kurnitz için de geçerli; o inanılmayacak kadar yalın beyefendi, sözcüklerle yaptığı uçuşlarla, erkek, kadın, çocuk, her sınıftan insanı fethederdi. Diana Vreeland, Yüksek Modanın eksantrik başrahibesi ve <span style="font-style:italic;">Vogue’</span>un uzatmalı editörü, büyüleyici bir konuşmacıydı, yılanı bile deliğinden çıkarırdı.</p>

    <p>On sekiz yaşımdayken, sohbeti beni en çok etkileyen kişiyle tanıştım, belki de söz konusu kişi beni her bakımdan en çok etkileyen olduğu içindir. Şöyle oldu:</p>

    <p>New York’ta, Doğu Yetmiş dokuzuncu Cadde’de, New York Halk Kütüphanesi denen nefis bir sığınak vardır; 1942 yılının pek çok akşamüstünü, yazmayı düşündüğüm ama hiç gerçekleştiremediğim bir kitap için araştırma yaparak orada geçirdim. Zaman zaman, görünümü beni gerçekten ipnotize eden bir kadınla karşılaşıyordum, bilhassa gözleri: maviydi, kırlardaki gökyüzünün o soluk, bulutsuz, parlak mavisinden. Ama gözleri olmasa bile, yüzü yine de ilginçti: sert çeneli, yakışıklı, hem erkeksi hem kadınsı. Yer yer kırlaşmış saçları ortadan ayrıktı. Altmış beş filandı. Bir lezbiyen? Evet, kesinlikle.</p>

    <p>Bir ocak günü kütüphaneden çıktığımda, akşam olmak üzereydi ve kar başlamıştı. Mavi gözlü hanım, sırtında iyi dikilmiş siyah, samur yakalı bir palto, kaldırımda bekliyordu. Eldivenli elini taksi çevirmek için kaldırmıştı ama görünürde taksi yoktu. Bana bakıp gülümsedi, “Bir fincan sıcak çikolatanın yararı olur mu dersiniz?” dedi. “Köşeyi dönünce bir Longchamps var.”</p>

    <p>Sıcak çikolata ısmarladı; ben “çok” dry bir martini istedim. Yarı ciddi, “Yaşınız tutuyor mu?” diye sordu.</p>

    <p>“On dört yaşından beri içki içerim. Sigara da.”</p>

    <p>“Şu anda on dörtten fazla göstermiyorsunuz.”</p>

    <p>“Önümüzdeki eylül on dokuz olacağım.” Sonra ona birkaç şey anlattım: New Orleans’tan geldiğimi, pek çok kısa öykümün yayınlandığını, yazar olmak istediğimi ve bir roman üzerinde çalıştığımı. Amerikalı yazarlardan hangilerini beğendiğimi öğrenmek istedi. “Hawthorne, Henry James, Emily Dickenson...” “Hayır, hayatta olanlardan.” Ah, evet, hımm, bir bakalım: yarışma etkeni var oldukça, çağdaş bir yazarın ya da yazar adayının bir başkasına duyduğu hayranlığı itiraf etmesi ne kadar güç. Sonunda, “Hemingway değil,” dedim. “Gerçekten hiç de dürüst bir erkek değil, her şeyi gizliyor. Thomas Wolfe da değil, bütün o soylu kusmalar filan; ama tabii o yaşamıyor. Faulkner, bazen: <span style="font-style:italic;">Ağustos Işığı.</span> Fitzgerald, bazen: <span style="font-style:italic;">Ritz Kadar Büyük Pırlanta, Gece Ne Kadar Hassastır.</span> Willa Cather’i gerçekten beğenirim. <span style="font-style:italic;">Amansız Düşmanım'</span>ı okudunuz mu?”</p>

    <p>Yüzünde herhangi belirgin bir ifade olmaksızın, “Aslında, onu ben yazdım,” dedi.</p>

    <p>Willa Cather’in çok önce çekilmiş, belki de yirmili yıllardan kalma fotoğraflarını görmüştüm. Karşımdakinden daha yumuşak, daha gösterişsiz, daha az şıktı. Yine de o anda Willa Cather <span style="font-style:italic;">olduğunu</span> anladım; yaşamımın <span style="font-style:italic;">frissons</span><sup><a href="../Text/dipnot.xhtml#a24" id="k24">24</a></sup> anlarından biriydi bu. Bir okul çocuğu gibi, kitapları hakkında saçmalamaya başladım, en sevdiklerimi saydım: <span style="font-style:italic;">Kayıp Bir Kadın, Profesörün Evi, Antonia'm.</span> Yazar olarak onunla ortak bir noktam olduğundan değil. Onun konularını kendim için asla seçmezdim, ya da onun üslubunu taklit etmeyi denemezdim. Yalnızca, onu büyük bir sanatçı olarak gördüğümdendi. Flaubert kadar iyi.</p>

    <p>Arkadaş olduk; yazdıklarımı okudu ve hep yansız, yardıma hazır bir yargıç oldu. Sürprizlerle doluydu. Bir kere o ve yaşam boyu arkadaşı, Bayan Lewis geniş, zevkle döşenmiş bir Park Avenue apartmanında oturuyorlardı, İkincisi Bayan Cather’in Park Avenue’deki bir binada oturması, Nebraska’daki yetişme biçimi, romanlarındaki basit hatta hüzünlü havayla bağdaşmıyordu. Sonra, asıl ilgi odağı edebiyat değil, müzikti. Düzenli olarak konserlere gidiyordu ve en yakın dostlarının hemen hemen tamamı müzisyenlerdi, özellikle Yehudi Menuhin ile kız kardeşi Hepzibah.</p>

    <p>Sahiden sohbet etmesini bilen bütün iyi konuşmacılar gibi, kusursuz bir dinleyiciydi. Konuşma sırası ona geldiğinde de lafı dolandırmaz, doğrudan konuya girerdi. Bir keresinde bana eleştirilere karşı fazla hassas davrandığımı söylemişti. Aslında kendisi eleştirel yaklaşımlara karşı bana oranla çok daha duyarlıydı; çalışmasına yöneltilmiş en ufak bir küçümseme, manen çökmesine yol açardı. Buna değindiğimde, şöyle dedi: “Evet, ama hepimiz daima başkalarında kendi kusurlarımızı arıyor, sonra da bunlar yüzünden onları azarlamıyor muyuz? Ben yaşıyorum, hepsi bu.”</p>

    <p class="ilk">S: İzlemekten hoşlandığın bir spor gösterisi var mı?</p>

    <p class="ilk">C: Havai fişekler. Gece göğünü aydınlatan, giderek kaybolan biçimlerin, binlerce renkte püskürmesi. Gördüklerim arasında en iyisi Japonya’daydı; Japon ustalar havada ateşten yaratıklar yaratabiliyorlar: kayan dragonlar, patlayan kediler, putperestlerin taptığı tanrılar. İtalyanlar, özellikle Venedikliler Büyük Kanal’ın üzerinde havai fişeklerden gerçek birer sanat eseri oluşturabiliyorlar.</p>

    <p class="ilk">S: Cinsel fantezilerin var mıdır?</p>

    <p class="ilk">C: Cinsel bir fantezi kurduğumda genellikle gerçekleştirmeyi denerim, bazen de başarılı olurum. Ancak kendimi sık sık erotik hayaller kurarken yakalıyorum: yalnızca hayal olarak kalan, uyanıkken görülen rüyalar.</p>

    <p>Bu konuyu bir keresinde merhum E.M. Forster’la, bence yüzyılımızın en iyi İngiliz romancısıyla konuşmuştuk. Delikanlılığında, cinsel düşüncelerin zihnini tümüyle ele geçirdiğini söylemişti. “Bu ateşin yaşlandıkça söneceğini hatta beni tamamen bırakacağını sanırdım. Ama öyle olmadı; yirmili yaşlarımda artarak sürdü, ben de şöyle düşündüm: Eh, kırkıma geldiğimde bu işkenceden, kusursuz aşk nesnesini sürekli aramaktan nasılsa kurtulurum. Ama öyle olmadı; kırklı yıllarım boyunca şehvet kafamın içinde sinsi sinsi dolanıp durdu. Sonra elli yaşıma bastım, sonra da altmış ve hiçbir şey değişmedi: cinsel görüntüler beynimde dönme dolaptaki şekiller gibi dönüp durmaya devam etti. Şimdi yetmişlerimdeyim ve hâlâ cinsel imgelemin tutuklusuyum. Bu konuda yapabilecek hiçbir şeyin kalmayacağı bir yaşa gelene kadar sabretmem gerekiyor.”</p>

    <p class="ilk">S: Hiç intiharı düşündün mü?</p>

    <p class="ilk">C: Elbette. Tıpkı -köyün delisi hariç- herkes gibi. Gayet iyi tanıdığım, saygın Japon yazar Yukio Mishima’nın, intiharından hemen sonra yayınlanan biyografisinde, yazarın şu sözlerini dehşete kapılarak okudum: “Oh, evet, intiharı sık sık düşünürüm. Ve kendini kesinlikle öldüreceğini bildiğim birkaç kişi tanıyorum. Truman Capote, örneğin.” Bu sonuca varmasına neyin yol açtığını anlayamıyorum. Mishima’ya yaptığım ziyaretler hep neşeli, son derece candan geçmiştir. Mishima duygusal, sezgileri olağanüstü gelişmiş, hafife alınmaması gereken bir insandı. Ama bu konuda sezgileri onu yanılttı sanırım; onun yaptığını yapacak cesarete asla sahip olamam (bir arkadaşına kılıçla boynunu vurdurtmuştu). Her neyse, daha önce bir yerde söylediğim gibi, kendi hayatlarına kıyan insanların çoğu bunu, aslında başka birini öldürmek istedikleri için yaparlar -çapkın bir kocayı, vefasız bir sevgiliyi, güvenilmez bir dostu- ancak bunu yapacak cesaretleri yoktur, onların yerine kendilerini öldürürler. Ben değil ama; beni böyle bir duruma sürükleyen kişi, kendini ateş almaya hazır bir tabancanın karşısında bulacaktır.</p>

    <p class="ilk">S: Tanrı’ya ya da ulu bir güce inanıyor musun?</p>

    <p class="ilk">C: Ölümden sonraki yaşama inanıyorum. Demek istediğim, yeniden doğuş fikrine katılıyorum.</p>

    <p class="ilk">S: Sonraki yaşamında, dünyaya ne olarak dönmek isterdin?</p>

    <p class="ilk">C: Bir kuş olarak, tercihan bir şahin. Bir şahinin dış görünüşünü düşünerek kaygılanmasına ya da karşısındakileri cezbetmek ve hoşnut etmek için çaba harcamasına gerek yoktur; hava atmaya gerek duymaz. Ondan zaten kimse hoşlanmayacaktır; çirkin, istenmeyen, arzu edilmeyendir o. Bunun sağlayacağı özgürlükler saymakla bitmez. Diğer yandan, bir deniz kaplumbağası olmaya da karşı çıkmazdım. Yeryüzünü gezebilir ve okyanusun derinliklerindeki sırları da öğrenebilirler. Üstelik çok uzun yaşarlar ve kapaklı gözleri öyle çok bilgelik biriktirir ki...</p>

    <p class="ilk">S: Bir dileğinin yerine geleceğini bilseydin, ne dilerdin?</p>

    <p class="ilk">C: Bir sabah uyanmak ve nihayet büyüdüğümü, gücenikliklerden, kindar düşüncelerden ve diğer yararsız, çocukça duygulardan arındığımı görmek isterdim. Bir başka deyişle, kendimi bir yetişkin olarak bulmak isterdim.</p>
  </blockquote>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk"><br /></p>

  <p class="ilk">TC: Hâlâ uyanık mısın?</p>

  <p class="ilk">TC: Biraz sıkılmış ama hâlâ uyanık. Sen uyanıkken ben nasıl uyuyabilirim?</p>

  <p class="ilk">TC: Peki bu yazdıklarım hakkında ne düşünüyorsun? Buraya kadar?</p>

  <p class="ilk">TC: Ehhh... madem ki <span style="font-style:italic;">sordun.</span> At pisliğiyle haşır neşir olan bir tek Billy Graham değil.</p>

  <p class="ilk">TC: Kancıklık, kancıklık, kancıklık. Yakınmak ve kancıklık etmek. Tek yaptığın bu. Tek bir tatlı sözcük bile etmezsin.</p>

  <p class="ilk">TC: Ah, <span style="font-style:italic;">baştan sona</span> yanlış demek istemiyorum. Yalnızca şurada burada birkaç şey. Bir-iki nokta. Demek istediğim, belki de göründüğün kadar dürüst değilsin.</p>

  <p class="ilk">TC: Ben dürüst görünmeye çalışmıyorum. <span style="font-style:italic;">Dürüstüm.</span></p>

  <p class="ilk">TC: Üzgünüm. Osurmak istememiştim. Bu sana bir cevap değildi, kazara oldu.</p>

  <p class="ilk">TC: Dikkatimi dağıtmak için uygulanmış bir taktikti. Bana sahtekâr diyorsun, Allah kahretsin, beni Billy Graham’la kıyaslıyorsun, sonra da sıyrılmaya çalışıyorsun. Konuş. Sahtekârlık denebilecek ne yazmışım bakalım?</p>

  <p class="ilk">TC: Hiçbir şey. Çok önemsiz. Şu film işi örneğin. Şaka olsun diye yaptın, ha? Para için yaptın, bir de insanı çileden çıkaran şu soytarı tarafını tatmin etmek için. Kurtul o heriften. Tam bir baş belâsı o.</p>

  <p class="ilk">TC: Ah, bilemiyorum. Ne zaman ne yapacağı bilinmez biri, ama ona karşı nedense çok yumuşağım. Benim bir parçam o, senin gibi. Peki ya diğer önemsiz şeyler neymiş?</p>

  <p class="ilk">TC: Bir sonraki soru. Bak, o önemsiz sayılmaz. Soruyu yanıtlayış biçimin: Tanrı’ya inanır mısın? Ânında kaytarıverdin. Ölümden sonraki yaşama, yeniden doğmaya dair bir şeyler söyledin, bir şahin olarak yeniden doğmak filan. Sana haberlerim var, dostum, sana bir şahin gibi davranılması için yeniden doğmayı beklemen gereksiz; pek çok kişi bunu yapıyor bile. Binlerce kişi. Ama yanıtının düzmece olan yanı bu değil. Önemli olan doğruca çıkıp Tanrı’ya <span style="font-style:italic;">inandığını</span> söylememiş olman. Seni duydum, bir salatalık kadar soğukkanlı, bir maymunu bile morartacak itiraflarda bulunduğunu kulaklarımla işittim, oysa şu an, Tanrı’ya inandığını bile kabul edemiyorsun. Nedir? Sana Yeniden Dirilmiş Hıristiyan, Sahte İsa, demelerinden mi korkuyorsun?</p>

  <p class="ilk">TC: O kadar basit değil. Tanrı’ya inanırdım. Ama sonra inanmamaya başladım. Hatırlıyor musun, çok küçükken köpeğimiz Queenie ve yaşlı kuzen Sook’la ormana gezmeye giderdik? Kır çiçekleri ve yaban kuşkonmazı arardık. Kelebek yakalar sonra da bırakırdık. Tatlısu levreği tutar sonra da dereye geri atardık. Bazen dev mantarlar toplardık, Sook perilerin nerede yaşadığını anlatırdı; güzelim zehirli mantarların altında. Tanrının görebildiğimiz her şeyi düzenlemesi gibi, onların da orada yaşamasını düzenlediğini söylerdi. İyi ve kötü. Karıncalar ve sivrisinekler ve çıngıraklı yılanlar, her yaprak, gökteki güneş, eski ay ve yeni ay, yağmurlu günler... Ona inanırdık.</p>

  <p>Ama sonra bu inancı sarsan şeyler oldu. Birincisi, kilise ve kayıtsız, cahil bir papazın ağzına geleni söylediği vaazlara uyuz oldum; sonra bütün o yatılı okullar ve her kahrolası sabah şapele gitme zorunluluğu. Sonra, İncil’in kendisi: inanmamızı söylediği şeylere birazcık sağduyusu olan kim inanabilir? Zehirli mantarlar neredeydi? Aylar neredeydi? Ve nihayet hayat, yaşamın ta kendisi, inançtan geriye ne kaldıysa silip süpürdü. Ben karşılaştığım en kötü insan değilim, ama kasıtlı eziyet de dahil olmak üzere birkaç ciddi günah işledim ve bu beni bir nebze olsun rahatsız etmedi, hiç düşünmedim bile. Ta ki mecbur kalana dek. Yağmur, kapkara bir sağanak başladığında ve yağmaya devam ettiğinde. İşte o zaman yeniden Tanrı’yı düşünmeye başladım.</p>

  <p>Aziz Julian’ı düşündüm. Flaubert’in, <span style="font-style:italic;">St. Julian, L’Hospitalier</span> öyküsündeki. O öyküyü okuyalı o kadar uzun zaman olmuştu ki; üstelik neredeydim, kütüphanelerden oldukça uzak bir sanatoryumda; kitabın bir kopyasını bulmam olanaksızdı. Ama (en azından konusu iyi kötü belleğimdeydi) Julian’ın çocukken ormanlarda dolaşmaya ve hayvanlara ve canlılara bayıldığını anımsıyordum. Büyük bir malikânede yaşıyordu ve ailesi ona tapıyordu; dünyadaki her şeye sahip olmasını istiyorlardı. Babası ona en iyi cins atları, ok ve yayları alıyor, avlanmasını öğretiyordu. Öylesine çok sevdiği hayvanları öldürmeyi... Buysa çok kötüydü, çünkü Julian öldürmekten zevk aldığını keşfediyordu. Yalnızca çok kanlı bir avın ardından mutlu olabiliyordu. Hayvanları, kuşları öldürmek bir cinnet halini almıştı, yeteneğini bir kez takdir ettikten sonra komşuları onun bu kana susamışlığından nefret etmeye ve korkmaya başladılar.</p>

  <p>Şimdi, öykünün kafamda oldukça bulanıklaştığı kısma geldik. Her ne halse, Julian nasılsa annesiyle babasını öldürür. Bir av kazası mı? Onun gibi bir şey, bir felaket. Toplum dışına atılır ve nedamet getirir. Yalınayak, yırtık pırtık bir halde dünyayı dolaşarak, bağışlanmayı diler. Yaşlanır ve hastalanır. Soğuk bir gecede, bir nehir kıyısında kendisini karşıya geçirecek bir sal bekler. Belki de Styx Nehri’dir<sup><a href="../Text/dipnot.xhtml#a25" id="k25">25</a></sup>. Çünkü Julian ölmek üzeredir. Beklerken, yaşlı korkunç bir adam görünür. Cüzamlıdır, gözleri cılk yara, ağzı çürümüş. Julian bilmiyordu ama bu mide bulandırıcı, şeytansı adam Tanrı’ydı. Ve Tanrı çektiklerinin Julian’ın zalim kalbini değiştirip değiştirmediğini denemek istiyordu. Julian’a üşüdüğünü ve battaniyesini paylaşmak istediğini söyledi, Julian kabul etti; cüzamlı sonra Julian’ın kendisine sarılmasını istedi ve Julian yaptı; sonra, son bir istekte bulundu; Julian’ın hastalıklı ve çürümüş dudaklarından öpmesini istedi. Julian öptü. Bunun üzerine Julian ve ansızın ışık saçan, parlak bir görüntüye dönüşmüş olan, yaşlı cüzamlı, birlikte cennete yükseldiler. Böylece Julian, Aziz Julian oldu.</p>

  <p>İşte yağmurun altındaydım ve sağanak şiddetlendikçe, daha çok düşünür olmuştum Julian’ı. Bir cüzamlıyı kollarıma alma şansını yakalalabilmek için dua ediyordum. Böylece yeniden Tanrı’ya inanmaya başladım ve Sook’un haklı olduğunu anladım: her şey O’nun tarafından yaratılmıştı, eski ay ve yeni ay, yağan şiddetli yağmur. O’ndan yardım dilediğim sürece, bana yardım edecekti.</p>

  <p class="ilk">TC: Etti mi peki?</p>

  <p class="ilk">TC: Evet. Giderek daha fazla. Ama henüz bir aziz olamadım. Bir alkoliğim. Uyuşturucu bağımlısıyım. Eşcinselim. Bir dâhiyim. Hem bu dört güvenilmez niteliğe sahip olup, hem de aziz olabilirim elbette. Ancak henüz aziz değilim, kesinlikle.</p>

  <p class="ilk">TC: Eh, Roma bir günde kurulmadı. Hadi, artık keselim ve biraz uyumaya çalışalım.</p>

  <p class="ilk">TC: Ama önce dua edelim. Hadi, <span style="font-style:italic;">eski</span> duamızı yapalım. Gerçekten küçük olduğumuz ve Sook ve Queenie’yle aynı yatakta, ev çok büyük ve çok soğuk olduğu için yorganın altına girip uyuduğumuz günlerdeki gibi.</p>

  <p class="ilk">TC: Eski duamızı mı? Peki.</p>

  <p class="ilk">TC ve TC: Şimdi uyumak için yattım, Tanrı’ya ruhumu kollaması için yakarıyorum. Ve eğer uyanmadan ölürsem, Tanrı’ya ruhumu alması için yalvarıyorum. Amin.</p>

  <p class="ilk">TC: İyi geceler.</p>

  <p class="ilk">TC: İyi geceler.</p>

  <p class="ilk">TC: Seni seviyorum.</p>

  <p class="ilk">TC: Ben de seni seviyorum.</p>

  <p class="ilk">TC: İyi olur. Çünkü sonuçta tek sahip olduğumuz, birbirimiziz. Yalnız. Mezara kadar. Trajedi de burada, öyle değil mi?</p>

  <p class="ilk">TC: Unuttun. Bir de Tanrı’mız var.</p>

  <p class="ilk">TC: Evet. Tanrı’mız var.</p>

  <p class="ilk">TC: Zzzzzzz</p>

  <p class="ilk">TC: Zzzzzzzzzzzz</p>

  <p class="ilk">TC ve TC: Zzzzzzzzzzzz</p>
</body>
</html>
