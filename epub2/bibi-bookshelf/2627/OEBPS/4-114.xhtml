<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>4-114</title>
    <meta http-equiv="Content-Type" content="text/html; charset=utf-8" />
  

</head>
  <body id="x4" xml:lang="tr-TR">
		<div>
			<p>    </p>
			<p id="_idParaDest-111"><st c="0">YOKSULLUĞUN HARÇLIĞINDAN DENKLEŞTİRİLMİŞ DUHULİYEDİR EN İYİSİ</st></p>
			<p><st c="62">Ne türden olursa olsun, gerçek şiirin, çağdaş toplumlarda, öyle “ayrılmış” bir yeri filan yoktur, söylenenlerin, yalanla başlayıp yalanla bittiği dillere destan olmuş bütün bayram demeçlerinin aksine.</st></p>
			<p><st c="263">Eh, toplumuna göre değişebilir biraz bu, kötülüğün koyuluğundan, iyiliğin açıklığına kadar iyilik de, olanaksızlığın iyiliğidir. </st><st c="393">Kimi cemiyetlerde hapisanelerdedir şiir. </st><st c="434">Kimi sosyetelerde tımarhanelerde teşhir olunur. </st><st c="482">Kimi kanunlarda sürgüne gönderilir. </st><st c="518">Kimi toplumlarda sivil ölüm takılır peşine. </st><st c="562">En açık renklisinde, bir gündem eline verilerek yazlığa yollanır, giderleri karşılanmıştır. </st><st c="654">Ölünce, oturduğu sokağın tabelasına adı da yazılabilir, ama yeryüzü postacıları, bir bildikleri vardır elbette, zarf şairlerine bakıp, herhal bunlar da ulusal taşıllardandır diye homurdanırlar; hele rahmetliklerin dahi tanıyamayacağı değişikliklerle pul olmuşlarsa, hiç sevmezler.</st></p>
			<p><st c="934">Tekin değildir şiir pek, iyi gözle bakılmaz ona, taş atar durup durduğu yerde çok dalgalara; çünkü şiir, bir yerde, gerçeğin de yedilmesidir; yani, ortaya konuşuyorum, şiir gerçeği yeder.        </st></p>
			<p><st c="1123"> İşte böylesi bir olumsuz yeri vardır şiirin toplumlarda. </st><st c="1180">Sonuçlayarak diyebilirim ki, bir toplumda yeri olmayışı onun yeridir.</st></p>
			<p><st c="1249">Ama her toplumda mı? </st><st c="1271">diyeceksiniz, özellikle bir benliksizliğe satılışlarının ücretini saklayanlar sorar bunu; bilmem, ben içinde bulunduğum, kapıştığım toplumdan açıyorum söz şimdi.</st></p>
			<p><span><st c="1432">1970</st></span></p>
		</div>
	<div id="charCountTotal" value="1437"></div></body>
</html>
