<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Tek Ayin- Yaşam Sevgisi</title>
</head>

<body>
  <h1 class="h11"><a id="a51"></a>Tek Ayin- Yaşam Sevgisi</h1>

  <p><img alt="img13.jpg" height="60" src="../Images/img13.jpg" width="37" /></p>

  <p><span class="t2">Sevgili Bhagwan,</span></p>

  <p><span class="t10">&nbsp;</span><span class="t2">Ya</span><span class="t2">ş</span><span class="t2">am</span><span class="t2">ı</span><span class="t2">n amac</span><span class="t2">ı</span> <span class="t2">nedir?</span></p>

  <p>&nbsp;</p>

  <p>Yaşamın kendinden başka amacı yoktur, çünkü yaşam tanrının başka bir adıdır. Dünyadaki başka her şeyin bir amacı olabilir, bir sonuca ulaşmak için araç olabilir; fakat hiç bir şey için araç olmayan ve her şeyin neticesi olan en azından bir şey bırakmalısınız.</p>

  <p>Buna varoluş diyebilirsiniz.</p>

  <p>Buna Tanrı diyebilirsiniz.</p>

  <p>Buna yaşam diyebilirsiniz.</p>

  <p>Tek bir gerçekliğin değişik adları vardır.</p>

  <p>Tanrı ilahiyatçıların yaşama verdiği addır ve bunun kendi içinde bir tehlikesi vardır, çünkü çürütülebilir; ona karşı tartışılabilir. Dünyanın neredeyse yarısı hiçbir tanrıya inanmıyor- sadece komünistler değil, Budistler, Jainistler de ve ateist olan binlerce özgür düşünceli insan da var. 'Tanrı' adı pek savunulabilir değil, çünkü bu adı insan verdi ve bunun hiçbir kanıtı, hiçbir ispatı yok. Bu az ya da çok boş bir sözcük olarak kalıyor. Bu onun ne anlama gelmesini istiyorsanız o anlama geliyor.</p>

  <p>'Varoluş' daha iyi bir ad. Bu yüzyılın bütün büyük düşünürleri varoluşçudur. Tanrı sözcüğünden tümüyle vazgeçtiler. Onlar için varoluş kendi içinde yeterli. Fakat benim için, tıpkı tanrının bir uç olması gibi, varoluş da başka bir uç, çünkü varoluş sözcüğünde onun canlı olabileceğine dair bir ima yok -ölü de olabilir. Onun akıllı olduğuna dair bir ima yok -hiç aklı olmayabilir. Onun bilinç olduğuna dair bir ima yok- hiç bilinci olmayabilir.</p>

  <p>Bu nedenle benim seçimim 'yaşam' . Yaşam gerekli olan her şeyi içerir; üstelik delile ihtiyacı yoktur.</p>

  <p>Siz yaşamsınız. Siz delilsiniz. Yaşamı reddedemezsiniz; bu nedenle tüm insanlık tarihinde yaşamı reddeden tek bir düşünür olmamıştır.</p>

  <p>Milyonlar tanrıyı reddetti, fakat yaşamı nasıl reddedebilirsiniz? O sizin kalbinizde atıyor, o sizin soluğunuzda, o sizin gözlerinizde görünüyor. O sizin sevginizde ifade buluyor. Binbir şekilde kutlama yapıyor -ağaçlarda, kuşlarda, dağlarda, nehirlerde.</p>

  <p class="p7">Yaşam her şeyin amacıdır. Bu nedenle yaşamın kendinden başka amacı olamaz. Bunu başka bir şekilde söylersek; yaşamın amacı esasıdır, gerçektir. Büyümek, gelişmek, kutlamak, dans etmek, sevmek, zevk almak onun kendi içindedir. Bunların hepsi yaşamın yönleridir.</p>

  <p class="p7">Fakat şimdiye kadar, hiçbir din yaşamı tüm çabalarınızın, tüm gayretlerinizin amacı olarak kabul etmedi. Tersine, dinler yaşamı reddediyorlar ve varsayımsal bir tanrıyı destekliyorlar. Fakat yaşam o kadar gerçek ki binlerce yıllık dinler yaşam karşıtı olsalar da yaşamda bir oyuk açamadılar. Onların tanrısı yaşamın en iç merkezi değildi; onların tanrısı sadece yaşamı reddetmekle bulunabilirdi. Bu insanlığın geçtiği çok büyük bir felaketti. Yaşamı reddetmek düşüncesi ölüme saygı duymak anlamına gelir.</p>

  <p class="p7">Tüm dinler ölüme ibadet eder. Sadece ölü azizlere ibadet etmeniz bir rastlantı değil. Onları yaşarken çarmıha gerersiniz; onları yaşarken ölüme gönderirsiniz. Onları yaşarken zehirlersiniz ve öldüklerinde de onlara ibadet edersiniz: Ani bir değişim olur, tüm tavrınız değişir.</p>

  <p class="p7">Kimse bu değişimin psikolojisinin derinine inmedi. Şunu düşünmeye değer: Neden ölü azizlere ibadet edilip yaşayanlar mahkûm edildi? Çünkü ölü azizler dindar olmanın tüm şartlarını yerine getirir; gülmezler, zevk almazlar, sevmezler, dans etmezler, varoluşla hiçbir tür ilişkileri yoktur. Gerçekten de yaşamı bütün olarak reddetmişlerdir: soluk almazlar, artık kalpleri atmaz. Şimdi mükemmel dindarlardır! Günah işleyemezler. Bir şey kesin -onlara güvenebilirsiniz.</p>

  <p>Yaşayan bir aziz bu kadar güvenilir değildir. Yarın fikrini değiştirebilir. Azizler günahkâr, günahkârlar da aziz olmuştur -bu nedenle ölene dek onlar hakkında kesin hiçbir şey söylenemez. Tapınaklardaki, kiliselerdeki, camilerdeki, <span class="t2">gurudva</span><span class="t2">ra'</span>lardaki, sinagoglardaki temel nedenlerden biri budur, kime ibadet ediyorsunuz? Ve bütün bunlardaki aptallığı görmüyorsunuz, yaşayanın ölüye ibadet ettiğini, şimdinin geçmişe ibadet ettiğini. Yaşam ölüme ibadet etmeye zorlanıyor.</p>

  <p>Bu yaşam karşıtı dinler nedeniyle çağlar boyunca şu soru tekrar tekrar ortaya çıktı: yaşamın amacı nedir?</p>

  <p>Sizin dinlerinize göre, yaşamın amacı onu reddetmek, onu yıkmak, mitsel, varsayımsal bir tanrı adına kendinize işkence etmektir.</p>

  <p>Hayvanların yaşam dışında dini yoktur; ağaçların yaşam dışında dini yoktur; yıldızların yaşam dışında dini yoktur. İnsan dışında tüm varoluş sadece yaşama güvenir; başka tanrı yoktur ve başka tapınak yoktur. Kutsal kitap yoktur. Yaşam her şeyi içine alır.</p>

  <p>O tanrıdır, tapınaktır, kutsal kitaptır ve onu tam olarak, tüm yüreğinizle yaşamak tek dindir.</p>

  <p>Ben size, her anın bir kutlama haline geldiği öylesine bir bütünsellikle yaşamaktan başka amaç olmadığını öğretiyorum. Amaç düşüncesi geleceği akla getirir, çünkü bir amacın, bir sonun, bir hedefin geleceğe ihtiyacı vardır. Tüm hedefleriniz, sizi sahip olduğunuz tek gerçeklik olan şimdiden mahrum eder. Gelecek sadece hayal gücünüzdür ve geçmiş de sadece belleğinizin kumlarında kalan ayak izleridir. Ne artık geçmiş gerçektir, ne de gelecek henüz gerçektir.</p>

  <p>Bu an tek gerçekliktir.</p>

  <p>Ve hiçbir yasak, hiçbir baskı, gelecek için hiçbir hırs, hiçbir korku olmaksızın yaşamak için -geçmişi tekrar tekrar yaşamadan, tümüyle her anın içinde canlı, genç, anılar ve hayal gücü tarafından engellenmeden kalarak- öyle bir saflığınız, öyle bir masumiyetiniz var ki ben ancak bu masumiyete tanrısallık diyebilirim.</p>

  <p>Benim için tanrı dünyayı yaratan biri değildir. Tanrı bütün olarak, yoğun bir şekilde -hiçbir şeyi saklamadan tüm yüreğinizle- yaşadığınız zaman sizin yarattığınız bir şeydir. Yaşamınız sadece andan ana süren bir sevinç, andan ana süren bir dans haline geldiğinde, yaşamınız bir ışık festivalinden başka bir şey olmadığı zaman… her an öyle değerlidir ki, zira bir kez gitti mi ebediyen gitmiştir.</p>

  <p>Bir hedef için yaşamak şimdide yaşamadığınız anlamına gelir.</p>

  <p>Bir cennet için yaşamak sadece açgözlülüktür.</p>

  <p>Eğer şimdiyi kaçırıyorsanız, hiçbir kanıtı olmayan hayali bir cennetin ayaklarında elinizdeki gerçeği feda ediyorsunuzdur.</p>

  <p>Yaşamın amacı yaşamın kendisidir -daha çok yaşam, daha derin yaşam, daha yüksek yaşam, ama her zaman yaşam, yaşamdan daha yüksek bir şey yoktur. Ve yaşama saygı bunun gerekli bir sonucudur. Eğer yaşamın amacı yaşamsa, o zaman yaşama saygı sizin dininiz olur. O zaman başkalarının hayatına saygı duyun, kimsenin hayatına müdahale etmeyin; birini sizin doğru bulduğunuz bir yolu izlemeye zorlamayın. Siz bu yolu izleyebilirsiniz, bu sizin özgürlüğünüzdür, fakat bunu asla başkasına empoze etmeyin.</p>

  <p>Dünyanın organize bir dine ihtiyacı yok. Dünyanın kesinlikle dindar insanlara ihtiyacı var -Hindulara, Müslümanlara, Hıristiyanlara değil- dünyanın sadece daha zengin ve daha derin bir yaşam arayan bireylere ihtiyacı var, tanrıyı, cenneti arayanlara değil. Ve yaşam sonsuz derinleştiği zaman cennet olur; tanrının krallığına girersiniz. Ve bunun kapıları sizin yüreğinizin içinde. Fakat insanlar kör ve gelenek onları daha da körleştiriyor. Gelenek kör insanlara saygı duyuyor, düşünmeyen insanlara, şüphe etmeyen insanlara saygı duyuyor. Kuşkulu olmayan insanlara saygı duyuyor; o sadece insanların boyun eğen makinalar olmasını istiyor. Belki de geleneksel zihne göre makinalar dünyadaki en dindar insanlardır, çünkü asla başkaldırmazlar.</p>

  <p>Benim anlayışıma göre, isyankâr olmayan biri dindar olamaz -geçmişe karşı isyankâr, organize dinlere karşı isyankâr, size hâkim olmaya çalışan herkese karşı isyankâr. Ve size hâkim olmanın incelikli yollarını buldular: Bizim dinimiz en kadim olanı! Ne olmuş? - bu sizin dininizin en çürük din olduğunu gösterir! Fakat onlar dini 'en kadim' yapmaya çalışıyorlar ki bir huşu duygusu hissedin. Eğer onbin yıl kimse isyan etmediyse bunda bir gerçek olmalı.</p>

  <p class="p7">Her din çok kadim, çok eski olduğunu öne sürüyor. Çok eski olmayan dinler doğal olarak tersini öne sürmeye çalışıyorlar. Örneğin sadece beşyüz yıllık olan Sih dini veya bindörtyüz yıllık geçmişi olan Müslümanlık; onların öne sürdüğü eski dinlerin Tanrının insana gönderdiği mesajın daha eski versiyonları olduğudur: 'Biz insanlara tanrının en son mesajını getiriyoruz,'</p>

  <p class="p7">Hazreti Muhammed şöyle diyordu, 'Daha önce başka elçiler vardı, fakat benden sonra başka elçi olmayacak, çünkü ben son mesajı getirdim.&rsquo; Böylece tek Tanrı ve tek kutsal kitap. Kuran ve tek elçi Muhammed olduğunu söyleyebiliyordu. 'Benden sonra tanrıyla doğrudan iletişimi olduğunu iddia eden herkes mümkün olan en büyük günahı işliyordur.'</p>

  <p class="p7">Tüm dinler aynı şeyi yapıyor: birinin arkadan geleceği ve dinlerinin yapısını değiştireceği korkusuyla kapıyı kapatıyor. Ve tabii kesinlikle değişmesi gerekiyor, çünkü zaman değişiyor. Eğer Mahavira bugün gelseydi her şeyin değiştiğini anlardı.</p>

  <p class="p7">Yaşam durağan bir olgu değildir. O bir akış, ırmak gibi akan bir akıştır. Sürekli değişmesi gerekir. Andan ana farkındalık gerektirir; aksi halde geride kalırsınız.</p>

  <p>Geride kalmamak aklın gelişimi için en önemli adımlardan biridir. Tüm dünya neredeyse geri kalmıştır ve sizin geri kalmanızdan sorumlu olanlar ibadet ettiğiniz insanlardır. Onlar binlerce yıl önce durdular ve siz hala onları izliyorsunuz. Bu arada her şey değişti.</p>

  <p>Bir öğleden sonra eve erken gelen adam karısını yatakta çıplak bir halde çok sıkıntılı ve zor nefes alırken buldu. 'Tatlım, sorun ne?' diye sordu. 'Ben… ben bilmiyorum,&rsquo; diye bağırdı kadın, 'Belki bir kalp krizi geçiriyorum.&rsquo;</p>

  <p>Adam telaşla doktoru çağırmaya aşağıya indi. Tam numarayı çeviriyordu ki küçük kızı içeri girip şöyle bağırdı, Baba, baba, dolapta çıplak bir adam var.'</p>

  <p>Çılgına dönen adam telefonu yere fırlatıp yukarı koştu ve dolabın kapağını açtı; içeride en iyi arkadaşı duruyordu.</p>

  <p>'İsa aşkına, Ed,' diye bağırdı adam, 'karım yatak odasında kalp krizi geçiriyor sen ise çocukları korkutarak çırılçıplak sinsice ortalıkta dolaşıyorsun!&rsquo;</p>

  <p>Dünyada sadece geri kalan insanlar kaldı.</p>

  <p>II.Dünya Savaşının başında bir Nazi subayı kalabalık bir trende bir Yahudi ve ailesiyle bir kompartımanı paylaşmak zorunda kaldı. Bir süre onları görmezden geldikten sonra aşağılayarak şöyle dedi, &lsquo;Siz Yahudilerin akıllı olduğu söylenir. Bu sözde zekâ nereden geliyor?'</p>

  <p class="p7">'Beslenmemizden geliyor,&rsquo; der Yahudi, &lsquo;bol bol çiğ balık kafası yeriz,' Bunun üzerine çantasını açıp 'yemek vakti!' dedi ve karısıyla çocuğuna balık kafaları vermeye koyuldu.</p>

  <p class="p7">Heyecanlanan Nazi 'Dur bir dakika, ben de istiyorum,' dedi.</p>

  <p class="p7">'Peki,&rsquo; dedi Yahudi, 'sana yirmi beş dolara altı tane veririm.'</p>

  <p class="p7">Nazi kabul edip balığı çiğnemeye başladı. Neredeyse kusuyordu, fakat çocuklar bağırmaya başladılar, 'Beyinlerini em, beyinlerini em!'</p>

  <p class="p7">Nazi dördüncü balığında yahu diye şöyle dedi, &lsquo;Genellikle çöpe atılan altı balık kafası için yirmi beş dolar fazla değil mi?'</p>

  <p class="p7">'Görüyor musun,&rsquo; dedi Yahudi, 'şimdiden işe yaradı!'</p>

  <p class="p8"><span class="t2">The Hidden Splendor,</span></p>

  <p class="p8"><span class="t2">25. Toplant</span><span class="t2">ı</span></p>

  <p class="p8"><span class="t2">20 Mart 1987</span></p>

  <p>&nbsp;</p>
</body>
</html>
