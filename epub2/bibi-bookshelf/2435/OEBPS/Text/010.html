<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>İnanç; En Büyük Kurgu</title>
</head>

<body>
  <h1 class="h11"><a id="a33"></a>İnanç; En Büyük Kurgu</h1>

  <p><img alt="img2.jpg" height="60" src="../Images/img2.jpg" width="38" /></p>

  <p><span class="t2">Sevgili Bhagwan,</span></p>

  <p><span class="t2">İ</span><span class="t2">nsan</span><span class="t2">ı</span><span class="t2">n dine ihtiyac</span><span class="t2">ı</span> <span class="t2">var m</span><span class="t2">ı</span><span class="t2">d</span><span class="t2">ı</span><span class="t2">r?</span></p>

  <p>&nbsp;</p>

  <p>Gerçek dinin Tanrı ile şeytanla, cennet ve cehennemle hiçbir ilgisi yoktur.</p>

  <p>Din' sözcüğünün anlaşılması gerekiyor- Bu sözcük önemli, parçaları artık parça değil de bir bütün olmaları için bir araya koymak anlamına gelir. Din sözcüğünün kök anlamı şeyleri artık bir parça değil de bir bütün oluşturacak şekilde bir araya getirmektir. Her parça bu birliktelik içinde bütün haline gelir.</p>

  <p>Ayrı olan her parça ölüdür; bir araya getirilince yeni bir nitelik, bütünün niteliği ortaya çıkar. Ve bu niteliği yaşantınıza taşımak dinin amacıdır. Onun Tanrı veya şeytanla bir İlgisi yoktur.</p>

  <p>Fakat dinlerin dünyada işlev görme tarzları..- dinler insanı çok değil, tek olacak şekilde bir bütünlük bilimi haline getirmek yerine onun bütünsel niteliğini, esas dokusunu değiştirdiler. Genelde sizler çoksunuzdur, bir kalabalıksınızdır. Bu kalabalığı bir bütünlük içine eritmek, sizdeki her şeyin içinizdeki her şeyle uyum içinde işlev görmeye başlaması ve hiçbir ihtilafın, hiçbir ayrımın, hiçbir kavganın olmaması, hiç kimsenin daha üstün, hiç kimsenin daha aşağı olmamasıdır... Siz tek bir uyumlu bütünsünüzdür.</p>

  <p>Dünyadaki dinler insanlığın bu sözcüğün anlamını bile unutmasına yardım ettiler. Bu dinler bütünleşmiş insana karşıdırlar çünkü bütünleşmiş insanın tanrıya ihtiyacı yoktur, rahibe ihtiyacı yoktur, kiliseye ihtiyacı yoktur;</p>

  <p>Bütünleşmiş insan kendine yeter, O bütündür. Ve bu onu benim için kutsal kılar -çünkü o bütündür. O o kadar tamamdır ki bir baba figürüne, cennette ona bakıp gözeten bir tanrıya ihtiyacı yoktur. Şu anda o kadar mutludur ki onu yarından korkutamazsınız. Bütünleşmiş insan için yarın yoktur. Sadece bu an her şeydir -ne dün ne de yarın vardır.</p>

  <p>Bütünleşmiş insanı şu aptalca stratejilerle yönlendiremezsiniz; eğer şunu yaparsan cennete ve cennetin zevklerine kabul edilirsin; eğer bunu yaparsan cehenneme ve ebediyen acı çekmeye mahkum olursun..</p>

  <p>Bütünleşmiş insan tüm bu saçmalıklara sadece güler. Gelecekten korkusu yoktur, cehennemi yaratamazsınız. Korunmaya, kimsenin ona rehberlik etmesine, kimsenin onu bir yere götürmesine ihtiyacı yoktur. Hedefi güdüleri yoktur. Her an o kadar tamdır ki bu yaşamda, belki de öteki yaşamda bir zaman gelecek olan başka bir anla tamamlanmasına gerek yoktur.... Her an doludur, ağzına kadar doludur, taşıyordur ve onun tek bildiği bu güzel varoluş için duyduğu müthiş minnettir. Bunu da söylemez, çünkü varoluş dilden anlamaz. Bu minnet onun tüm varlığıdır.</p>

  <p>Bu nedenle ne yaparsa yapsın minnet vardır. Eğer sadece sessizce oturarak hiçbir şey yapmıyorsa minnet vardır. Bu tıpkı Müslümanların günde beş kez Tanrıya şükretmesine benzer -fakat bu beş kez arasında ne yapıyorlardır? Bu beş kez arasında şükretmiyorsunuzdur, bu nedenle şükranınız sadece bir ritüeldir, yaşamınız değildir.</p>

  <p>Sekreterim 'tüm dünyada bağışlama haftasını kutlayan' bir Hıristiyan topluluğundan bir broşür getirdi. Her şehir bu topluluğun bir üyesi olabiliyor, fakat sadece bir şehir; sonra da bu şehir Bağışlama Topluluğunun dünya haritasında yer alıyor. Ve bu işi yapan insanlar gerçekten ciddi görünüyorlar, fakat yaptıkları o kadar çocukça, o kadar aptalca ki. Pazartesi kendinizi affediyorsunuz, Salı komşularınızı affediyorsunuz, Çarşamba düşmanlarınızı affediyorsunuz. Sonra ulusunuzu, sonra da tüm ulusları affediyorsunuz… ve tüm program yedi günlük.</p>

  <p>Başlık yazısı şöyle diyor: &lsquo;Eğer kendinizi, ulusunuzu, ulusları, tüm dünyayı bağışlarsanız, büyük bir saadete kavuşursunuz. Dargınlık kötüdür, tövbe iyidir.&rsquo;</p>

  <p>Yılda yedi gün bağışlıyorsunuz- sonra tüm yıl ne yapıyorsunuz? Ve eğer tüm yıl boyunca affetmeyi sürdürürseniz, ertesi yıl üyeliğiniz bitiyor, çünkü ertesi yıl bağışlama haftanız olamaz - affedecek kimse yoktur, herkesi affetmişsinizdir. Fakat bu insanlar bunu yıllardır yapıyorlar -öyleyse bağışlama sizi değiştirmiyor.</p>

  <p>Başlık yazısında şöyle diyor: 'İlk bağışlayan siz olun, bağışlayıcılığın lideri, ustası siz olun.' ilk bağışlayan olma şansını kaçırmayın. Meseleyi anlıyor musunuz? Bağışlayıcılıkta bile rekabet var, ego oyunu var... İlk siz olun". Fakat eğer herkes ilk olmaya çalışırsa o zaman ilk kim olabilir? Birinin ikinci olması gerekir: o zaten oyunu kaybetmiştir; artık kaderinin ve talihinin hakimi değildir öyleyse çabuk olun! Başkası sizi bağışlamadan siz onu bağışlayın ki kaderinizin hakimi olun, lider ve birinci olun -ve kazancınız büyük olacaktır.</p>

  <p>Şimdi, birini bağışlamak için önce kızgın, karşıt, nefret dolu, dargın olmanız, bir şekilde başkasını yıkmayı düşünmeniz gerekir. Benim hiçbir yaram, hiçbir dargınlığım yok, nasıl bağışlayabilirim? Bu yedi günlük bağışlayıcılık için bu yarayı tüm yıl taşımalısınız. Her Şubatta bu yedi bağışlayıcılık günü gelir ve bu günlerde birinci olmak İçin elinizden geleni yaparsınız. Ve elbette daha çok bağışlayanın daha çok kazancı olur -fakat içinizde hiç dargınlık yoksa kim daha çok bağışlayabilir ki? Nasıl bağışlayabilirsiniz? Ne için bağışlayabilirsiniz?</p>

  <p>Örneğin, ben dünyada kimseyi bağışlayamam. Kimsenin benim tarafımdan bağışlanması için bir neden göremiyorum. Hiçbir yaram yok, hiçbir dargınlık beslemiyorum. Sekreterim bu broşürü okurken eğer bağışlamam gerekirse kimi bağışlayacağımı düşünmeye başladım. Tümüyle boştum ve hiçbir yanıt, hiçbir isim, bağışlamam gereken bir kişi belirmedi, çünkü öncelikle ben hiç dargın bir tavır içinde olmadım. Dünyada hiç düşmanım yok. Benim düşmanım olduklarını düşünen milyonlarca insan var, fakat bana kalırsa, benim düşmanım olan kimse yok. Öyleyse bağışlamaya çalışırsam kimi bağışlayacağım ki?</p>

  <p>Bu topluluğu görmek gerçekten bir zevkti -ve bu dünya çapında bir topluluk; yüzlerce şehir bu topluluğun üyesi. Son derece anlamlı bir şey yaptıklarını düşünüyor olmalılar, fakat derinlerde içinize ego tohumunu ekiyorlar: 'ilk siz olun… '</p>

  <p>Din, iyi niyetle, insanlığa karşı o kadar çok şey yaptı ki. Bu insanlar kötü niyetle iş görmüyorlardı, fakat ne yaptıklarını ve insan psikolojisinin nasıl işlev gördüğünü tam olarak bilmeyen budalalardı kesinlikle. İnsanı sömürdüler.</p>

  <p>Örneğin İsa şöyle der, 'İnsan sadece ekmekle yaşayamaz.' Doğru, kesinlikle doğru- çünkü yaşamak için pek çok kurguya ihtiyacı var, Sadece ekmekle olmaz. Tanrıya ihtiyacı var, şeytana ihtiyacı var, cennete ve cehenneme ihtiyacı var, papalara ve kiliseye ihtiyacı var, duaya ve bağışlayıcılığa ihtiyacı var. 'İnsan sadece ekmekle yaşayamaz,' diyor İsa. Çok doğru. Tüm bu kurguları atın, birden şu soru ortaya çıkar: eğer tanrı yoksa, eğer şeytan yoksa o zaman din nedir ki?</p>

  <p>Tüm dinler size kurgular vermiştir çünkü psikolojinizin belli ihtiyaçları vardır. Ya zihninizi aşarsınız, ki gerçek din budur, ya da zihninizin kendini boş, anlamsız, yalnız, önünde hiçbir amaç olmayan, ardında hiçbir kaynak olmayan karaya vurmuş bir odun parçası hissetmemesi için bu kurguları yaratırsınız.</p>

  <p>İnsan zihninin en büyük ihtiyaçlarından biri ihtiyaç duyulmaktır.</p>

  <p>Varoluş size karşı mutlak bir kayıtsızlık içinde gibi görünür. Onun size ihtiyacı olduğunu söyleyemezsiniz, yoksa söyleyebilir misiniz? Siz olmadan her şey mükemmel yolunda gidiyordu. Güneş doğuyordu, çiçekler açıyordu, mevsimler gelip gidiyordu. Orda olmasaydınız da hiçbir fark olmazdı. Varoluş sadece sürüp gider. O sizin en büyük ihtiyacınız olan tatmini vermez, size ihtiyaç duymaz. Tersine, sizi umursamadığı duygusunu verir. Belki sizin olduğunuzu bile bilmez.</p>

  <p>Bu durum zihin için çok sarsıcıdır. O zaman din gelir, sözde din…</p>

  <p>Gerçek din her yolla bu ihtiyaçtan vazgeçmenize yardım eder, öyle ki kimsenin size ihtiyacı olmasına gerek olmadığını, bunu aramakla kurgu aradığınızı anlarsınız.</p>

  <p>Fakat dünyada o kadar çok şekilde varolan sözde dinler -Hinduizm, Hıristiyanlık, Müslümanlık, Budizm, Musevilik ve bir çok izmler. Dünyada üçyüz din var, fakat hepsi de aynı şeyi yapıyorlar. Hepsi aynı işi yapıyor; size aynı tatmini veriyorlar. Sizi umursayan, sizi bakıp gözeten, refahımda ilgilenen bir tanrı olduğunu söylüyorlar - hatta öyle ki yaşamınıza rehber olması için kutsal bir kitap yolluyor, babası olduğu tek oğlunu doğru yolu bulmanıza yardım etmesi için gönderiyor, yolunuzu şaşırmamanız için mesihler ve peygamberler yolluyor. Eğer yolunuzu şaşırırsanız, ikinci zayıflığınızı kullanırlar -her fırsatta sizi yanlış yola sürüklemeye çalışan şeytan korkusu.</p>

  <p>Genelde, insanlığın şimdi varolduğu şekliyle, bir yandan bir tanrıya, koruyucuya, rehbere, yardıma, öte yandan da bir cehenneme ihtiyacı var, öyle ki insan rahibin yanlış olduğunu söylediği tüm yollardan korksun.</p>

  <p>Peki ne doğru, ne yanlıştır? Bu her toplumda değişiklik gösterir. Yani doğru ve yanlış belli bir toplum tarafından belirlenir; bunların varolan bir değeri yoktur.</p>

  <p>Evet, zihninizi aştığınız zaman bir farkındalık durumu ortaya çıkar her şeyi hiçbir önyargı olmadan, gözlerini kapatan hiçbir ideoloji olmadan doğrudan görebilirsiniz. Doğrudan görebildiğiniz zaman neyin doğru neyin yanlış olduğunu hemen anlarsınız. Kimsenin bunların kendisine söylenmesine, kendisine talimat verilmesine ihtiyacı yoktur.</p>

  <p>Her toplum şunun doğru bunun yanlış olduğunu ileri sürüp durur. Fakat sizi yanlış dedikleri şeyden nasıl alıkoyarlar? Sorun şudur ki, yanlış dedikleri şey çoğunlukla doğaldır -sizi çeker. Yanlıştır, fakat doğaldır, doğal olana karşı büyük çekim de ortadadır. O kadar çok korku yarattılar ki bunlar doğal çekimden daha güçlü hale geldi; böylece cehennem icat edilmek zorunda kalındı.</p>

  <p>Tek bir cehennemle tatmin olmayan dinler vardır ve bunların neden tek cehennemle tatmin olmadıklarını anlayabiliyorum. Hıristiyanlık Hıristiyan cehenneminin uzunlamasına ebedi olması nedeniyle tek bir cehennemle yetinmiştir. Fakat Hindulârın, Budistlerin ebedi bir cehennemi yoktur, bu nedenle dikey gitmek zorundadırlar -yedi cehennem! Ve her cehennem daha da işkenceci, daha da insanlık dışıdır.</p>

  <p>Ve acaba… ve tüm kanlı ayrıntılarıyla cehennemi tanımlayan bu insanlara aziz mi deniliyordu? Bu inamlar, eğer kendilerine şans verilseydi, kolayca Adolf Hitler'ler, Stalin'ler, Mao Tse-tung'lar olurlardı. Bir yığın fikirleri vardı, tek eksikleri güçtü. Fakat gizli bir şekilde güçleri de vardı. Güçleri başrahip, papa, <span class="t2">shankaracharya</span> olmalarındaydı, fakat bu güç onların sizi gelecekte bir zaman, ölümden sonra cehenneme fırlatmalarına yardım etti.</p>

  <p>Ölümün kendisi öyle bir korku ki… Fakat bu onlar için yeterli değildi, çünkü doğal içgüdüler gerçekten çok güçlüdür. Ve neden doğal içgüdülere karşıydılar? Çünkü bu doğal içgüdüler çıkar çevrelerine karşıydı.</p>

  <p>Size bunu açıklayayım. Hindistan'da Krişna'nın onaltı bin karısı vardı. Şimdi ya karılarını kaybeden, onbeşbindokuzyüzdoksandokuz erkeğe ne demeli? Bu kadınlar zorla alınarak çalınmıştı. Onlar anneler, eşlerdi; bazıları evlenmemişti, çoğu ise evliydi. Eğer bir kadın güzelse bu Krişna'nın onu kadınlar kampına alması için yeterliydi. Bu bir şehir gibi olmalıydı -onaltı bin kadın! Şimdi peki bu onbeşbindokuzyüzdoksan dokuz erkeğe nasıl engel olunmalıydı? Eğer hepsi bir araya gelseydi bu adamı öldürebilirler, karılarını geri alabilirlerdi. Onlara engel olunmalıydı.</p>

  <p>Rahip yollar bulmalıydı, çünkü rahip Krişna tarafından korunuyordu. Krişna'nın elinde rahibi korumak için <span class="t2">güç,</span> dünyevi güç vardı -ordu, mahkeme, yasalar. Hindu yasası eğer bu <span class="t2">sudra'y</span><span class="t2">ı</span><span class="t2">,</span> dokunulmazı öldürürsen on yıl hapis cezasının yeterli olduğunu söyler. Fakat eğer bir <span class="t2">brahmin'i</span> öldürürsen o zaman ölüm cezası alırsın -sadece bir yaşam içinde değil, fakat sonraki yedi yaşamda da tekrar ve tekrar öldürüleceksindir; ancak o zaman ceza biter.</p>

  <p>Dünyevi güç rahibi korur, rahip de dünyevi gücü korur.</p>

  <p>Rahip şöyle der, 'Krişna sıradan bir insan değil, o tanrının mükemmel bir enkarnasyonu (bedenleşmesi) ve eşi olması için sizin karınızı seçmesinden mutlu olmalısınız. Sevinmelisiniz, siz talihli ve kutsanmışınızdır. Cennette büyük sevinçler yaşayacaksınız. Onun için darılmayın, kızmayın, kindar düşünmeyin. Başkasının değil, sizin karınızı seçtiği için bunu mutlulukla, sevinçle ve minnetle kabul edin,'</p>

  <p>Şimdi, kocanın doğal içgüdüsü bu adamla dövüşmek olurdu. Krişna çocuklarının anasını aldı, karısını aldı -hem de karısının rızasına karşı. Bu ne tür bir toplumdur? Fakat hayır, bu doğal içgüdüsü iki şekilde yıkılır. Birincisi: eğer bunu razı olarak kabul edersen cennette faydasını -sonsuz zevkler, pek çok güzel kadın, binlerce sevinç- görürsün. İkincisi: eğer darılır, kızarsan, şiddete kapılır ve tanrının enkarnasyonu, genedoğumu olan Krişnaya karşı bir şey yaparsan yedinci cehennemde acı çekersin, öyleyse seçebilirsin. Çıkar çevrelerine karşı olan herhangi bir şey...</p>

  <p>Örneğin fakirlik: tüm dinler 'fakirler kutsanmıştır' der. Sadece İsa değil. İsa bunu tek bir cümlede çok tam ve doğru bir şekilde söyler: 'Tanrının krallığını miras alacakları için fakirler kutsanmıştır.' Fakat tüm dinlerin öğretisi budur; fakirliğinizi bir kutsama, tanrı vergisi bir armağan olarak kabul etmelisiniz. Bu sadece bir inanç testidir. Eğer şikâyet etmeden, bunun adil olmadığını düşünmeden bu ateşten testi geçebilirseniz, eğer bunu Tanrı vergisi bir armağan olarak geçebilirseniz, o zaman Tanrının krallığı sizindir.</p>

  <p>İsa ona söylediği zaman bu Lazarus için büyük bir teselliydi... Lazarus çok fakirdi ve köydeki en zengin adam doğum-gününde bir ziyafet veriyordu- Lazarus açtı, susuzdu ve bu köyden geçerken biraz su istedi ve hizmetçiler onu dışarı attılar. Şöyle dediler: 'Efendimizin bir ziyafet verdiğini ve büyük misafirlerin geldiğini görmüyor musun? Sen ise sadece bir dilencisin. Evin içine girip su isteyecek kadar küstahsın Cehenneme git! Hemen buradan defol!'</p>

  <p>İsa Lazarus'a şöyle der; Kaygılanma. Göreceksin, cennette tüm zevkleri tadacaksın ve bu adam cehennem ateşinde ıstırap çekip susamış halde 'Lazarus bana biraz su ver!' diye yalvaracak.' Ne büyük teselli! Fakat zenginleri fakirlere karşı korumak için büyük bir strateji. Zenginler azdır, fakirler çoktur. Bir kez bunun bir kutsama değil, bir lanet olduğunu düşündüler mi bütün zenginleri öldürürler, Bu her iki açıdan da iyidir; fakir için bir teselli, yani fakirliğin bir kutsama olması, zengin için de bir teselli, zira fakirler isyan edemez.</p>

  <p>Dünyada fakirliğin varolmayı sürdürmesinin nedeni din olmuştur, aksi halde bunun hiçbir nedeni yoktur -özellikle şimdi, bilim ve teknolojinin yeryüzünü bir cennete dönüştürebildiği zamanda.</p>

  <p>Din mensupları yeryüzünün cennete dönmesini istemez, zira o zaman onların cennetine ne olur? Onlar yeryüzünün fakir ve şimdiki gibi aç ve hasta kalmasını ister, çünkü tüm işleri buna dayalıdır. Zenginler kiliselere bağışta bulunur, çünkü kilise onları korur- Yiyeceği olmayan fakir de bağışta bulunur. Çünkü onlara rehberlik eden kilisedir. Ve bu yaşam kısadır, bu yaşam çok değildir; çoğu geçmiş, azı kalmıştır. Bu da geçecektir ve sonra ebedi zevklerin olduğu ebedi yaşam gelecektir. Kilise yolu gösterir, İsa yolu gösterir.</p>

  <p>Seks, açlık gibi doğal içgüdüler... Bu din mensupları size orucu öğretiyorlar. Bu doğaya karşıdır. Oruç da çok yemek kadar kötüdür. Eğer tıka basa doyar, aşırı ağırlaşırsanız, bu doğal değildir; psikolojinizde yanlış bir şey vardır. Belki kendinizi o kadar boş hissediyorsunuzdur ki sırf bu psikolojik boşluğunuzu doldurmak için elinize geçen her şeyi ağzınıza tıkıyorsunuzdur.</p>

  <p>Dinler neden sizi doğal içgüdülerinize karşı koyduruyor? Tek nedenle -sizi suçlu hissettirmek için. Bu 'suçlu' sözcüğünü tekrarlayayım. Bu onların sizi yıkma, sömürme, biçimlendirme, alçaltma, kendinize saygı duymamanızı sağlama odaklarıdır.</p>

  <p>Bir kez suçluluk yaratılınca, bir kez &lsquo;ben suçlu biriyim, ben günahkarım' diye hissetmeye başlayınca işleri bitmiştir. O zaman sizi kim koruyabilir? O zaman kurtarıcıya ihtiyaç vardır. Ama önce hastalık yaratılır.</p>

  <p>İki genç adam hakkında bir hikâye duymuştum; işleri şuydu: gençlerden biri geceleyin kasabaya girip herkesin kapısına, penceresine katran atıp kasabadan çıkıyordu. Sabahleyin herkes şaşırmıştı. Kapıları ve pencereleri mahvolmuştu. Şimdi bunlar nasıl temizlenecekti? Ve birden ikinci adam ortaya çıkıyordu -iş ortağıydılar- ve bağırıyordu, 'katran temizlerim.'</p>

  <p>Ve herkes ona koşarak 'Lütfen benim evime gel ve pencerelerimi temizle' diyordu. Ve öteki adam diğer kasabada işine başlamıştı bile. Genç adam bu kasabadaki işini bitirdiğinde öteki adam temizlemesi için ona diğer kasabayı hazırlamış olurdu. Biri insanların evini kirletmeyi sürdürüyor, diğeri ise o evleri temizlemeyi sürdürüyordu. Ortaktılar -oyun yüzde elli-elliydi.</p>

  <p>Rahip önce günahı yaratır -bu yüzünüze katran atmaktır- ve şimdi bunu temizleyecek biri gerekir. Ve bu görünen yüz değildir; onun katran atıp durduğu sizin görünmez gerçekliğinizdir. Bunu kendi başınıza temizlemenin yolunu bulamazsınız, çünkü bu gerçekliğin ne olduğunu bilmezsiniz. Tüm bildiğiniz rahibin sizi suçlu olduğunuza ikna ettiğidir. Vicdan toplum tarafından yaratılmıştır.</p>

  <p>Bana soruyorsunuz, 'Eğer tanrı yoksa, şeytan yoksa dinin lüzumu ne?' O zaman sadece dinin gereği vardır. Tanrı ve şeytan olduğu zaman dine yer kalmaz. Bu ikisi tüm alanı kaplarlar. Bu ikisi öyle büyük kurgulardır ki dine yer kalmaz.</p>

  <p>Önce dine yer açmak için tanrıyı ve şeytanı öldürmelisiniz. O zaman din psikolojik ihtiyaçlarınızı sömürmek için değil, sizi psikolojik ihtiyaçlarınızı aşabileceğiniz ve bu ihtiyaçların gerçek olmadığını görebileceğiniz şekilde değiştirmek için gelir.</p>

  <p>Örneğin, eğer psikolojik ihtiyaçlar içindeyseniz, o zaman yalnızsınızdır. Psikolojik ihtiyaçlarınızı aşmışsanız tek başınıza olduğunuzu bilirsiniz. Ve tek başınalık bir güçtür; yalnızlık zayıflıktır. Yalnızlık her zaman bir başkasını ister, o başkasına bağlıdır; böylece başkasının sizin üstünüzde hâkimiyeti vardır, sizin başkasının üstünde hâkimiyetiniz vardır. Bir kocanın karısı üstünde nasıl bir hâkimiyeti vardır? Karısının kocası üstünde nasıl bir hâkimiyeti vardır? Sadece şöyle: Öteki olmadan kendinizi yalnız hissedersiniz ve yalnız hissettiğiniz zaman korku ortaya çıkar. Tuhaf… iki korkak, korkuyla dolu iki insan birlikte kendilerini mükemmel hissetmeye başlarlar.</p>

  <p>Yalnızlıkları ikiye katlanmıştır. Şimdi kendilerini daha yalnız hissetmeleri gerekir ve gerçekte er ya da geç bu olur -balayından sonra. Bir karıyla koca bulamazsınız... birlikte oturuyor olabilirler, fakat birlikte değillerdir; her ikisi de yalnızdır ve sonra öfkelenirler, çünkü diğeri ihtiyacını doyurmuyordur. Böylece her bahane kavga için yeterli olur. En azından kavga ederek yalnızlıklarını unuturlar; kavga da bir amacı yerine getirir.</p>

  <p>Fakat psikolojinizi aşınca bir şekil değişimi görürsünüz. Bu yalnızlık değildir, bu sadece tek başınalıktır ve bir gerçektir bu.</p>

  <p>Din zihinden çıkma yoludur, çünkü zihin parçalar halindedir, bölünmüştür, bir kalabalıktır, çoktur. Ve onu aştığınız zaman bilinç tektir, bölünmemiştir, bölünemezdir, bireyseldir.</p>

  <p>Ve bölünemez bilinci bilmek her şeyi bilmektir. Daha fazla bir şeye ihtiyaç yoktur.</p>

  <p class="p5"><span class="t2">&nbsp;</span></p>

  <p class="p5"><span class="t2">The Rajneesh Bible, Cilt 1,</span></p>

  <p class="p5"><span class="t2">Hitabe 25</span></p>

  <p class="p5"><span class="t2">23 Kas</span><span class="t2">ı</span><span class="t2">m 1984</span></p>

  <p>&nbsp;</p>
</body>
</html>
