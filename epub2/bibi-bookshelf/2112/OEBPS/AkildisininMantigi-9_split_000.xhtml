<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-9</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-9" lang="tr-TR" xml:lang="tr-TR">
		<div>
			<h1 id="_idParaDest-4"><st c="0">1. </st><st c="4">BÖLÜM</st><br /><br /><st c="9">Daha Az İçin </st><br /><st c="23">Daha Çok Ödemek</st></h1>
			<p><span><st c="38">Neden Büyük İkramiyeler Her Zaman </st><br /><st c="73">İşe Yaramaz </st></span></p>
			<p><st c="85">Tombul, mutlu bir laboratuvar faresi olduğunuzu farz edin. </st><st c="144">Bir gün, eldivenli bir el sizi yuvanız saydığınız konforlu kutunuzdan dikkatle çıkarıp farklı, daha az konforlu, içi labirentli bir kutuya koyuyor. </st><st c="292">Doğuştan meraklı olduğunuz için yol boyunca bıyıklarınızı oynatarak dolaşmaya başlıyorsunuz. </st><st c="385">Labirentin bazı taraflarının siyah, bazılarının beyaz olduğunun çabucak farkına varıyorsunuz. </st><st c="479">Dosdoğru beyaz bölüme gidiyorsunuz. </st><st c="515">Hiçbir şey olmuyor. </st><st c="535">Sonra sola dönüş yaparak siyah bölüme geçiyorsunuz. </st><st c="587">İçeri girer girmez, ayaklarınıza çok berbat bir şok dalgasının yayıldığını hissediyorsunuz. </st></p>
			<p><st c="679">Bir hafta boyunca, her gün farklı bir labirente konuluyorsunuz. </st><st c="743">Tehlikeli ve güvenli yerler her gün değişiyor. </st><st c="790">Duvarların renkleri ve şokların şiddeti de değişiyor. </st><st c="844">Bazen hafif şok gönderen bölümler kırmızıya boyanmış oluyor. </st><st c="905">Başka zaman, berbat şok gönderen kısımlar puantiyeli kumaşla işaretleniyor. </st><st c="981">Bazen güvenli kısımlar, siyah beyaz ekose kumaşla kaplanıyor. </st><st c="1043">Her günkü işiniz, en güvenli yolları seçerek ve şoklardan kaçınarak labirentte gidip gelmeyi öğrenmek (labirentte nasıl güvenli gidip gelineceğini öğrenmenin ödülü şoka maruz kalmamak). </st><st c="1229">Ne kadar iyi iş çıkarırsınız? </st></p>
			<p><st c="1259">Yüz yıldan daha uzun bir zaman önce, psikolog Robert Yerkes ve John Dodson</st><sup><span id="footnote-008-backlink"><a epub:type="noteref" href="AkildisininMantigi-9_split_001.xhtml#footnote-008"><st c="1333">[3]</st></a></span></sup><st c="1337"> fareler hakkında iki şey bulmak amacıyla bu temel deneyin farklı versiyonlarını yaptılar: Fareler ne kadar hızlı öğrenebilirdi ve daha önemlisi, onları en hızlı öğrenmeye motive eden elektrik şokunun şiddeti ne kadardı? </st><st c="1558">Şokların şiddeti arttıkça farelerin öğrenme motivasyonunun artacağını kolayca varsayabilirdik. </st><st c="1653">Şoklar çok hafif ve seyrek verildiğinde motive olmayan fareler sadece dolanıp duracaktı. </st><st c="1742">Fakat şokların şiddeti ve sıklığı arttıkça, bilimcilerimizin düşüncelerine göre, fareler kendilerini düşman ateşi altında hissedecek, o yüzden de daha çabuk öğrenmek için daha fazla motive olacaklardı. </st><st c="1944">Bu mantığa göre, farelerin en şiddetli şoklardan kaçınmak için en hızlı şekilde öğreneceğini varsayabilirdik. </st></p>
			<p><st c="2054">Oysa teşvikin büyüklüğü ile daha iyi performans sergileme arasında bir bağlantı olduğunu varsayarak aceleci davranıyoruz. </st><st c="2176">Bir şeyi başarmak için ne kadar motive olursak, amacımıza ulaşmak için o kadar çok çalışırız ve çabamız bizi hedefimize daha yakınlaştırır varsayımı mantıklı görünür. </st><st c="2343">Bu tam da borsacılara ve CEO’lara çok yüksek primler ödenmesinin arkasındaki mantığın bir parçasıdır: İnsanlara çok büyük prim teklif et, üst düzeyde çalışmaya ve performans göstermeye motive olsunlar. </st></p>
			<p><br /><st c="2545">BAZEN MOTİVASYON İLE PERFORMANS (ve daha genel olarak davranışlarımız) arasındaki bağlantıya dair sezgilerimiz isabetlidir; bazı zamanlarda ise gerçek ve sezgi uyuşmaz. </st><st c="2714">Yerkes ve Dodson’ın vakasında, bazı sonuçlar çoğumuzun beklentisiyle aynı eksendeyken, bazıları değildi. </st><st c="2819">Şoklar çok zayıf olduğunda fareler fazla motive olmamış ve bu nedenle yavaş öğrenmişlerdi. </st><st c="2910">Orta şiddette olduğunda, kafesin kurallarını çabucak çözmeye daha fazla motive olmuş ve daha hızlı öğrenmişlerdi. </st><st c="3024">Bu noktaya kadar, sonuçlar motivasyon ve performans arasındaki ilişkiye yönelik sezgilerimizle uyumluydu. </st></p>
			<p><st c="3130">Ama bir bityeniği vardı: Şokun şiddeti çok yüksek olduğunda, fareler kötü performans sergiliyordu! </st><st c="3229">Herkesin kabul edeceği gibi, bir farenin zihnine nüfuz etmek zordur, ama görünen o ki şokların şiddeti azami düzeye çıktığında fareler şok korkusundan başka bir şeye odaklanamıyordu. </st><st c="3412">Korkudan felç olan fareler, kafesin hangi taraflarının güvenli olduğunu, hangi taraflarının olmadığını hatırlama sorunu yaşıyor, bu yüzden çevrelerinin nasıl yapılandırıldığını anlayamıyorlardı. </st></p>
			<p><img src="image/cizgi3.png" alt="" /></p>
			<p><st c="3607">Aşağıdaki grafik, motivasyonlar (ücret, şoklar) ile performans arasındaki üç olası ilişkiyi gösteriyor. </st><st c="3711">Açık gri çizgi, daha güçlü motivasyonun performansa aynı şekilde katkıda bulunduğu basit bir ilişkiyi temsil ediyor; kesikli gri çizgi, motivasyonlar ile performans arasındaki verimin belli bir noktadan sonra azaldığı bir ilişkiyi yansıtıyor.</st></p>
			<p><st c="3953">Kesintisiz koyu çizgi ise, Yerkes ve Dodson’ın sonuçlarını temsil ediyor. </st><st c="4028">Motivasyonun düşük düzeylerinde, teşvik takviyesi performans artışına yardım etmekte, ama taban motivasyonun düzeyi arttıkça, teşvik takviyesi, psikologların genellikle “ters-U ilişkisi” dediği şeyi yaratarak performansı tam tersine azaltabilmektedir. </st></p>
			<p><img src="image/27.png" alt="" /><st c="4280"></st></p>
			<p><img src="image/cizgi3.png" alt="" /></p>
			<p><st c="4312">Yerkes ve Dodson’un deneyi, bize işgücü piyasasındaki ücret, motivasyon ve performans üçlüsü arasındaki gerçek ilişkiyi merak ettirmiş olsa gerek. </st><st c="4459">Ne de olsa, yaptıkları deney teşviklerin iki tarafı keskin bir bıçak olabildiğini açıkça göstermiştir. </st><st c="4562">Belli bir noktaya kadar, teşviklerin bizi öğrenmeye ve iyi performans sergilemeye motive ettiği doğrudur. </st><st c="4668">Ama o noktadan sonra, baskı öyle yükselir ki kişiyi göreve yoğunlaşmaktan ve onu yerine getirmekten </st><span><st c="4768">alıkoyar</st></span><st c="4776">—bu her durumda istenmeyen bir sonuçtur. </st></p>
			<p><st c="4818">Kuşkusuz, elektrik şokları gerçek dünyanın yaygın motivasyon araçları değildir, ama motivasyon ve performans arasındaki bu tür bir ilişki başka motivasyon türleri için de geçerli olabilir: ödül ister elektrik şokundan kaçınmak, ister büyük paralar olsun. </st><st c="5073">Şok yerine para kullanmış olsalardı Yerkes ve Dodson’ın sonuçlarının nasıl görüneceğini hayal edelim (farelerin aslında para istediklerini farz edelim). </st><st c="5226">Küçük prim düzeylerinde fareler primleri önemsemeyecek ve çok iyi performans sergilemeyeceklerdi. </st><st c="5324">Orta prim düzeylerinde, fareler primleri daha fazla önemseyecek ve daha iyi performans sergileyeceklerdi. </st><st c="5430">Ama çok yüksek prim düzeylerinde, “aşırı motive olmuş” olacaklardı. </st><st c="5498">Konsantre olmakta zorlanacak ve bunun sonucunda, performansları daha küçük bir prim için çalıştıkları zamankinden daha kötü olacaktı. </st></p>
			<p><st c="5632">Öyleyse, fareler yerine insanları, teşvik olarak da parayı kullanan bir deney yaparsak motivasyon ve performans arasında ters-U ilişkisi görür müyüz? </st><st c="5782">Ya da konuya daha pragmatik bir açıdan bakarsak, insanlara daha yüksek performans sergilemeleri için çok yüksek primler ödemek finansal olarak etkili olur mu? </st></p>
			<p><span><st c="5941">Bonanza İkramiyesi </st></span></p>
			<p><st c="5960">2008 finansal krizinin ve krizden sorumlu tutulan kişilerin çoğuna prim ödenmeye devam edilmesinin yarattığı öfkenin ışığında, birçok kişi teşviklerin CEO’ları ve Wall Street yöneticilerini gerçekten nasıl etkilediğini merak ediyor. </st><st c="6193">Şirket yönetim kurulları, genellikle performansa dayalı büyük meblağlı primlerin CEO’ları görevlerine daha fazla motive edeceğini ve bu gayretin daha üstün sonuçlar getireceğini varsayıyor.</st><sup><span id="footnote-007-backlink"><a epub:type="noteref" href="AkildisininMantigi-9_split_001.xhtml#footnote-007"><st c="6382">[4]</st></a></span></sup><st c="6386"> Ama durum gerçekten böyle mi? </st><st c="6417">Kararınızı vermeden önce, bulguların ne gösterdiğine bir bakalım. </st></p>
			<p><st c="6483">Nina Mazar (Toronto Üniversitesinde profesör), Uri Gneezy (Kaliforniya San Diego Üniversitesinde profesör), George Loewenstein (Carneige Mellon Üniversitesinde profesör) ve ben performansı artırmanın bir aracı olan parasal teşviklerin etkinliğini test etmek için bir deney düzenledik. </st><st c="6768">Katılımcıların iyi performans sergilediklerinde alabileceği parasal primin miktarını çeşitlendirdik ve farklı teşvik düzeylerinin performans üzerindeki etkisini ölçtük. </st><st c="6937">Özellikle, çok büyük primler önermenin performansı sandığımız gibi artırıp artırmayacağını ya da Yerkes ve Dodson’ın fare deneyindeki gibi azaltıp azaltmayacağını görmek istiyorduk. </st></p>
			<p><st c="7119">Bazı katılımcılara nispeten küçük bir prim (normal kazançlarının yaklaşık bir günlüğüne eşit bir ücret) kazanma imkânı sunmaya karar verdik. </st><st c="7260">Bazıları orta büyüklükte prim (normal kazançlarının yaklaşık iki haftalığına eşit bir ücret) kazanma imkânına sahip olacaktı. </st><st c="7386">Talihli azınlık ve amacımız için en önemli grup, çok büyük (normal kazançlarının yaklaşık beş aylığına eşit) prim kazanabilecekti. </st><st c="7517">Bu üç grubun performansını karşılaştırarak, primlerin performans iyileştirmede ne kadar etkili olduğu konusunda daha iyi bir fikir edinmeyi umuyorduk. </st></p>
			<p><st c="7668">“Bu deneye katılmak için nereye kaydolabilirim?” diye düşündüğünüzü biliyorum. </st><st c="7747">Ama siz araştırma bütçem hakkında abartılı tahminlerde bulunmadan, bugünlerde birçok şirketin yapmakta olduğu şeyi yaptığımızı söyleyeyim: araştırmayı, bir kişinin aylık harcamasının ortalama 500 rupi (yaklaşık 11 dolar) olduğu Hindistan’ın kırsal kesimlerinde yaptırdık. </st><st c="8019">Bu, katılımcılarımıza, kaşlarını kaldırmadan ve üniversitenin muhasebe bölümüne öfkelenmeden kabul edecekleri onlar için anlamlı primler önermemize olanak sağladı. </st></p>
			<p><st c="8183">Deneylerimizi nerede yapacağımıza karar verdikten sonra, verilecek görevleri seçmemiz gerekti. </st><st c="8278">Önce koşma, bacak kaslarını çalıştıran squat egzersizi yaptırma, ağırlık kaldırma gibi salt fiziksel çabaya dayalı görevler kullanmayı düşündük, ama CEO’lar ve diğer yöneticiler paralarını bu tür şeyler yaparak kazanmadıkları için yaratıcılık, konsantrasyon, hafıza ve problem çözme becerisi gerektiren görevlere odaklanmaya karar verdik. </st><st c="8617">Kendimizin ve bazı öğrencilerin bir dizi görev üzerinde yaptığı denemelerden sonra, altı görev seçtik: </st></p>
			<p><st c="8720">Parça Yerleştirme: Bu uzamsal bulmacada, katılımcı dokuz çeyrek daire parçasını bir kareye yerleştirmek zorundaydı. </st><st c="8836">Sekiz tanesini yerleştirmek kolaydır, ama dokuzunu birden yerleştirmek neredeyse imkânsızdır. </st></p>
			<p><st c="8930">1. </st><st c="8933">Simon: 1980’lerin çarpıcı renkli bir hatırasıdır. </st><st c="8983">Bu, katılımcının giderek daha uzunlaşan ve ışık saçan renkli düğme dizilerini hatasız tekrarlamasını gerektiren yaygın bir elektronik hafıza oyunudur (ya da oyunuydu). </st></p>
			<p><st c="9151">2. </st><st c="9154">Son Üç Rakamı Hatırla: Adından anlaşıldığı üzere, bu bir dizi rakamı (23, 7, 65, 4 vb.) art arda okuduğumuz ve rasgele bir anda durduğumuz basit bir oyundur. </st><st c="9312">Katılımcı, son üç rakamı hatırlamak zorundadır. </st></p>
			<p><st c="9360">3. </st><st c="9363">Labirent: Katılımcının, bir labirentin bulunduğu, deliklerle dolu bir oyun tablasının açısını kontrol etmek için iki kumanda kolu kullandığı bir oyundur. </st><st c="9517">Amaç, küçük bir topu bir rota boyunca ilerletmek ve deliklerden kaçınmaktır. </st></p>
			<p><st c="9594">4. </st><st c="9597">Dart: Dart oyununa benzer, ama yapışkanlı bir yüzeye tutunan tenis toplarıyla oynanır. </st><st c="9684">Böylece toplar hedefe yapışır. </st></p>
			<p><st c="9715">5. </st><st c="9718">Yukarı Yuvarlama: Katılımcının, küçük bir topu eğimli bir zeminde mümkün olduğunca yukarı taşımak için iki çubuğu kullandığı bir oyundur. </st></p>
			<p><img src="image/cizgi3.png" alt="" /></p>
			<p><img src="image/31.png" alt="" /><st c="9856"></st></p>
			<p><img src="image/cizgi3.png" alt="" /></p>
			<p><st c="9962">Oyunları seçtikten sonra, büyük bir kutunun içine yerleştirdik ve gemiyle Hindistan’a yolladık. </st><st c="10058">Gizemli bir nedenden ötürü, Hindistan gümrük görevlileri aküyle çalışan Simon oyunundan hoşlanmadılar, ama ithalat vergisinin yüzde 250’sini ödedikten sonra onu serbest bıraktılar. </st><st c="10239">Artık deneyimize başlamaya hazırdık. </st></p>
			<p><st c="10276">Hindistan’ın güney şehirlerinden Madurai’de bulunan Narayanan Üniversitesi iktisat bölümünden beş yüksek lisans öğrencisiyle anlaşmış, onlardan civardaki birkaç köye gitmelerini istemiştik. </st><st c="10466">Bu yerleşimlerin her birinde, öğrencilerin küçük bir hastane veya köy meydanı gibi, deneyimiz için tezgâh kurup katılımcı toplayabilecekleri halka açık merkezi bir alan bulmaları gerekiyordu. </st></p>
			<p><st c="10658">Bu mekânlardan biri, yüksek lisansının ikinci yılındaki Ramesh’in çalışacağı bir köy odasıydı. </st><st c="10753">Köy odası henüz inşa halindeydi, yerlerde döşeme yoktu, duvarlar badanalı değildi, ama tamamen işlevseldi ve en önemlisi, rüzgâr, yağmur ve sıcaktan korunma sağlıyordu. </st></p>
			<p><st c="10922">Ramesh altı oyunu odanın çeşitli yerlerine yerleştirdi ve bir katılımcı bulmak için dışarı çıktı. </st><st c="11020">Hemen yanından geçen bir adamın ilgisini deneye çekmeye çalışarak, “Burada birkaç eğlenceli işimiz var” dedi. </st><st c="11130">“Bir deneye katılmak ister misiniz?” Bu çağrı, tesadüfen oradan geçmekte olan yolcumuza hükümetin desteklediği şüpheli bir faaliyet gibi göründüğünden adamın başını sallayıp yürümeye devam etmesi şaşırtıcı değildi. </st><st c="11345">Ama Ramesh üsteledi: “Bu deneye katılarak biraz para kazanabilirsiniz, üstelik deneyi üniversite destekliyor.” Böylece Nitin isimli ilk katılımcımız geriye döndü ve Ramesh’i takip ederek köy odasına girdi. </st></p>
			<p><st c="11551">Ramesh Nitin’e odanın orasına burasına yerleştirilmiş tüm görevleri gösterdi. </st><st c="11629">“Bunlar bugün oynayacağımız oyunlar” dedi. </st><st c="11672">“Yaklaşık bir saat sürebilir. </st><st c="11702">Başlamadan önce, ne kadar para kazanabileceğinize bir bakalım.” Sonra bir zar attı. </st><st c="11786">Dört geldi. </st><st c="11798">Rasgele seçim işlemimiz, Nitin’i orta düzeyde prim koşuluna koydu ki bu onun altı oyundan 240 rupi (ya da Hindistan’ın kırsal kesimindeki ortalama birinin yaklaşık iki haftalık ücreti) kazanabileceği anlamına geliyordu. </st></p>
			<p><st c="12018">Sonra, Ramesh Nitin’e talimatları açıkladı. </st><st c="12062">“Altı oyunun her birinde, iyi dediğimiz orta düzey bir performans ve çok iyi dediğimiz yüksek düzey bir performans var. </st><st c="12182">Her oyunda, iyi düzeyde performans sergilediğinizde yirmi rupi, çok iyi düzeyde performans sergilediğinizde kırk rupi alacaksınız. </st><st c="12313">İyi düzeyde performans gösteremediğiniz oyunlarda ise hiçbir şey alamayacaksınız. </st><st c="12395">Demek oluyor ki ücretiniz performansınıza bağlı olarak, sıfır rupi ile iki yüz kırk rupi arasında olabilir” dedi. </st></p>
			<p><st c="12509">Nitin başıyla onayladı ve Ramesh rasgele bir şekilde Simon oyununu seçti. </st><st c="12583">Bu oyunda, dört renkli düğmeden biri yanıyor ve belli bir müzik çalıyordu. </st><st c="12658">Nitin’in yanan düğmeye basması gerekiyordu. </st><st c="12702">Sonra, araç aynı düğmenin ardından başka bir düğmeyi yakacak; Nitin sırayla bu iki düğmeye basacaktı; ve aynı şey artan sayıda düğmeyle tekrarlanacaktı. </st><st c="12855">Nitin bu sıralanmayı hatırlayıp hata yapmadığı müddetçe oyun devam edecek ve sıranın uzunluğu artacaktı. </st><st c="12960">Ama Nitin bir sırayı yanlış yaptığında oyun sona erecek, Nitin’in puanı doğru yaptığı en uzun sıraya eşit olacaktı. </st><st c="13076">İstenen puana ulaşması için ona on deneme yapma imkânı tanınacaktı. </st></p>
			<p><st c="13144">“Şimdi size, bu oyunda neyin iyi neyin çok iyi demek olduğunu anlatayım” diye devam etti Ramesh. </st><st c="13241">“On seanslık oyununuzun en az birinde altı adımlı bir sırayı doğru tekrarlamayı başarmanız iyi düzeyde performans demek oluyor ve size yirmi rupi kazandırıyor. </st><st c="13401">Sekiz adımlı bir diziyi doğru tekrarlamanız ise çok iyi düzeyde performans göstermek demek oluyor ve size kırk rupi kazandırıyor. </st><st c="13531">On denemeden sonra, bir sonraki oyuna başlıyoruz. </st><st c="13581">Oyun ve ödeme kuralları konusunda her şey açık mı?” </st></p>
			<p><st c="13633">Nitin bu kadar para kazanma ihtimalinden dolayı oldukça heyecanlıydı. </st><st c="13703">“Tamam, başlayalım” dedi ve başladılar. </st></p>
			<p><st c="13743">Önce mavi düğme yandı ve Nitin ona bastı. </st><st c="13785">Ardından sarı düğme geldi ve Nitin sırayla mavi ve sarı düğmelere bastı. </st><st c="13858">Bu çok zor değildi. </st><st c="13878">Yeşil düğme yandığında da iyi iş çıkardı, ama ne yazık ki dördüncü düğmede başarılı olamadı. </st><st c="13971">Sonraki partide daha iyisini yapamadı. </st><st c="14010">Ama beşinci partide, yedi adımlı bir sıra hatırladı, altıncı partide de sekiz adımlı bir sıraya ulaşmayı başardı. </st><st c="14124">Sonuç olarak oyun başarılı geçmişti ve o şimdi 40 rupi daha zengindi. </st></p>
			<p><st c="14194">Bir sonraki oyun Parça Yerleştirmeydi. </st><st c="14233">Onu Son Üç Rakamı Hatırla, Labirent, Dart ve son olarak Yukarı Yuvarlama takip etti. </st><st c="14318">Bir saatin sonunda, Nitin oyunların ikisinde çok iyi performans düzeyine, diğer ikisinde iyi performans düzeyine ulaştı, ama oyunların ikisinde iyi performans düzeyine erişemedi. </st><st c="14497">Toplamda, 120 rupi (bir haftalık ücretten biraz daha fazla) kazandı ve köy odasından mutlu bir adam olarak çıktı. </st></p>
			<p><st c="14611">Sonraki katılımcı Apurve, atletik yapılı, başı biraz kel, otuzlu yaşlarında ve ikizleriyle gurur duyan bir babaydı. </st><st c="14727">Apurve zarı attı ve 1 geldi. </st><st c="14756">Rasgele seçim işlemimize göre, 1 Apurve’yi düşük düzeyde prim koşuluna koyan bir rakamdı. </st><st c="14846">Bu, altı oyundan kazanabileceği prim toplamının 24 rupi ya da yaklaşık bir günlük ücret olduğu anlamına geliyordu. </st></p>
			<p><st c="14961">Apurve’nin oynadığı ilk oyun Son Rakamı Hatırla’ydı ve bunu Yukarı Yuvarlama, Parça Yerleştirme, Labirent ve Simon takip etti. </st><st c="15088">Bitiş oyunu Darttı. </st><st c="15108">Apurve’nin genel performansı fena değildi. </st><st c="15151">Oyunların üçünde iyi performans düzeyine, birinde çok iyi performans düzeyine ulaşmıştı. </st><st c="15240">Bu onu Nitin’le aşağı yukarı aynı performans düzeyine koyuyordu, ama talihsiz zar sayesinde sadece 10 rupi kazanmıştı. </st><st c="15359">Yine de, bir saatlik oyun karşılığında aldığı meblağdan ötürü mutluydu. </st></p>
			<p><st c="15431">Ramesh’in üçüncü katılımcı Anoopum için attığı zar beş geldi. </st><st c="15493">Rasgele seçim sürecimize göre, bu onu en yüksek prim durumuna koyuyordu. </st><st c="15566">Ramesh Anoopum’a iyi performans düzeyine ulaştığı her oyunda kendisine 200 rupi ödeneceğini, çok iyi puana ulaştığı her oyunda ise 400 rupi alacağını açıkladı. </st><st c="15726">Anoopum hızla hesapladı: altı oyun çarpı 400 rupi eşittir 2400 rupi. </st><st c="15795">Kabaca beş aylık ücrete eşdeğer olan bu para gerçek bir servetti. </st><st c="15861">Anoopum başına konan talih kuşuna inanamıyordu. </st></p>
			<p><st c="15909">Anoopum için rasgele seçilen ilk oyun Labirent’ti.</st><sup><span id="footnote-006-backlink"><a epub:type="noteref" href="AkildisininMantigi-9_split_001.xhtml#footnote-006"><st c="15959">[5]</st></a></span></sup><st c="15963"> Ona, küçük bir çelik topu başlangıç pozisyonuna koyma, sonra da tuzak deliklerden kaçınarak labirentte ilerlemek için iki kumanda kolunu kullanma talimatı verildi. </st><st c="16128">“Bu oyunu on kez oynayacağız” dedi Ramesh. </st><st c="16171">“Topu yedinci deliği geçecek şekilde ilerletmeyi başarırsanız, buna iyi performans düzeyi diyeceğiz ve size iki yüz rupi ödeyeceğiz. </st><st c="16304">Topu dokuzuncu deliği geçecek şekilde ilerletmeyi başarırsanız da, buna çok iyi performans düzeyi diyecek ve size dört yüz rupi ödeyeceğiz. </st><st c="16444">Bu oyunla işimiz bitince bir sonraki oyuna geçeceğiz. </st><st c="16498">Her şey açık mı?” </st></p>
			<p><st c="16516">Anoopum başını şevkle salladı. </st><st c="16547">Labirentin eğimini kontrol eden iki kolu kavradı ve “başlangıç” pozisyonundaki çelik topa avına bakan bir avcı gibi baktı. </st><st c="16670">“Bu çok, çok önemli” diye mırıldandı. </st><st c="16708">“Başarılı olmalıyım.” </st></p>
			<p><st c="16730">Topu yuvarlamaya başladı; top kaşla göz arasında ilk tuzağa düştü. </st><st c="16797">Kendini cesaretlendirmek için, “dokuz şansım daha var” dedi yüksek sesle. </st><st c="16871">Ama baskı altındaydı ve şimdi elleri titriyordu. </st><st c="16920">Ellerinin sinirli hareketlerini kontrol edemediğinden, tekrar tekrar başarısız oluyordu. </st><st c="17009">Labirentteki aptalca hataları yüzünden, bu küçük servetle ilgili harika hayallerinin giderek kaybolduğunu görüyordu. </st></p>
			<p><st c="17126">Sonraki oyun Dart’tı. </st><st c="17148">Altı metre uzakta duran Anoopum hedefi tutturmaya çalıştı. </st><st c="17207">Kimini aşağıdan, kimini krikette olduğu gibi yukarıdan, hatta kimini yan taraftan fırlatarak topları birbirinin peşi sıra attı. </st><st c="17335">Bazı toplar hedefe çok yaklaştı ama yirmi atışından hiçbiri merkeze yapışmadı. </st></p>
			<p><st c="17414">Parça Yerleştirme oyunu ise tam bir hüsrandı. </st><st c="17460">Anoopum’un 400 rupi kazanması için, dokuz parçayı iki dakikalık küçücük zaman zarfında bir bulmacaya yerleştirmesi gerekiyordu (yerleştirme dört dakikasını alırsa 200 rupi kazanabilecekti). </st><st c="17650">Saat tik tak ilerlerken, Ramesh her otuz saniyede bir kalan zamanı bildiriyordu: “Doksan saniye! </st><st c="17747">Altmış saniye! </st><st c="17762">Otuz saniye!” Zavallı Anoopum hızlanmaya çabalıyor, dokuz parçanın tamamını kareye yerleştirmek için daha fazla güç harcıyor, ama çabaları sonuçsuz kalıyordu. </st></p>
			<p><st c="17921">Dört dakikanın sonunda Parça Yerleştirme oyununu bırakan Ramesh ve Anoopum, Simon oyununa geçtiler. </st><st c="18021">Anoopum biraz hüsrana uğramıştı, ama kendini mevcut göreve hazırladı ve ona odaklanmak için elinden geleni yapmaya çalıştı. </st></p>
			<p><st c="18145">Simon oyunundaki ilk denemesi iki ışık sırasını bilmesiyle sonuçlandı—bu, çok ümit verici bir sonuç değildi. </st><st c="18254">Ama ikinci denemede altı adımlı sırayı hatırlamayı başardı. </st><st c="18314">Gözleri parladı, çünkü en azından 200 rupi kazandığını biliyordu ve bunu 400 yapmak için sekiz fırsatı daha vardı. </st><st c="18429">Bir şeyi sonunda iyi yapabildiğini hissettiğinden, hafızasının daha yüksek bir performans seviyesine çıkmasını arzulayarak konsantrasyonunu artırmaya çalıştı. </st><st c="18588">Sonraki sekiz girişimde, altı ve yedi adımlı sıraları hatırlayabildi ama sekize hiç çıkamadı. </st></p>
			<p><st c="18682">Önünde iki oyun daha olduğundan, Anoopum kısa bir ara vermeye karar verdi. </st><st c="18757">Her nefeste derin bir “Oh” çekerek yatıştırıcı nefes egzersizleri yaptı. </st><st c="18830">Birkaç dakika sonra Yukarı Yuvarlama oyununa hazır olduğunu hissetti. </st><st c="18900">Ama ne yazık ki hem Yukarı Yuvarlama oyununda hem de Son Üç Rakamı Hatırlama görevinde başarısız oldu. </st><st c="19003">Topluluk merkezinden ayrılırken, kendini 200 rupi kazandığı düşüncesiyle teselli ediyordu—birkaç oyun için iyi bir tutardı—ama çatılmış kaşlarından daha büyük bir meblağı alamamanın hayal kırıklığı okunuyordu. </st></p>
			<p><span><st c="19213">Sonuçlar: Trampet, Lütfen…</st></span></p>
			<p><st c="19239">Birkaç hafta sonra, Ramesh ve diğer dört yüksek lisans öğrencisi bir dizi köyde yaptıkları veri toplama çalışmasını bitirdiler ve performans kayıtlarını bana postaladılar. </st><st c="19412">Sonuçlara ilk bakan kişi olmak için can atıyordum. </st><st c="19463">Hindistan deneyimiz harcanan zamana ve çabaya değecek miydi? </st><st c="19524">Farklı prim düzeyleri performans düzeyleriyle uyuşacak mıydı? </st><st c="19586">En yüksek primi alanlar daha iyi performans gösterecekler miydi? </st><st c="19651">Yoksa daha mı kötülerdi? </st></p>
			<p><st c="19676">Bence, bir veri grubuna göz atan ilk kişi olmak araştırmanın en heyecan verici deneyimlerinden biridir. </st><st c="19780">Bu, insanın çocuğunu ultrasonda ilk kez görmesi kadar heyecan verici olmasa da, bir doğum günü hediyesini açmaktan şüphesiz daha harikadır. </st><st c="19920">Aslına bakılırsa bana göre, ilk istatistiksel analiz grubuna bakmanın törensel bir yanı var. </st><st c="20013">Araştırma kariyerimin ilk zamanlarında, veri toplama işine haftalar ya da aylar harcadıktan sonra, tüm sayıları bir veri grubuna kaydeder ve istatistiksel analiz için formatlardım. </st><st c="20194">Haftalar ya da aylar süren çalışma beni keşif noktasına getirirdi. </st><st c="20261">O anı muhakkak kutlamak isterdim. </st><st c="20295">Bir mola verir, kendime bir bardak şarap doldurur veya bir fincan çay hazırlardım. </st><st c="20378">Üzerinde çalıştığım bulmacanın çözümünün nihayet belirdiği o büyülü anın kutlamasını bu şekilde yapardım. </st></p>
			<p><st c="20484">Bugünlerde o büyülü anı nadiren yaşıyorum. </st><st c="20527">Artık bir öğrenci değilim, takvimim yükümlülüklerle dolu ve artık deneylerin verilerini kendi kendime analiz etmeye zamanım yok. </st><st c="20656">Bu yüzden normal koşullar altında veri analizinin ilk pasını öğrencilerim ya da meslektaşlarım atıyor ve ödüllendirici anı onlar yaşıyor. </st><st c="20794">Fakat Hindistan’dan veriler geldiğinde, bu tecrübeyi bir kez daha tatmaya can atıyordum. </st><st c="20883">O yüzden, Nina’yı veri grubunu bana vermeye ikna ettim ve ona ben üzerinde çalışırken verilere bakmayacağına söz verdirdim. </st><st c="21007">Nina sözünü tuttu, ben de şarap vesaireden oluşan veri analizi ritüelime geri döndüm. </st></p>
			<p><img src="image/cizgi3.png" alt="" /></p>
			<p><st c="21093">Aşağıdaki grafik altı oyundaki üç prim durumunun sonuçlarını özetliyor. </st><st c="21165">“Çok iyi” çizgisi, her bir durumda bu performans düzeyine ulaşan kişilerin yüzdesini; “Kazanç” çizgisi ise o kişilerin her bir durumda kazandıkları toplam ücret yüzdesini temsil ediyor.</st></p>
			<p><img src="image/37.png" alt="" /><st c="21350"></st></p>
			<p><img src="image/cizgi3.png" alt="" /></p>
			<p><br /><st c="21364">SONUÇLARI SÖYLEMEDEN ÖNCE, sizce bu üç gruptaki katılımcılar ne kadar iyi performans sergilemiştir? </st><st c="21464">Orta düzeyde prim kazananların, küçük primle karşı karşıya olanlardan daha iyi performans gösterdiğini mi tahmin ediyorsunuz? </st><st c="21590">Sizce çok büyük prim kazanmayı umanlar, orta düzeyde prime ulaşanlardan daha mı iyi performans sergiledi? </st><st c="21696">Bulgularımıza göre, küçük bir prim (bir günlük ücrete eşdeğer) ve orta düzey prim (iki haftalık çalışmaya eşdeğer) kazananlar birbirlerinden çok farklı değildi. </st><st c="21857">Vardığımız sonuca göre, muhtemelen küçük ödememiz katılımcılarımız için önemli bir miktar olduğu için, onların motivasyonunu azami seviyeye çıkarmıştı. </st><st c="22009">Peki, katılımcılar ufukta çok büyük prim (normal kazançlarının beş aylığına eşdeğer miktar) varken nasıl performans göstermişlerdi? </st><st c="22141">Yukarıdaki şekilden anlayabileceğiniz gibi, deneyimizin verileri insanların, en azından bu bağlamda, farelere çok benzediğini gösterdi. </st><st c="22277">En çoğunu kazanmaya kalkanlar, en düşük performansı sergilemişti. </st><st c="22343">Düşük ya da orta prim koşullarındakilere oranla, iyi veya çok iyi performansa ulaşma yüzdeleri üçte birden daha azdı. </st><st c="22461">Çok büyük prim koşulunda yer alanların yaşadığı deneyim öyle stresliydi ki, Yerkes ve Dodson’ın deneyindeki fareler gibi baskıdan nefes alamayacak duruma gelmişlerdi. </st></p>
			<p><span><st c="22628">Aşırı Büyük Teşvikler </st></span></p>
			<p><st c="22650">Galiba, deneylerimizi az önce anlattığım şekilde yapmak niyetiyle işe koyulmadığımızı söylemem gerek. </st><st c="22752">Başlangıçta, katılımcılarımızın üzerinde ekstra baskı oluşturmak üzere işe başladık. </st><st c="22837">Araştırma bütçemizin kısıtlılığı ortada olduğundan, sahip olduğumuz sabit miktarda parayla mümkün olan en güçlü motivasyonu yaratmak istiyorduk. </st><st c="22982">Bunu, karışıma kayıptan kaçınma etkenini katarak yapmayı uygun gördük.</st><sup><span id="footnote-005-backlink"><a epub:type="noteref" href="AkildisininMantigi-9_split_001.xhtml#footnote-005"><st c="23052">[6]</st></a></span></sup><st c="23056"> Kayıptan kaçınma, kendimize ait olduğunu düşündüğümüz bir şeyi—mesela paramızı—kaybetmenin yol açtığı mutsuzluğun, aynı miktardaki parayı kazanmanın verdiği mutluluktan daha ağır bastığını öne süren basit bir fikirdir. </st><st c="23276">Örneğin, bir gün çok farklı bir yatırımdan dolayı portföyünüzün yüzde 5 arttığını keşfederseniz ne kadar mutlu olacağınızı düşünün. </st><st c="23408">Bu mutluluk duygusunu, bir başka gün, çok şanssız bir yatırımdan dolayı portföyünüzün yüzde beş azaldığını keşfettiğinizde hissedeceğiniz mutsuzlukla karşılaştırın. </st><st c="23573">Kayıp karşısındaki mutsuzluğunuz, kazanç karşısındaki mutluluğunuzdan daha fazlaysa, kayıptan kaçınmaya yatkınsınız demektir (Dert etmeyin; çoğumuz öyleyiz).</st></p>
			<p><st c="23730">Deneyimize kayıptan kaçınmayı katmak için, küçük prim koşulundaki katılımcılara 24 rupilik bir ön ödeme yaptık (6 çarpı 4). </st><st c="23855">Orta prim koşulundaki katılımcılar, 240 rupi aldılar (6 çarpı 40). </st><st c="23922">Çok büyük prim koşulundaki katılımcılara da 2400 rupi ön ödeme yapıldı (6 çarpı 400). </st><st c="24008">Katılımcılara, çok iyi performans düzeyine ulaşırlarsa, o oyun için yapılan ödemenin tamamını almalarına izin vereceğimizi söyledik. </st><st c="24141">Ama iyi performans düzeyine ulaşırlarsa, oyun başına ödenen miktarın yarısını, iyi performans düzeyine bile ulaşamazlarsa tamamını geri alacaktık. </st><st c="24288">Katılımcılarımızın, parayı kaybetmekten kaçınırken hissedecekleri motivasyonun, parayı kazanmaya çalışırken hissedecekleri motivasyondan daha fazla olacağını düşünmüştük. </st></p>
			<p><st c="24459">Ramesh deneyin bu versiyonunu farklı bir köydeki iki katılımcıya uyguladı. </st><st c="24534">Ama daha ileriye gidemedi, çünkü bu yaklaşım bizi benzerine az rastlanır bir deney sorunuyla karşı karşıya bıraktı. </st><st c="24650">Deneyin yapıldığı odaya ilk adım atan katılımcıya, kazanabileceği tüm parayı (beş aylık maaşına eşdeğer 2400 rupiyi) peşin verdik. </st><st c="24781">Ama o hiçbir görevde iyi performans gösteremedi ve ne yazık ki tüm parayı geri vermek zorunda kaldı. </st><st c="24882">O aşamada, katılımcıların geri kalanının da aynı davranışı sergileyeceği beklentisi içindeydik. </st><st c="24978">Bakın şu işe ki bir sonraki katılımcı da görevlerden hiçbirini beceremedi. </st><st c="25053">Zavallı adam öyle sinirliydi ki, sürekli titriyor ve konsantre olamıyordu. </st><st c="25128">Fakat bu adam oyunu kurallarımıza göre oynamadı ve seansın sonunda tüm paramızı alıp kaçtı. </st><st c="25220">Ramesh’in gönlü onu yakalamaya elvermedi. </st><st c="25262">Bu yoksul adamı kim suçlayabilirdi ki? </st><st c="25301">Söz konusu örnek, kayıptan kaçınmayı deneye dahil etmenin bu araştırmada işe yaramayacağını anlamamızı sağladı, o yüzden insanlara oyunun sonunda ödeme yapmaya geçtik.</st></p>
			<p><st c="25468">Katılımcılara ön ödeme yapmak istememizin başka bir nedeni daha vardı: piyasadaki ikramiyelerle ilgili psikolojik gerçekliği yakalamak istiyorduk. </st><st c="25616">Ön ödemenin, birçok profesyonelin beklediği yıllık ikramiyeyle paralellik gösterdiğini düşünüyorduk. </st><st c="25717">İkramiyeleri, ücretlerinin standart bir parçası gibi düşünüyor, hatta çoğu kez onu harcama planları yapıyorlardı. </st><st c="25831">Belki, başka türlü erişemeyecekleri, krediye uygun yeni bir eve göz dikiyor veya bir dünya gezisi planlıyorlardı. </st><st c="25945">Bu tür planlar yapmaya bir başladılar mı, sanırım ön ödeme yapılan katılımcılar gibi, kayıptan kaçınma zihniyetine sahip oluyorlardı. </st></p>
			<p><span><st c="26079">Düşünce ile Eylem </st></span></p>
			<p><st c="26097">Yüksek ödülün performans üzerindeki olumsuz etkisinin bir yere kadar olduğundan emindik—ne de olsa, belirli bir primin her koşulda performans azaltması olasılık dışı görünüyordu. </st><st c="26276">Sınırlayıcı bir faktörün (psikologların “ılımlılaştırıcı [moderator]” dediği şeyin) varlığı doğal görünüyordu. </st><st c="26387">Bu faktör, işin gerektirdiği zihinsel çabanın düzeyine bağlıydı. </st><st c="26452">İş daha fazla bilişsel beceri gerektirdikçe çok yüksek teşviklerin geri tepme olasılığı artar; bilişsel olmayan, mekanik görevlerde ise büyük ödüller yüksek performans sağlar, diye düşünüyorduk. </st><st c="26647">Örneğin, önümüzdeki yirmi dört saat içinde her sıçrayışınızda size para ödeyeceğimi farz edelim. </st><st c="26744">Birçok kez sıçramaz mıydınız? </st><st c="26774">Ücret daha yüksek olsa daha fazla sıçramaz mıydınız? </st><st c="26827">Miktar çok yüksek olduğunda, devam etmeye gücünüz varsa sıçrama hızınızı azaltır ya da durur muydunuz? </st><st c="26930">Pek mümkün değil. </st><st c="26948">Görevlerin çok basit ve mekanik olduğu durumlarda çok yüksek motivasyonun geri teptiğini hayal etmek zordur. </st></p>
			<p><st c="27057">Deney kapsamına çok sayıda görev dahil etmemizin ve çok yüksek ödülün, görevlerimizin tümünde düşük performansa yol açmasına oldukça şaşırmamızın nedeni bu mantıktı. </st><st c="27223">Simon ve Son Üç Rakamı hatırlama oyunu gibi daha bilişsel görevler için bunu kesinlikle bekliyorduk. </st><st c="27324">Ama bu etkinin, Dart ve Yukarı Yuvarlama gibi daha mekanik görevlerde de kendini göstereceğini ummuyorduk. </st><st c="27431">Bu nasıl olabilirdi? </st><st c="27452">Mekanik görevlerle ilgili önsezilerimizde yanılmış mıydık ve çok yüksek teşvikler bu tür görevlerde bile ters bir etki mi yaratıyordu. </st><st c="27587">Bir diğer olasılık da şuydu: Düşük bilişsel yetenekler gerektirdiğini düşündüğümüz görevler (Dart ve Yukarı Yuvarlama) zihinsel beceriler gerektiriyordu ve deneye tamamen mekanik görevler dahil etmeliydik </st></p>
			<p><st c="27792">Aklımızda bu sorularla, bilişsel beceriler gerektiren bir görevi alıp (basit matematik problemleri biçiminde) salt fiziksel çabaya dayalı bir görevle (iki klavyenin tuşlarına hızlıca tıklamak) kıyasladığımızda ne olacağını görmek için bir sonraki çalışmayı düzenledik. </st><st c="28061">MIT’teki öğrencilerle yaptığımız çalışmayla, görev zihinsel yetenek gerektiren bir görevin aksine tamamen mekanik olduğunda primin büyüklüğü ile performans arasındaki ilişkinin ne olacağını incelemek istiyorduk. </st><st c="28273">Sınırlı araştırma bütçemiz ortadaydı ve öğrencilere Hindistan’da önerdiğimiz ödülleri teklif edemezdik. </st><st c="28377">O yüzden, sömestrin sonuna, öğrencilerin nispeten beş parasız olduğu zamana kadar bekledik ve yaklaşık yirmi dakika sürecek bir görev için onlara 660 dolarlık bir ödül (birkaç partiye ev sahipliği etmeye yetecek bir miktar) teklif ettik. </st></p>
			</div>
	<div id="charCountTotal" value="28615"></div></body>
</html>
