<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-22</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-22" lang="tr-TR" xml:lang="tr-TR">
		<div>
			<h1 id="_idParaDest-11"><st c="0">7. </st><st c="4">BÖLÜM</st><br /><br /><st c="9">Seksi mi Değil mi?</st><sup><span id="footnote-043-backlink"><a epub:type="noteref" href="AkildisininMantigi-22.xhtml#footnote-043"><st c="28">[38]</st></a></span></sup></h1>
			<p><span><st c="33">Uyarlanma, Benzerlerin Çiftleşmesi ve Güzellik Piyasası </st></span></p>
			<p><st c="90">Hemşire istasyonunda büyük bir boy aynası beni bekliyordu. </st><st c="149">Aylardır birkaç adımdan fazla yürümediğim için, hemşire istasyonuna giden koridoru boydan boya geçmek gerçek bir sorundu ve asırlar aldı. </st><st c="287">Sonunda köşeyi döndüm ve yansıyan görüntüye iyice bakmak için yavaş yavaş aynaya yaklaştım. </st><st c="379">Bacaklar bükülmüş ve kalın sargılarla kaplanmıştı. </st><st c="430">Sırt tamamen öne eğilmişti. </st><st c="458">Sargılı kollar cansız düşmüştü. </st><st c="490">Tüm vücut bükülmüştü; yabancı görünüyordu ve ben dediğim şeyden kopmuştu. </st><st c="564">“Ben” iyi görünümlü, on sekiz yaşında biriydi. </st><st c="611">Bu görüntünün ben olması imkânsızdı. </st></p>
			<p><st c="648">En kötüsü yüzdü. </st><st c="665">Sağ taraf tamamen açılmıştı. </st><st c="694">Yüzümden aşağı, eriyen mum gibi sarılı kırmızılı et ve deri parçaları sarkıyordu. </st><st c="776">Sağ göz ciddi şekilde kulağa yanaşmıştı. </st><st c="817">Ağzın, kulağın ve burnun sağ tarafı yanmış ve çarpılmıştı.</st></p>
			<p><st c="875">Detayların hepsini algılamak zordu; her uzuv ve özellik öyle ya da böyle bozulmuştu. </st><st c="961">Orada durdum ve aynadaki aksimi kavramaya çalıştım. </st><st c="1013">Eski Dan aynadan bana bakan görüntünün bir yerine mi gömülmüştü? </st><st c="1078">Sadece o beden enkazından bana dik dik bakan sol gözü tanıdım. </st><st c="1141">Bu gerçekten </st><span><st c="1154">ben </st></span><st c="1158">miydi? </st><st c="1165">Deforme olmuş bu bedenin ben olduğuna kanaat getiremiyor, inanamıyor ya da razı gelemiyordum. </st><st c="1259">Çeşitli tedaviler sırasında sargılarım çıkarıldığında vücudumun çeşitli kısımlarını görmüş ve bazı yanıkların nasıl korkunç göründüğünü fark etmiştim. </st><st c="1410">Yüzümün sağ tarafının çok kötü yaralandığı konusunda da bilgilendirilmiştim. </st><st c="1487">Ama her nedense aynanın önünde dikilene kadar hepsini bir araya getirmemiştim. </st><st c="1566">Aynadaki şeye bakma arzusu ile arkamı dönüp yeni gerçekliği göz ardı etme dürtüsü arasında gidip geliyordum. </st><st c="1675">Çok geçmeden bacaklarımdaki acı benim yerime karar verdi ve hastane yatağıma geri döndüm. </st></p>
			<p><st c="1765">Yaralanmamın fiziksel boyutuyla uğraşmak yeterince eziyetliydi. </st><st c="1829">Ergen benlik imgeme inen korkunç darbeyle başa çıkmak, iyileşmeme farklı tipte bir sorun daha ekledi. </st><st c="1931">Hayatımın o aşamasında, toplum içindeki yerimi bulmaya ve kendimi bir birey ve erkek olarak anlamaya çalışıyordum. </st><st c="2046">Ansızın bir hastanede üç yıla mahkûm olmuş ve yaşıtlarımın (ya da en azından annemin) bütün yönleriyle çekici bulabileceği bir şey olmaktan çıkmıştım. </st><st c="2197">Görünüşümü kaybederek, hepimizin—özellikle gençlerin—kendini tanımladığı önemli bir şeyi yitirmiştim. </st></p>
			<p><span><st c="2299">Nereye uyuyorum? </st></span></p>
			<p><st c="2316">Yaralanmamı takip eden yıllarda, birçok arkadaşım ziyarete geldi. </st><st c="2382">Flört eden, bir araya gelen ve ayrılan çiftler (sağlıklı, güzel ve acısız okul arkadaşlarım ve yaşıtlarım) gördüm. </st><st c="2497">Doğal olarak hepsi romantik arayışlara dalmıştı. </st><st c="2546">Geçirdiğim kazadan önce, sosyal hiyerarşideki yerimi tam olarak biliyordum. </st><st c="2622">Bu gruptan birkaç kızla çıkmıştım ve kimlerin benimle çıkmak isteyeceğini ve istemeyeceğini genellikle biliyordum. </st></p>
			<p><st c="2737">Ama şimdi kendime flört sahnesinde nereye uyduğumu soruyordum? </st><st c="2800">Görünüşümü kaybettiğimden, flört piyasasındaki değerimin azaldığını biliyordum. </st><st c="2880">Eskiden çıktığım kızlar şimdi çıkmak istesem beni reddeder miydi? </st><st c="2946">Reddedeceklerinden oldukça emindim. </st><st c="2982">Böyle bir davranışın mantığını anlayabilirdim de. </st><st c="3032">Ne de olsa, daha iyi seçenekleri vardı ve ben olsam aynısını yapmaz mıydım? </st><st c="3108">Çekici kızlar beni reddedecekse, herhangi bir sakatlığı veya şekil bozukluğu olan biriyle mi evlenmek zorunda kalacaktım? </st><st c="3230">Artık “razı olmak” mı zorundaydım? </st><st c="3265">Flört değerimin düştüğü fikrini kabul etmem ve bir aşk partnerini farklı değerlendirmem mi gerekiyordu? </st><st c="3369">Ya da belki biraz umut vardı. </st><st c="3399">Bir gün biri yaralarımı göz ardı edip beni aklım, espri anlayışım ve aşçılığım yüzünden sever miydi? </st></p>
			<p><st c="3500">Aşk partnerliğinde piyasa değerimin çok azaldığını fark etmekten kaçış yoktu, ama sadece bir yanımın, fiziksel görünüşümün, hasar gördüğünü de hissediyordum. </st><st c="3658">Kendimde (gerçek bende) anlamlı bir değişiklik olduğunu hissetmiyordum ve bu da ansızın değerimin azaldığı fikrini kabul etmeyi daha da zorlaştırıyordu. </st></p>
			<p><span><st c="3811">Zihin ve Beden </st></span></p>
			<p><st c="3826">Kapsamlı yanıklar hakkında çok şey bilmediğimden ilk başta yanıklarım iyileşir iyileşmez yaralanma öncesi halime geri döneceğimi sandım. </st><st c="3963">Ne de olsa geçmişte birkaç ufak yanığım olmuştu ve bir iz bırakmadan birkaç haftada iyileşmişlerdi. </st><st c="4063">Anlamadığım şey, derin ve kapsamlı yanıkların çok farklı olduğuydu. </st><st c="4131">Yanıklarımın iyileşmeye başlaması, gerçekte asıl mücadelemin başlaması anlamına geliyordu ve aynı zamanda yaralanmamdan ve bedenimden uğradığım düşkırıklığının. </st></p>
			<p><st c="4292">Yanıklarım iyileştikçe, büzüşen yaralarla ilgili sorunlarla ve gerilen deriyle sürekli savaşma ihtiyacıyla karşı karşıya kaldım. </st><st c="4421">Vücudumun tümünü kaplayan Jobst basınç bandajlarıyla da mücadele etmek zorundaydım. </st><st c="4505">Parmaklarımı geren ve boynumu sabit tutan sayısız zımbırtı tıbbi açıdan yararlı olsa da kendimi yaratık gibi hissetmeme yol açıyordu. </st><st c="4639">Uzuvlarımı destekleyen ve hareket ettiren bütün bu yabancı ilaveler, fiziksel benliğimi alıştığı şeyleri hissetmekten alıkoyuyordu. </st><st c="4771">Vücuduma fena sinirlenmeye ve onun benden nefret eden bir düşman olduğunu düşünmeye başladım. </st><st c="4865">Kurbağa Prens veya Demir Maskeli Adam gibi, hiç kimse içeride tutsak kalan gerçek beni fark edemiyormuş gibi hissediyordum.</st><sup><span id="footnote-042-backlink"><a epub:type="noteref" href="AkildisininMantigi-22.xhtml#footnote-042"><st c="4988">[39]</st></a></span></sup> </p>
			<p><st c="4993">Gençken filozof bir tip değildim, ama her gün yaşadığım bir ikilik olan zihin-beden ayrımı hakkında düşünmeye başladım. </st><st c="5114">Belli bir noktada onu yenmeye karar verene kadar, acı içinde kıvranan bu korkunç bedene hapsolma duygusuyla mücadele ettim. </st><st c="5238">İyileşen her deri parçasını olabildiğince germeye başladım. </st><st c="5298">Zihnimin bedenimi dize getireceği ve ona karşı zafer kazanacağı hissiyle acıya karşı yarıştım. </st><st c="5393">Çok güçlü hissettiğim zihin-beden ikiliğini kuşattım ve savaşı zihnimin kazanmasını garantilemek için çok uğraştım. </st></p>
			<p><st c="5509">Seferberliğimin bir parçası olarak, kendime eylem ve kararlarımı bedenimin değil yalnızca zihnimin yönlendireceği sözünü verdim. </st><st c="5638">Acının hayatımı yönetmesine izin vermeyecek, vücudumun kararlarımı etkilemesine olanak tanımayacaktım. </st><st c="5741">Bedenimden gelen sesleri görmezden gelecek, hâlâ eski ben olduğum zihin dünyasında yaşayacaktım. </st><st c="5838">O andan itibaren kontrolü ele alacaktım! </st></p>
			<p><st c="5879">Sorundan tamamen kaçarak flört piyasasında değerimin azalması probleminden kurtulmaya da azmettim. </st><st c="5978">Vücudumun her cephesini görmezden geliyorsam, aşk gereksinimlerine de kesinlikle boyun eğmeyecektim. </st><st c="6079">Aşk hayatımdan çıkınca, flört hiyerarşisindeki yerim ya da beni kimin isteyebileceği hakkında endişelenmeyecektim. </st><st c="6194">Problem çözülmüştü. </st></p>
			<p><br /><st c="6214">AMA YARALANMAMDAN BİRKAÇ ay sonra, sayısız çileci ve keşişin tekrar tekrar öğrendiği dersi aldım: zihnin bedene galip geleceğini söylemek, yapmaktan kolaydı. </st></p>
			<p><st c="6372">Yanık bölümündeki günlük ıstıraba hemşirelerin beni dezenfektanla dolu bir küvete soktukları korkunç bir banyo tedavisi de dahildi. </st><st c="6504">Kısa bir süre sonra, bandajlarımı tek tek çıkarmaya başlıyorlardı. </st><st c="6571">Bu işlemi tamamlayınca, ölü deriyi kazıyarak çıkarıyor, yanıklarıma merhem sürüyor ve beni tekrar sarıyorlardı. </st><st c="6683">Bu olağan rutindi, ama geçirdiğim birçok deri nakli operasyonunundan hemen sonraki günlerde banyo tedavisini atlıyorlardı. </st><st c="6806">Çünkü su, taze cerrahi yaralara vücudumun başka bölümlerinden enfeksiyon taşıyabilirdi. </st><st c="6894">O günlerde yatakta sünger banyosu yapılıyordu. </st><st c="6941">Bu her zamanki tedaviden daha acı vericiydi. </st><st c="6986">Çünkü bandajların ıslanmamış olması, çıkarılmalarını çok daha eziyetli hale getiriyordu. </st></p>
			<p><st c="7075">Bir gün sünger banyom farklı bir şekil aldı. </st><st c="7120">Tami adlı, çok çekici ve genç bir hemşire, bandajların tümünü çıkardıktan sonra karnımla uyluklarımı sildi. </st><st c="7228">Birden vücudumun orta yerinden, aylardır hissetmediğim bir duyum aldım. </st><st c="7300">Ereksiyon olduğumu anlayınca bozuldum ve utandım. </st><st c="7350">Ama Tami güldü ve bunun büyük bir iyileşme işareti olduğunu söyledi. </st><st c="7419">Olumlu manevrasının mahcubiyetime bir parça yardımı oldu ama çok değil. </st></p>
			<p><st c="7491">O gece odamda tek başıma çeşitli tıbbi cihazlardan gelen bip senfonisini dinlerken günün olaylarını düşündüm. </st><st c="7601">Gençlik hormonlarım gene eylem halindeydi. </st><st c="7644">Bir zamanki genç adamdan oldukça farklı olduğum gerçeğinden bihaberlerdi. </st><st c="7718">Ayrıca hormonlarım, vücudumun eylemlerimi belirlemesine izin vermeme kararıma saygısızlık gösteriyorlardı. </st><st c="7825">O noktada, zihin ve beden arasında hissettiğim güçlü ayrımın aslında yanlış olduğunu ve zihin-beden ahengi içinde yaşamayı öğrenmem gerektiğini anladım. </st></p>
			<p><br /><st c="7978">GÖRELİ NORMALLİK ALANINA, YANİ hem zihinsel hem de fiziksel talepleri olan insanların arasına geri döndüğümde toplumdaki yerimi tekrar düşünmeye başladım. </st><st c="8133">Özellikle vücudumun daha iyi fonksiyon gösterdiği ve acının daha az olduğu zamanlarda, bizi bazı insanlara çeken ve bazılarından uzaklaştıran sosyal süreci merak ediyordum. </st><st c="8306">Hâlâ çoğu zaman yataktaydım, o yüzden yapabileceğim bir şey yoktu. </st><st c="8373">Ama aşk geleceğimin ne göstereceğini düşünmeye başlamıştım. </st><st c="8433">Durumu tekrar tekrar analiz ettikçe, konuya duyduğum kişisel ilgi çok geçmeden romantik dansa yönelik genel bir ilgi haline geldi. </st></p>
			<p><span><st c="8564">Benzerlerin Çiftleşmesi ve Uyarlanma</st></span></p>
			<p><st c="8600">Kuşların, arıların ve insanların dünyasında tencerenin yuvarlanıp kapağını bulduğunu anlamak için keskin zekâlı bir insan doğası gözlemcisi olmanız gerekmez. </st><st c="8759">Genellikle, güzel insanlar güzel insanlarla, “estetik açıdan handikaplı”</st><sup><span id="footnote-041-backlink"><a epub:type="noteref" href="AkildisininMantigi-22.xhtml#footnote-041"><st c="8831">[40]</st></a></span></sup><st c="8836"> kişiler de kendi benzerleriyle çıkarlar. </st><st c="8878">Tencere kapak olgusunu uzun zamandır araştıran sosyal bilimciler, buna “benzerlerin çiftleşmesi” adını veriyor. </st><st c="8990">Cesur, yetenekli, zengin ve güçlü ama estetik özürlü erkeklerin güzel kadınlarla birlikteliğinin örnekleri hemen hepimizin aklına gelse de (Woody Allen ve Mia Farrow’u, Lyle Lovett ve Julia Roberts’ı ya da hemen her İngiliz rock’çısının model/aktris eşini düşünün), benzerlerin çiftleşmesi genellikle insanların aşk partnerlerini bulma şeklini doğru tarif eder. </st><st c="9352">Kuşkusuz benzerlerin çiftleşmesi sadece güzellikle ilgili değildir; para, güç, hatta espri anlayışı gibi nitelikler de bir kişiyi az ya da çok çekici yapabilir. </st><st c="9513">Bununla birlikte, toplumumuzda güzellik sosyal hiyerarşi içindeki yerimizi ve benzerlerin çiftleşmesi potansiyelimizi diğer niteliklerden daha çok tayin etme eğilimindedir. </st></p>
			<p><st c="9686">Benzerlerin çiftleşmesi, çekicilik merdiveninin üst basamağında oturan kadın ve erkekler için iyi haberdir. </st><st c="9794">Ama ya orta ya da alt basamaklarda duran çoğunluk için ne anlama gelir? </st><st c="9866">Sosyal hiyerarşideki konumumuza uyum mu gösteriyoruz? </st><st c="9920">Stephen Stills’in eski şarkısındaki “beraber olduğunuz kişiyi sevin” sözünü başka sözcüklerle anlatmayı nasıl öğreniyoruz? </st><st c="10043">Bir gün Leonard Lee ve George Loewenstein’la kahve içerken bu meseleyi tartışmaya başladık. </st></p>
			<p><st c="10135">George, aklında hangimizin olduğunu belirtmeden aşağıdaki soruyu yöneltti: “Fiziksel çekiciliği olmayan birine ne olduğunu düşünün. </st><st c="10267">Bu kişinin çıkacağı ve evleneceği kişiler genellikle kendi çekicilik düzeyiyle sınırlıdır. </st><st c="10358">Üstelik bir akademisyense, kendisine bahşedilen çirkinliği çok para kazanarak telafi de edemez.” Sonra bir sonraki araştırma projemizin temel sorusu haline gelecek şu sözlerle devam etti: “O kişiye ne olacak? </st><st c="10567">Her gün uyandığında yanında yatan kişiye bakıp, ‘Elimden gelen buydu’ diye mi düşünecek? </st><st c="10656">Yoksa bir şekilde uyum göstermeyi öğrenip değişecek ve adapte olduğunu fark etmeyecek mi?”</st></p>
			<p><img src="image/cizgi3.png" alt="" /></p>
			<p><span><st c="10746">BENZERLERİN ÇİFTLEŞMESİNİN BİR GÖSTERİMİ YA DA GARİP BİR ZİYAFET FİKRİ </st></span></p>
			<p><st c="10818">Bir partiye gittiğinizi farz edin. </st><st c="10853">İçeri girer girmez, ev sahibi alnınıza bir şey yazıyor ve sizden aynaya bakmamanızı ya da yazı hakkında kimseye bir şey sormamanızı istiyor. </st><st c="10994">Odaya göz gezdiriyor ve başka kadınlarla erkeklerin alınlarında da 1’den 10’a kadar rakamlar olduğunu görüyorsunuz. </st><st c="11110">Ev sahibi, amacınızın sizinle konuşmak isteyen en yüksek rakamlı kişiyle eşleşmek olduğunu söylüyor. </st><st c="11211">Haliyle 10 numaraya yaklaşıyorsunuz. </st><st c="11248">Ama o size bir bakış fırlatıyor ve çekip gidiyor. </st><st c="11298">Sonra, 4 numaralı biri size elini uzatıp onunla bir şeyler içmeyene başlayana kadar 9 ya da 8’lere bakıyorsunuz.</st></p>
			<p><st c="11410">Bu basit oyun, benzerlerin çiftleşmesi sürecinin temelini anlatır. </st><st c="11478">Bu oyunu gerçek hayattaki potansiyel aşk partnerleriyle oynadığımızda, çoğu kez yüksek rakamlı kişilerin yüksek rakamlıları seçtiği, orta rakamlıların kendi denkleriyle eşleştiği ve düşük rakamlıların benzerleriyle bağlantı kurduğu bir durumla karşılaşırız. </st><st c="11736">Her kişinin bir değeri vardır (parti oyununda o değer açıkça yazılmıştır) ve başkalarından aldığımız tepkiler sosyal hiyerarşi içindeki konumumuzu anlamamıza ve genel cazibe düzeyimizi paylaşan birini bulmamıza yardım eder.</st></p>
			<p><img src="image/cizgi3.png" alt="" /></p>
			<p><st c="11959">Estetik açıdan handikaplı birinin kendi sınırlı cazibesine uyum gösterme sürecini “ekşi üzüm stratejisi” diye adlandırabiliriz. </st><st c="12088">Bu strateji adını Ezop’un “Tilki ve Üzümler” masalından alır. </st><st c="12150">Sıcak bir günde tarladan geçen tilki dalın üzerinden sarkan dolgun bir üzüm salkımı görür. </st><st c="12241">Kuşkusuz üzümler susuzluğunu giderecek tek şeydir. </st><st c="12292">O yüzden üzümlere doğru sıçrar. </st><st c="12324">Ama yetişemez. </st><st c="12339">Tekrar tekrar denemesine rağmen onlara ulaşamaz. </st><st c="12388">Sonunda, pes eder ve “Ekşi olduklarına eminim” diye mırıldanarak çekip gider. </st><st c="12466">Bu masaldan türeyen ekşi üzüm kavramı, sahip olamadığımız şeyleri küçük görme eğiliminde olduğumuz fikrine dayanır. </st></p>
			<p><st c="12582">Bu fabl, konu güzellik olduğunda uyarlanmanın büyüsünün bizi etkisi altına aldığını ve bunu son derece çekici kişileri (üzümleri) onlara ulaşamayan bizler için daha az cazip (ekşi) kılarak yaptığını gösterir. </st><st c="12791">Sahip olamadıklarımızı basitçe kabul etmek yerine, gerçeği kabul edilebilir kılmak için kendimize psikolojik hileler yaptığımızı işaret eder. </st></p>
			<p><st c="12933">Peki, uyarlanma hileleri tam olarak nasıl işler? </st><st c="12982">Estetik açıdan handikaplı kişilerin uyum gösterme yollarından biri, estetik ideallerini düşürmek olabilir. </st><st c="13089">Mesela, kusursuzluk ölçeğindeki 9 ya da 10’u kendilerine daha yakın bir noktaya düşürebilirler. </st><st c="13185">Büyük burun, kel bir kafa veya çarpık dişleri cazip bulmaya başlayabilirler. </st><st c="13262">Bu tarza uyum gösteren biri, Halle Berry ve Orlando Bloom’ın fotoğraflarına omuz silkerek ve “Hıhhhh, onun küçük ve simetrik burnundan hoşlanmıyorum” ya da “Ayyyyy, şu koyu, parlak saça bak” diyerek tepki verebilir. </st></p>
			<p><st c="13478">Çok güzel olmayanlarımız, uyarlanmaya yönelik ikinci bir yaklaşımdan da faydalanabilir. </st><st c="13566">Güzellik anlayışımızı değiştirmeyebilir, bunun yerine başka nitelikler, mesela espri anlayışı ya da incelik arayabiliriz. </st><st c="13688">Bunun “Tilki ve Üzümler” dünyasındaki karşılığı, tilkinin yerdeki daha az çekici meyveleri yeniden değerlendirmesi ve onları daldaki üzümleri alamadığı için daha lezzetli bulmasıdır. </st></p>
			<p><st c="13871">Bu, flört dünyasında nasıl işler? </st><st c="13905">Kocasıyla birkaç yıl önce Match. </st><st c="13938">com’da tanışan orta yaşlı, sıradan görünümlü bir arkadaşım var. </st><st c="14002">“Hoş görünümlü biri değil” demişti. </st><st c="14038">“Keldi, fazla kiloluydu, çok kıllıydı ve benden birkaç yaş büyüktü. </st><st c="14106">Ama bu tür şeylerin o kadar önemli olmadığını öğrenmiştim. </st><st c="14165">Akıllı, büyük değerleri ve iyi espri anlayışı olan birini istiyordum ve bunların hepsi onda vardı.” (Gönül meselesiyle ilgili durumlarda, “espri anlayışının” hemen her zaman “çirkinlik” için bir kod olduğunu hiç fark ettiniz mi? </st></p>
			<p><st c="14394">Demek ki biz handikaplıların uyum göstereceği iki yol var: Ya estetik algımızı değiştirip kusurluluğa değer vermeye başlayacağız ya da önemli ve önemsiz bulduğumuz niteliklerin önemini tekrar düşüneceğiz. </st><st c="14599">Bunları daha basit açıklamak için şu iki olasılığı ele alalım: (a) Yalnızca kısa ve kel erkekleri cezbeden kadınlar, bu özelliklere sahip adamlardan mı hoşlanmaya başlar? </st><st c="14770">Yoksa (b) Bu kadınlar yine bir dolu saçı olan, uzun erkeklerle çıkmayı tercih ettikleri halde bunun mümkün olmadığını anladıklarından odak noktalarını incelik ve espri anlayışı gibi fiziksel olmayan niteliklere mi çevirirler? </st></p>
			<p><st c="14996">Bu iki uyarlanma yoluna ve insanın o inanılmaz her tür şeye uyum sağlama kapasitesine rağmen (6. </st><st c="15093">Bölüm “Uyarlanma Üzerine”ye bakınız), uyarlanmanın içinde bulunduğumuz durumda işe yaramayabileceğini de hesaba katmalıyız. </st><st c="15217">Bunun anlamı, estetik özürlü kişilerin görünüşlerinin sosyal hiyerarşiye getirdiği kısıtlamalara hiçbir zaman alışamamasıdır. </st><st c="15343">(Ellisini geçmiş bir erkek olduğunuz halde, yirmili yaşlardaki kızların sizinle flört etmeye bayılacağını düşünüyorsanız bahsettiğim kişi kesinlikle sizsiniz). </st><st c="15503">Böyle bir uyarlanma başarısızlığı, sürekli hayal kırıklığı getirir. </st><st c="15571">Çünkü uyarlanmanın yokluğunda, daha az çekici kişiler hak ettiklerini düşündükleri muhteşem eşi bulamadıkları için sürekli hayal kırıklığı yaşarlar. </st><st c="15720">Durumlarına teslim olup kendileri gibi estetik özürlü biriyle evlendiklerinde de hep daha iyisini hak ettiklerini hissederler—kötü bir aşka davetiye çıkarır, mutlu bir ilişkiden vazgeçerler. </st></p>
			<p><img src="image/185.png" alt="" /><st c="15911"></st></p>
			<p><st c="16238">Sizce, estetik özürlü kişilerin kendi kısıtlılıklarının nasıl üstesinden geldiklerini aşağıdaki şekilde açıklanan üç yaklaşımdan hangisi en iyi anlatır?</st></p>
			<p><st c="16390">Bana göre doğru yanıt bir eşte aradıklarımızı önem sırasına göre yeniden sıralandırma yeteneğiydi, ama doğru yanıtı bulma süreci de başlı başına ilginçti. </st></p>
			<p><span><st c="16546">Seksi mi Değil mi? </st></span></p>
			<p><st c="16565">İnsanların mükemmel olmayan görünüşlerine nasıl uyum gösterdikleri hakkında daha fazla bilgi edinmek için, Leonard, George ve ben iki zeki genç adama başvurduk ve onlardan web siteleri HOT or NOT</st><sup><span id="footnote-040-backlink"><a epub:type="noteref" href="AkildisininMantigi-22.xhtml#footnote-040"><st c="16760">[41]</st></a></span></sup><st c="16765">’ı kullanarak araştırma yapma izni istedik. </st><st c="16810">Siteye girince sizi herhangi bir yaştan (sadece on sekiz yaş ve üstü) bir kadın ya da erkek fotoğrafı karşılıyor, fotoğrafın yukarısında 1’le (SEKSİ DEĞİL) 10 (SEKSİ) aralığında bir ölçeğin bulunduğu bir kutucuk duruyordu. </st><st c="17033">Resmi derecelendirir derecelendirmez, farklı bir kişinin fotoğrafının yanı sıra az önce değerlendirdiğiniz kişinin ortalama derecesi de beliriyordu. </st></p>
			<p><st c="17182">Sadece başkalarının resimlerini derecelendirmiyor, siteye kendi fotoğraflarınızı da gönderebiliyordunuz. </st><st c="17287">Onlar da başkaları tarafından yargılanıyordu.</st><sup><span id="footnote-039-backlink"><a epub:type="noteref" href="AkildisininMantigi-22.xhtml#footnote-039"><st c="17332">[42]</st></a></span></sup><st c="17337"> Leonard, George ve ben, derecelendirmeyi yapan kişinin çekiciliğini bize gösterdiği için bu özelliği çok beğendik. </st><st c="17453">(Son kontrol ettiğimde HOT or NOT’daki resmi derecem 6,4’tü. </st><st c="17514">Kötü bir fotoğraf olmalı.) Bu veriyle HOT or NOT kullanıcıları tarafından cazibesiz olarak değerlendirilen (diyelim 2 alan) bir kişiyle, çok çekici bulunan (diyelim 9 alan) bir kişinin başkalarının seksiliğini derecelendirme tarzı arasında ne tür bir fark olduğunu görebilirdik. </st></p>
			<p><st c="17793">Bu özelliğin bize ne yardımı dokunacaktı? </st><st c="17835">Kendilerini görünüşlerine </st><span><st c="17861">uyarlamayan</st></span><st c="17872"> estetik açıdan handikaplıların başkalarının çekiciliğiyle ilgili görüşlerinin, son derece çekici kişilerin görüşleriyle aynı olacağını düşünüyorduk. </st><st c="18022">Örneğin, uyarlanma gerçekleşmediyse 2’lik kişiyle, 8’lik kişinin her ikisi de 9’u 9, 4’ü 4 görecekti. </st><st c="18124">Öte yandan, başkalarının çekiciliğine bakış açılarını değiştirerek kendilerini uyarlayan estetik açıdan hadikaplıların seksiliğe bakışları, son derece çekici olanlardan farklı olacaktı. </st><st c="18310">Örneğin, uyum gerçekleştiyse 8’lik kişi 9’u 9, 4’ü 4 görürken, 2’lik kişi 9’u altı, 4’ü 7 görebilirdi. </st><st c="18413">İyi haber bunu ölçebilecek durumda olmamızdı!</st></p>
			<p><st c="18458">Sözün kısası, kişinin kendi çekiciliğinin başkaları hakkında yaptığı seksilik derecelendirmelerini nasıl etkilediğini inceleyerek uyarlanmanın boyutu hakkında birşeyler keşfedebileceğimizi düşünüyorduk. </st><st c="18662">Projemizi merak eden James ve Jim bize 16.550 HOT or NOT üyesinin on günlük derecelendirme ve tarih bilgilerini sağladı. </st><st c="18783">Örneklemin tüm üyeleri heteroseksüeldi ve çoğunluğu (yüzde 75’i) erkekti.</st><sup><span id="footnote-038-backlink"><a epub:type="noteref" href="AkildisininMantigi-22.xhtml#footnote-038"><st c="18856">[43]</st></a></span></sup></p>
			<p><st c="18861">İlk analizler, hemen herkesin neyin güzel olduğu, neyin olmadığı konusunda sağduyu sahibi olduğunu gösterdi. </st><st c="18971">Hepimiz, görünüşümüz nasıl olursa olsun Halle Berry ve Orlando Bloom gibi kişileri “seksi” buluyorduk; düzgün olmayan özellikler ve fırlak dişler yeni güzellik standardı haline gelmiyordu. </st></p>
			<p><st c="19160">Güzellik standardı üzerindeki genel uzlaşı, ekşi üzüm teorisinin aleyhineydi, ama iki olasılığı açıkta bırakıyordu. </st><st c="19276">İlk olasılık, insanların diğer niteliklere daha fazla önem vermeyi öğrenerek kendilerini uyarlaması, ikincisi estetik standardımızda uyarlanma olmamasıydı. </st></p>
			<p><st c="19432">Sonra, estetik özürlü kişilerin albenisizliğin getirdiği kısıtlardan (en azından internetteki davranış tarzları buydu) habersiz olma olasılığını test etmeye başladık. </st><st c="19599">Bunu yapmak için HOT or NOT’ın, “Buluşalım” denilen ikinci ilginç özelliğini kullandık. </st><st c="19687">Eğer görüşmek isteyeceği bir kadın fotoğrafıyla karşılaşan bir erkekseniz, fotoğrafın üstündeki Buluşalım düğmesine tıklayabiliyordunuz. </st><st c="19824">Sonra kadın görüşmek istediğinizi söyleyen, hakkınızda bir parça enformasyonun eşlik ettiği bir bildirim alıyordu. </st><st c="19939">Kilit nokta şuydu; buluşalım özelliğini kullandığınızda, karşı tarafa sadece estetik bir yargı bazında tepki göstermiyor, davet edilen kişinin davetinizi kabul etme olasılığını da tartıyordunuz. </st><st c="20134">(Anonim bir reddediliş yüz yüze reddedilmekten çok daha az acı verici olsa da, hâlâ inciticidir.) </st></p>
			<p><st c="20232">Buluşalım özelliğinin yararını daha iyi anlamak için, büyük bir espri anlayışınız olmasına rağmen biraz kel, aşırı kilolu ve kıllı bir adam olduğunuzu farz edin. </st><st c="20394">Seksilik derecelendirmelerinden öğrendiğimize göre, başkalarının çekiciliğine bakış tarzınız aynada gördüğünüz şeyden etkilenmiyor. </st><st c="20526">Peki, talihsiz göbeğiniz ve düşük seksapeliniz kimin peşinizden koşacağınızla ilgili kararlarınızı nasıl etkiler? </st><st c="20640">Muhteşem kadınların peşinden koşmaya çalışırsanız, bu fiziksel eksikliklerinizin gerçekten farkında olmadığınız (ya da en azından onlardan etkilenmediğiniz) anlamına gelir. </st><st c="20813">Öte yandan, biraz daha azını hedefler ve kendi derecenize daha yakın biriyle buluşmaya çalışırsanız (Halle Berry ya da Orlando Bloom’un 10’luk olduğunu düşünmenize rağmen) bu kendi alımsızlığınızdan etkilendiğiniz anlamına gelir. </st></p>
			<p><img src="image/188.png" alt="" /><st c="21043"></st></p>
			<p><st c="21356">Verilerimiz, örneklemimizdeki daha az seksi kişilerin kendi alımlılık (-sızlık) düzeylerinin gayet farkında olduklarını gösterdi. </st><st c="21486">Bununla birlikte, bu farkındalık başkalarının çekiciliğini nasıl algıladıklarını ya da yargıladıklarını etkilemiyor (seksilik derecelendirmelerinin gösterdiği gibi), görüşmek istedikleri kişiyle ilgili tercihlerini etkiliyordu. </st></p>
			<p><img src="image/189.png" alt="" /><st c="21714"></st></p>
			<p><span><st c="22021">Uyarlanma ve Hızlı Flört Sanatı </st></span></p>
			<p><st c="22053">HOT or NOT verileri, kişinin kendi fiziksel çekiciliğine uyarlanma süreciyle ilgili üç hipotezimizden ikisini elemişti. </st><st c="22173">Geriye tek alternatif kalmıştı: Orta yaşlı arkadaşımın yaptığı gibi, insanlar partnerlerinin görünüşüne daha az önem vererek ve başka niteliklerini sevmeyi öğrenerek uyum gösteriyordu. </st></p>
			<p><st c="22358">Ancak, alternatiflerin ikisinin elenmesi elde kalan teoriye destek sağlamış olmuyordu. </st><st c="22445">İnsanların telafi edici çekicilikleri beğenmeyi öğrendiğini gösteren kanıtlara ihtiyacımız vardı (“Sevgilim, sen çok zeki/komik/nazik/özenli/burcuma uyumlu/____________________[boşluğu doldurun] birisin”). </st><st c="22651">Ne yazık ki, HOT or NOT verileri bize bu konuda yardım edemiyor, çünkü sadece tek bir şeyi (fotoğrafik seksiliği) ölçmemize izin veriyordu. </st><st c="22791">Başka bir düzenek arayışının sonucunda, o tarifsiz je ne sais quoi’yi</st><sup><span id="footnote-037-backlink"><a epub:type="noteref" href="AkildisininMantigi-22.xhtml#footnote-037"><st c="22860">[44]</st></a></span></sup><st c="22865"> ölçmemize olanak tanıyan hızlı flört dünyasına başvurduk.</st></p>
			<p><st c="22923">Bizim hızlı flört versiyonumuzu anlatmadan önce, bu modern flört ritüelinin yabancısı olanlara kısa bir ön bilgi sunmama izin verin (Sosyal bilim meraklısıysanız bu deneyimi yaşamanızı şiddetle öneririm). </st></p>
			<p><st c="23129">Eğer henüz fark etmediyseniz söyleyelim, hızlı flört her yerdedir: beş yıldızlı otellerin havalı barlarından liselerin boş sınıflarına; akşama doğru toplanıp sokağa akan iş sonrası kalabalıklarından hafta sonu cengâverleri için düzenlenen brunch organizasyonlarına kadar her yerde. </st><st c="23411">Hızlı flört, ebedi aşk arayışını Şark pazarında kelepir alışverişi yapmaya benzetir. </st><st c="23496">Ama küçük düşürücü yanlarına rağmen daha güvenlidir ve rezil olma potansiyeliniz gece kulübüne gitmeye, arkadaşlarınız tarafından ayarlanmış bir tanışma randevusuna katılmaya ya da daha az yapılandırılmış diğer flört düzenlemelerine kıyasla daha azdır. </st></p>
			<p><st c="23749">Özgün hızlı flört süreci, yirminci yüzyılın başındaki bir zaman ve hareket uzmanı tarafından tasarlanmış bir şeye benzer. </st><st c="23871">Genellikle yirmi ile elli yaş aralığındaki birkaç kişi (heteroseksüel organizasyonlarda yarısı karşı cinstendir) iki kişilik masalar yerleştirilmiş bir odaya girer. </st><st c="24036">Her biri organizatöre kayıt yaptırır ve kimlik numarasıyla skor kâğıdı alır. </st><st c="24113">Flört adaylarının yarısı (genellikle kadınlar) masalarda kalır. </st><st c="24177">Dört ila sekiz dakikada bir zil çaldığında, erkekler yan masaya geçerler. </st></p>
			<p><st c="24251">Flört edenler masadayken istediklerini konuşabilir. </st><st c="24303">Beklendiği gibi, çoğu başlangıçta hızlı flört sürecinin genelinden duyduğu şaşkınlığı gülünç bir mahcubiyetle dışa vurur, sonra belli etmeden yararlı enformasyon avlama gayretiyle küçük sohbetler eder. </st><st c="24505">Zil çaldığı ve eşler değişeceği zaman karar verilir: Bob Nina’yla flört etmek isterse, skor kâğıdında Nina’nın numarasının yanına “evet” yazar. </st><st c="24649">Nina Bob’la flört etmek isterse, skor kâğıdında Bob’ın numarasının yanına “evet” yazar. </st></p>
			<p><st c="24737">Organizasyonun sonunda, organizatörler skor kâğıtlarını toplar ve iki taraflı eşleşmelere bakar. </st><st c="24834">Eğer Bob, Lonnie ve Nina’ya “evet” derken, Lonnie Bob’a “hayır” ama Nina “evet” demişse, sadece Nina ve Bob’un iletişim bilgileri birbirine verilir. </st><st c="24983">Daha fazla sohbet edebilsinler, hatta geleneksel bir şekilde çıkabilsinler diye.</st></p>
			<p><st c="25063">Bizim hızlı flört versiyonumuz ise, birkaç ayrı özelliği kapsayacak şekilde tasarlanmıştı. </st><st c="25155">İlki, organizasyon başlamadan önce katılımcıların her birine anket uygulamamızdı. </st><st c="25237">Onlardan, olası bir flört durumunda dikkate aldıkları farklı kriterlerin (fiziksel çekicilik, zekâ, espri anlayışı, kibarlık, kendine güven ve dışadönüklük) önemini değerlendirmelerini istedik. </st><st c="25431">Hızlı çıkma sürecini de biraz değiştirdik. </st><st c="25474">Her “flört”ün sonunda, katılımcılar hemen bir sonrakine geçmediler. </st><st c="25542">Bunun yerine, onlardan ara vermelerini ve aynı nitelikleri (fiziksel çekicilik, zekâ, espri anlayışı, kibarlık, kendine güven ve dışadönüklük) kullanarak az önce görüştükleri kişiyle ilgili değerlendirmelerini kaydetmelerini istedik. </st><st c="25776">Bu kişiyi tekrar görme arzularını da bize söylemelerini istedik. </st></p>
			<p><st c="25841">Bu ölçüler bize üç tip veri sağladı. </st><st c="25878">Hızlı flört öncesi anket, bize her kişinin bir aşk partnerinde genel olarak hangi nitelikleri aradığını gösterdi. </st><st c="25992">Flört sonrası tepkilerden, görüştükleri her kişiyi bu nitelikler üzerinden nasıl değerlendirdiklerini anladık. </st><st c="26103">O kişilerle yakın gelecekte, gerçek bir buluşma isteyip istemediklerini de öğrendik. </st></p>
			<p><st c="26188">Gelelim temel sorumuza: Estetik özürlü kişiler, dış görünüşe güzel kişiler kadar prim verip durumlarına uyarlanmadıklarını mı göstereceklerdi? </st><st c="26331">Ya da diğer niteliklere, mesela espri anlayışına daha fazla önem verip, bir partnerde aradıkları şeyi değiştirerek uyarlandıklarını mı göstereceklerdi? </st></p>
			<p><st c="26483">Önce, katılımcıların genel tercihleriyle ilgili, organizasyon başlamadan önce verdikleri cevapları inceledik. </st><st c="26593">Aşk partneri arayışında, daha çekici olanlar alımlılığı daha çok önemserken, daha az çekici kişiler diğer nitelikleri (zekâ, espri anlayışı ve kibarlık) daha çok önemsiyorlardı. </st><st c="26771">Bu bulgu estetik özürlü insanların flörtteki gereksinimlerini önem sırasına göre yeniden sıralandırdıklarına dair ilk kanıtımızdı. </st><st c="26902">Sonra, her hızlı flörtçünün partnerlerinden her birini organizasyon esnasında nasıl değerlendirdiğini ve bu değerlendirmenin gerçek bir buluşma arzusuna ne kadar dönüştüğünü inceledik. </st><st c="27087">Burada da aynı kalıbı gördük: Estetik özürlüler, espri anlayışına ya da başka bir soyut özelliğe sahip olduğunu düşündükleri kişilerle tekrar görüşmeye daha fazla ilgi duyarken, çekici kişiler güzel buldukları kişilerle görüşmeyi daha çok istiyorlardı. </st></p>
			<p><st c="27340">HOT or NOT’ın, Buluşalım’ın ve hızlı flört deneyinin bulgularını bir araya getirdiğimizde, veriler çekicilik düzeyimizin estetik zevklerimizi değiştirmediğini, ama önceliklerimiz üzerinde büyük etkiye sahip olduğunu gösteriyordu. </st><st c="27570">Basitçe söylemek gerekirse, daha az çekici kişiler soyut niteklikleri daha önemli görmeyi öğrenmektedir. </st></p>
			<p><img src="image/192.png" alt="" /><st c="27675"></st></p>
			<p><st c="27874">Kuşkusuz bu estetik özürlü kişilerin güzelliğe daha az, diğer özelliklere daha çok önem verdikleri için “daha derin” olup olmadıkları sorusunu beraberinde getirir. </st><st c="28038">Açık söylemek gerekirse, bu kaçınmayı tercih ettiğim bir tartışmadır. </st><st c="28108">Ne de olsa genç kurbağa yetişkin bir prens halini alırsa, diğer prensler gibi güzelliği flört için ana kriter olarak kullanmaya heveslenebilir. </st><st c="28252">Güzelliğin gerçek önemiyle ilgili değer yargılarımız ne olursa olsun, nitelikleri önem sırasına göre yeniden sıralandırma sürecinin uyarlanmamıza yardımcı olduğu açıktır. </st><st c="28423">Sonuçta hepimiz kim olduğumuzla ve başkalarına sunmak zorunda olduğumuz yanlarımızla barışmak zorundayız. </st><st c="28529">Üstelik uyarlanmak ve ayarlanmak mutlu olmanın anahtarıdır. </st></p>
			<p><img src="image/cizgi3.png" alt="" /></p>
			<p><span><st c="28589">ERKEĞİN VE KADININ BAKIŞ AÇISI</st></span></p>
			<p><st c="28619">Flört dünyasıyla ilgili hiçbir araştırma, cinsiyet farklarını irdelemeden tamamlanmış sayılmaz. </st><st c="28716">Şimdiye kadar anlattığım sonuçlar, erkek ve kadınları birleştirdiğinden muhtemelen kadın ve erkeklerin çekiciliğe tepkilerinin farklı olduğuna dair şüpheleriniz vardır? </st><st c="28885">Doğru değil mi? </st></p>
			<p><st c="28901">Doğru. </st><st c="28908">Anlaşıldığı üzere, HOT or NOT çalışmamızdaki cinsiyet farklarının çoğu flört ve cinsiyetle ilgili yaygın kalıp yargılarla uyuşmaktadır. </st><st c="29044">Mesela, yaygın şekilde benimsenen ”flörtte erkekler kadınlardan daha az seçicidir” inancını ele alalım. </st><st c="29148">Sonuçlardan bunun bir kalıp yargı olmadığı anlaşılmaktadır: Erkeklerin kadın adaylara Buluşalım daveti gönderme olasılığı kadınlardan yüzde 240 fazladır. </st></p>
			<p><st c="29302">Veriler, gelişigüzel bir gözlem olan, ”erkekler seksiliği kadınlardan daha fazla önemser” gözlemini de doğrular ve bu doğrulama ”erkekler kendi çekicilik düzeyleriyle daha az alakadar olur”’ bulgusuyla da ilgilidir. </st><st c="29518">Üstelik erkekler kadınlardan daha umutludur—“gözden geçirdikleri” kadınların çekiciliklerini dikkatle gözden geçirmiş ve “kendi liglerinin dışındaki” kadınları daha çok hedeflemişlerdir. </st><st c="29705">Bunun anlamı, o kadınların seksilik ölçeğinde birkaç gömlek yukarıda olmasıdır. </st><st c="29785">Aklıma gelmişken, erkeklerin birçok kadına çıkma teklifinde bulunma ve daha yukarıdaki kadınları hedefleme eğilimine (bazıları bunu olumsuz bulabilir) kibarca “erkeklerin flörtteki açık fikirlilikleri” denilebilir.</st></p>
			<p><img src="image/cizgi3.png" alt="" /></p>
			<p><span><st c="29999">Benzerlerin Çiftleşmesinin Tüm Söylediklerine Rağmen </st></span></p>
			<p><st c="30053">Hepimiz harika özelliklere ve istenmeyen kusurlara sahibiz. </st><st c="30113">Genellikle küçük yaştan itibaren onlarla yaşamayı öğrenir ve çoğunlukla toplumdaki ve sosyal hiyerarşideki yerimizden memnuniyet duyarız. </st><st c="30251">Benim farkım, belli bir inanç dizisiyle büyümem ve uzun sürede yavaşça ayarlanma fırsatı olmadan ansızın yeni bir gerçeklikle yüzleşmek zorunda kalmamdı. </st><st c="30405">Sanırım bu ani değişim, aşk sorunlarımı daha görünür hale getirdi ve flört piyasasına daha soğuk ve uzak bir mesafeden bakmama yol açtı. </st></p>
			<p><st c="30542">Yaralandıktan sonra yıllarca, yaralanmamın aşk geleceğim üzerindeki etkilerini düşünerek acı çektim. </st><st c="30643">Yaralarımın benzerlerin çiftleşmesi hiyerarşisindeki konumumu önemli ölçüde değiştireceğinden emindim, ama bunun bazı açılardan yanlış olduğu hissini engelleyemiyordum. </st><st c="30812">Bir yandan, flört piyasasının birçok yönden diğer piyasalar gibi işlediğini ve piyasa değerimin bir gecede yere çakıldığını kavrıyor, öte yandan gerçekten çok değişmediğimi ve değerimin azalmasının asılsız olduğunu söyleyen derin duyguyu yerinden kıpırdatamıyordum.</st></p>
			<p><st c="31077">Konuyla ilgili duygularımı anlamak için, kendime, sapasağlam olsam ve benimkine benzer bir yaralanmaya maruz kalan birinin çıkma teklifiyle karşılaşsam nasıl karşılık vereceğimi sordum. </st><st c="31264">Bunu ister miydim? </st><st c="31283">Yaralandığı için o kişiyle çıkma olasılığım daha az olur muydu? </st><st c="31347">Bu soruya verdiğim cevaptan hoşlanmadığımı kabul etmeliyim. </st><st c="31407">Öyleyse, acaba ben kadınlardan ne bekleyebilirdim. </st><st c="31458">Sonunda durumuma razı olmam gerektiği sonucuna vardım ve bu beni derinden üzdü. </st><st c="31538">Yaralanmadan önce benimle çıkmak isteyen kadınların beni artık potansiyel bir aşk partneri olarak görmeyecekleri fikrinden nefret ediyordum. </st><st c="31679">Razı olma düşüncesinden çok korkuyordum, hem kendi hesabıma, hem de razı olacak kişinin hesabına. </st><st c="31777">Bu, mutluluk reçetesi gibi görünmüyordu. </st></p>
			<p><br /><st c="31818">TÜM BU MESELELER, Chapel Hill’deki Kuzey Carolina Üniversitesinde yüksek lisans yaparken çözüme kavuştu. </st><st c="31923">Günlerden bir gün, psikoloji bölüm başkanı beni seminer komisyonuna atadı. </st><st c="31998">Komisyonun toplantılarında duyurular için logo yaratmaktan başka bir şey yaptığımı gerçekten hatırlamıyorum. </st><st c="32107">Ama şimdiye kadar gördüğüm en şaşırtıcı insanlardan birinin masanın öte tarafında oturduğu aklımda: Sumi. </st><st c="32213">Benzerlerin çiftleşmesinin neresinden bakarsan bak, Sumi’nin benimle yapacak bir şeyi olmamalıydı. </st><st c="32312">Ama birlikte daha fazla zaman geçirmeye başladık ve arkadaş olduk. </st><st c="32379">O benim espri anlayışımı beğendi ve sadece büyülü bir dönüşüm diyebileceğim bir şeyle belli bir noktada bana potansiyel bir aşk partneri olarak bakmayı kabul etti. </st></p>
			<p><st c="32543">On beş yıl, iki çocuk ve HOT or NOT verilerinin yardımından sonra, kadınlar fiziksel görünüme erkeklerden daha az aldırdığı için ne kadar şanslı olduğumun şimdi farkındayım (teşekkürler, güzel okurlarım). </st><st c="32748">Duygusuz gibi gelen Stephen Stills şarkısının çok doğru olduğuna inanmaya da başladım. </st><st c="32835">İhaneti desteklemekten uzak “Beraber Olduğunuz Kişiyi Sevin” dizesi, partnerimizin özelliklerini keşfedip sevme yeteneğimiz olduğunu gösterir. </st><st c="32978">Birinin yaralarına, birkaç kilo fazlasına, tavşan dişlerine ya da kötü saçlarına razı olmakla yetinmek yerine, bakış açımızı değiştirir, süreç içinde yüz ve beden maskesinin arkasındaki kişiye sevgimizi artırırız. </st><st c="33192">İşte insanın uyarlanma yeteneğinin başka bir zaferi daha! </st></p>
			<div>
				<aside id="footnote-043" epub:type="footnote">
					<p><st c="33250"> ed. </st><st c="33254">n: İngilizce karşılığı HOT or NOT’tır. </st><st c="33293">Bölümün ilerleyen kısımlarında HOT or NOT şeklinde de kullanılacaktır.</st></p>
				</aside>
				<aside id="footnote-042" epub:type="footnote">
					<p><st c="33363"> Kendi bedenlerine hapsolan insanları anlatan başka hikâyelerin birkaçının adını analım: Ovid’in </st><span><st c="33460">Metamorfozlar</st></span><st c="33473">’ı, </st><span><st c="33478">“Güzel ve Çirkin”, Johnny Askere Gitti, Dalgıç ve Kelebek.</st></span></p>
				</aside>
				<aside id="footnote-041" epub:type="footnote">
					<p><st c="33536"> “Estetik açıdan handikaplı” ifadesini, hangi ifadeyi kullanacağımı bilemediğim için kullandım. </st><st c="33632">Demek istediğim, bazı insanların fiziksel olarak daha çekici, bazılarının daha az çekici olduğu, o kadar.</st></p>
				</aside>
				<aside id="footnote-040" epub:type="footnote">
					<p><st c="33737"> www.hotornot.com’u hiç ziyaret etmediyseniz, insan psikolojisine kısa bir bakış için ona göz atmanızı şiddetle öneririm.</st></p>
				</aside>
				<aside id="footnote-039" epub:type="footnote">
					<p><st c="33858"> HOT or NOT’ın doğası gereği, verilerimiz yüksek ihtimalle güzelliği diğer niteliklerden çok daha vurguluyordu. </st><st c="33970">Buna rağmen, incelediğimiz ilkeler diğer uyarlanma türlerine de genellenebilir.</st></p>
				</aside>
				<aside id="footnote-038" epub:type="footnote">
					<p><st c="34049"> İlk adıma, eşcinsel partner arayan kişileri dahil etmedik, ama bu araştırmanın ilginç bir uzantısı olabilirdi.</st></p>
				</aside>
				<aside id="footnote-037" epub:type="footnote">
					<p><st c="34160"> ç.n: Bir şeyi ya da kişiyi çekici kılan, anlatılması zor, soyut nitelik.</st></p>
				</aside>
			</div>
		</div>
	<div id="charCountTotal" value="34233"></div></body>
</html>
