<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-26</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-26" lang="tr-TR" xml:lang="tr-TR">
		<div>
			<h1 id="_idParaDest-13"><st c="0">9. </st><st c="4">BÖLÜM</st><br /><br /><st c="9">Empati ve Duygu Üstüne </st></h1>
			<p><span><st c="33">Neden Yardıma İhtiyaç Duyan Kişiye Tepki Veririz de Çok Kişiye Vermeyiz </st></span></p>
			<p><st c="105">1987’de hayatta ve aklı başında olan Amerikalıların pek azı “Jessica Bebek” destanını unutabilir. </st><st c="203">Jessica McClure, Teksas’ın Mindland şehrinde yaşayan on sekiz aylık bir kızdı. </st><st c="282">6,7 metre derinliğindeki terk edilmiş su kuyusuna düştüğünde, halasının evinin arka bahçesinde oynuyordu. </st><st c="388">Yeraltındaki karanlık yarığa tutsaklığı 58,5 saat sürdü, ama basının olayı en ince ayrıntısına kadar işlemesi, bu çetin sınavın haftalarca sürmüş gibi görünmesini sağladı. </st><st c="560">Bu dramatik olay insanları bir araya getirdi. </st><st c="606">Petrol sondaj makineleriyle çalışan kurtarma ekipleri, komşular ve gazeteciler, Midland’da gece gündüz nöbet tuttu. </st><st c="722">Tıpkı dünyanın dört bir yanındaki televizyon seyircileri gibi. </st><st c="785">Tüm dünya kurtarma çalışmasında kat edilen mesafenin her santimini takip etti. </st><st c="864">Kurtarıcılar Jessica’nın sağ ayağının kayaların arasına sıkıştığını anladıklarında, derin bir korku hissedildi. </st><st c="976">İşçiler Jessica’nın kuyuya indirilmiş bir hoparlör tarafından ona dinletilen Humpty Dumpty tekerlemesini söylediğini bildirdiklerinde (koşulları düşünürsek ilginç bir seçim)</st><sup><span id="footnote-051-backlink"><a epub:type="noteref" href="AkildisininMantigi-26.xhtml#footnote-051"><st c="1149">[48]</st></a></span></sup><st c="1154"> tüm dünya sevince boğuldu. </st><st c="1182">Nihayet, küçük kız güç bela açılmış paralel bir kuyudan çıkarıldığında ise gözyaşlarının eşlik ettiği bir rahatlama yaşandı. </st></p>
			<p><st c="1307">Kurtarma sonrasında, McClure ailesine Jessica için 700.000 doların üstünde bağış yapıldı. </st><span><st c="1397">Variety</st></span><st c="1404"> ve </st><span><st c="1408">People</st></span><st c="1414"> dergileri onun hakkında heyecanlı hikâyeler yazdılar. </st><span><st c="1469">Odessa American </st></span><st c="1485">gazetesinden Scott Shaw, kundağa sarılmış çocuğun kurtarıcılarından birinin kollarındaki fotoğrafıyla 1988 Pulitzer Ödülü’nü kazandı. </st><st c="1619">Başrollerini Beau Bridges ve Patty Duke’ün paylaştığı </st><span><st c="1673">Herkesin Bebeği: Jessica McClure’ın Kurtarılışı</st></span><st c="1720"> adlı bir TV filmi çekildi. </st><st c="1748">Şarkı yazarları, Bobby George ve Jeff Roach onu şarkılarında ölümsüzleştirdiler. </st></p>
			<p><st c="1829">Elbette, Jessica ve ailesi çok acı çekti. </st><st c="1871">Ama neden Jessica Bebeğin CNN’de kapladığı yer, yüz gün içinde 800.000 kişinin vahşice öldürüldüğü—birçok bebek dahil—1994 Ruanda soykırımının kapladığı yerden kat kat daha fazlaydı? </st><st c="2054">Neden kalplerimiz, Darfur, Zimbabwe ve Kongo’daki katliam ve açlığın kurbanları için değil de Teksas’taki küçük kız için daha kolay atıyordu? </st><st c="2196">Soruyu biraz genişletirsek, neden bir kişiye yardım için koltuklarımızdan sıçrayıp çek yazdığımız halde, çok daha fazla insanın dahil olduğu daha acımasız trajediler karşısında harekete geçmek için dayanılmaz istek duymuyorduk? </st></p>
			<p><st c="2424">Bu eski çağlardan beri felsefecilerin, dini düşünürlerin, yazarların ve sosyal bilimcilerin cesaretini kıran, karmaşık bir konudur. </st><st c="2556">Büyük trajedilere karşı genel duyarsızlığa katkıda bulunan birçok etken vardır. </st><st c="2636">Olayların gelişim sürecine yönelik bilgi eksikliği, ırkçılık, dünyanın öbür ucundaki acının komşularımızınki kadar etki yaratmaması bunlar arasındadır. </st><st c="2788">Ama görünen o ki, önemli bir faktör de trajedinin boyutuyla ilgilidir. </st><st c="2859">“Bir insanın ölümü trajedidir, bir milyon insanın ölümü ise istatistiktir” diye bunu ifade eden de Joseph Stalin’den başkası değildi. </st><st c="2993">Stalin’in tam karşı kutbundaki rahibe Teresa aynı duyguyu, “Kitleye bakarsam hiç harekete geçmem ama bir kişiye bakarsam geçerim” sözleriyle ifade ediyordu. </st><st c="3150">Stalin ve Rahibe Teresa sadece aynı fikirde olmakla kalmayıp (çok farklı nedenlerle de olsa) haklı bir sonuca ulaştıklarına göre, demek ki, bir kişinin acısına karşı inanılmaz duyarlı olsak da, çok sayıda kişinin acısına karşı genelde (ve maalesef) ilgisiz kalıyoruz. </st></p>
			<p><st c="3418">Acı çeken kişi sayısı arttıkça bir trajediyi daha az umursuyor olabilir miyiz gerçekten? </st><st c="3507">Bu iç karartıcı bir düşüncedir ve birazdan okuyacaklarınızın çok keyif verici olmadığı konusunda sizi önceden uyarmam gerekir—ama insana ilişkin başka sorunlarda olduğu gibi davranışlarımızı gerçekten neyin yönlendirdiğini anlamak önemlidir. </st></p>
			<p><span><st c="3749">Saptanabilir Kurban Etkisi</st></span></p>
			<p><st c="3775">Bireysel acıya kitlesel olandan neden daha fazla tepki verdiğimizi daha iyi anlamak için, size Deborah Small (Pennsylvania Üniversitesinde profesör), George Loewenstein ve Paul Slovic (Karar Araştırmaları kurucusu ve başkanı) tarafından gerçekleştirilen bir deneyi anlatmama izin verin. </st><st c="4063">Deb, George ve Paul, katılımcılara bazı anketleri tamamlamaları karşılığında 5 dolar verirler. </st><st c="4158">Katılımcılara paraları aldıklarında, yiyecek sıkıntısıyla ilgili bir sorun hakkında bilgi verilir ve bu krizle mücadele etmek için 5 dolarlarının ne kadarını bağışlamak istedikleri sorulur. </st></p>
			<p><st c="4348">Tahmin edeceğiniz gibi, yiyecek sıkıntısıyla ilgili bilgi kişilere farklı şekillerde verilir. </st><st c="4442">İstatistiksel koşul denilen grup aşağıdaki yazıyı okur: </st></p>
			<p><st c="4498">Malawi’deki yiyecek sıkıntısı üç milyondan fazla çocuğu etkilemektedir. </st><st c="4570">Zambia’da şiddetli kuraklık, 2000 yılından bu yana mısır üretiminde %42’lik bir düşüşe yol açmıştır. </st><st c="4671">Bunun sonucunda, tahminen 3 milyon Zambialı açlıkla karşı karşıyadır. </st><st c="4741">4 milyon Angolalı—nüfusun üçte biri—evlerini terk etmeye zorlanmakta, Etiyopya’da 11 milyondan fazla kişi acil gıda yardımına ihtiyaç duymaktadır. </st></p>
			<p><st c="4888">Sonra katılımcılara az önce kazandıkları 5 doların bir kısmını gıda yardımı sağlayan bir yardım derneğine bağışlama fırsatı verilir. </st><st c="5021">Okumaya devam etmeden önce kendinize, “Katılımcıların yerinde olsam, ben ne karar verirdim acaba?” diye sorun. </st></p>
			<p><st c="5132">Saptanabilir kurban durumu denilen ikinci katılımcı grubuna Rokia hakkında bilgi verilir. </st><st c="5222">Rokia son derece yoksul, yedi yaşında, Malili bir kızdır ve şiddetli açlıkla karşı karşıyadır. </st><st c="5317">Katılımcılar, onun resmine bakar ve aşağıdaki açıklamayı okurlar (doğrudan yapılan bir mektup başvurusu gibi görünüyor): </st></p>
			<p><st c="5438">Rokia’nın hayatı bağışınız sayesinde iyiye doğru gidecek. </st><st c="5496">Sizin ve başka yardımsever sponsorların desteğiyle, Çocukları Koruyun derneği, Rokia ve toplumun diğer üyeleriyle çalışacak. </st><st c="5621">Beslenmesine yardım etmek, tıbbi bakım ve hijyen eğitiminin yanı sıra eğitim almasını sağlamak için çaba harcayacak. </st></p>
			<p><st c="5738">İstatistiksel durumda olduğu gibi, saptanabilir kurban durumundaki katılımcılara da az önce kazandıkları 5 doların hepsini ya da bir kısmını bağışlama fırsatı verilir. </st><st c="5906">Yine kendinize Rokia’nın hikâyesi karşılığında ne kadar bağış yapabileceğinizi sorun. </st><st c="5992">Rokia’ya yardım etmek için mi daha çok para bağışlarsınız, yoksa Afrika’daki açlığa karşı genel bir mücadele vermek için mi? </st></p>
			<p><st c="6117">Deneydeki katılımcılar gibiyseniz, Rokia’ya yapacağınız bağış açlıkla genel mücadeleye yapacağınız bağışın iki katı olurdu (istatistiksel durumda, ortalama bağış miktarı katılımcıların kazançlarının %23’üyken, saptanabilir kurban durumunda bağış ortalaması %48’le bu miktarın iki katıydı). </st><st c="6407">Sosyal bilimcilerin “saptanabilir kurban etkisi” dediği şeyin özü budur: Bir kişinin yüzü, fotoğrafı ya da kişiliğiyle ilgili detaylara aşina olduğumuzda onun acısını paylaşır, davranışlarımız—ve paramızla—harekete geçeriz. </st><st c="6631">Ama bilgi kişisel olmadığında fazla empati duymadığımızdan harekete geçmeyiz. </st></p>
			<p><st c="6709">Tanımlanabilir kurban etkisi, Save the Children, Children International, Humane Society ve başka yüzlerce dernek dahil olmak üzere, birçok yardım kuruluşunun dikkatinden kaçmamıştır. </st><st c="6892">Çoğu yardım derneği, cüzdanlarımızın anahtarının empatimizi uyandırmak olduğunu, duygularımızı ateşlemenin en iyi yollarından birinin de kişisel acı örnekleri olduğunu bilir (kişisel örnekler =&gt;duygular=&gt;cüzdanlar). </st></p>
			<p><br /><st c="7108">BENCE AMERİKAN KANSER DERNEĞİ (AKD), saptanabilir kurban etkisinin altında yatan psikolojiyi uygulama konusunda muhteşem iş çıkarıyor. </st><st c="7243">AKD, duyguların öneminin yanı sıra, onları nasıl harekete geçireceğini de biliyor. </st><st c="7326">Peki, bunu nasıl yapıyor? </st><st c="7352">Evvela, “kanser” kelimesinin kendisi, “dönüşmüş hücre bozukluğu” gibi bilimsel açıdan daha bilgilendirici bir kelimeden daha güçlü bir duygusal imaj yaratıyor. </st><st c="7512">AKD kanser olan herkese, vakanın ciddiyeti ne olursa olsun (ve kanser kötü etkisini gösterene kadar kişinin yaşlılıktan ölmesi daha olası olsa bile) “mağdur” adını vererek, başka bir retorik aracın gücünden daha faydalanıyor. </st><st c="7738">“Mağdur” gibi duygusal yoğunluklu bir kelime soruna ek yük bindiriyor. </st><st c="7809">Bu kelimeyi astım, osteoporoz gibi hastalıklarda kullanmıyoruz. </st><st c="7873">Örneğin, Ulusal Böbrek Vakfı böbrek yetmezliği çeken birine “böbrek yetmezliği mağduru” demeye başlasa, bu tehlikeli durumla savaşmak için daha fazla para vermez miyiz? </st></p>
			<p><st c="8042">Her şeyin ötesinde, kanseri olan herhangi birine “mağdur” unvanı vermek, AKD’ye soruna derin ilgi duyan geniş ve duygudaş bir insan ağı yaratma ve bu hastalığı yaşamayanlarla daha kişisel bağlar oluşturma zemini sağlar. </st><st c="8262">AKD’nin sponsor destekli birçok maratonu ve yardım organizasyonu aracılığıyla, sorunla doğrudan ilişkili olmayan kişiler bağış yapar—kanser araştırma ve önleme çalışmalarıyla ilgilendikleri için değil, bir kanser mağdurunu tanıdıkları için. </st><st c="8503">Bir kişiye duydukları alaka onları AKD için zaman ve para harcamaya motive eder. </st></p>
			<p><span><st c="8584">Yakınlık, Canlılık ve “Okyanusta Bir Damla” Etkisi </st></span></p>
			<p><st c="8635">Az önce anlattığım deney ve anekdotlar, tanımlanabilir kurbanlara yardım etmek için para, zaman ve çaba harcamaya istekli olduğumuzu, ama istatistiksel kurbanlarla (diyelim, yüzbinlerce Ruandalıyla) karşı karşıya kaldığımızda harekete geçmediğimizi gösteriyor. </st><st c="8896">Peki, bu tür davranışın nedenleri nedir? </st><st c="8937">Karmaşık sorunların çoğunda olduğu gibi burada da, birçok psikolojik etken devreye girmektedir. </st><st c="9033">Ama bunları daha ayrıntılı bir şekilde tartışmadan önce, aşağıdaki düşünce deneyini uygulayın:</st><sup><span id="footnote-050-backlink"><a epub:type="noteref" href="AkildisininMantigi-26.xhtml#footnote-050"><st c="9127">[49]</st></a></span></sup></p>
			<p><st c="9132">Massachusetts Cambridge’de hayallerinizi süsleyen bir iş görüşmesi yapacağınızı farz edin. </st><st c="9224">Görüşmenize daha bir saat var. </st><st c="9255">O yüzden, şehri şöyle bir görmek ve kafanızı rahatlatmak için otelinizden randevuya yürüyerek gitmeye karar veriyorsunuz. </st><st c="9377">Charles Nehri üzerindeki bir köprüden geçerken, aşağıdan bir çığlık sesi işitiyorsunuz. </st><st c="9465">Nehrin hemen üstünde, boğuluyor gibi görünen küçük bir kız olduğunu görüyorsunuz. </st><st c="9547">Kız yardım çığlıkları atıyor ve nefes almaya çalışıyor. </st><st c="9603">Üzerinizde yepyeni bir takım elbise ve şık aksesuarlar var. </st><st c="9663">Bunların hepsi size küçük bir servete (diyelim 1000 dolara) mal olmuş. </st><st c="9734">İyi bir yüzücüsünüz, ama onu kurtarmak istiyorsanız üzerinizdekileri çıkaracak zaman yok. </st><st c="9824">Ne yaparsınız? </st><st c="9839">Fazla düşünme şansınız yok; onu kurtarmak için aşağıya atlayıp yeni takımınızı mahvediyor ve iş görüşmenizi kaçırıyorsunuz. </st><st c="9963">Atlama kararınız yardımsever ve harika bir insan olduğunuzun bir yansıması şüphesiz. </st><st c="10048">Ama bu karar, kısmen üç psikolojik etkenden de ileri geliyor olabilir.</st><sup><span id="footnote-049-backlink"><a epub:type="noteref" href="AkildisininMantigi-26.xhtml#footnote-049"><st c="10118">[50]</st></a></span></sup> </p>
			<p><st c="10123">İlki, kurbana olan mesafenizdir—psikologların yakınlık olarak adlandırdığı faktör. </st><st c="10207">Yakınlık, sadece fiziksel yakınlığı değil, akrabalık hissini de işaret eder; akrabalarınıza, sosyal grubunuza ve benzerlik gösterdiğiniz kişilere yakın olursunuz. </st><st c="10370">Haliyle (ve çok şükür ki) dünyadaki trajedilerin çoğu fiziksel ve psikolojik mesefe bakımından yakınımızda değildir. </st><st c="10487">Acı çeken insanların büyük bölümünü bire bir tanımadığımızdan, çektikleri acı için başı dertte bir akraba, arkadaş veya komşuya duyabileceğimiz kadar empati hissetmemiz zordur. </st><st c="10664">Yakınlığın etkisi öyle güçlüdür ki, yüksek ücretli işini kaybetmiş bir komşuya yardım için para verme olasılığımız, şehrin sokaklarında yaşayan çok daha muhtaç birine yardım için para verme olasılığımızdan çok daha yüksektir. </st><st c="10890">Üç bin kilometre ötedeki bir depremde evini kaybetmiş birine yardım için para verme olasılığımız ise çok daha düşüktür. </st></p>
			<p><st c="11010">İkinci faktör, canlılık dediğimiz şeydir. </st><st c="11052">Size kendimi kestiğimi söylesem, durumu tam olarak kavramaz ve acımı çok hissetmezsiniz. </st><st c="11141">Ama kesme olayını ağlamaklı bir sesle uzun uzadıya anlatıp yaranın ne kadar derin olduğunu, kesik derinin canımı nasıl yaktığını ve ne kadar kan kaybettiğimi söylesem, daha canlı bir izlenim edinir ve benimle çok daha fazla empati kurarsınız. </st><st c="11384">Benzer şekilde, boğulan bir kurban görür ve onun soğuk suyla mücadele ederken attığı çığlıkları duyarsanız harekete geçmek için ani bir ihtiyaç hissedersiniz. </st></p>
			<p><st c="11543">Canlılığın karşıtı muğlaklıktır. </st><st c="11576">Size birinin boğulduğu söylenir, ama siz o kişiyi görüp çığlığını işitmezseniz, duygu düzeneğiniz faaliyete geçmez. </st><st c="11692">Muğlaklık, uzaydan çekilmiş bir dünya fotoğrafına bakmak gibidir; kıtaların şeklini, mavi okyanusları ve büyük dağ çıkıntılarını görebilir, ama trafik sıkışıklığının, çevre kirliliğinin, suçların ve savaşların detaylarını göremezsiniz. </st><st c="11928">Uzaktan her şey barışçıl ve hoş göründüğünden herhangi bir şeyi değiştirme ihtiyacı hissetmezsiniz. </st></p>
			<p><st c="12028">Üçüncü faktör, psikologların okyanusta damla etkisi dediği şeydir ve bir trajedinin kurbanlarına tek başına ve tam anlamıyla yardım etme yeteneğinize duyduğunuz inançla ilgilidir. </st><st c="12208">Az gelişmiş bir ülkede birçok insanın kirli su yüzünden öldüğünü düşünün. </st><st c="12282">Her birimiz en fazla, oraya gidip temiz bir kuyu veya atık su sistemi kurmaya yardım edebiliriz. </st><st c="12379">Kişisel ilgimiz ne kadar yoğun olursa olsun, sadece birkaç kişiyi kurtarabilir, milyonlarca kişiyi çok ciddi bir ihtiyaçla baş başa bırakırız. </st><st c="12522">Bu tür büyük ihtiyaçların küçük bir bölümünü karşılayabileceğimiz göz önünde tutulursa, insan duygusal olarak kapanma eğilime kapılıp “Bunun ne yararı var?” diyebilir.</st><sup><span id="footnote-048-backlink"><a epub:type="noteref" href="AkildisininMantigi-26.xhtml#footnote-048"><st c="12689">[51]</st></a></span></sup> </p>
			<p><br /><st c="12694">BU FAKTÖRLERİN DAVRANIŞLARINIZI nasıl etkileyebileceğini düşünmek için kendinize şu soruları sorun: Ya boğulmakta olan kız tsunaminin vuracağı uzak bir ülkede yaşasa ve siz ortalama bir harcamayla (takım elbisenizin 1000 dolarlık maliyetinden çok daha azıyla) onun bu kaderden kurtulmasına yardım edebilecek olsanız? </st><st c="13012">Dolarlarınızla kurtarma “işine dört elle sarılma” olasılığınız ne olur? </st><st c="13084">Ya kızın hayatına yönelik tehlike daha muğlak ve acilse? </st><st c="13141">Sözgelimi, sıtma tehdidi altındaysa. </st><st c="13178">Ona yardım etme dürtünüz o kadar güçlü olur mu? </st><st c="13226">Ya onun gibi birçok çocuk ishal veya AIDS tehdidi altındaysa (veya gelecekte olacaksa)? </st><st c="13314">Problemi tam anlamıyla çözme cesaretiniz kırılır mı? </st><st c="13367">Yardım etme motivasyonunuza ne olur? </st></p>
			<p><st c="13404">Bir bahisçi olsam, uzak bir ülkede yavaş yavaş bir hastalığın pençesine düşen çok sayıda çocuğu kurtarmak için harekete geçme arzunuzun, kanserden ölen bir akraba, arkadaş veya komşuya yardım etme dürtünüz kadar yüksek olmayacağına bahse girerdim. </st><st c="13652">(Sizde kusur bulduğumu düşünüyorsanız, benim de aynı şekilde davranacağımı bilmeniz gerekir.) Bu, katı yürekli olduğunuz için değil, sadece insan olduğunuz içindir. </st><st c="13817">Bir trajedi uzakta gerçekleşir, büyük olur ve çok sayıda insanı kapsarsa, o trajediyi daha uzak ve daha az duygusal bir perspektiften ele alırız. </st><st c="13963">Küçük detayları göremediğimizde, acı daha az canlı, daha az duygusal olduğundan, kendimizi harekete geçmeye daha az mecbur hissederiz. </st></p>
			<p><br /><st c="14098">UZUN UZUN DÜŞÜNMEYİ bir tarafa bırakırsak, tüm dünyada milyonlarca kişi her gün açlıktan, savaştan ve hastalıktan solup gidiyor. </st><st c="14227">Ve çoğumuz küçücük maliyetlerle çok şey başarabileceğimiz halde, yakınlık, canlılık ve okyanusta bir damla etkisi yüzünden onlara yardım için fazla şey yapmıyoruz. </st></p>
			<p><st c="14391">Nobel iktisat ödülü sahibi Thomas Schelling, kişisel hayat ve istatistiksel hayat arasındaki ayrımı tarif ederken görevini iyi yapıyor: </st></p>
			<p><st c="14527">Altı yaşında, kahverengi saçlı bir çocuk hayatını Noel’e kadar uzatacak bir ameliyat için binlerce dolara ihtiyaç duysa, onu kurtarmak için postaneye değişik miktarlarda para yağar. </st><st c="14709">Ama bir satış vergisi getirilmeden Massachusetts’in hastane olanaklarının kötüleşeceği ve önlenebilir ölümlerde gözle görülebilir bir artışa yol açacağı söylense, gözyaşı döken veya çek defterine sarılan kişi sayısı çok olmaz. </st><sup><st c="14936">17</st></sup></p>
			<p><span><st c="14938">Akılcı Düşünce Empatiyi Nasıl Bloke Eder </st></span></p>
			<p><st c="14980">Tüm bu duygusal albeni, şu soruyu gündeme getirir: İnsanları </st><span><st c="15041">Uzay Yolu</st></span><st c="15050">’nun Mr. </st><st c="15060">Spock’ı gibi daha akılcı yapsak ne olurdu? </st><st c="15103">Ne de olsa Spock gerçekçiliğin en üst düzeyindeydi: Hem akılcı hem de akıllı olduğundan, çok sayıda insana yardım etmenin ve problemin gerçek boyutuyla orantılı önlemler almanın çok daha akla uygun olduğunun farkındaydı. </st><st c="15324">Peki, bu sorunlara daha soğukkanlı bir bakış açısıyla bakmak, bizi daha büyük ölçekli açlık sorunuyla mücadeleye küçük Rokia’ya yardım için ayıracağımızdan daha fazla para vermeye teşvik eder miydi? </st></p>
			<p><st c="15523">Deb, George ve Paul, insanlar daha akılcı ve hesaplı düşündüğü zaman ne olacağını araştırmak için ilginç bir deney daha tasarladılar. </st><st c="15657">Deneyin başında bazı katılımcılardan şu soruyu yanıtlamalarını istediler: “Bir firma her biri 1200 dolardan 15 bilgisayar alsa, toplamda ne kadar para öder?” Bu karmaşık bir matematik sorusu değildi; amacı, katılımcıları daha hesaplı düşünmeye hazırlamaktı (hazırlamak, psikologların insanları belirli ve geçici bir ruh haline sokmak için kullandıkları genel terimdir). </st><st c="16027">Diğer katılımcılara ise onları duygusal düşünmeye hazırlayacak bir soru soruldu: “George W. </st><st c="16119">Bush adını duyduğunuzda ne hissediyorsunuz? </st><st c="16163">Lütfen ağır basan duygunuzu tek kelimeyle tarif edin.” </st></p>
			<p><st c="16218">Baştaki sorular cevaplandıktan sonra, katılımcılara ya Rokia’nın kişisel hayatı (tanımlanabilir koşul) ya da daha genel bir sorun olan Afrika’daki yiyecek sıkıntısı (istatistiksel koşul) hakkında bilgi verildi. </st><st c="16429">Sonra, onlara bahsi geçen soruna ne kadar para bağışlayacakları soruldu. </st><st c="16502">Sonuçlara göre, duygusal düşünmeye hazırlananların Rokia’nın kişisel dünyasına verdikleri para, daha genel yiyecek sıkıntısı sorunuyla mücadeleye yardım için verdikleri paradan çok daha fazlaydı (hazırlamanın olmadığı deneydeki gibi). </st><st c="16737">Katılımcıların duygusal düşünmeye hazırlandıkları ve hiçbir şeye hazırlanmadıkları deneylerin sonuçları arasındaki benzerlik, onların duygusal hazırlık olmadan da bağış kararlarını merhamet duygularına dayanarak verdiğini gösteriyordu (onun için duygusal düşünmeye hazırlık yapmak hiçbir şey değiştirmemişti—duygular, karar sürecinin zaten bir parçasıydı). </st></p>
			<p><st c="17094">Ya Spockvari, hesaplı bir ruh haline hazırlanan katılımcılar? </st><st c="17156">Daha dikkatli düşünmenin, Rokia’ya yönelik duygusal yanlılıklarını “onarmalarını” ve çok sayıda insana yardım etmek için daha fazla para vermelerini sağlayacağını zannedebilirsiniz. </st><st c="17338">Ama ne yazık ki, daha hesaplı düşünenler, her iki soruna da küçük miktarda para vererek eşit fırsatçı cimri haline geldiler. </st><st c="17463">Bir başka deyişle, insanların Mr. </st><st c="17497">Spock gibi düşünmesini sağlamak, merhametin tüm cazibesini azalttı ve sonuç olarak, katılımcıları Rokia’ya ya da genel yiyecek sıkıntısı sorununa bağış yapmaya daha az eğilimli hale getirdi. </st><st c="17688">(Elbette bu akılcı bakış açısına cuk diye oturan bir sonuçtur. </st><st c="17751">Ne de olsa, gerçek bir akılcı genellikle yatırımına somut bir karşılık getirmeyecek bir şeye ya da birine para harcamaz.) </st></p>
			<p><br /><st c="17873">BU SONUÇLARI ÇOK iç karartıcı bulmuştum, ama dahası da vardı. </st><st c="17935">Deb, George ve Paul’ün saptanabilir kurban etkisiyle ilgili ilk deneylerinde (katılımcıların Rokia’ya yardım için açlıkla genel mücadelenin iki katı para verdikleri deney) üçüncü bir durum daha vardı. </st><st c="18136">Bu durumda, katılımcılar hem Rokia hakkında kişisel bilgi, hem de yiyecek sorunu hakkında istatistiksel bilgi alıyorlardı (hazırlama süreci olmadan). </st></p>
			<p><st c="18286">Şimdi katılımcıların yaptığı bağışın miktarını tahmin edin. </st><st c="18346">Sizce aynı anda hem Rokia hem de daha genel yiyecek sıkıntısı sorunu hakkında bilgi edindiklerinde ne kadar para verdiler? </st><st c="18469">Sadece Rokia hakkında bilgi edindiklerinde olduğu kadar yüksek miktarda para mı verdiler? </st><st c="18559">Yoksa sorun istatistiksel biçimde sunulduğunda olduğu gibi düşük miktarda para vermeyi mi teklif ettiler? </st><st c="18665">Yoksa ikisinin ortası bir teklif mi yaptılar? </st><st c="18711">Bu bölümün iç karartıcı havası ortada olduğuna göre, belki sonuçların yapısını tahmin etmişsinizdir. </st><st c="18812">Karışık durumdaki katılımcılar, kazançlarının yüzde 29’unu verdiler. </st><st c="18881">Bu oran, istatistiksel durumdaki katılımcıların verdiği %23’ten biraz daha yüksek, ama kişisel durumda bağışlanan %48’den çok daha düşüktü. </st><st c="19021">Basitçe söylemek gerekirse, anlaşılan hesabı, istatistiksel bilgiyi ve rakamları düşünüp aynı anda bir şey hissetmek katılımcılara son derece zor geliyordu. </st></p>
			<p><st c="19178">Toparlayacak olursak, bu sonuçlar üzücü bir hikâye anlatır. </st><st c="19238">Birileriyle ilgilenmek söz konusuysa harekete geçer, ama durum çok sayıda kişiyle ilgiliyse geçmeyiz. </st><st c="19340">Soğukkalı hesaplamalar, büyük sorunlara ilgimizi artırmak yerine merhametimizi baskılar. </st><st c="19429">O yüzden, daha akılcı düşünmek kararlarımızı geliştirmeye yönelik iyi bir tavsiye gibi görünse de, Mr. </st><st c="19532">Spock gibi düşünmek bizi daha az fedakâr ve yardımsever yapabilir. </st><st c="19599">Ünlü doktor ve araştırmacı Albert Szent Györgi’nin dediği gibi, “Acı çeken bir insan görsem yüreğim sızlıyor ve hayatımı onun için riske atıyorum. </st><st c="19746">Sonra tarafsız bir edayla büyük şehirlerimizin yüz milyonlarca ölümle sonuçlanacak un ufak olma ihtimalinden bahsediyorum. </st><st c="19869">Tek insanın acısını yüz milyonla çarpamıyorum.”</st><sup><st c="19916">18</st></sup></p>
			<p><span><st c="19919">Para Nereye Gitmeli? </st></span></p>
			<p><st c="19941">Bu deneylerden sonra, en iyi davranış biçimi daha az düşünmek ve başkalarına yardım konusunda karar verirken sadece duygularımızın rehberliğinden yararlanmak gibi görünebilir. </st><st c="20117">Ama ne yazık ki hayat bu kadar basit değil. </st><st c="20161">Bazen yardım etmemiz gerektiği zaman müdahale etmediğimiz halde, başka zaman öyle yapmak akıldışı (veya en azından uygunsuz) olduğu halde acı çeken kişinin namına hareket ederiz. </st></p>
			<p><st c="20340">Örneğin, birkaç yıl önce Forgea adlı iki yaşında bir beyaz teriyer, mürettebat gemiyi terk ettikten sonra Pasifik’te sürüklenen bir tankerin içinde tek başına üç hafta geçirmişti. </st><st c="20520">Forgea’nin çok güzel olduğundan ve ölümü hak etmediğinden eminim, ama büyük resme bakarsak insan onu kurtarmanın vergi mükelleflerinin 48.000 dolarına (son derece muhtaç insanların bakımına harcanması daha iyi olabilecek bir miktar) mal olacak yirmi beş günlük bir kurtarma görevine değip değmeyeceğini sorabilir. </st><st c="20834">Benzer şekilde, karaya oturan </st><span><st c="20864">Exxon Valdez</st></span><st c="20876">’den dışarı akan korkunç petrolü düşünün. </st><st c="20919">Tek bir kuşun temizliğine ve rehabilitasyonuna gereken bütçe 32.000 dolar, tek bir susamuruna gereken bütçe ise 80.000 dolar civarındaydı.</st><sup><st c="21057">19</st></sup><st c="21060"> Elbette, acı çeken bir köpek, kuş ya da susamurunu seyretmek çok zordur. </st><st c="21134">Ama böyle yapmak aşı, eğitim ve sağlık hizmetleri gibi şeylere ayrılan kaynakları ortadan kaldırıyorsa bu kadar parayı bir hayvana harcamak gerçekten anlamlı mıdır? </st><st c="21299">Acının canlı örneklerine daha çok aldırmamız, bu eğilimin her zaman daha iyi kararlar vermemize yardım ettiği anlamına gelmez—hatta yardım etmek istediğimizde bile. </st></p>
			<p><st c="21464">Amerikan Kanser Derneği’ne dönelim. </st><st c="21500">AKD’nin iyi çalışmasına söyleyecek lafım yok. </st><st c="21546">Bu dernek bir işletme olsa, onu becerikliliği, insan doğasını kavrayışı ve başarısından ötürü tebrik ederim. </st><st c="21655">Ama halkın coşkulu desteğini alma konusunda “aşırı başarılı” olduğu ve aynı derecede önemli sorunları beklemede tuttuğu için kâr amacı gütmeyen dünyada AKD’ye karşı biraz hoşnutsuzluk vardır. </st><st c="21847">(AKD öyle başarılıdır ki, “dünyanın en zengin kâr amacı gütmeyen” faaliyeti denilen şeye yapılan bağışları boykot etmek için birkaç örgütlü girişim bile olmuştur.</st><sup><st c="22009">20</st></sup><st c="22012">) Yani AKD’ye bağışta bulunan kişiler, kanser dışı yardım derneklerine aynı miktarda para vermediklerinde, öbür sorunlar AKD’nin başarısının kurbanı haline gelmektedir. </st></p>
			<p><img src="image/228.png" alt="" /><st c="22182"></st></p>
			<p><br /><st c="22475">KAYNAK DAĞILIMINDAKİ BOZUKLUK sorununu daha genel hatlarıyla değerlendirmek için bir önceki sayfada yer alan grafiğe bakalım.</st><sup><st c="22600">21</st></sup><st c="22603"> Grafiğimiz, çeşitli felaketlerde (Katrina Kasırgası, 11 Eylül 2001 terör saldırısı, Asya tsunamisi, tüberküloz, AIDS ve sıtma) kurbanlara yardım için bağışlanan para miktarını ve bu trajedilerin doğrudan etkilediği kişi sayısını gösteriyor. </st></p>
			<p><st c="22845">Grafiğin açıkça gösterdiği gibi, bu olaylarda mağdur sayısı arttıkça bağışlanan para miktarı azalıyor. </st><st c="22948">Ayrıca ABD merkezli trajedilere (Katrina Kasırgası, 11 Eylül 2001 terör saldırısı) ABD’den başka yerlerde gerçekleşen trajedilerden, mesela Asya tsunamisinden daha fazla para gittiği de görülebiliyor. </st><st c="23149">Belki daha üzücü olan, tüberküloz, AIDS ve sıtma gibi hastalıkları önleme girişimlerine söz konusu sorunların boyutuna oranla çok az kaynak gitmesidir. </st><st c="23301">Bu muhtemelen önleme girişimlerinin henüz hasta olmayan kişileri kurtarmaya yönelik olmasındandır. </st><st c="23400">Farazi insanları, gelecekteki bir hastalık ihtimalinden korumak duygularımızı etkisi altına almayacak ve bizi cüzdanlarımızı açmaya motive etmeyecek kadar soyut ve uzak bir amaçtır. </st></p>
			<p><st c="23582">Başka bir büyük soruna bakalım: CO2 emisyonu ve küresel ısınma. </st><st c="23646">Konuyla ilgili kişisel inançlarınız ne olursa olsun, belirtilen problem insanların ilgisini çekmesi zor bir problem türüdür. </st><st c="23771">Hatta genel kayıtsızlığa sebep olacak örnek bir sorun uydurmaya çalışsak herhalde bu olurdu. </st><st c="23864">Her şeyden önce, iklim değişikliğinin etkileri henüz Batı dünyasında yaşayanlara yakın değildir: Deniz seviyelerinin yükselmesi ve çevre kirliliği Bangladeş’teki insanları etkileyebilmekte, ama Amerika veya Avrupa’nın göbeğinde yaşayanları henüz etkilememektedir. </st><st c="24128">İkincisi, sorun canlı, hatta gözlemlenebilir değildir. </st><st c="24183">Etrafımızdaki CO2 emisyonunu genelde göremez, ısı değişimini hissedemeyiz (belki Los Angeles’ın dumanlı sisinde öksürenler hariç). </st><st c="24314">Üçüncüsü, küresel ısınmanın biçimlendirdiği değişimlerin görece yavaş ve çarpıcılıktan uzak oluşları, sorunu görmemizi veya hissetmemizi zorlaştırmaktadır. </st><st c="24470">Dördüncüsü, iklim değişikliğinin olumsuz etkileri hemen ortaya çıkmayacak, bu etkiler çoğu kişinin kapısını çok uzak bir gelecekte çalacaktır (ya da iklim değişikliği şüphecilerinin ileri sürdüğü gibi hiç çalmayacaktır). </st><st c="24691">Al Gore’un </st><span><st c="24702">Uygunsuz Gerçek</st></span><st c="24717"> belgeselinin boğulan kutup ayılarının görüntülerine ve başka canlı görüntülere o kadar ağırlık vermesi bu yüzdendir; duygularımıza bu görüntüler aracılığıyla dokunmuştur. </st></p>
			<p><st c="24889">Elbette küresel ısınma, okyanusta bir damla etkisinin tipik bir örneğidir. </st><st c="24964">Araba kullanımında kısıntı yapabilir, ampullerimizin hepsini yüksek verimli olanlarla değiştirebiliriz. </st><st c="25068">Ama her birimizin aldığı her önlem, sorun üzerinde anlamlı bir etkiye sahip olamayacak kadar küçük kalacaktır—çok sayıda kişinin küçük değişiklikler yapmasının azımsanmayacak etkisinin farkında olsak bile. </st><st c="25274">Harekete geçme eğilimimizin aleyhinde çalışan bütün bu psikolojik kuvvetler varken, çevremizde bu kadar büyük sorun (doğaları gereği duygularımızı veya motivasyonumuzu harekete geçirmeyen sorunlar) olmasında şaşılacak bir şey var mı? </st></p>
			<p><span><st c="25508">İstatistiksel Kurban Sorununu Nasıl Çözebiliriz? </st></span></p>
			<p><st c="25557">Öğrencilerime insanları koltuklarından kalkmaya, harekete geçmeye, bağış yapmaya ve karşı çıkmaya neyin sevk ettiğini sorduğumda, eyleme geçmenin en iyi yolu büyük ihtimalle durumun boyutu ve ciddiyeti hakkında “çok enformasyon” sahibi olmak cevabını veriyorlar. </st><st c="25820">Ama yukarıda anlatılan deneyler durumun böyle olmadığını gösteriyor. </st><st c="25889">Maalesef insan davranışını motive eden kuvvetler hakkındaki sezgilerimiz kusurlu görünüyor. </st><st c="25981">Demek ki öğrencilerimin tavsiyesine uyup trajedileri çok sayıda kişiyi etkileyen büyük sorunlar olarak anlatsak, büyük ihtimalle eyleme geçilemeyecek. </st><st c="26132">Hatta tam tersi sonuca ulaşılarak, merhamet tepkileri baskılanabilecek. </st></p>
			<p><st c="26204">Bu durum önemli bir soruyu gündeme getiriyor: Sadece bireysel ve kişiselleşmiş acıların çağrısına uyup harekete geçiyor ve krizler onları hayal etme yeteneğimizi aştığında uyuşup kalıyorsak, büyük ölçekli insan sorunlarını çözmek için kendimizi (veya politikacılarımızı) harekete geçirme umudumuz ne olur? </st><st c="26510">Bir sonraki felaket kaçınılmaz bir şekilde gerçekleştiğinde, hepimizin doğru şeyi yapacağına güvenmekle yetinemeyeceğimiz açıktır. </st></p>
			<p><st c="26641">Bir sonraki felakete hemen açık ve net kişisel acı fotoğrafları (belki ölmekte olan ama kurtarılabilecek bir çocuk veya boğulan bir kutup ayısı) eşlik ederse iyi olur (“iyi” kelimesinin burada uygun kaçmadığının farkındayım). </st><st c="26867">Böyle görüntülerin mevcudiyeti, duygularımızı körükler ve bizi eyleme sevk eder. </st><st c="26948">Ama çoğunlukla facia görüntüleri çok yavaş ortaya çıkar (Ruanda örneğinde olduğu gibi) ya da tanımlanabilir bir acıdan ziyade (mesela Darfur’u düşünün) büyük bir istatistiksel acıyı anlatır. </st><st c="27139">Duygu uyandıran bu görüntüler halkın önüne geldiğinde ise, harekete geçmek için çok geç olabilir. </st><st c="27237">Karşılaştığımız önemli sorunları çözmeyi zorlaştıran engellerimiz ortada olduğuna göre, büyük acılar karşısında umutsuzluk, çaresizlik ve duyarsızlık hissetmekten nasıl kurtulabiliriz? </st></p>
			<p><br /><st c="27422">YOLLARDAN BİRİ BAĞIMLILARA verilen tavsiyeye uymaktır: bağımlılığın üstesinden gelmenin ilk adımı sorunu tanımaktır diyen tavsiyeye. </st><st c="27555">Büyük boyutlu bir krizin sorunu daha az umursamamıza yol açtığını bilirsek, düşünce tarzımızı ve insan sorunlarına yaklaşımımızı değiştirmeye çalışabiliriz. </st><st c="27712">Örneğin, bir daha büyük bir depremin bir şehri dümdüz ettiğini ve binlerce kişinin öldüğünü duyduğunuzda, acı çeken tek bir kişiye (doktor olmayı düşleyen bir kıza, kocaman bir gülümsemesi ve futbola yeteneği olan endamlı bir delikanlıya, ölmüş kızının çocuğunu büyütme mücadelesi veren sebatkâr bir büyükanneye) yardım ettiğinizi düşünmeye çalışın. </st><st c="28062">Sorunu bu şekilde görselleştirdik mi, duygularımız harekete geçer ve ne tür bir adım atacağımıza karar verebiliriz. </st><st c="28178">(Anne Frank’in günlüğünün bu kadar etkileyici olmasının bir nedeni budur. </st><st c="28252">Bu günlük milyonlar arasında kaybolmuş tek bir hayatın tasviridir.) Aynı şekilde, krizin boyutunu zihninizde yeni bir çerçeveye oturtarak da okyanusta bir damla etkisini etkisiz hale getirmeye çalışabilirsiniz. </st><st c="28463">Örneğin, kitlesel yoksulluk sorununu düşünmek yerine, beş kişiyi doyurmayı düşünebilirsiniz. </st></p>
			<p><st c="28556">Amerikan Kanser Derneği’ni kaynak yaratma konusunda böylesine başarılı kılan yaklaşımı benimseyerek düşünce tarzımızı değiştirmeye de çalışabiliriz. </st><st c="28705">Yakın, tekil ve canlı olayların lehine hareket eden duygusal önkabullerimiz bizi daha geniş anlamda harekete geçirebilir. </st><st c="28827">Örneğin, yakınlık hissini ele alalım. </st><st c="28865">Ailemizdeki biri kanser veya multiple skleroz olursa, buradan yola çıkarak belli bir hastalıkla ilgili araştırmalara bağış toplayabiliriz. </st><st c="29004">Şahsen tanımadığımız, hayranlık duyulan bir kişi bile yakınlık hissetmemize vesile olabilir. </st><st c="29097">Söz gelimi, Michael J. </st><st c="29120">Fox, 1991 yılında parkinson tanısı aldığından beri, araştırma kaynakları için lobi faaliyetleri yürütüyor ve kamuoyunu bu hastalık hakkında eğitmeye çalışıyor. </st><span><st c="29280">Aile Bağları</st></span><st c="29292"> ve </st><span><st c="29296">Geleceğe Dönüş</st></span><st c="29310"> tutkunları da, onun çehresini sorunla ilişkilendirip hastalığı umursar hale geliyor. </st><st c="29396">Michael J. </st><st c="29407">Fox’un bağışçılardan vakfına destek istemesi, biraz kendine hizmet eden bir eylem gibi görünebilir, ama parkinson mağdurlarına yardım için bağış toplanmasında oldukça etkilidir. </st></p>
			<p><br /><st c="29585">BAŞKA BİR YOL, davranışlarımıza rehberlik edecek kurallar bulmaktır. </st><st c="29654">Kalplerimizin bizi her zaman doğru davranışa götüreceğine güvenemiyorsak oluşturulmuş kurallardan yararlanabiliriz. </st><st c="29770">Duygularımız harekete geçmese bile bizi doğru eylem biçimine yöneltecek kurallardan. </st><st c="29855">Örneğin, Yahudi geleneğinde okyanusta bir damla etkisiyle mücadele etmek için getirilmiş bir “kural” vardır. </st><st c="29964">Talmud’a göre, “her kim bir hayat kurtarır, o kişi tüm dünyayı kurtarmış sayılır.”</st><sup><st c="30046">22 </st></sup><st c="30050">Dindar Yahudiler, böyle bir ilkeyle yapabildiğimiz tek şeyin sorunun küçük bir parçasını çözmek olduğu durumlarda bizi durduran doğal eğilimin üstesinden gelebilirler. </st><st c="30218">Üstelik kuralın tanımlanma biçimi (“o kişi tüm dünyayı kurtarmış sayılır”) tek bir kişiyi kurtararak bile, eksiksiz ve büyük bir şey yapabileceğimizi hayal etmeyi kolaylaştırmaktadır. </st></p>
			<p><st c="30402">Açık ahlaki kurallar oluşturma yaklaşımı, açık insani kuralların uygun olduğu durumlarda da işe yarayabilir. </st><st c="30511">Ruanda katliamında ne olduğuna tekrar bakalım. </st><st c="30558">Birleşmiş Milletler, katliama tepki gösterme ve engel olma konusunda çok yavaş davrandı. </st><st c="30647">Oysa bunu yapmak büyük bir müdahale gerektirmeyebilirdi. </st><st c="30704">(Birleşmiş Milletler’in bölge komutanı Romeo Dallaire eli kulağındaki katliamı durdurmak için 5000 asker isteyerek bunu yaptı aslında, ama talebi reddedildi). </st><st c="30863">Yıllardır dünyanın o ya da bu bölgesinde katliam ve soykırımlar olduğunu duyarız. </st><st c="30945">Yardımsa genellikle çok geç gelir. </st><st c="30980">Ama Birleşmiş Milletler’in şöyle bir yasa çıkardığını farz edin: Belirli bir insan kitlesinin hayatı ne zaman tehlikeye girse (General Dallaire gibi duruma yakın bir liderin kanaatiyle) bölgeye derhal bir gözlem gücü gönderilir ve Güvenlik Konseyi kırk sekiz saat içinde atılacak adımlara karar verme talebiyle toplantıya çağrılır.</st><sup><span id="footnote-047-backlink"><a epub:type="noteref" href="AkildisininMantigi-26.xhtml#footnote-047"><st c="31311">[52]</st></a></span></sup><st c="31316"> Böyle bir hızlı eylem taahhüdü aracılığıyla, birçok hayat kurtarılabilir. </st></p>
			<p><st c="31391">Hükümetler ve kâr amacı gütmeyen kuruluşlar da görevlerine bu şekilde bakmalıdır. </st><st c="31473">Böyle kuruluşlar için nüfusun genelinin ilgi duyduğu sorunlara yardım etmek politik açıdan daha kolaydır, ama o sorunlar çoğu kez zaten kaynak almaktadır. </st><st c="31628">Hak ettiği kaynağı almayanlar, genellikle kişisel, sosyal ya da politik açıdan cazip olmayan sorunlardır. </st><st c="31734">Koruyucu sağlık hizmetleri belki bunun en iyi örneğidir. </st><st c="31791">Henüz hastalanmamış kişileri, hatta doğmamış bebekleri kurtarmak, tek bir kutup ayısını veya öksüz çocuğu kurtarmak kadar ilham verici değildir. </st><st c="31936">Çünkü gelecekteki acı elle tutulabilir değildir. </st><st c="31985">Umarım, hükümetler ve sivil toplum kuruluşları, duygularımızın bizi harekete geçmeye zorlamadığı yerde devreye girerek yardım dengesizliğinin düzeltilmesinde gerçek bir fark yaratır; sorunlarımızdan bazılarını azaltır ya da ortadan kaldırırlar. </st></p>
			<p><br /><st c="32230">İNSANLARIN ÇEKİLEN ACILARA TEPKİ vermesini sağlamanın tek yolunun, kitlesel bir ihtiyaca yönelik nesnel enformasyondan çok duygusal cazibe olması birçok yönden üzücüdür. </st><st c="32400">İşin iyi tarafı, duygularımız harekete geçtiğinde son derece şefkatli olabilmemizdir. </st><st c="32486">Bir kişinin yüzünü acıyla birleştirdik mi, yardım etmeye çok daha istekli olur, iktisatçıların akılcı, bencil ve azami faydacı öznelerden beklediklerinin çok ötesine geçeriz. </st><st c="32661">Bu karışık lütuf göz önünde tutulursa, büyük boyutlu, uzaklarda gerçekleşen ve tanımadığımız çok sayıda kişiyi kapsayan olayları önemsemek için tasarlanmadığımızın farkında olmamız gerekir. </st><st c="32851">Duygularımızın değişken olduğunu ve merhamet konusundaki önkabullerimizin nasıl çalıştığını anlayarak, daha makul kararlar almaya ve kuyuda sıkışanlar dışındakilere de yardım etmeye başlayabiliriz.</st></p>
			<div>
				<aside id="footnote-051" epub:type="footnote">
					<p><st c="33048"> ç.n: Yazar, duvardan düşen Humpty Dumpty karakteriyle kuyuya düşen Jessica’nın durumu arasındaki paralelliğe gönderme yapıyor.</st></p>
				</aside>
				<aside id="footnote-050" epub:type="footnote">
					<p><st c="33175"> Bu düşünce deneyi, Peter Singer’ın Famine, Affluence and Morality (Açlık, Refah ve Ahlak) (1972) kitabındaki örneklerden birine dayanıyor. </st><st c="33315">Yeni kitabı The Life You Can Save (Kurtarabileceğiniz Hayatlar) bu tezi daha da geliştiriyor.</st></p>
				</aside>
				<aside id="footnote-049" epub:type="footnote">
					<p><st c="33408"> Bu üç faktör (yakınlık, canlılık ve okyanusta bir damla etkisi) ayrı ayrı tanımlanmalarına rağmen, gerçek hayatta çoğu kez kombinasyon halinde çalışır. </st><st c="33561">O yüzden, hangisinin ana itici kuvvet olduğu her zaman açık değildir.</st></p>
				</aside>
				<aside id="footnote-048" epub:type="footnote">
					<p><st c="33630"> Söylemek istediğim, dünyanın öbür ucundaki yabancılara yardım etmek için para veren ve gönüllü hizmet eden birçok harika insan olmadığı değil; böyle davranma eğiliminin yakınlık, canlılık ve okyanusta bir damla etkisine bağlı olduğu.</st></p>
				</aside>
				<aside id="footnote-047" epub:type="footnote">
					<p><st c="33864"> Çoğu politik organ gibi Birleşmiş Milletler de kansız ve belkemiksizdir. </st><st c="33938">Güvenlik Konseyi’nin beş daimi üyesi, her önemli BM kararını veto etme hakkına sahip olduğundan BM nadiren bir çözüm bulur. </st><st c="34062">Ama prensip olarak BM’nin önemli sorunları - halkın duyguları ateşlenmediğinde bile - çözebilen bir güç olması imkân dahilindedir.</st></p>
				</aside>
			</div>
		</div>
	<div id="charCountTotal" value="34192"></div></body>
</html>
