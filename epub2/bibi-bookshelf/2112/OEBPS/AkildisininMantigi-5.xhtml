<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-5</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-5" lang="tr-TR" xml:lang="tr-TR">
		<div>
			<h1 id="_idParaDest-2"><st c="0">GİRİŞ</st><br /><br /><st c="6">Erteleme Ve </st><br /><st c="19">Tıbbi Yan Etkilerden </st><br /><st c="40">Çıkarılan Dersler</st></h1>
			<p><st c="57">Sizi bilmem ama ben her şeyi zamanında yapan biriyle hiç karşılaşmadım. </st><st c="130">Can sıkıcı işleri geciktirmek adeta evrensel bir problemdir—irademizi ve öz kontrolümüzü kullanmaya ne kadar çabalarsak çabalayalım ya da hangi kararları alırsak alalım engellenmesi son derece zor bir sorun.</st></p>
			<p><st c="337">Kendi erteleme eğilimimin üstesinden gelmeyi nasıl öğrendiğimle ilgili kişisel hikâyemi paylaşmama izin verin. </st><st c="449">Yıllar önce harap edici bir kaza geçirdim. </st><st c="492">Magnezyumlu büyük bir işaret fişeği hemen yanımda patladı ve vücudumun yüzde 70’ini üçüncü derece yanıklar içinde bıraktı (</st><span><st c="615">Akıldışı Ama</st></span> <span><st c="628">Öngörülebilir</st></span><st c="642"> okurlarından hafızası güçlü olanlar bu hikâyeyi hatırlayabilir). </st><st c="708">Bu yetmiyormuş gibi, hastanedeki üçüncü haftamın sonunda bir kan naklinden hepatit kaptım. </st><st c="799">Şüphesiz, öldürücü bir karaciğer hastalığına yakalanmanın uygun zamanı yoktur, ama zaten kötü durumda olduğumdan hastalığın başlangıcı pek uygunsuz bir zamana denk gelmişti. </st><st c="973">Hepatit komplikasyon riskini artırmış, tedavimi geciktirmiş ve vücudumun deri naklini pek çok defa reddetmesine yol açmıştı. </st><st c="1098">Üstüne üstlük, doktorlar ne tip bir karaciğer hastalığım olduğunu bilmiyorlardı. </st><st c="1179">Hepatit A ya da B değildim, ama ne tür bir hepatit olduğum da teşhis edilemiyordu. </st><st c="1262">Bir süre sonra hastalık hafifledi, ama zaman zaman alevlenerek ve vücut sistemimi mahvederek iyileşmemi yavaşlatmaya devam etti. </st></p>
			<p><st c="1391">Sekiz yıl sonra yüksek lisansımı yaparken hastalığın birden yeniden alevlenmesi beni derinden etkiledi. </st><st c="1495">Öğrenci sağlık merkezine başvurdum. </st><st c="1531">Bir yığın kan testinden sonra doktor bana bir teşhis koydu: Hastalığım yakın bir süre önce tanımlanmış olan hepatit C’ydi. </st><st c="1654">Kendimi berbat hissetsem de bunu iyi bir haber olarak karşıladım. </st><st c="1720">Öncelikle, bana ne olduğunu nihayet öğrenmiştim; ikincisi, hepatit C’nin tedavisine yönelik interferon adlı deneme aşamasındaki gelecek vaat eden bir ilaçtan haberdar olmuştum. </st><st c="1897">Doktor bana interferonun etkinliğini test eden bir deneyin parçası olmayı kabul edip etmeyeceğimi sordu. </st><st c="2002">Karaciğer fibrozu, siroz tehdidi ve erken ölüm riski düşünülürse, çalışmaya katılmak tek çıkar yol gibi görünüyordu. </st></p>
			<p><st c="2119">Başlangıç protokolü, haftada üç kez kendime interferon iğnesi yapmamı gerektiriyordu. </st><st c="2205">Doktorlar her iğneden sonra ateş, mide bulantısı, baş ağrısı, kusma gibi gribi andıran semptomlar yaşayacağımı söylemişlerdi. </st><st c="2331">Bu uyarıların ne derece isabetli olduğunu keşfetmem çok uzun sürmedi. </st><st c="2401">Ama hastalığa karşı koymaya kararlı olduğumdan bir buçuk yıl boyunca her pazartesi, çarşamba ve cuma akşamı aşağıdaki ritüeli yerine getirdim: Eve gider gitmez, ecza dolabından bir iğne aldım, buzdolabını açtım, şırıngaya doğru dozda interferon çektim, iğneyi kalçama batırdım ve ilacı enjekte ettim. </st><st c="2702">Sonra da televizyon manzaralı harika büyük bir hamağa (tavan arasına benzeyen öğrenci dairemdeki tek ilginç şeydi) boylu boyunca uzandım. </st><st c="2840">Kaçınılmaz şekilde gelen kusmuklar için bir kovayı, titremeleri savuşturmak için de bir battaniyeyi el altında bulunduruyordum. </st><st c="2968">Mide bulantısı, titreme ve baş ağrısı bastırdıktan yaklaşık bir saat sonra, belli bir noktada uykuya dalıyordum. </st><st c="3081">Ertesi günün akşamına kadar, az çok iyileşip sınıf çalışmalarıma ve araştırmalarıma geri dönüyordum. </st></p>
			<p><st c="3182">Çoğu zaman çalışmadaki diğer hastalar gibi ben de sadece hastalık hissiyle değil erteleme ve öz kontrol sorunuyla da boğuşuyordum. </st><st c="3313">Her iğne günü berbattı. </st><st c="3337">Tedavinin beni uzun vadede iyileştireceği ümidiyle bir araştırmaya göğüs germek zorundaydım. </st><st c="3430">Her iğne, ardından gelecek 16 saatlik bir hastalık devresi demekti. </st><st c="3498">“Olumlu uzun vadeli etki” uğruna psikologların “olumsuz anlık etki” dediği şeye katlanmam gerekiyordu. </st><st c="3601">Bu, yol boyunca işimize yarayacak kısa vadeli tatminlere ulaşamadığımızda hepimizin yaşadığı bir sorundur. </st><st c="3708">Bilincin teşvikine rağmen, daha iyi bir gelecek (daha sağlıklı olmak, terfi etmek, eşimizi memnun etmek) uğruna hoş olmayan bir şeyi (egzersizi, can sıkıcı bir proje üzerinde çalışmayı, garajı temizlemeyi) şimdi yapmaktan genellikle kaçınırız. </st></p>
			<p><st c="3952">On sekiz aylık denemenin sonunda, doktorlar bana tedavimin başarılı olduğunu ve interferonu belirtildiği gibi alan protokoldeki tek hastanın ben olduğumu söylediler. </st><st c="4118">Çalışmadaki herkes ilacı birçok kez atlamıştı—ilacın yol açtığı tatsız durum göz önünde tutulursa bu hiç şaşırtıcı değildi. </st><st c="4242">(Tıbbi itaatsizlik gerçekten de çok yaygın bir sorundur). </st></p>
			<p><st c="4300">Öyleyse, işkence gibi geçen o ayları nasıl geçirdim? </st><st c="4353">Sadece çelik gibi sinirlere mi sahiptim? </st><st c="4394">Dünya üzerinde yürüyen herkes gibi, öz-kontrolümle birçok sorun yaşıyordum ve her iğne gününde bu işlemden kaçınmayı yürekten istemiştim. </st><st c="4532">Ama tedaviyi daha katlanılır kılan bir hilem vardı. </st><st c="4584">Benim için kilit nokta filmlerdi. </st><st c="4618">Sinemaya bayılıyor ve zamanım olduğunda her gün bir film izliyordum. </st><st c="4687">Doktorlar benden ne beklediklerini söylediğinde, kendimi filmlerle motive etmeye karar vermiştim. </st><st c="4785">Zaten yan etkiler yüzünden daha fazlasını yapamazdım. </st></p>
			<p><st c="4839">Her iğne gününde, okul yolundaki videocuya uğruyor ve görmek istediğim birkaç filmi alıyordum. </st><st c="4934">Gün boyunca, onları izlerken alacağım keyfi düşünüyordum. </st><st c="4992">Eve gider gitmez iğnemi yapıyor, sonra hemen hamağıma atlıyor, rahat bir pozisyon alıyor ve mini film festivalime başlıyordum. </st><st c="5119">Böylelikle iğne yapmak eylemini harika bir film izleme deneyimiyle ilişkilendirmeyi öğrenmiştim. </st><st c="5216">Sonunda berbat yan etkiler etkisini gösteriyor, olumlu herhangi bir şey hissedemez hale geliyordum. </st><st c="5316">Yine de akşamımı bu şekilde planlamak, iğneyi yan etkilerin verdiği rahatsızlıktan çok film izlemenin verdiği keyifle daha yakından ilişkilendirmeme yardım ediyor, böylece tedaviye devam edebiliyordum. </st><st c="5518">(Oldukça zayıf bir belleğe sahip olduğum için de şanslıydım. </st><st c="5579">Bu, bazı filmleri tekrar tekrar izleyebilmem anlamına geliyordu.)</st></p>
			<p><st c="5644">BU HİKÂYEDEN ÇIKARILACAK ders nedir? </st><st c="5682">Hepimizin, özellikle dışarıdaki hava davetkârken, kaçınmayı tercih ettiğimiz önemli işler vardır. </st><st c="5780">Hiçbirimiz vergilerimizi düzenlerken alındı makbuzlarına boğulmaktan, arka bahçeyi temizlemekten, bir diyete sadık kalmaktan, emeklilik için para biriktirmekten ya da benim gibi tatsız bir tedaviye veya terapiye maruz kalmaktan hoşlanmayız. </st><st c="6021">Kuşkusuz, akılcılıktan ibaret bir dünyada erteleme sorunu asla olmazdı. </st><st c="6093">Uzun vadeli hedeflerimizin değerini hesaplar, bunları kısa vadeli hazlarımızla kıyaslar, kısa vadede bir parça sıkıntı çekerek uzun vadede daha fazla şey kazanacağımızı anlayıverirdik. </st><st c="6278">Bunu başarabilsek, bizim için asıl önemli olan şeylere sıkıca odaklanmaya devam edebilir, projemizi bitirdiğimizde tatmin olacağımızı aklımızda tutarak işimizi yapabilir, kemerlerimizi sıkabilir, sağlığımızın ileriki bir zamanda düzelecek olmasından keyif alabilirdik. </st><st c="6547">İlaçlarımızı zamanında alır, doktorun bir gün, “Sisteminizde hastalığınızdan eser kalmadı” dediğini işitmeyi umut ederdik. </st></p>
			<p><st c="6670">Ne yazık ki çoğumuz genellikle anlık tatmin getiren kısa vadeli deneyimleri uzun vadeli hedeflere tercih ederiz.</st><sup><span id="footnote-001-backlink"><a epub:type="noteref" href="AkildisininMantigi-5.xhtml#footnote-001"><st c="6782">[1]</st></a></span></sup><st c="6786"> Gelecekte bir gün daha fazla zamanımız, daha fazla paramız olacakmış, o gün kendimizi daha az yorgun veya stresli hissedecekmişiz gibi davranırız. </st><st c="6934">Salonumuzun ortasına çöreklenmiş devasa bir karmaşayla boğuşmak zorunda kalmak, vergi cezası almak, rahat bir emeklilik geçirememek ya da başarısız bir tedavi anlamına gelse de, “sonra” hayattaki tüm tatsız şeylerin yapılacağı güllük gülistanlık bir zaman gibi görünür. </st><st c="7204">Neticede, uzun vadeli amaçlarımız uğruna kısa vadeli fedakârlıkları ne kadar sık yapamadığımızı anlamak için burnumuzun çok ötesine bakmamız gerekmez. </st></p>
			<p><br /><st c="7355">TÜM BUNLARIN elinizdeki kitapla ilgisi nedir? </st><st c="7401">Genel anlamda çok ilgisi var. </st></p>
			<p><st c="7431">Akılcı bir bakış açısından, sadece kendi yararımıza olan kararlar vermemiz gerekir (burada “gerekir” anahtar sözcüktür). </st><st c="7552">Karşı karşıya olduğumuz tüm seçenekleri fark edebilmemiz, bunların değerini doğru hesaplayabilmemiz—sadece kısa vadeli olanları değil, uzun vadeli olanları da—ve kişisel çıkarımızı azami düzeye çıkaracak seçeneği tercih etmemiz gerekir. </st><st c="7789">Herhangi bir açmazla karşılaşırsak, durumu açık ve önyargısız bir biçimde görebilmemiz, avantajları ve dezavantajları farklı bilgisayarları kıyaslıyormuşçasına nesnel bir şekilde değerlendirmemiz gerekir. </st><st c="7994">Bir hastalıktan mustaripsek ve gelecek vaat eden bir tedavi varsa, doktorun talimatlarına harfiyen boyun eğmemiz gerekir. </st><st c="8116">Aşırı kiloluysak sıkı çalışmamız, günde birkaç kilometre yürümemiz, ızgara balıkla, sebzeyle ve suyla beslenmemiz gerekir. </st><st c="8239">Sigara içiyorsak bırakmamız gerekir—lamı cimi yok.</st></p>
			<p><st c="8289">Elbette, “gerekir”lerimiz hakkında daha akılcı ve akıllı olsak iyi olurdu. </st><st c="8365">Ama ne yazık ki değiliz. </st><st c="8390">Milyonlarca spor salonu üyesinin o salonlara adım atmamasını, insanların araba kullanırken mesaj çekmek için kendilerinin ve başkalarının hayatını tehlikeye atmasını ya da … (buraya kendi favori örneğinizi yerleştirin) başka nasıl açıklayabiliriz? </st></p>
			<p><br /><st c="8638">DAVRANIŞSAL İKTİSATIN RESME girdiği yer burasıdır. </st><st c="8689">Bu alanda, insanların mantıklı ve hesaplı makineler olduklarını varsaymayız. </st><st c="8766">Bunun yerine, onların gerçekte nasıl davrandıklarını gözlemleriz. </st><st c="8832">Ve gözlemlerimiz, bizi çoğu zaman insanoğlunun akılcı olmadığı sonucuna götürür. </st></p>
			<p><st c="8913">Elbette, akılcı iktisattan öğrenilecek çok şey vardır, ama onun bazı varsayımlarının (insanlar her zaman en iyi kararları verirler, kararlar çok miktarda parayla ilgili olduğunda hata ihtimali azalır, piyasa kendi kendini düzeltir) feci sonuçlara yol açabildiği açıktır. </st></p>
			<p><st c="9184">Mutlak akılcılık varsayımının nasıl tehlikeli olabildiği konusunda daha net fikir edinmek için araba kullanmayı ele alalım. </st><st c="9308">Finansal piyasalar gibi ulaşım da insan yapımı bir sistemdir ve pahalıya mal olan korkunç hatalar yapıldığını görmek için çok uzağa bakmamıza gerek yoktur (yanlı dünya görüşümüzden dolayı kendi hatalarımızı görmek biraz daha çaba ister). </st><st c="9546">Otomobil imalatçıları ve karayolu mühendisleri, insanların araba kullanırken her zaman iyi kararlar veremediğini bildiklerinden, sürücülerin ve yolcuların güvenliğini sağlayacak çalışmalar yaparlar. </st><st c="9745">Otomobil tasarımcıları ve mühendisler, emniyet kemerleri, dikiz aynaları, hava yastıkları, halojen lambalar, kilitlenmeyen frenler, mesafe sensörleri ve daha fazlasını monte ederek sınırlı yetimizi telafi etmeye çalışırlar. </st><st c="9969">Aynı şekilde, mühendisler anayolların kenarına, bazıları üzerinden arabayla geçince </st><span><st c="10053">tırrrrr </st></span><st c="10061">sesi veren çentiklerle süslü emniyet şeritleri yerleştirir. </st><st c="10121">Ama bütün bu güvenlik önlemlerine rağmen, insanlar araba kullanırken türlü hataları yapmaya (içki içme, mesaj atma dahil), kazalara neden olmaya, yaralanmaya, hatta ölmeye devam ederler. </st></p>
			<p><st c="10308">Şimdi Wall Street’in 2008’deki çöküşünü ve bunun ekonomi üzerindeki etkisini düşünelim. </st><st c="10396">İnsani zaaflarımız açık olduğuna göre, ne demeye kul yapımı finansal piyasalardaki sistematik düşünce hatalarını engellemek ya da bu hataların üstesinden gelmek için önlem almaya ihtiyacımız olmadığını düşündük? </st><st c="10608">Neden milyarlarca doları yönetenleri ve bu yatırımı borçlanarak yapanları inanılmaz derecede pahalı hatalar yapmaktan alıkoymaya yardım edecek güvenlik önlemleri oluşturmadık? </st></p>
			<p><br /><st c="10784">İNSAN HATASI SORUNUNU ağırlaştıran teknolojik gelişmeler temelde çok yararlı olmakla birlikte, çıkarlarımızı azami seviyeye çıkaracak şekilde davranmamızı zorlaştırabilirler. </st><st c="10959">Örneğin cep telefonunu ele alalım. </st><st c="10994">Cep telefonu, arkadaşlarınızla sadece konuşmanıza değil, mesajlaşmanıza ve e-postalaşmanıza izin veren kullanışlı bir alettir. </st><st c="11121">Ama yürürken mesaj çekerseniz, kaldırıma bakmak yerine telefonunuza bakarken bir direğe ya da yayaya çarpma tehlikesiyle karşı karşıya kalabilirsiniz. </st><st c="11272">Bu can sıkıcı olmakla birlikte nadiren ölümcüldür. </st><st c="11323">Yürürken dikkatinizin oradan oraya sürüklenmesine izin vermek o kadar kötü değildir; ama denkleme bir araba eklendiğinde felakete davetiye çıkarmış olursunuz. </st></p>
			<p><st c="11482">Aynı şekilde, tarımdaki teknolojik gelişmelerin obezite salgınını nasıl tetiklediğini düşünün. </st><st c="11577">Binlerce yıl öncesinin avcı ve toplayıcılarıyken, yiyecek aramak için harcayacak enerjimiz olması için her bir kaloriyi muhafaza etmemiz gerekiyordu. </st><st c="11727">Yağ veya şeker içeren yiyeceklere eriştiğimiz her seferinde bunlardan olabildiğince çok tüketiyorduk. </st><st c="11829">Dahası doğa bize kullanışlı bir mekanizma bahşetmişti: Yeterli kaloriyi aldığımız zaman ile yeterince yediğimizi hissettiğimiz zaman arasında yaklaşık yirmi dakikalık bir ara vardı. </st><st c="12011">Bu, bir parça yağ biriktirmemize imkân sağlıyor, o yağ daha sonra bir geyiği alt edemediğimizde işe yarıyordu. </st></p>
			<p><st c="12122">Şimdi birkaç bin yıl sonrasına atlayalım. </st><st c="12164">Sanayileşmiş ülkelerde, uyanık zamanımızın çoğunu hayvanları kovalamak yerine koltuklara oturup gözlerimizi ekranlara dikerek geçiririz. </st><st c="12301">Ekim yapma, ektiklerimize bakma, tahıl ve soya fasulyesi toplama işlerini bizim yerimize endüstriyel tarım yapar. </st><st c="12415">Gıda imalatçıları, tahılı fast food restoranlardan ve süpermarketlerden satın aldığımız şekerli, şişmanlatıcı abur cuburlara dönüştürür. </st><st c="12552">Dunkin Donut’ların dünyasında, şeker ve yağa duyduğumuz tutku hızla binlerce kalori almamızı sağlar. </st><st c="12653">Pastırmalı, yumurtalı ve peynirli bir simidi tıkındıktan sonra, yeterince yediğimiz zaman ile tıka basa doyduğumuzu fark ettiğimiz zaman arasındaki yirmi dakikalık gecikme, şekerli kahve ve yarım düzine marmelatlı ekmekle daha da fazla kalori almamıza yol açar. </st></p>
			<p><st c="12915">Evrimimizin ilk yıllarında geliştirdiğimiz mekanizmalar uzak geçmişimiz için çok anlamlı olmuş olabilir. </st><st c="13020">Ama teknolojik gelişmenin hızı ile insan evrimi arasındaki uyumsuzluk göz önüne alınırsa, bir zamanlar bize yardım eden içgüdü ve yeteneklerin şimdi çoğu kez yolumuza dikildiği görülür. </st><st c="13206">Eski yüzyıllarda önemsiz dertler olarak görünen kötü karar verme davranışları bugün hayatlarımızı ciddi şekilde etkiliyor.</st></p>
			<p><st c="13328">Modern teknolojinin mimarları, borsa, sigortacılık, eğitim, tarım veya sağlık hizmetleri için yeni ve gelişmiş sistemler tasarlarken yanılma payımızı ve sınırlarımızı hesaba katmazlar. </st><st c="13514">(“İnsana uyumsuz teknolojiler” terimini beğeniyor ve bunların her yerde olduğunu düşünüyorum) Sonuç olarak da kaçınılmaz hatalar yapar, bazen de görkemli başarısızlıklara uğrarız. </st></p>
			<p><br /><st c="13694">İNSAN DOĞASINA BÖYLE bakmak biraz iç karartıcı gelebilir ama bakış açısını değiştirirseniz hiç de öyle olmadığını görürsünüz. </st><st c="13820">Davranışsal iktisatçılar, insani zaafları anlamak peşindedir. </st><st c="13882">Bu yolla daha öz kontrollü bir şekilde, uzun vadeli amaçlara ulaşılmasını sağlayacak daha şefkatli, gerçekçi ve etkili yollar bulmak isterler. </st><st c="14025">Bir toplum olarak, nasıl ve ne zaman başarısız olduğumuzu anlamak ve hatalarımızın üstesinden gelmemizi sağlayacak yeni yollar tasarlamak/icat etmek/yaratmak son derece yararlıdır. </st><st c="14206">Davranışlarımızı gerçekte nelerin yönlendirdiği ve bizi yanlış yola nelerin sevk ettiği konusunda anlayış kazandıkça (primler ve motivasyonla ilgili ticari kararlardan tutun, flört ve mutluluk gibi hayatın en kişisel boyutlarıyla ilgili kararlara kadar) paramız, ilişkilerimiz, kaynaklarımız, güvenliğimiz, sağlığımız üstünde hem bireysel hem de toplumsal olarak kontrol sağlayabiliriz. </st></p>
			<p><st c="14593">Davranışsal iktisat, önkabullerimizi daha kolay gözlemleyebilmemizi, bunların üzerimizdeki etkilerinin daha fazla farkına varmamızı ve daha iyi kararlar verebilmemizi amaçlar. </st><st c="14769">Kusursuz kararların hayalini kurmasam da, bizi etkileyen çoklu akıldışı kuvvetler konusunda gelişkin bir anlayışın, daha iyi kararlara doğru atılacak iyi bir adım olabileceğine inancım tam. </st><st c="14959">Üstelik o noktada kalmamız da gerekmiyor. </st><st c="15001">Buluşçular, şirketler ve siyasetçiler, iş ve yaşam çevremizi yapabildiklerimizle ve yapamadıklarımızla daha uyumlu olacak şekilde yeniden tasarlamak için ilave adımlar atabilirler. </st><st c="15182">Sonuç olarak davranışsal iktisatın konusu, birçok farklı alandaki kararlarımızı biçimlendiren gizli kuvvetleri anlamak ve kişisel, mesleki, kamusal hayatlarımızı etkileyen ortak sorunlara çözümler bulmaktır. </st></p>
			<p><br /><st c="15390">İLERLEYEN SAYFALARDA GÖRECEĞİNİZ gibi, bu kitaptaki her bölüm olağanüstü meslektaşlarımla yıllar boyu sürdürdüğümüz deneylere dayanıyor (kitabın sonuna bu harika insanların kısa biyografilerini dahil ettim). </st><st c="15598">Bu bölümlerin her birinde, iş ve özel yaşamımızda aldığımız sayısız karara musallat olan önkabullerimizin bazılarına ışık tutmaya çalıştım. </st></p>
			<p><st c="15738">Meslektaşlarımın ve benim bu deneylere neden bu kadar zaman, para ve emek harcadığımızı sorabilirsiniz. </st><st c="15842">Sosyal bilimciler için deneyler, bizi etkileyen karmaşık kuvvetleri görünür kılan mikroskoplar ve radar ekranları gibidir. </st><st c="15965">İnsan davranışını, olayların kare kare resmedildiği bir anlatı şeklinde yavaşlatmaya, bireysel kuvvetleri yalıtıp, dikkatli ve daha ayrıntılı şekilde incelemeye yardım ederler. </st><st c="16142">İnsanoğlunun işleyişini neyin sağladığını doğrudan ve kesin bir biçimde test etmemize izin verir; önkabullerimizin özellikleri ve nüansları hakkında derin bir anlayış sağlarlar.</st><sup><span id="footnote-000-backlink"><a epub:type="noteref" href="AkildisininMantigi-5.xhtml#footnote-000"><st c="16319">[2]</st></a></span></sup></p>
			<p><st c="16323">Vurgulamak istediğim başka bir konu daha var: Bir deneyden çıkarılan dersler çalışmanın çerçevesiyle sınırlandığında, o deneyin değeri de sınırlı olur. </st><st c="16476">Bense sizi, genel ilkelerin birer örneği olan ve hayatın çeşitli kademelerinde nasıl düşündüğümüz ve karar verdiğimiz hakkında içgörü sağlayan deneyler üzerinde düşünmeye davet ediyorum. </st><st c="16663">Umudum, insan doğasının gerçek işleyiş tarzını anlayıp, o bilgiyi mesleki ve kişisel hayatlarınıza nasıl uygulayacağınıza karar verebilmeniz. </st></p>
			<p><st c="16805">Her bölümde, hayat, iş dünyası ve kamu politikaları hakkında olası bazı çıkarımlarda bulunmaya da çalıştım—her biri akıldışı kör noktalarımızın üstesinden gelmek için ne yapabileceğimize odaklanıyor. </st><st c="17005">Elbette, kabaca açıkladığım çıkarımlar eksiktir. </st><st c="17054">Bu kitabın ve sosyal bilimlerin genelinin hakkını teslim etmek için, okur olarak insan doğasına ilişkin yeni bakış açınızı dikkate alarak insan davranışının ilkelerini hayatınıza nasıl uygulayacağınızı ve neleri farklı yapabileceğinizi düşünmeye vakit ayırmanız önemlidir. </st><st c="17327">Gerçek maceranın başladığı yer burasıdır. </st></p>
			<p><span><br /><st c="17369">AKILDIŞI AMA ÖNGÖRÜLEBİLİR</st></span><st c="17395">’e aşina olan okurlar, bu kitabın selefinden ne farkı olduğunu bilmek isteyebilir. </st><span><st c="17479">Akıldışı Ama Öngörülebilir</st></span><st c="17505">’de, bizi akıllıca olmayan kararlara sürükleyen—özellikle tüketici olarak—birtakım önkabulleri incelemiştik. </st><st c="17615">Elinizde tuttuğunuz kitap ise üç açıdan farklıdır. </st></p>
			<p><st c="17666">İlki—ve en belirgini—bu kitabın konu başlığındaki farktır. </st><st c="17725">Selefi gibi o da, kararlarımızı nasıl verdiğimizi inceleyen deneylere dayanır, ama akıldışını ele alışı biraz farklıdır. </st><st c="17846">Genellikle, “akıldışı” kelimesi, aldanmakla delilik arası bir şey ima ettiğinden olumsuz bir çağrışım yapar. </st><st c="17955">İnsanoğlunu tasarlamaktan sorumlu olsak, herhalde bunu formül dışında bırakmak için olabildiğince çalışırdık. </st><span><st c="18065">Akıldışı Ama Öngörülebilir</st></span><st c="18091">’de önkabullerimizin olumsuz tarafını keşfetmiştik. </st><st c="18144">Ama akıldışının oldukça olumlu bir yüzü daha vardır. </st><st c="18197">Bazen akıldışı yeteneklerimiz olduğu için şanslıyızdır, çünkü bunlar yeni ortamlara adapte olmamızı, başkalarına güvenmemizi, çaba harcamaktan keyif almamızı ve çocuklarımızı sevmemizi sağlar. </st><st c="18390">Bu tür kuvvetler, harika, şaşırtıcı, doğuştan gelen—fakat akıldışı—insan doğamızın önemli bir parçasıdır (gerçekten de, adapte olma, güvenme veya işinden keyif alma yetisinden yoksun insanlar çok bedbaht olabilir). </st><st c="18605">Akıldışı kuvvetler, büyük işler başarmamızı ve esenliğimizi sağlayabilir. </st><span><st c="18679">Akıldışının Mantığı </st></span><st c="18699">başlığı, akıldışı yanlarımızın karmaşıklığını kavramaya yönelik bir girişimdir. </st><st c="18779">Faydalı ve zararlı tuhaflıklarımızı anlamanın önemli olduğuna inanıyorum. </st><st c="18853">Çünkü onları anlayarak, zararlıyı saf dışı bırakıp yararlıya yaslanmaya başlayabiliriz. </st></p>
			<p><st c="18941">İkincisi, fark edeceğiniz gibi bu kitap iki farklı kısma ayrılıyor. </st><st c="19009">Birinci kısımda, uyanık olduğumuz zamanların büyük bölümünü geçirdiğimiz iş dünyasındaki davranışlarımıza daha yakından bakacağız. </st><st c="19140">İlişkilerimizi (sadece başkalarıyla değil, çevremizle ve kendimizle olanları da) sorgulayacağız. </st><st c="19237">Maaşlarımızla, patronlarımızla, ürettiklerimizle, fikirlerimizle ve haksızlığa uğradığımız zaman hissettiklerimizle nasıl bir ilişkimiz var? </st><st c="19378">Bizi iyi performans göstermeye neler motive eder? </st><st c="19428">Bize anlam duygusu yaşatan nedir? </st><st c="19462">“Burada-İcat-Edilmedi” önkabulü, işyerlerinde niye kendine bu kadar yer ediniyor? </st><st c="19544">Haksızlığa ve adaletsizliğe niye bu kadar güçlü tepki gösteriyoruz? </st></p>
			<p><st c="19612">İkinci kısımda, kişiler arası ilişkilerimizde nasıl davrandığımızı araştırmak için iş dünyasının ötesine geçeceğiz. </st><st c="19728">Etrafımızdakilerle ve kendi bedenimizle ilişkimiz nasıl? </st><st c="19785">Tanıştığımız kişilerle, sevdiklerimizle ve yardımımıza ihtiyaç duyan yabancılarla nasıl ilişki kuruyoruz? </st><st c="19891">Duygularımızla ilişkimiz ne durumda? </st><st c="19928">Yeni koşullara, çevrelere ve sevgililere adapte olma yollarımızı; online flört dünyasının nasıl işlediğini (ve işlemediğini); insani trajedilere gösterdiğimiz tepkileri hangi kuvvetlerin dayattığını ve belli bir andaki tepkilerin ilerideki davranış kalıplarını nasıl etkilediğini inceleyeceğiz. </st></p>
			<p><span><st c="20223">Akıldışının Mantığı, Akıldışı Ama Öngörülebilir</st></span><st c="20270">’den çok daha kişisel olduğu için de farklıdır. </st><st c="20319">Meslektaşlarımla ben, deneylerimizi gerçekleştirir ve analiz ederken mümkün olduğunca nesnel kalmaya gayret etmemize rağmen, bu kitabın büyük bölümü (özellikle ikinci kısmı) yanık tedavisi gören bir hastayken yaşadığım zor deneyimler ışığında yazıldı. </st><st c="20571">Benim yaralanmam da, tüm ciddi yaralanmalar gibi çok travmatikti ve hayatın pek çok alanına bakış açımı hızla değiştirdi. </st><st c="20693">Yolculuğum bana insan davranışı hakkında eşsiz bakış açıları sağladı. </st><st c="20763">Beni başka türlü aklıma gelmeyebilecek, fakat yaralanmamdan ötürü hayatımın merkezine oturan, araştırmalarımın odak noktası haline gelen sorularla karşı karşıya bıraktı. </st><st c="20933">Bunun da ötesinde ve belki daha önemlisi, kendi önkabullerimin işleyişini araştırmama vesile oldu. </st><st c="21032">Kişisel deneyimlerimi ortaya koyarak, konuya özel ilgi duymama ve görüşler geliştirmeme önayak olan düşünce sürecine ışık tutmayı ve ortak doğamızın—sizinkinin ve benimkinin—temel bileşenlerinden bazılarını açıklamayı umuyorum. </st></p>
			<p><st c="21260">ŞİMDİ YOLCULUK SIRASI…</st></p>
			<div>
				<aside id="footnote-001" epub:type="footnote">
					<p><st c="21282"> Uzun vadeli faydaları kısa vadeli tatmine hiç kurban etmediğinizi düşünüyorsanız, sevgilinize ya da arkadaşlarınıza sorun. </st><st c="21406">Muhakkak size bir iki örnek göstereceklerdir. </st></p>
				</aside>
				<aside id="footnote-000" epub:type="footnote">
					<p><st c="21452"> Bazen deneyler şaşırtıcı, sezgilere aykırı sonuçlar ortaya çıkarır, bazen de çoğumuzun sezgilerini doğrular. </st><st c="21561">Ancak sezgi ile bulgu aynı şey değildir ve belli bir insani zaafla ilgili önsezilerimizin doğru mu yanlış mı olduğu ancak itinalı deneylerle keşfedilebilir. </st></p>
				</aside>
			</div>
		</div>
	<div id="charCountTotal" value="21718"></div></body>
</html>
