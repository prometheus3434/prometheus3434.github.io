<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-28</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-28" lang="tr-TR" xml:lang="tr-TR">
		<div>
			<h1 id="_idParaDest-14"><st c="0">10. </st><st c="5">BÖLÜM</st><br /><br /><st c="10">Kısa Vadeli Duyguların Uzun </st><br /><st c="39">Vadeli Etkileri </st></h1>
			<p><span><st c="55">Neden Olumsuz Duygularımıza Göre Hareket Etmemeliyiz </st></span></p>
			<p><st c="108">İyi de olsa kötü de olsa, duygular geçicidir. </st><st c="154">Trafik sıkışıklığı can sıkabilir, hediyeler sevindirebilir ve taşa çarpan bir ayak parmağı bizi küfür krizine sokabilir, ama kızgınlığımız, mutluluğumuz ya da sinirimiz çok uzun sürmez. </st><st c="340">Hislere eşlik eden fevri tepkiler pişmanlığa neden olabilir. </st><st c="401">Patronumuza öfke dolu bir ileti gönderir, sevdiğimize berbat bir söz söyler veya ödeyemeyeceğimiz bir şey satın alırsak, itki geçer geçmez yaptığımıza pişman olabiliriz. </st><st c="571">(Ortak aklın bize “sabah ola hayrola”, “önce ona kadar say”, “karar vermeden önce derin bir soluk al” demesi bu yüzdendir.) Bir duygu—özellikle öfke—bizi alt ettikten sonra sakinleşir, alnımıza şaplatır ve kendimize “Ne düşünüyordum acaba?” diye sorarız. </st><st c="826">O berraklık, sağduyu ve pişmanlık anında, kendimizi çoğu kez en azından bir daha bunu yapmam düşüncesiyle rahatlatırız. </st></p>
			<p><st c="946">Ama olayın en hararetli anında yaptığımız eylemleri tekrarlamaktan gerçekten kaçınabilir miyiz? </st></p>
			<p><br /><st c="1042">İŞTE GÖZÜMÜN KARARDIĞI bir ana dair bir hikâye. </st><st c="1090">MIT’te mevkice daha aşağı olan yardımcı profesörlük konumunda çalıştığım dönemin ikinci yılında, lisans sınıflarından birine “karar verme süreci” konulu bir ders veriyordum. </st><st c="1264">Ders, Sloan İşletme Fakültesi ve Mühendislik Fakültesinin ortak diplomasını veren Sistem Tasarımları ve Yöneticilik Programı’nın parçasıydı. </st><st c="1405">Öğrenciler meraklı çocuklardı (birçok yönden) ve onlara ders vermek hoşuma gidiyordu. </st><st c="1491">Ama yarıyılın ortalarına doğru, yedi öğrenci çakışan ders programları hakkında konuşmak için yanıma geldi. </st></p>
			<p><st c="1598">Öğrencilerin finansla ilgili bir derse girmeleri gerekiyordu. </st><st c="1660">Profesörleri (ona Paul diye hitap edeceğim) ertelediği dersleri telafi etmek için ek ders koymuştu. </st><st c="1760">Ama ne yazık ki bunlar üç saatlik dersimin ikinci yarısıyla örtüşüyordu. </st><st c="1833">Öğrenciler, Paul’ü çakışma hakkında kibarca bilgilendirdiklerini, ama onun kendilerine ilgisiz bir şekilde, önceliğinizi belirleyin o halde, dediğini söylediler. </st><st c="1995">Anlatılana göre, finansla ilgili bir dersin karar vermeyle ilgili tuhaf bir dersten çok daha önemli olduğu açık değil mi demişti. </st></p>
			<p><st c="2125">Sinirlendim elbette. </st><st c="2146">Paul’le hiç karşılaşmamıştım ama seçkin bir profesör olduğunu ve bir önceki dönem dekanlık yaptığını biliyordum. </st><st c="2259">Akademik totem direğinin çok aşağısında yer aldığım için konumsal avantajım yoktu. </st><st c="2342">Ne yapacağımı bilmiyordum. </st><st c="2369">Öğrencilerime mümkün olduğunca yardımcı olma isteğiyle, finans dersine yetişmeleri için ilk bir buçuk saatten sonra sınıftan ayrılmalarına ve kaçırdıkları kısmı ertesi sabah onlara anlatmaya karar verdim. </st></p>
			<p><st c="2574">İlk hafta, yedi öğrenci daha önce konuştuğumuz gibi dersin yarısında ayaklanıp sınıftan ayrıldı. </st><st c="2671">Ertesi gün odamda buluştuk ve materyalleri gözden geçirdik. </st><st c="2731">Aksamadan ya da ekstra mesaiden memnun değildim, ama bunun öğrencilerin hatası olmadığını biliyordum. </st><st c="2833">Geçici bir düzenleme olduğunun da farkındaydım. </st><st c="2881">Üçüncü hafta grup, finans dersinin telafi dersine katılmak için çıktıktan sonra derse kısa bir ara verdim. </st><st c="2988">Aksamadan ötürü öfke dolu bir şekilde tuvalate doğru yürüdüğümü hatırlıyorum. </st><st c="3066">O sırada açık bir kapıdan zorunlu göreve çağrılmış öğrencilerimi gördüm. </st><st c="3139">Sınıfa kaçamak bir bakış attım ve elini çarpıcı bir şekilde havada tutarak tespitlerde bulunan finans profesörünü gördüm. </st></p>
			<p><st c="3261">Birden olağanüstü bir öfke hissettim. </st><st c="3299">Bu düşüncesiz adam, benim ve öğrencilerimin zamanına saygı duymuyordu ve ben onun bariz saygısızlığı yüzünden kendi ertelemediğim derslerin telafi dersleri için ekstra zaman harcamak zorunda kalıyordum. </st></p>
			<p><st c="3502">Ne yaptım? </st><st c="3513">Kızgınlığın zorlamasıyla doğruca yanına gittim ve tüm öğrencilerin önünde, “Paul, telafi derslerini benim dersimle çakışacak şekilde programlaman çok moralimi bozuyor ” dedim. </st></p>
			<p><st c="3689">Şaşkın şaşkın baktı. </st><st c="3710">Kim olduğumu ve neden bahsettiğimi bilmediği açıktı. </st></p>
			<p><st c="3763">“Bir dersin ortasındayım” dedi kızgın bir şekilde. </st></p>
			<p><st c="3814">“Biliyorum” diye karşılık verdim. </st><st c="3848">“Ama telafi derslerini benim dersimle çakışacak şekilde programlamanın doğru olmadığını anlamanı istiyorum.” </st></p>
			<p><st c="3957">Durdum. </st><st c="3965">Hâlâ benim kim olduğumu anlamaya çalışıyor gibiydi. </st></p>
			<p><st c="4017">“Sana tüm söylemek istediğim bu” diye devam ettim. </st><st c="4068">“Kendimi nasıl hissettiğimi söylediğime göre, konuyu bir daha hiç açmamak üzere arkada bırakabiliriz” dedim ve bu bağışlayıcı sonuçtan sonra arkamı dönüp odadan çıktım. </st></p>
			<p><st c="4237">Sınıftan ayrılır ayrılmaz, belki yapmamam gereken bir şeyi yaptığımı fark ettim, ama kendimi çok daha iyi hissediyordum. </st></p>
			<p><st c="4358">O gece Drazen Prelec’ten bir telefon aldım. </st><st c="4402">Drazen, bölümümün kıdemli öğretim üyelerinden ve MIT’e katılmamın temel nedenlerinden biriydi. </st><st c="4497">Okul dekanı Dick Schmalensee’nin kendisini arayıp olayı anlattığını söyledi. </st><st c="4574">Dekan, tüm okulun önünde özür dilememin mümkün olup olmadığını sormuştu. </st><st c="4647">“Ona bunun pek mümkün olmadığını söyledim ama dekandan gelecek telefona hazırlıklı olsan iyi olur” dedi Drazen. </st><st c="4759">Birden, çocukken okul müdürünün odasına çağrılmamla ilgili anılar canlandı. </st></p>
			<p><st c="4835">Beklendiği gibi, ertesi gün Dick’ten bir telefon aldım ve görüşmenin akabinde onunla bir görüşme yaptım. </st><st c="4940">“Paul çok kızgın” dedi dekan. </st><st c="4970">“Biri sınıfına girip tüm öğrencilerin gözü önünde onunla zıtlaştığı için hakkına tecavüz edildiğini düşünüyor ve senin özür dilemeni istiyor” dedi. </st></p>
			<p><st c="5118">Dekana olayı kendi cephemden anlattıktan sonra, Paul’ün sınıfına öfkeyle girmemem ve onu azarlamamam gerektiğini itiraf ettim. </st><st c="5245">Bununla birlikte, onun da benden özür dilemesi gerektiğini, çünkü fiilen dersimi üç kez yarıda kesmiş olduğunu söyledim. </st><st c="5366">Dekan çok geçmeden “Özür dilerim” demeyeceğimi anladı.</st></p>
			<p><st c="5420">Dekana bu durumun yararını göstermeye bile çalıştım. </st><st c="5474">“Bakın” dedim, “siz bir iktisatçısınız ve ünün önemini bilirsiniz. </st><st c="5541">Artık biri haklarımı hiçe saydığında ona karşı koyacağıma dair bir ünüm var. </st><st c="5618">O yüzden büyük ihtimalle hiç kimse bana bunu bir daha yapmaz. </st><st c="5680">Demek oluyor ki, siz de ileride böyle bir durumla uğraşmak zorunda kalmayacaksınız ve bu iyi bir şey, değil mi?” Yüzünden stratejik düşüncemi beğendiğine dair bir ifade geçmedi. </st><st c="5858">Onun yerine, sadece Paul’le konuşmamı istedi (Paul’le sohbet, onun bende sosyal yetersizlik olabileceğini işaret edip, görgü kurallarını öğrenmem için yardıma ihtiyacım olduğunu söylemesi dışında, her iki taraf için de tatmin edici geçmedi). </st></p>
			<p><st c="6100">Bu akademik hırçınlık hikâyesini anlatmamın ilk amacı, benim de hararetli bir anda uygunsuz davranabildiğimi itiraf etmek (ister inanın ister inanmayın bunun daha uç örneklerini de yaşadım). </st><st c="6291">Ama daha önemli olan, hikâyemin duyguların işleyiş tarzının önemli bir cephesini göstermesi. </st><st c="6384">Kuşkusuz, program çakışması ilk ortaya çıktığında Paul’ü arayıp onunla bu konu hakkında konuşabilirdim ama yapmadım. </st><st c="6501">Neden? </st><st c="6508">Kısmen bu durumda ne yapılacağını bilmediğimden, ama aynı zamanda durumu fazla umursamadığımdan. </st><st c="6605">Öğrencilerin dersimden ayrıldığı ve ertesi sabah telafi dersi için odama geldikleri anlar dışında, kendimi işime kaptırmıştım. </st><st c="6732">Paul’ü aklıma bile getirmemiş ya da program çakışmamıza hiç kafa yormamıştım. </st><st c="6810">Ama öğrencilerimi sınıftan çıkarken görüp ertesi gün ekstra ders vermek zorunda olduğumu hatırlamam; sonra da onları Paul’ün sınıfında görmem bir noktada birleşip kusursuz bir fırtına yaratmıştı. </st><st c="7006">Duygusallaşmış ve yapmamam gereken bir şey yapmıştım. </st><st c="7060">(Özür konusunda çok inatçı olduğumu da itiraf etmem gerek). </st></p>
			<p><span><st c="7120">Duygular ve KARARLAR </st></span></p>
			<p><st c="7141">Genelde, duygular iz bırakmadan kaybolur. </st><st c="7183">Diyelim ki biri işe giderken trafikte yolunuzu kesiyor. </st><st c="7239">Öfkeleniyor, ama derin bir nefes alarak hiçbir şey yapmıyorsunuz. </st><st c="7305">Çok geçmeden, düşünceleriniz yine yola, radyodaki şarkıya ve o gece gideceğiniz restorana yöneliyor. </st><st c="7406">Bu gibi durumlarda, karar verirken genel yaklaşımınıza göre hareket edersiniz ve anlık öfkeniz ileride vereceğiniz benzer kararlar üzerinde etkili olmaz. </st><st c="7560">(Aşağıdaki şemanın her iki tarafındaki küçük-k “kararlar” duyguların geçiciliğini ve karar verme stratejilerinizin kalıcılığını gösteriyor.) </st></p>
			<p><img src="image/239.png" alt="" /><st c="7701"></st></p>
			<p><st c="7748">Ama Eduardo Andrade ( Kaliforniya Berkeley Üniversitesinde profesör) ve ben, şu anki duyguların uzak gelecekte verilecek kararları, sert bir cisme çarpmış ayakla, kaba sürücüyle, adaletsiz profesörle veya başka kızgınlıklarla ilgili ilk duygular geçtikten çok sonra da, etkileyip etkilemediğini merak ediyorduk. </st></p>
			<p><st c="8060">Temel mantığımız şuydu: Sizi sevindiren ve cömertleştiren bir olay olduğunu farz edin. </st><st c="8147">Mesela tuttuğunuz takım şampiyon oluyor. </st><st c="8188">O gece kayınvalidenizde yemek yiyeceksiniz ve bu muhteşem ruh haliyle ona çiçek almaya karar veriyorsunuz. </st><st c="8295">Bir ay sonra, büyük zaferle ilgili duygularınız ve de cüzdanınızdaki paralarınız azalıyor. </st><st c="8386">Ama kayınvalidenizi tekrar ziyaret etme vakti geldi. </st><st c="8439">İyi bir damadın nasıl hareket etmesi gerektiğini düşünüyorsunuz. </st><st c="8504">Hafızanıza danışıyor ve son ziyaretinizdeki harika çiçek alma davranışınızı hatırladığınızdan bu eylemi tekrar ediyorsunuz. </st><st c="8628">Sonra çiçek ritüelini bir alışkanlık halini alana kadar sık sık tekrarlıyorsunuz (genellikle edinilmesi iyi bir alışkanlık). </st><st c="8753">Baştaki davranışınızın altında yatan neden artık mevcut olmasa da, geçmiş eylemlerinizi daha sonra ne yapmanız gerektiğinin ve ne tür bir damat olduğunuzun göstergesi olarak alıyorsunuz. </st><st c="8940">Böylece, başlangıçtaki duygunuz uzun bir karar dizisini etkiliyor. </st></p>
			<p><st c="9007">Peki, niye böyle oluyor? </st><st c="9032">Ne yiyeceğimizi ya da giyeceğimizi hesaplarken sadece başkalarını örnek almaz, dikiz aynasından kendimize de bakarız. </st><st c="9150">Ne de olsa, iyi tanımadığımız insanların arkasından gitmemiz olasıysa (güdülme dediğimiz davranış) baş tacı ettiğimiz birinin—kendimizin—arkasından gitmemiz daha olası değil midir? </st><st c="9331">Kendimizin bir zamanlar belli bir karar verdiğimizi görürsek, hemen onun makul bir karar olması gerektiğini varsayar (başka türlü nasıl olabilir ki?), bu yüzden o davranışı tekrarlarız. </st><st c="9517">Bu tür bir süreci kendi kendini gütme olarak adlandırırız, çünkü başkalarının peşinden gitme davranışına benzemekle birlikte, bu kez geçmişteki davranışlarımızı takip ederiz.</st><sup><span id="footnote-053-backlink"><a epub:type="noteref" href="AkildisininMantigi-28.xhtml#footnote-053"><st c="9691">[53]</st></a></span></sup></p>
			<p><br /><st c="9696">ŞİMDİ DUYGULARIN KUŞATTIĞI kararların nasıl kendi kendini gütme girdisi haline geldiğine bakalım. </st><st c="9795">Bir danışmanlık şirketinde çalıştığınızı farz edin. </st><st c="9847">Başka sorumluluklarınızın yanı sıra haftalık kadro toplantısını da siz yürütüyorsunuz. </st><st c="9934">Pazartesi sabahları, her proje liderinden önceki haftadan bu yana kaydedilen ilerlemeyi, bir sonraki haftanın hedeflerini vb. </st><st c="10060">anlatmalarını istiyorsunuz. </st><st c="10088">Grubu son gelişmelerden haberdar ederken farklı ekipler arasındaki sinerjiye bakıyorsunuz. </st><st c="10179">Ama haftalık kadro toplantısı herkesin bir araya geldiği tek ortam olduğu için, çoğu kez sosyalleşme ve espri (ya da danışmanlar arasında espri diye kabul edilen ne varsa o) yeri haline de geliyor. </st></p>
			<p><st c="10377">Bir pazartesi sabahı, ofise bir saat erken gidiyor ve sizi beklemekte olan büyük bir mektup yığınını gözden geçirmeye başlıyorsunuz. </st><st c="10510">Mektuplardan birini açınca, çocuklarınızı seramik sınıfına kaydettirme tarihinin geçtiğini fark ediyorsunuz. </st><st c="10619">Kendinize sinirleniyor, daha kötüsü, karınızın unutkanlığınızdan ötürü sizi suçlayacağını (ve gelecekteki çoğu tartışmada bu konuyu açacağını) düşünüyorsunuz. </st><st c="10778">Bütün bunlar moralinizi bozuyor. </st></p>
			<p><st c="10811">Birkaç dakika sonra, kızgınlığınız hâlâ yüksek seviyelerdeyken kadro toplantısına giriyor ve herkesin mutlu bir şekilde havadan sudan konuştuğunu görüyorsunuz. </st><st c="10971">Normal koşullar altında buna aldırmaz, hatta biraz çene çalmanın ofisin manevi gücüne iyi geleceğini düşünürsünüz. </st><st c="11086">Ama bugün normal bir gün değil ve kötü ruh halinizin etkisiyle bir KARAR veriyorsunuz. </st><st c="11173">(“KARAR”ı duygusal boyutu belirtmek için büyük yazdım.) Toplantıyı bir iki espriyle açmak yerine, asık bir suratla “Daha verimli olmanın ve zamanı boşa harcamamanın öneminden bahsetmek istiyorum. </st><st c="11369">Vakit nakittir” diyerek açıyorsunuz. </st><st c="11406">Siz bir dakika boyunca verimliliğin önemi hakkında konferans verirken, gülücükler kayboluyor. </st><st c="11500">Sonra toplantı öbür konularla devam ediyor. </st></p>
			<p><st c="11544">O gece eve gittiğinizde çok anlayışlı bir eşle karşılaşıyorsunuz. </st><st c="11610">Sizi suçlamıyor. </st><st c="11627">Çocukların okul dışı faaliyetleri zaten çok fazla diyor ve ilk baştaki endişeniz tamamen yok oluyor. </st></p>
			<p><st c="11728">Ama bunu fark etmediğinizden, toplantılarda zaman israfını önleme KARARINIZ gelecekteki davranışınıza emsal teşkil ediyor. </st><st c="11851">Kendi kendini güden türde bir hayvan olduğunuzdan (hepimiz gibi) rehber olarak geçmiş davranışlarınıza bakıyorsunuz. </st><st c="11968">O yüzden, sonraki personel toplantılarının başında muhabbete engel oluyor, espriden vazgeçiyor ve hemen konuya giriyorsunuz. </st><st c="12093">Kayıt tarihinin geçmiş olmasının hissettirdiği ilk duygu çoktan yok olmuş, ama KARARINIZ toplantılarınızın tarz ve atmosferinin yanı sıra yönetici olarak sergilediğiniz davranışları da uzun süre etkiliyor. </st></p>
			<p><br /><st c="12299">İDEAL BİR DÜNYADA yaşasak, hangi ruh haliyle aşağılık biri gibi davrandığınızı hatırlayabilir ve o davranışı sürdürmeye gerek kalmadığını fark ederiz. </st><st c="12450">Ama gerçek şu ki, biz insanlar attığımız adımları </st><span><st c="12500">hatırladığımız </st></span><st c="12515">halde geçmiş duygularımız konusunda çok zayıf bir belleğe sahibiz (geçen çarşamba 15.30’da kendinizi nasıl hissettiğinizi hatırlayabilir misiniz?) O yüzden de, aynı kararları vermeye devam ederiz (hatta bunlar duygulara dayanan KARARLAR olsa bile). </st><st c="12764">Kısacası, duygularımıza göre hareket etmeyi seçtiğimizde, uzun vadeli kararlarımızı etkileyebilen kısa vadeli KARARLAR veririz: </st></p>
			<p><img src="image/242.png" alt="" /><st c="12892"></st></p>
			<p><st c="12961">Eduardo’yla ben bu fikre duygu çağlayanı adını verdik. </st><st c="13016">Sizi bilmem ama ben KARARLARIMIZIN duygulara, o duygular geçtikten çok sonra bile tutsak kalma düşüncesini oldukça korkutucu buluyorum. </st><st c="13152">Ruh halimize dayanarak kaç tane aptalca karar verdiğimizi (tamamen nötr olduğumuz “akılcı” anlarda asla yapmayacağımız tercihler) fark etmek bir şeydir. </st><st c="13305">Bu duyguların üzerimizdeki etkilerinin çok uzun süre devam edebildiğini anlamaksa tamamen başka bir şeydir. </st></p>
			<p><span><st c="13413">Ültimatom Oyunu </st></span></p>
			<p><st c="13429">Duygu çağlayanı fikrini test etmek için, Eduardo’yla üç temel şey yapmak zorundaydık. </st><st c="13515">Öncelikle insanları kızdıracak ya da mutlu edecektik. </st><st c="13569">Bu geçici duygusal yük, deneyimizin ikinci kısmına zemin hazırlayacak, bu kısımda, katılımcılarımıza o duygunun etkisi altında karar verdirecektik. </st><st c="13717">Sonra duyguları yatışana kadar bekleyecek, onlara birkaç karar daha verdirecek ve ilk duygularının sonraki tercihlerini kalıcı şekilde etkileyip etkilemediğine bakacaktık. </st></p>
			<p><st c="13889">Katılımcılarımız kararlarını, iktisatçıların ültimatom oyunu dedikleri bir deneysel kurgu bağlamında verdiler. </st><st c="14000">Bu oyunda, gönderici ve alıcı olmak üzere iki oyuncu vardır. </st><st c="14061">Çoğu kurguda, iki oyuncu ayrı yerlerde oturur ve kimlikleri birbirlerinden saklı tutulur. </st><st c="14151">Oyun, deneycinin göndericiye bir miktar para vermesiyle—diyelim 20 dolar—başlar. </st><st c="14232">Sonra gönderici bu miktarı kendisiyle alıcı arasında nasıl bölüştüreceğine karar verir. </st><st c="14320">Her tür bölüşüme izin verilir: Gönderici 10’ar dolarlık eşit bir bölüşüm teklif edebilir ya da 12’ye 8’lik bir bölüşüm yaparak kendisine daha fazla para ayırabilir. </st><st c="14485">Cömertliği tutarsa, 8’e 12’lik bir bölüşümle alıcıya daha fazla para vermek isteyebilir. </st><st c="14574">Bencilliği üstündeyse, 18’e 2, hatta 19’a 1’lik teklifle son derece dengesiz bir bölüşüm önerebilir. </st><st c="14675">Gönderici bölüşüm önerisini sunduğunda alıcı teklifi kabul ya da reddedebilir. </st><st c="14754">Alıcı teklifi kabul ederse, oyuncular belirtilen miktarı alırlar; ama reddederse paranın tamamı deneyciye gider ve her iki oyuncu da hiçbir şey almaz. </st></p>
			<p><st c="14905">Kendi ültimatom oyunu uyarlamamızı anlatmadan önce, biraz duralım ve her iki oyuncu sonuna kadar akılcı kararlar verdiğinde ne olabileceğine kafa yoralım. </st><st c="15060">Deneycinin göndericiye 20 dolar verdiğini, sizin de alıcı olduğunuzu varsayalım. </st><st c="15141">Diyelim ki akılcı tezin hatırına, gönderici 19’a 1’lik bir bölüşüm teklif ediyor. </st><st c="15223">Böylece o 19, siz de 1 dolar alıyorsunuz. </st><st c="15265">Tepeden tırnağa akılcı bir varlık olduğunuzdan kendi kendinize pekâlâ şöyle düşünebilirsiniz: “Amaan n’oolacak? </st><st c="15377">Bir dolar bir dolardır. </st><st c="15401">Karşı tarafın kim olduğunu bilmediğime ve onunla tekrar karşılaşmam mümkün olmadığına göre, niye pire için yorgan yakayım? </st><st c="15524">Teklifi kabul edeyim ve hesabı bir dolar daha zenginleşerek kapatayım.” Akılcı iktisat ilkelerine göre, yapmanız gereken budur—zenginliğinizi artıran her teklifi kabul etmektir. </st></p>
			<p><st c="15702">Ama davranışsal iktisat alanındaki birçok çalışma, insanların verdikleri kararların adalet ve doğruluk anlayışına dayandığını gösteriyor. </st><st c="15840">İnsanlar adaletsizliğe kızarlar ve bunun sonucunda adil teklifte bulunmayan kişiyi cezalandırmak için para kaybetmeyi tercih ederler (</st><span><st c="15974">bak.</st></span><st c="15979"> 5. </st><st c="15983">Bölüm “İntikamın Gerekçesi”). </st><st c="16013">Bu bulgulara ilaveten, beyin görüntüleme araştırmaları ültimatom oyununda adaletsiz teklif almanın, anterior insulanın (beynin olumsuz duygusal deneyimlerle bağlantılı bölümü) aktifleşmesiyle ilişkili olduğunu kanıtlamaktadır. </st><st c="16240">Üstelik anterior insulalarında daha fazla aktifleşme olan (daha güçlü duygusal tepki) kişilerin adaletsiz teklifleri reddetme olasılıkları daha fazladır.</st><sup><st c="16393">23</st></sup></p>
			<p><st c="16396">Adaletsiz tekliflere tepkimiz çok temel ve öngörülebilir olduğundan, akıldışı kararların hüküm sürdüğü gerçek dünyada göndericiler alıcıların bu tür teklifler karşısında ne hissedebileceğini az çok tahmin eder (örneğin 95’e 5’lik bir teklifte bulunursanız benden ne tür tepki bekleyebileceğinizi düşünün). </st><st c="16703">Ne de olsa, hepimizin geçmişte adaletsiz tekliflerle ilgili deneyimleri olmuştur ve biri bize böyle bir bölüşüm önerse kendimizi aşağılanmış hissedeceğimizi ve “Unut gitsin, seni gidi #$%</st><span><st c="16890">*</st></span><st c="16892">$&amp;#!” diyeceğimizi hesap edebiliriz. </st><st c="16929">İnsanların çoğunun ültimatom oyununda 12’ye 8 gibi bölüşümler teklif etmesinin ve bu bölüşümlerin hemen her zaman kabul edilmesinin nedeni, adaletsiz tekliflerin yol açtığı duygu ve davranışların bilinmesidir. </st></p>
			<p><st c="17139">Adaleti önemseme genel kuralının ilginç bir istisnası olduğunu belirtmem gerek. </st><st c="17219">İktisat derslerine giren iktisatçılar ve öğrenciler, insanların akılcı ve bencil davrandığını düşünmek üzere eğitilir. </st><st c="17338">O yüzden, iktisatçı göndericiler ültimatom oyunu oynadıklarında yapılacak en doğru şeyin 19’a 1’lik bir bölüşüm önermek olduğunu düşünür. </st><st c="17476">Akılcı davranmanın yapılacak en doğru şey olduğu düşüncesiyle eğitildikleri için iktisatçı alıcılar da teklifi kabul ederler. </st><st c="17602">Ama iktisatçılar, iktisatçı olmayanlarla oynadıklarında, dengesiz teklifleri reddedildiğinde derin bir hayal kırıklığı yaşarlar. </st><st c="17731">Bu farklar ortada olduğuna göre, sanırım tamamen akılcı iktisatçılarla ne tür oyunlar oynamak isteyeceğinize ve akılcı olmayan insanlarla hangi oyunları tercih edeceğinize karar verebilirsiniz artık. </st></p>
			<p><br /><st c="17931">BİZİM OYUNUMUZDA, BAŞLANGIÇ tutarı 10 dolardı. </st><st c="17978">Yaklaşık iki yüz katılımcıya göndericinin başka bir katılımcı olduğu söylendi, ama aslında 7,50’ye 2,50’lik dengesiz bölüşümler Eduardo ile benden geliyordu (bunu yapmamızın nedeni, bütün tekliflerin aynı ve adaletsiz olmasını istememizdi). </st><st c="18219">Peki, adı meçhul biri size böyle bir teklifte bulunsa kabul eder miydiniz? </st><st c="18294">Yoksa onun 7,50 dolar kaybetmesini sağlamak için 2,50 dolardan vazgeçer miydiniz? </st><st c="18376">Soruyu cevaplamadan önce, psikologların rastlantısal duygular dedikleri hislerle zihninize ön yükleme yaptığımda tepkinizin nasıl değişeceğine bakalım. </st></p>
			<p><st c="18528">Diyelim ki öfke durumundaki katılımcı grubundasınız. </st><st c="18581">Deneye, </st><span><st c="18589">Yeni Bir Yaşam </st></span><st c="18604">adlı filmden bir parça izleyerek başlıyorsunuz. </st><st c="18652">Parçada, Kevin Kline’ın canlandırdığı mimar, yirmi yıllık hizmetten sonra ahmak patronu tarafından işten atılıyor. </st><st c="18767">Muazzam bir öfkeye kapılan mimar, bir beysbol sopası alıyor ve şirket için yaptığı minyatür ev modellerini parçalıyor. </st><st c="18886">Adama üzülmemeniz elde değil. </st></p>
			<p><st c="18916">Film bittikten sonra deneyci az önce seyrettiğiniz parçadakine benzer bir deneyiminizi kâğıda dökmenizi istiyor. </st><st c="19029">Belki gençken çalıştığınız mahalle bakkalında patronun sizi haksız yere çekmeceden para aşırmakla suçladığı anı veya sizin hayata geçirdiğiniz bir proje için bir başkasının övgü aldığı bir anı hatırlıyorsunuz. </st><st c="19239">Yazınızı bitirince (ve planlandığı gibi tatsız anı yüzünden dişleriniz gıcırdadığında) yan odaya geçiyorsunuz. </st><st c="19350">Odada bir mastır öğrencisi ültimatom oyununun kurallarını açıklıyor. </st><st c="19419">Bir sandalyeye oturuyor ve kimliği belirsiz göndericiden teklif almayı bekliyorsunuz. </st><st c="19505">Birkaç dakika sonra, 7,50’ye 2,50’lik teklifi aldığınızda bir seçim yapmanız gerekiyor: 2,50’yi kabul mü edeceksiniz yoksa reddedip hiçbir şey almayacak mısınız? </st><st c="19667">Peki ya, öbür taraftaki açgözlü oyuncudan öç almanın keyfi? </st></p>
			<p><st c="19727">Ya da farz edin ki mutlu durumdasınız. </st><st c="19766">Bu gruptaki katılımcılar biraz daha talihliler, çünkü deneye komedi dizisi </st><span><st c="19841">Friends’</st></span><st c="19849">i izleyerek başlıyorlar. </st><st c="19875">Beş dakikalık parçada, </st><span><st c="19898">Friends </st></span><st c="19906">ekibi tutmaları komik biçimde imkânsız Yeni Yıl kararları alıyor. </st><st c="19972">(Sözgelimi, Chandler Bing arkadaşlarıyla dalga geçmemeye karar veriyor ve Ross’un Elizabeth Hornswaggle adlı bir kadınla çıktığını öğrenince anında kararından çark ediyor.) Yine parçayı izledikten sonra, benzer bir deneyimi kaleme alıyorsunuz. </st><st c="20216">Bunu yapmak zor değil, çünkü sizin de her yeni yılbaşında imkânsız ve eğlenceli kararlar almaya çalışan bir sürü arkadaşınız var. </st><st c="20346">Sonra başka bir odaya geçiyor, oyunun talimatlarını dinliyor ve bir iki dakika içinde teklifinizi alıyorsunuz: “Alıcı 2,50, gönderici 7,50 dolar alır.” Parayı alır mıydınız, almaz mıyınız? </st></p>
			<p><br /><st c="20535">PEKİ, BU İKİ durumdaki katılımcılar, teklifimize nasıl tepki gösterdiler? </st><st c="20609">Tahmin edeceğiniz gibi, çoğu oyunda kendi kazancını da feda etmesine rağmen adaletsiz teklifleri reddetti. </st><st c="20716">Ama deneyimizin hedefine daha uygun olarak, </st><span><st c="20760">Yeni Bir Yaşam</st></span><st c="20774"> filmine öfkelenmiş kişilerin adaletsiz teklifleri reddetme olasılığının, </st><span><st c="20848">Friends</st></span><st c="20855">’izleyenlerden çok daha fazla olduğunu bulduk. </st></p>
			<p><st c="20903">Duyguların genel etkisini düşünürseniz, bize adaletsiz davranan birine misillemede bulunmamız son derece anlaşılır bir şeydir. </st><st c="21030">Ama deneyimiz, misilleme tepkisinin sadece teklifin adaletsizliğinden kaynaklanmadığını gösterdi; bu tepki katılımcıların film parçasını izleyip kendi deneyimlerini yazdıkları esnada uyanan duyguların artakalanlarıyla da ilgiliydi. </st><st c="21262">Filmlere verilen tepki, ültimatom oyunuyla hiç alakası olmaması gereken, tamamen farklı bir deneyimdi. </st><st c="21365">Buna rağmen, alakasız duygular katılımcıların oyundaki kararlarına sirayet ettiği için önemliydi.</st></p>
			<p><st c="21462">Büyük ihtimalle, öfke durumundaki katılımcılar olumsuz duygularını yanlış yorumlamışlardı. </st><st c="21554">Muhtemelen, “Şu an gerçekten öfkeliyim ve öfkem bu berbat teklif yüzünden olmalı. </st><st c="21636">O yüzden teklifi reddedeceğim” diye düşünmüşlerdi. </st><st c="21687">Aynı şekilde, mutluluk durumundaki katılımcılar da olumlu duygularını yanlış yorumlamış ve belki şöyle düşünmüşlerdi: “Şu an oldukça mutluyum ve bu beleş para teklifinden kaynaklanıyor olmalı. </st><st c="21880">O yüzden teklifi kabul edeceğim.” Böylece grup üyeleri (alakasız) duyguların peşinden gitmiş ve kararlarını vermişlerdi. </st></p>
			<p><br /><st c="22001">DENEYLERİMİZ DUYGULARIN, küçük-k kararları BÜYÜK-K KARARLARA dönüştürerek (burada hakiki bir haber yok) bizi etkilediğini, hatta alakasız duyguların BÜYÜK-K kararlar yaratabildiğini göstermişti. </st><st c="22196">Ama Eduardo’yla, duyguların yatıştıktan sonra da etkin olup olmadıklarını araştırmak istiyorduk. </st><st c="22293">Mutlu ve öfkeli katılımcılarımızın “etki altında” verdiği kararların uzun vadeli bir alışkanlığa temel oluşturup oluşturmadığını bulmak istiyorduk. </st><st c="22441">Deneylerimizin en önemli kısmı başlamak üzereydi. </st></p>
			<p><st c="22491">Ama bunun için beklemek zorundaydık. </st><st c="22528">Yani, katılımcılarımıza adaletsiz teklifler yapmadan önce, film kesitlerinin tetiklediği duyguların geçmesini bekledik (duyguların kaybolup kaybolmadığını kontrol ettik). </st><st c="22699">Peki, sakin ve duygusuz katılımcılarımız nasıl tepki verdi? </st><st c="22759">Film parçasının uyandırdığı duygular geçeli çok olmasına rağmen duyguların aktif olduğu sıradaki aynı KARAR davranışını gözlemledik. </st><st c="22892">Zavallı Kevin Kline’ın gördüğü muameleye öfkelenenler, teklifi daha sık reddettiler ve öfkeleri yatıştığı halde aynı KARARLARI aldılar. </st><st c="23028">Benzer şekilde, </st><span><st c="23044">Friends</st></span><st c="23051"> parçasındaki gülünç duruma eğlenenler, olumlu duygular hissederken teklifleri daha sık kabul edip, olumlu duygular geçtiğinde aynı KARARLARI almaya devam ettiler. </st><st c="23215">Belli ki, deneklerimiz baştaki duygu durumundan çıkmalarına rağmen, daha önce oynadıkları (alakasız duygulara göre tepki verdikleri) oyunla ilgili anılara başvuruyor ve aynı KARARLARI alıyorlardı. </st></p>
			<p><span><st c="23412">Kendi Kendimizi Nasıl Güderiz </st></span></p>
			<p><st c="23442">Eduardo’yla deneyimizi bir adım ileriye taşımaya karar verdik. </st><st c="23505">Katılımcıların rollerini değiştirecek, böylece alıcıların gönderici rolünü oynamasını sağlayacaktık. </st><st c="23606">Yöntem temel olarak şöyleydi: Önce katılımcılara istenen duyguları yaratan iki film kesitinden birini izlettik. </st><st c="23718">Sonra oyunu alıcı rolünde oynayıp adaletsiz teklifi kabul ya da reddetmelerini sağladık (bu oyunda, KARARLARINI filmdeki duygulardan etkilenerek verdiler). </st><st c="23874">Ardından duyguların geçmesine olanak tanıyan süre verildi. </st><st c="23933">Son olarak da bu deneyin en önemli kısmına gelindi: Katılımcılar bir kez daha ültimatom oyunu oynadılar, ama bu kez alıcı yerine gönderici rolünü üstlendiler. </st><st c="24092">Gönderici olarak öbür katılımcıya (alıcıya) istedikleri teklifi yaptılar—alıcı teklifi kabul ettiğinde önerilen payı aldılar, reddettiğinde ikisi de hiçbir şey almadı. </st></p>
			<p><st c="24260">Roller niye böyle ters yüz edildi? </st><st c="24295">Çünkü bunun bize kendini gütme mekanizmasının uzun vadeli kararlarımızdaki hünerini gösterme şekli hakkında bir şeyler öğreteceğini umuyorduk. </st></p>
			<p><st c="24438">Biraz yavaşlayalım ve kendi kendini gütme mekanizmasının iki temel çalışma şeklini ele alalım: </st></p>
			<p><span><st c="24533">Özgül Biçim. </st></span><st c="24546">Kendi kendini gütme, geçmişte sergilediğimiz özgül davranışları hatırlamaktan ve bilinçsizce tekrarlamaktan kaynaklanır (“Ariely ailesine son yemek ziyaretimde şarap götürmüştüm, öyleyse gene öyle yapayım”). </st><st c="24754">Geçmişe dayalı bu tip bir karar, çok basit bir karar reçetesi sağlar: “En son yaptığını yap,” ama sadece daha öncekilerle aynı durumlara uygulanır. </st></p>
			<p><st c="24902">Genel Biçim. </st><st c="24915">Kendi kendini gütme mekanizmasının diğer şeklinde, bundan sonra atmamız gereken adımı belirlemek için genel bir rehber olarak geçmiş davranışlara bakar ve oradaki temel davranış modelini takip ederiz. </st><st c="25116">Kendi kendini gütmenin bu biçiminde de, belli bir davranışta bulunurken geçmiş kararları hatırlarız. </st><st c="25217">Ama bu kez, daha önce attığımız adımı otomatikman tekrarlamak yerine kararımızı daha geniş bir açıdan yorumlarız. </st><st c="25331">Bu karar, genel karakterimizin ve tercihlerimizin göstergesi haline gelir ve aynı şekilde hareket ederiz. </st><st c="25437">(“Evsiz birine para verdim, öyleyse şefkatli bir adam olmalıyım; şimdi de çorba mutfağında gönüllü çalışmalıyım.”) Kendini gütmenin bu türünde, kendimizi kim olduğumuz konusunda bilgilendirmek için geçmiş davranışlarımıza bakar, sonra buna uygun şekilde davranırız. </st></p>
			<p><br /><st c="25703">PEKİ BU ROL değişimi, kendi kendini gütme mekanizmalarından hangisinin—özgül ya da genel—deneyimizde büyük rol oynadığını anlamamıza nasıl yardım etti? </st><st c="25855">Alıcı konumundan gönderici konumuna geçtiğinizi farz edin. </st><st c="25914">Kevin Kline’ın canlandırdığı zavallı karakterin, rezil bir muamele gördükten sonra beysbol sopasıyla minyatür evleri parçaladığını izliyor ve bu yüzden adaletsiz teklifi reddediyorsunuz. </st><st c="26101">Ya da </st><span><st c="26107">Friends </st></span><st c="26115">filmine kıkırdıyor ve bundan dolayı dengesiz teklifi kabul ediyorsunuz. </st><st c="26187">Her iki durumda da zaman geçiyor ve siz artık film kesitinin uyandırdığı ilk öfke ya da mutluluğu hissetmiyorsunuz. </st><st c="26303">Ama şimdi gönderici olarak yeni bir roldesiniz. </st><st c="26351">(Aşağısı biraz karışık, o yüzden hazırlanın.) </st></p>
			<p><st c="26397">İlk deneyimizde kendi kendini gütmenin özgül biçimi etkili olsa, deneyin bu biçiminde alıcı olarak hissettiğiniz duygular, daha sonra gönderici olarak vereceğiniz kararı etkilemez. </st><st c="26578">Neden? </st><st c="26585">Çünkü gönderici olarak, size “en son yaptığını yap” diyen karar reçetesini kullanamazsınız. </st><st c="26677">Ne de olsa, daha önce hiç gönderici olmadınız. </st><st c="26724">O yüzden duruma yepyeni bir gözle bakar ve yeni bir karar verirsiniz. </st></p>
			<p><st c="26794">Öte yandan, kendi kendini gütmenin genel biçimi etkili olsa ve siz öfke durumunda olsanız kendinize, “Karşı tarafın yerinde olsam sinirden kudururdum. </st><st c="26945">7,50’ye 2,50’lik bölüşümü reddettim çünkü adil değildi” diyebilirsiniz. </st><st c="27017">(Bir başka deyişle, teklifi reddetme motivasyonunuzu yanlışlıkla öfke yerine adaletsizliğe yüklersiniz.) “Teklifi göndereceğim kişi muhtemelen benim gibidir. </st><st c="27175">Böyle adaletsiz bir teklifi o da reddedecektir, bu yüzden ona adil (onun yerinde olsam kabul edeceğim) bir teklifte bulunayım” diye devam edebilirsiniz. </st></p>
			<p><st c="27328">Ya da </st><span><st c="27334">Friends</st></span><st c="27341"> parçasını izlemiş ve bu yüzden adaletsiz teklifi kabul etmişseniz (yine tepkinizi yanlışlıkla filme değil teklife yükleyerek), şimdi bir gönderici olarak, “7,50’ye 2,50’lik bölüşümü kabul ettim, çünkü bana uygun geldi. </st><st c="27561">Teklifi göndereceğim kişi muhtemelen benim gibidir ve o da böyle bir teklifi kabul edecektir. </st><st c="27655">Bu yüzden ona 7,50’ye 2,50’lik bölüşümün aynısını önereyim” diye düşünebilirsiniz. </st><st c="27738">Bu kendini gütme mekanizmasının genel biçiminin bir örneğidir: Hareketlerinizi hatırlar, onları daha genel bir ilkeye yükler ve aynı yolu takip edersiniz. </st><st c="27893">Hatta eşinizin benzer şekilde davranacağını varsayarsınız. </st></p>
			<p><st c="27952">Deneylerimizin sonuçları, kendini gütmenin genel biçiminden yana çıkmıştı. </st><st c="28027">İlk duygular, olaydan uzun süre sonra da etkili oluyordu. </st><st c="28085">Hatta roller değişse bile. </st><st c="28112">Başlangıçta öfke durumunu deneyimleyen göndericiler alıcılara daha dengeli bölüşümler teklif ederken, mutluluk durumundakiler daha dengesiz teklifler sunuyordu. </st></p>
			<p><br /><st c="28273">BU DENEYLERİN SONUÇLARI, duyguların kararlar üzerindeki etkilerinden daha fazlasına ulaşarak, kendini gütmenin genel biçiminin hayatımızda büyük rol oynadığını gösterir. </st><st c="28443">Sadece kendi kendini gütmenin özgül biçimi faaliyet gösteriyor olsa, etkileri tekrar tekrar verdiğimiz karar türleriyle sınırlı olurdu. </st><st c="28579">Oysa genel biçimin etkileri, anlık bir duyguya dayanarak verdiğimiz kararların, alınan ilk KARARDAN uzun süre sonra da, başka alanlardaki benzer tercih ve kararları etkileyebildiğini gösterir. </st><st c="28772">Demek oluyor ki, yeni durumlarla karşılaştığımızda ve daha sonra kendimizi gütmek için kullanılabilecek kararlar vermek üzere olduğumuzda, en iyi tercihi yapmak için çok dikkat etmeliyiz. </st><st c="28960">Anlık kararlarımız sadece o anda olan şeyi etkilemez; uzak geleceğimizdeki benzer karar dizilerini de etkileyebilir. </st></p>
			<p><span><st c="29077">Erkeklere Çatma </st></span></p>
			<p><st c="29093">Yaptığımız deneylerin hemen hepsinde cinsiyet farklarına bakar, ama nadiren bir şey buluruz. </st></p>
			<p><st c="29186">Elbette, insanların karar verme biçiminde cinsiyet farkları olmadığını söylemiyorum. </st><st c="29271">Çok temel karar türlerinde (araştırdığım kararların çoğu gibi) cinsiyetin büyük rol oynamadığını tahmin ediyor, ama daha karmaşık karar türlerini inceledikçe bazı cinsiyet farklarını görmeye başlayacağımızı düşünüyorum. </st></p>
			<p><st c="29491">Örneğin, ültimatom oyunu deneyimizdeki durumu daha karmaşıklaştırdığımızda, kadın ve erkeklerin adaletsiz tekliflere tepki gösterme şeklinde ilginç bir farka rastladık. </st></p>
			<p><st c="29660">Oyunda alıcı olduğunuzu ve 16’ya 4’lük adaletsiz bir teklif aldığınızı farz edin. </st><st c="29742">Öbür ellerde olduğu gibi, teklifi kabul edip 4 dolar alabilir (karşı taraf 16 alırken) ya da reddebilirsiniz. </st><st c="29852">Bu durumda, hem siz hem de öbür oyuncu 0 alır. </st><st c="29899">Ama, bu iki seçeneğin dışında şu iki anlaşmadan birini de yapabilirsiniz:</st></p>
			<p><st c="29972">1. </st><st c="29976">3’e 3’lük bir anlaşma yapabilirsiniz ve bu da ikinizin de ilk tekliften daha az alması, ama göndericinin daha fazla kayba uğraması anlamına gelir. </st><st c="30123">(İlk bölüşüm 16’ya 4 olduğundan, siz 1 dolardan vazgeçersiniz, ama eşiniz 3 dolar kaybeder). </st><st c="30216">Artı, 3’e 3’lük anlaşmayı yaparak, karşı tarafa adaletle ilgili bir ders de verebilirsiniz. </st></p>
			<p><st c="30308">2. </st><st c="30311">0’a 3’lük bir anlaşma yapabilirsiniz ve bu da sizin 3 dolar (ilk tekliften 1 dolar az) almanız ama göndericiyi 0 dolarla cezalandırmanız (böylece karşı tarafa anlaşmanın otlakçı tarafında olmanın nasıl bir şey olduğunu göstermeniz) anlamına gelir. </st></p>
			<p><st c="30559">Peki, cinsiyet farkları açısından ne bulduk? </st><st c="30604">Genel bulgu, hem öfke hem de mutluluk durumunda erkeklerin adaletsiz teklifi kabul etme olasılığının kadınlarınkinden yüzde elli fazla olduğuydu. </st><st c="30750">Katılımcıların yaptığı alternatif anlaşmalara (3’e 3 ya da 0’a 3) baktığımızda, iş daha ilginçleşiyordu. </st><st c="30855">Mutluluk durumunda, pek bir şey olmuyordu: Kadınların eşitlikçi 3’e 3 teklifini seçme eğilimi biraz daha yüksekti ve intikamcı 0’a 3 teklifini seçme eğiliminde cinsiyet farkı yoktu. </st><st c="31037">Ama </st><span><st c="31041">Yeni Bir Yaşam</st></span><st c="31055"> filmini seyreden ve hayatlarındaki benzer bir olayı kaleme alan katılımcılar için iş gerçekten kızışıyordu. </st><st c="31164">Öfke durumundaki kadınlar eşitlikçi 3’e 3 teklifini seçerken, erkekler genelde intikamcı 0’a 3 teklifini tercih ediyordu. </st></p>
			<p><st c="31286">Sonuçların toplamı, kadınların adaletsiz teklifleri reddetme olasılığının baştan itibaren fazla olduğunu, fakat motivasyonlarının daha olumlu olduğunu gösteriyordu. </st><st c="31451">Kadınlar, 3’e 3’lük teklifi 0’a 3’lük teklife tercih ederek, eşlerine eşitlik ve adaletin önemi hakkında ders vermeye çalışıyorlardı. </st><st c="31585">Davranışlarıyla örnek olarak, eşlerine aslında, “Parayı eşit bölüşmek kendini daha iyi hissettirmiyor mu?” diyorlardı. </st><st c="31704">Erkekler ise 3’e 3 yerine 0’a 3’lük teklifi seçerek onlara aslında “Defol git” diyorlardı. </st></p>
			<p><span><st c="31795">Kano Kullanabilir misiniz? </st></span></p>
			<p><st c="31822">Tüm bunlardan ne öğrendik? </st><st c="31849">Duyguların kararları kolayca etkilediğini ve bunun duygular verilen kararla alakasız olsa bile söz konusu olabildiğini anladık. </st><st c="31977">Duyguların etkisinin çok daha kalıcı olabildiğini ve uzun vadeli KARARLARI etkileyebildiğini de öğrendik. </st></p>
			<p><st c="32083">Öğrendiğimiz en pratik şey ise şu: Bir duygu hissederken hiçbir şey yapmazsak, kısa veya uzun vadeli bir zarar görmeyiz. </st><st c="32204">Ama o duyguya bir KARAR vererek tepki gösterirsek, anlık sonuçtan pişmanlık duyma ihtimalinin yanı sıra bizi uzun süre yanıltmaya devam edecek kalıcı bir KARAR verme kalıbı da yaratabiliriz. </st><st c="32395">Son olarak, kendi kendini gütme eğilimimizin sadece aynı tip KARARLAR verdiğimizde değil, “yakın” KARARLAR verdiğimizde de devreye girdiğini öğrenmiş bulunuyoruz. </st></p>
			<p><st c="32558">Film kesitimizin duygusal etkisinin oldukça hafif ve geçici olduğu da aklınızda bulunsun. </st><st c="32648">Öfkeli bir mimarla ilgili film izlemek, eşiniz ya da çocuğunuzla yapılan gerçek bir kavgayla, patronunuzdan işittiğiniz gerçek bir azarla veya hızdan ötürü aracınızın yolun sağına çekilmesiyle kıyaslanamaz. </st><st c="32855">Bu yüzden, üzgün, öfkeli (veya mutluyken) verdiğimiz günlük KARARLARIN gelecekteki KARARLARIMIZ üzerinde daha büyük bir etkisi olabilir. </st></p>
			<p><br /><st c="32992">BENCE DUYGU ÇAĞLAYANININ tehlikesini en iyi aşk ilişkileri anlatır (genel derslerimiz tüm ilişkiler için geçerli olmasına rağmen). </st><st c="33123">Çiftler sorunların üstesinden gelmeye çalışırken—para, çocuklar veya yenecek yemek hakkında tartışarak (ya da bağrışarak)—sadece mevcut problemi konuşmakla kalmaz, bir davranış repertuarı da geliştirirler. </st><st c="33329">Bu repertuar daha sonra, onların birbirleriyle etkileşime girme tarzını belirler. </st><st c="33411">Ne kadar alakasız olursa olsun, duygular bu tartışmalara gizlice sızdığında iletişim kalıplarımızı değiştirebilir—sadece kısa vadede, yani ne hissettiğimizi hissettiğimiz anda değil, uzun vadede de. </st><st c="33610">Ve artık biliyoruz ki, böyle kalıplar bir kez gelişti mi onları değiştirmek çok zordur. </st></p>
			<p><st c="33698">Sözgelimi, işyerinde kötü bir gün geçiren ve bir bavul dolusu olumsuz duyguyla eve dönen bir kadını ele alalım. </st><st c="33810">Ev karmakarışık ve onun da kocasının da karnı aç. </st><st c="33860">Kadın kapıdan içeri girerken, kocası TV’nin yanındaki koltuğundan, “Gelirken yiyecek bir şeyler almadın mı?” diyor. </st></p>
			<p><st c="33976">Eleştiri aldığını düşünen kadın sesini yükseltiyor. </st><st c="34028">“Bak, bütün gün toplantıdan toplantıya koşturup durdum. </st><st c="34084">Geçen hafta verdiğim alışveriş listesini hatırlıyor musun? </st><st c="34143">Tuvalet kâğıdını ve doğru peyniri almayı unutmuştun. </st><st c="34196">Çedar peynirle, parmesanlı patlıcanı nasıl yapacaktım? </st><st c="34251">Neden yemeği </st><span><st c="34264">sen </st></span><st c="34268">hazırlamıyorsun?” Her şey o noktadan sonra kötüleşiyor. </st><st c="34324">Çift daha derin bir tartışmaya giriyor ve kötü bir ruh haliyle yatmaya gidiyor. </st><st c="34404">Sonra kadının alınganlığı daha genel bir davranış kalıbına dönüşüyor (“Şerit değiştirmek için beş on saniye versen dönüşü kaçırmazdım!” ) ve bu döngü devam ediyor. </st></p>
			<p><br /><st c="34568">İLGİLİ OLSUN OLMASIN, duygusal etkilerden bütünüyle kaçınmak imkânsız olduğuna göre, ilişkilerin bu şekilde kötüleşmesini engellemek için yapabileceğimiz bir şey var mı? </st><st c="34738">Basit bir öneride bulunayım: Kötüye giden bu sarmala girme ihtimali düşük bir partner seçin. </st><st c="34831">Ama bunu nasıl yaparsınız? </st><st c="34858">Elbette, astrolojik analizlerden tutun, istatistiksel analizlere kadar yüzlerce uyumluluk testinden yararlanabilirsiniz, ama bence tüm ihtiyacınız bir nehir, bir kano ve iki kürek. </st></p>
			<p><st c="35039">Ne zaman kano kullanmaya gitsem, kazara karaya oturdukları veya bir kayaya takıldıkları için tartışan çiftler görürüm. </st><st c="35158">Kano kullanmak, göründüğünden daha zordur ve çiftleri hızla savaşın eşiğine getirmesinin nedeni belki budur. </st><st c="35267">Bir şey içmek için buluştuğum veya evlerine yemeğe gittiğim çiftler arasında ise çok daha seyrek tartışma meydana gelir ve bu sadece en iyi hallerini takınmaya çalıştıkları için değildir (kaldı ki nehrin üstündeki bir çift niye en iyi halini takınmasın ki). </st><st c="35525">Bence bu, insanların normal, günlük faaliyetlerinde köklü davranış kalıplarına sahip olmasıyla ilgili bir durumdur (çoğu ailede yabancıların önünde masada kıyasıya tartışmak onaylanmayan bir davranıştır). </st></p>
			<p><st c="35730">Ama nehrin üzerindeyken durum büyük ölçüde yenidir. </st><st c="35782">Net bir protokol yoktur. </st><st c="35807">Nehir öngörülemezdir ve kanolar beklemediğiniz şekilde sürüklenip devrilmeye eğilimlidir. </st><st c="35897">(Bu durum yeni ve şaşırtıcı streslerle ve engellerle dolu bir hayata çok benzer.) Ayrıca ön ve arka (teknik bir ifade kullanmak isterseniz baş ve kıç) arasında muğlak bir işbölümü vardır. </st><st c="36085">Ve bu bağlam yeni davranış kalıpları geliştirmek ve gözlemlemek için birçok imkân sunar. </st></p>
			<p><st c="36174">Öyleyse, eşinizle kano kullanmaya gittiğinizde ne olur? </st><st c="36230">Siz ve partneriniz, kano her yaramazlık ettiğinde birbirinizi mi suçlamaya başlarsınız (“Kayayı görmedin mi?”)? </st><st c="36342">Birinizin ya da her ikinizin suya atlayıp sahile yüzmesi ve bir saat küs kalmanızla sonuçlanan büyük bir savaşa mı girersiniz? </st><st c="36469">Ya da kayaya çarptığınızda birlikte çalışarak kimin ne yapması gerektiğini anlamaya çalışır ve elinizden geldiğince iyi mi geçinirsiniz?</st><sup><span id="footnote-052-backlink"><a epub:type="noteref" href="AkildisininMantigi-28.xhtml#footnote-052"><st c="36605">[54]</st></a></span></sup></p>
			<p><st c="36610">Demek ki uzun vadeli bir ilişkiye girmeden önce, önce iyi tanımlanmış sosyal protokollerin olmadığı ortamlardaki ortak davranışlarımızı incelemeliyiz (örneğin, bence çiftler düğünlerini evlenmeye karar vermeden önce planlamalılar ve hâlâ birbirlerinden hoşlanıyorlarsa evliliğe gitmeliler). </st><st c="36902">Demek ki arabozucu davranış kalıplarına karşı uyanık olmakta da fayda var. </st><st c="36977">Erken uyarı işaretlerini gözlemlediğimizde, istenmeyen gidişatı düzeltmek için hemen harekete geçmeliyiz. </st><st c="37083">Öyle yapmalıyız ki, uygunsuz iletişim kalıplarımız iyice yerleşik hale gelmesin. </st></p>
			<p><br /><st c="37164">SON DERS İSE şu: Hem kanoda hem de hayatta, harekete geçmeye KARAR vermeden önce kendimize yatışmak için zaman vermeliyiz. </st><st c="37287">Eğer vermezsek, KARARIMIZ geleceğimizi çatırdatabilir. </st><st c="37342">Ve son olarak, telafi dersinizi benimkiyle çakıştırmayı düşünüyorsanız, geçen sefer ne yapmaya KARAR VERDİĞİMİ hatırlayın. </st><st c="37465">Bunu tekrar yapacağımı söylemiyorum, ama duygular yönetimi ele aldığında ne olacağını kim bilebilir? </st></p>
			<div>
				<aside id="footnote-053" epub:type="footnote">
					<p><st c="37566"> Kendi kendini gütme’nin, bizi başka yönden nasıl etkilediğini görmek için </st><span><st c="37640">Akıldışı Ama Öngörülebilir</st></span><st c="37666">’in 2. </st><st c="37674">Bölümüne bakınız.</st></p>
				</aside>
				<aside id="footnote-052" epub:type="footnote">
					<p><st c="37691"> Kano testimin geçerliliğini denetlemek için gereken araştırmayı yapmadım, o yüzden kesin bir şey söyleyemem, ama testin mükemmel bir öngörü gücü olduğuna inanıyorum (ve evet, aşırı özgüven önkabulünün tamamen farkındayım).</st></p>
				</aside>
			</div>
		</div>
	<div id="charCountTotal" value="37914"></div></body>
</html>
