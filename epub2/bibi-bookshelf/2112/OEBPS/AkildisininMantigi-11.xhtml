<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-11</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-11" lang="tr-TR" xml:lang="tr-TR">
		<div>
			<h1 id="_idParaDest-5"><st c="0">2. </st><st c="4">BÖLÜM</st><br /><br /><st c="9">Emeğin Anlamı</st></h1>
			<p><span><st c="23">Legolar Bize Çalışmanın Keyfi Hakkında Ne Öğretebilir? </st></span></p>
			<p><st c="79">Kaliforniya’dan yaptığım yakın tarihli bir uçuşta, otuzlu yaşlarda, profesyonel görünümlü bir adamın yanına oturdum. </st><st c="196">Koltuğuma yerleşirken gülümseyen bu adamla karşılıklı olarak dar koltuk boyutları ve diğer konforsuzluklardan yakındık. </st><st c="316">Her ikimiz de iPhone’larımızı kapatmadan önce e-postalarımızı kontrol ettik. </st><st c="393">Uçuş esnasında da sohbete başladık. </st><st c="429">Sohbetin seyri şöyleydi: </st></p>
			<p><st c="454">O: Iphone’nunuzla aranız nasıl? </st></p>
			<p><st c="486">BEN: Birçok yönüne bayılıyorum, ama artık e-postalarımı her zaman, hatta trafik ışıklarında ve asansörde bile kontrol ediyorum. </st></p>
			<p><st c="614">O: Evet, ne demek istediğinizi anlıyorum. </st><st c="656">Onu satın aldığımdan bu yana ben de e-postalarıma çok daha fazla zaman harcıyorum. </st></p>
			<p><st c="739">BEN: Bütün bu teknolojilerin bizi daha çok mu yoksa daha az mı üretken yaptığından emin değilim. </st></p>
			<p><st c="836">O: Ne işle uğraşıyorsunuz? </st></p>
			<p><st c="863">Ne zaman uçağa binsem ve yanımda oturan kişilerle sohbete başlasam, çoğunlukla isimlerimizi veya hayatlarımızla ilgili diğer ayrıntıları birbirimize söylemeden önce, ya bana ne iş yaptığımı sorarlar ya da kendilerinin ne iş yaptığını anlatırlar. </st><st c="1109">Belki bu başka yerlere oranla Amerika’da daha yaygındır, ama gözlemlerime göre her yerde seyahat arkadaşları (en azından sohbet edenler) çoğunlukla birbirlerine hobileri, aileleri veya politik görüşlerini anlatmadan önce ne iş yaptıklarını söylerler. </st></p>
			<p><st c="1360">Yanımda oturan adam da büyük bir işletme yönetim yazılım firması SAP’ın satış müdürü olarak yaptığı tüm çalışmaları anlattı. </st><st c="1485">SAP, birçok şirketin arka büro sistemlerini çalıştırmak için kullandığı bir yazılımdır. </st><st c="1573">(Bu teknoloji hakkında malumatım vardı, çünkü MIT’teki zavallı, çilekeş asistanım üniversite SAP’a geçtiğinde onu kullanmaya mecbur kalmıştı.) Muhasebe yazılımının zorlukları ve faydalarını konuşmaya korkunç ilgi duymuyordum, ama kendimi yol arkadaşımın coşkusuna kaptırmıştım. </st><st c="1851">Görünen o ki işini gerçekten seviyordu. </st><st c="1891">İşinin kimliğinin özü olduğunu hissetmiştim—belki hayatındaki birçok şeyden daha önemliydi. </st></p>
			<p><br /><st c="1983">ÇOĞUMUZ KİMLİK VE çalışma arasındaki derin bağlantıyı sezgisel olarak anlarız. </st><st c="2062">Çocuklar gelecekteki mesleklerini kazanacakları paranın miktarı üzerinden değil ne olacakları (itfaiyeci, öğretmen, doktor veya başka şeyler) üzerinden düşünür. </st><st c="2223">Yetişkinler arasında “Ne iş yapıyorsunuz?” sorusu, gelenekselleşmiş “Nasılsınız?” sorusu kadar yaygın bir tanışma öğesi haline gelmiştir—bu, mesleklerimizin başımızı sokacak bir yer ve karnımızı doyuracak yiyecek sağlamak için para kazanma aracı olmakla kalmadığını, kimliğimizin ayrılmaz bir parçası olduğunu gösteriyor. </st><st c="2545">Görünen o ki, pek çok kişi mesleğini gurur ve anlam kaynağı olarak görmektedir. </st></p>
			<p><st c="2625">Kimlik-çalışma bağlantısının tersine, temel iktisadi işgücü modeli genellikle çalışan kadınlara ve erkeklere labirentteki fareler gibi muamele eder: Çalışmanın can sıkıcı olduğunu, tüm farelerin (insanların) mümkün olan en az çabayla yiyeceğe ulaşmak ve mümkünse çoğu zaman tıka basa bir karınla yan gelip yatmak istediğini varsayar. </st><st c="2959">Ama eğer çalışmak hayatımıza anlam da katıyorsa, bu anlam bize insanların niçin çalışmak istediği hakkında ne söyler? </st><st c="3077">Ya motivasyon, kişisel anlam ve üretkenlik arasındaki bağlantılar? </st></p>
			<p><span><st c="3144">Çalışmanın Anlamını Boşaltmak </st></span></p>
			<p><st c="3174">2005’te MIT’teki ofisimde oturup bir eleştiri yazısı</st><sup><span id="footnote-015-backlink"><a epub:type="noteref" href="AkildisininMantigi-11.xhtml#footnote-015"><st c="3226">[10]</st></a></span></sup><st c="3231"> hazırlarken kapının çaldığını duydum. </st><st c="3270">Kafamı kaldırdığımda top sakallı, kumral bir genç adama ait hafiften ablak ve tanıdık bir yüz gördüm. </st><st c="3372">Onu tanıdığımdan emindim, ama kim olduğunu çıkaramıyordum. </st><st c="3431">Münasip olanı yaptım ve genç adamı içeri davet ettim. </st><st c="3485">Birkaç saniye sonra onun David olduğunu anladım. </st><st c="3534">David, birkaç yıl önce benden ders alan düşünceli ve kavrayışlı bir öğrencimdi. </st><st c="3614">Onu gördüğüme sevinmiştim. </st></p>
			<p><st c="3641">Ellerimizde kahveyle yerlerimize kurulur kurulmaz, David’e onu MIT’e getiren şeyin ne olduğunu sordum. </st><st c="3744">“Eleman alımı için buradayım” dedi. </st><st c="3780">“Taze kan arıyoruz.” Mezuniyetinden bu yana ne yaptığını anlatarak konuşmaya devam etti. </st><st c="3869">Bir New York yatırım bankasında heyecan verici bir görev bulmuştu. </st><st c="3936">Yüksek maaş alıyor, müthiş ayrıcalıkların (çamaşırlarını yıkatmak dahil) tadını çıkarıyor ve bu bereketli şehirde yaşamayı seviyordu. </st><st c="4070">Sadece iki haftadır birlikte olduklarını itiraf etse de, mükemmel kadını bulduğunu düşünüyordu. </st></p>
			<p><st c="4166">“Sana bir şey daha söylemek istiyorum” dedi. </st><st c="4211">“Birkaç hafta önce, davranışsal iktisat dersimizi aklıma getiren bir şey oldu.”</st></p>
			<p><st c="4290">Sonra 2005’in başlarında yaklaşmakta olan bir şirket evliliği için on hafta harcayarak hazırladığı bir sunumu anlattı. </st><st c="4410">Verileri analiz etmek, güzel grafikler ve slaytlar hazırlamak için çok çalışmış, PowerPoint sunumunu cilalamak için gece yarılarına kadar ofiste kalmıştı (bankacılar ve danışmanlar PowerPoint’ten önce ne yapıyorlardı acaba?) Sonuçtan memnun olduğundan sunumu mutlu bir şekilde patronuna e-postalamıştı. </st><st c="4713">Hayati önemdeki şirket evliliği toplantısında sunumu patronu yapacaktı (David hiyerarşik sıralamada toplantıya bizzat katılamayacak kadar alt sıradaydı). </st></p>
			<p><st c="4867">Birkaç saat sonra patronu ona bir e-posta göndermişti: “Üzgünüm David ama anlaşmanın gerçekleşmediğini daha dün öğrendik. </st><st c="4989">Sunumuna baktım. </st><st c="5006">Etkileyici ve güzel bir çalışma. </st><st c="5039">Aferin.” David, sunumunun asla görücüye çıkmayacağının ama bunda kişisel bir hatası olmadığının farkına varmıştı. </st><st c="5153">Çalışmasının parlak olduğunu da anlamıştı, çünkü patronu hak edilmemiş iltifatlar yapan türde biri değildi. </st><st c="5261">Yine de aldığı övgüye rağmen sonuç onu çıldırtmıştı. </st><st c="5314">Gösterdiği çabanın nihai bir amaca hizmet etmemesi çalışmasıyla arasında derin bir çatlak yaratmıştı. </st><st c="5416">Aniden, o kadar zaman ayırdığı projeyi eskisi kadar önemsememeye başlamıştı. </st><st c="5493">Üzerinde çalıştığı başka projeleri de o kadar önemsemiyordu. </st><st c="5554">Aslında, “boş yere çalışma” deneyimi, David’in görevine karşı genel yaklaşımını ve bankaya yönelik tutumunu değiştirmişe benziyordu. </st><st c="5687">Faydalı olmanın verdiği hoşnutluktan, çabalarının nafile olduğu hissine hızlı bir geçiş yapmıştı. </st></p>
			<p><st c="5785">“Tuhaf olan ne biliyor musunuz?” diye ekledi David, “Çok çalışıp yüksek kaliteli bir sunum hazırladım, belli ki patronum benden ve çalışmamdan memnun. </st><st c="5936">Eminim bu projedeki gayretimden ötürü çok olumlu eleştiriler ve belki yıl sonunda zam bile alırım. </st><st c="6035">Dolayısıyla, işlevsel açıdan bakıldığında mutlu olmam gerek. </st><st c="6096">Ama çalışmamın hiçbir anlamı olmadığı hissinden kurtulamıyorum. </st><st c="6160">Ya şu anda üzerinde çalıştığım proje teslim tarihinden bir gün önce iptal edilir ve çalışmam hiç kullanılmadan yok edilirse?” </st></p>
			<p><st c="6286">Sonra beni kafamın içinde yapabileceğim bir deneye davet etti: Üzgün ve alçak bir sesle, “Bir şirkette çalıştığınızı hayal edin” dedi. </st><st c="6421">“Göreviniz PowerPoint slaytlar hazırlamak. </st><st c="6464">İşinizi her bitirişinizde, biri hazırladığınız slaytları alıyor ve yok ediyor. </st><st c="6543">Ama siz bu çalışmayı yaparak iyi ücret alıyor ve büyük ek olanakların tadını çıkarıyorsunuz. </st><st c="6636">Çamaşırlarınızı yıkayan biri bile var. </st><st c="6675">Böyle bir yerde çalışmaktan ne kadar mutlu olursunuz?”</st></p>
			<p><st c="6729">David’in durumuna üzüldüğümden, onu rahatlatmak için büyük üniversite yayınevlerinden birinde editör olarak çalışan arkadaşım Devra’nın hikâyesini anlatmaya koyuldum. </st><st c="6897">Devra, bir tarih kitabını yayına hazırlamıştı—bu çalışmadan keyif almış, işin parası kendisine ödenmiş, fakat metnin son halini teslim ettikten üç hafta sonra yayın yönetmeni kitabı basmamaya karar vermişti. </st><st c="7105">Tıpkı David’in durumunda olduğu gibi, işlevsel açıdan her şey yolundaydı, ama hiçbir okurun kitabı eline alamayacağı olgusu Devra’nın kitaba verdiği zamana ve emeğe üzülmesine yol açmıştı. </st><st c="7294">David’e yalnız olmadığını göstermek istiyordum. </st><st c="7342">Beş on saniyelik sessizlikten sonra, “Bakın ne diyeceğim. </st><st c="7400">Bence bu ele alınmaya değer bir konu. </st><st c="7438">Yararsız ya da karşılık görmeyen çalışmalar… Bunu incelemelisiniz” dedi. </st></p>
			<p><st c="7511">Bu mükemmel bir fikirdi. </st><st c="7536">Az sonra size bu konuda ne yaptığımı da anlatacağım. </st><st c="7589">Ama bunu yapmadan önce rotamızdan sapıp bir papağanın, farenin ve asalaklık karşıtlığının dünyasına bir gezinti yapalım. </st></p>
			<p><span><st c="7710">Karın Doyurmak için Çalışmak</st></span></p>
			<p><st c="7738">On altı yaşındayken, İsrail Sivil Muhafızlarına katıldım. </st><st c="7797">İkinci Dünya Savaşı’ndan kalma Rus karabina tüfeğiyle ateş etmeyi, barikat kurmayı, yetişkin erkekler savaştayken biz gençlerin sivil cepheyi korumakla görevlendirilmesi durumunda yapılacak diğer yararlı ödevleri öğrendim. </st><st c="8020">Sonradan, nasıl ateş edileceğini öğrenmenin temel yararının ara sıra okuldan kaytarmak olduğu ortaya çıktı. </st><st c="8128">O yıllarda İsrail’de bir lise sınıfı geziye çıktığında, tüfek kullanmayı bilen öğrencilerden muhafız olarak geziye katılmaları istenirdi. </st><st c="8266">Bu görev, okulda geçirilecek birkaç günün yerini yürüyüşün ve kırların alması demek olduğundan, görev icabı bir sınava girememem anlamına gelse bile her zaman gönüllü olurdum.</st><sup><span id="footnote-014-backlink"><a epub:type="noteref" href="AkildisininMantigi-11.xhtml#footnote-014"><st c="8441">[11]</st></a></span></sup> </p>
			<p><st c="8446">Bu gezilerden birinde bir kızla tanıştım ve gezinin sonuna doğru ona vuruldum. </st><st c="8526">Ama ne yazık ki kız bir alt sınıftaydı ve ders saatlerimizin farklılığı onu görmemi ve benimle aynı duyguları paylaşıp paylaşmadığını öğrenmemi zorlaştırıyordu. </st><st c="8687">O yüzden, ortalama beceriye sahip bir delikanlının yapacağını yaptım: Onun ders dışı bir ilgisi olduğunu keşfettim ve bunu ben de benimsedim.. </st></p>
			<p><st c="8830">Kasabamızdan yaklaşık bir mil ötede “Kuş Adam” diye hitap ettiğimiz, Yahudi soykırımı esnasında Batı Avrupa’da berbat ve yalnız bir çocukluk geçirmiş bir adam yaşıyordu. </st><st c="9000">Ormanda Nazilerden saklanırken, teselliyi etrafındaki hayvanlarda ve kuşlarda bulmuştu. </st><st c="9088">İsrail’e ulaşmayı başardıktan sonra da çevresindeki çocukların, kendisinden çok daha iyi bir çocukluk geçirmesi için uğraşmaya karar vermişti. </st><st c="9231">Bu yüzden dünyanın her tarafından kuş topluyor ve çocukları kuş dünyasının harikalarını izlemeye davet ediyordu. </st><st c="9344">Hoşlandığım kız Kuş Adam’ın kuşhanesinin gönüllüsü olduğundan, kafesleri temizlerken, kuşları beslerken, ziyaretçilere kuşlar hakkında hikâyeler anlatırken; civcivlerin yumurtadan çıkışını, büyümelerini, birbirleriyle ve ziyaretçilerle iletişimlerini izlerken ona eşlik ediyordum. </st><st c="9625">Birkaç ay sonra kızla geleceğimizin olmadığı anlaşıldı ama kuşlarla geleceğim olacaktı, o yüzden bir süre daha gönüllü çalıştım. </st></p>
			<p><st c="9754">Birkaç yıl sonra, hastanedeki temel tedavi sürecimin ardından, bir papağan almaya karar verdim. </st><st c="9850">Oldukça büyük, son derece zeki bir Mealy Amazon papağanını seçtim ve ona Jean Paul adını verdim. </st><st c="9947">(Nedense, dişi papağanlara Fransız erkek isimleri verilmesi gerektiğine karar vermiştim.) Jean Paul, çok yakışıklı bir kuştu. </st><st c="10073">Tüylerinin büyük bölümü yeşildi. </st><st c="10106">Kanatlarının ucunda kırmızı, sarı ve açık mavi renkler vardı. </st><st c="10168">Onunla çok eğlenirdik. </st><st c="10191">Kafesine yaklaşan hemen herkesle konuşup flört etmeye bayılırdı. </st><st c="10256">Kafesinin yanından her geçişimde okşanmak için bana yanaşır, başını iyice öne eğer, boynunun arka tarafını sergilerdi. </st><st c="10375">Boynundaki tüyleri karıştırırken, bebeksi sesler çıkarmaya çalışırdım. </st><st c="10446">Ne zaman duş alsam, banyoya tüner, ben üzerine su damlaları sıçratırken mutlu mutlu kıpırdardı. </st></p>
			<p><st c="10542">Jean Paul son derece sosyaldi. </st><st c="10573">Kafesinde çok uzun süre yalnız bırakıldığında tüylerini koparırdı. </st><st c="10640">Bu, sıkıldığında yaptığı bir şeydi. </st><st c="10676">Papağanların zihinsel faaliyette bulunmaya aşırı ihtiyaç duyduklarını keşfettiğimden, papağanımın can sıkıntısını önlemek için özel tasarım birkaç oyuncak satın aldım. </st><st c="10844">Bunlardan biri, “ikram tutacağı” denilen, boyutları bir piramit oluşturacak şekilde küçülen rengârenk ahşap parçaların üst üste dizildiği bir bulmacaydı. </st><st c="10998">Ahşaptan yapılma parçalar ortadan geçen bir iple birbirine bağlanıyordu. </st><st c="11071">Her parçada lezzetli papağan ikramlarını saklamak için tasarlanmış 1,2 cm derinliğinde “ikram çukurcukları” vardı. </st><st c="11186">Jean Paul’un yiyeceğe ulaşmak için her tabakayı kaldırması ve ikramı açığa çıkarması gerekiyordu ve bunu yapmak çok kolay değildi. </st><st c="11317">İkram tutacağı ve ona benzer diğer oyuncaklar, yıllarca Jean Paul’u mutluluğunu, merakını ve çevresine ilgisini korudu. </st></p>
			<p><br /><st c="11437">BUNU O ZAMAN bilmememe rağmen, ikram tutacağının arkasında önemli bir kavram vardır. </st><st c="11522">Hayvan psikoloğu Glen Jensen tarafından türetilen asalaklık karşıtlığı terimi, birçok hayvanın yiyeceklerini </st><span><st c="11631">kazanmayı </st></span><st c="11641">tamamen aynı ama rahatça ulaşılabilir yiyecekleri yemeye yeğlediğini anlatır. </st></p>
			<p><st c="11719">Yiyecek için uğraşmanın keyfini daha iyi anlamak için, Jensen’ın erişkin, erkek albino farelerin çalışmaya duydukları iştahı ilk kez test ettiği 1960’lara geri dönelim. </st><st c="11888">Jensen’ın araştırmasına katılan bir fare olduğunuzu farz edin. </st><st c="11951">Siz ve küçük kemirgen arkadaşlarınız, ortalama bir kafes kümesinde ortalama bir hayat yaşamaya koyuluyorsunuz. </st><st c="12062">Beyaz laboratuvar önlüğü giymiş hoş bir adam, on gün boyunca size tam öğle vaktinde 10’ar gram ince öğütülmüş Purina laboratuvar krakeri veriyor (siz öğle vakti olduğunu bilmiyorsunuz ama sonunda zaman konusunda genel bir fikir ediniyorsunuz ). </st><st c="12307">Bu sistem birkaç gün uygulandıktan sonra, her gün öğle vakti yiyecek beklemeyi öğreniyorsunuz. </st><st c="12402">Ve mideniz hoş adam boy göstermeden hemen önce guruldamaya başlıyor; yani tam da Jensen’ın içinde olmanızı istediği durumdasınız. </st></p>
			<p><st c="12532">Vücudunuz öğlenleri kraker yemeye koşullandıktan sonra durum birdenbire değişiyor. </st><st c="12615">En fazla aç olduğunuz anda doyurulmak yerine, bir saat daha beklemeniz gerekiyor ve saat birde hoş adam sizi alıp iyi aydınlatılmış bir “Skinner kutusuna” koyuyor. </st><st c="12779">Kurt gibi açsınız. </st><st c="12798">İlk tasarımcısı ünlü psikolog B.F. </st><st c="12833">Skinner’ın adıyla anılan bu kutu sıradan bir kafes (kullandıklarınıza benziyor) ama size yeni gelen iki özelliği var. </st><st c="12951">İlki, her otuz saniyede yiyecek topakları bırakan otomatik bir yiyecek dağıtıcısı. </st><st c="13034">Mııımmm! </st><st c="13043">İkincisi, teneke siperlikle örtülmüş bir manivela. </st></p>
			<p><st c="13094">İlk başta, manivela çok ilginç gelmiyor ama yiyecek dağıtıcısı çok ilginç. </st><st c="13169">Yani, zamanınızı hep orada geçiriyorsunuz. </st><st c="13212">Bu yiyecek dağıtıcısı, elli topak yiyene kadar yirmi beş dakika boyunca zırt pırt yiyecek bırakıyor. </st><st c="13313">O noktada, kafesinize geri götürülüyor ve günlük gıdanızın geri kalanını alıyorsunuz. </st></p>
			<p><st c="13399">Ertesi gün, öğle yemeği saatiniz yine yiyeceksiz geçiyor ve saat birde tekrar Skinner kutusuna konuluyorsunuz. </st><st c="13510">Kurt gibi aç ve mutsuzsunuz, çünkü bu kez yiyecek dağıtıcısı topakcık bırakmıyor. </st><st c="13592">Ne yapacaksınız? </st><st c="13609">Kafesin içinde amaçsızca dolaşıyor, manivelanın yanından geçiyor ve teneke siperliğin olmadığını fark ediyorsunuz. </st><st c="13724">Kazara manivelaya basıyorsunuz ve birden bir yiyecek topağı bırakılıveriyor. </st><st c="13801">Harika! </st><st c="13809">Tekrar manivelaya basıyorsunuz. </st><st c="13841">Veeeee başka bir topak daha geliyor. </st><st c="13878">Manivelaya tekrar tekrar basıyor, yiyecekleri mutlu mutlu yiyorsunuz. </st><st c="13948">Ama sonra ışıklar sönüyor, aynı zamanda da manivela yiyecek topakları bırakmaktan vazgeçiyor. </st><st c="14042">Çok geçmeden, ışıklar söndüğünde manivelaya ne kadar basarsanız basın yiyecek alamadığınızı öğreniyorsunuz. </st></p>
			<p><st c="14150">O esnada, laboratuvar önlüklü adam kafesin üstünü açıyor ve köşeye teneke bir tas koyuyor. </st><st c="14241">(Henüz farkında değilsiniz ama bu kap yiyecekle dolu.) Kaba ilgi göstermiyorsunuz; istediğiniz tek şey manivelanın tekrar yiyecek üretmeye başlaması. </st><st c="14391">Manivelaya tekrar tekrar basıyorsunuz ama hiçbir şey olmuyor. </st><st c="14453">Işıklar yanmadığı müddetçe, ona basmanın yararı yok. </st><st c="14506">Kafesin içinde amaçsızca dolaşıyor, fare bıyıklarınızın altından küfrediyor ve teneke kabı inceliyorsunuz. </st><st c="14613">Birden “Amanın!” diyorsunuz. </st><st c="14642">“Bu kap topacıklarla dolu! </st><st c="14669">Beleş yemek!” Hart hurt yemeye başlıyorsunuz ve birden ışıklar tekrar yanıyor. </st><st c="14748">Şimdi iki olası yiyecek kaynağınız olduğunun farkına varıyorsunuz. </st><st c="14815">Teneke kaptaki beleş yiyeceği yemeye devam edebilir ya da manivelaya geri dönüp yiyecek için ona basabilirsiniz. </st><st c="14928">Bu farenin yerinde olsanız ne yapardınız? </st></p>
			<p><st c="14970">Jensen’ın araştırmasındaki iki yüz fareye benzediğinizi varsayarsak, sadece teneke kaptan yememeye karar verirdiniz. </st><st c="15087">Er ya da geç geri dönüp manivelaya basardınız. </st><st c="15134">Farelerin yüzde 44’ü gibiyseniz de, manivelaya oldukça sık (yiyecek topaklarının yarısından fazlasını yemeye yetecek kadar) basardınız. </st><st c="15270">Dahası, manivelaya basmaya bir başladınız mı, bol kepçe beleş yemeğe kolayca dönmezdiniz. </st></p>
			<p><st c="15360">Jensen’ın keşfettiği ve sonradan yapılan birçok deneyin doğruladığı gibi, balıklar, kuşlar, fareler, maymunlar ve şempanzeler dahil olmak üzere çoğu hayvan, uzun ve dolaylı bir yiyecek rotasını kısa ve doğrudan bir yiyecek rotasına yeğleme eğilimindedir.</st><sup><span id="footnote-013-backlink"><a epub:type="noteref" href="AkildisininMantigi-11.xhtml#footnote-013"><st c="15614">[12]</st></a></span></sup><st c="15619"> Yani balıklar, kuşlar, fareler, maymunlar ve şempanzeler aşırı çalışmak zorunda olmadıkları müddetçe yiyeceklerini kazanmayı yeğlerler. </st><st c="15756">Aslına bakılırsa, bu zamana dek araştırılan hayvanlar arasında tembel rotayı tercih eden tek canlı türü (tahmin edeceğiniz gibi) övgüye şayan akılcılığıyla kedi olmuştur. </st></p>
			<p><st c="15927">Bu akla Jean Paul’u getiriyor. </st><st c="15958">Jean Paul iktisadi açıdan akılcı bir kuş olsaydı ve yiyeceğine mümkün olan en az çabayla ulaşmakla ilgilenseydi, sadece kafesindeki tabladan beslenir, ikram tutacağına itibar etmezdi. </st><st c="16142">Ama o, ikram tutacağıyla (ve diğer oyuncaklarla) saatlerce oynuyor, çünkü bu ona yiyeceğini kazanmak ve zamanını geçirmek için daha anlamlı bir yol sunuyordu. </st><st c="16301">Hayatta kalmakla yetinmiyor, bir şeyin üstesinden geliyor, bir anlamda hayatını “kazanıyordu.”</st><sup><span id="footnote-012-backlink"><a epub:type="noteref" href="AkildisininMantigi-11.xhtml#footnote-012"><st c="16395">[13]</st></a></span></sup></p>
			<p><br /><st c="16400">ASALAKLIK KARŞITLIĞININ ANAFİKRİ, “canlılar hep en az çabayla en fazla kazanca ulaşmayı tercih eder” diyen basit iktisadi görüşle çelişki halindedir. </st><st c="16551">Klasik iktisadi görüşe göre, enerji dahil herhangi bir şey harcamanın bir maliyeti vardır ve canlı varlıkların bunu gönüllü yapıp yapmamaları hiçbir anlam ifade etmez. </st><st c="16719">Öyleyse aynı yiyeceğe—belki daha fazlasına—bedava ulaşabilecekken niye çalışsınlar ki? </st></p>
			<p><st c="16806">Akılcı iktisatçı arkadaşlarımdan birine asalaklık karşıtlığını anlattığımda (evet, hâlâ böyle arkadaşlarım var), Jensen’ın sonuçlarının klasik iktisadi mantıkla nasıl çelişmediğini şipşak açıklayıverdi. </st><st c="17009">Sabırla, bu araştırmanın niye standart iktisadi muhakemeyle çelişmediğini anlattı. </st><st c="17092">Bir çocukla konuşur gibi “Anlayacağın” dedi, “iktisadi teorinin konusu fare ya da papağan davranışları değil insan davranışlarıdır. </st><st c="17224">Farelerin beyinleri çok küçük ve neokorteksleri</st><sup><span id="footnote-011-backlink"><a epub:type="noteref" href="AkildisininMantigi-11.xhtml#footnote-011"><st c="17271">[14]</st></a></span></sup><st c="17276"> yok denecek kadar azdır. </st><st c="17302">O yüzden, bu hayvanların yiyeceğe bedava ulaşabileceklerini anlamamaları hiç garip değil. </st><st c="17392">Kafaları karışmış o kadar.” </st></p>
			<p><st c="17420">“Zaten” diye devam etti, “Jensen’ın deneyini normal insanlarla yapsan, asalaklık karşıtlığı etkisi falan bulamayacağından eminim. </st><st c="17550">Deneylerinde katılımcı olarak iktisatçıları kullansan, hiç kimsenin gereksiz yere çalışmayacağını göreceğine de bahse girerim.”</st></p>
			<p><st c="17677">Haklı olduğu bir nokta vardı. </st><st c="17708">Bahsedilen hayvan araştırmalarının sonuçlarını çalışmamızla ilişki kurma şeklimize genellemenin mümkün olduğunu düşünmeme rağmen, insan asalaklık karşıtlığıyla ilgili deneylerin şart olduğu konusunda netleşmiştim (bu deneyi iktisatçılarla yapmamam gerektiği de açıktı). </st></p>
			<p><st c="17978">Ne düşünüyorsunuz? </st><st c="17997">İnsanlar çoğunlukla asalaklık karşıtı mıdır, yoksa daha akılcı mı davranırlar? </st><st c="18076">Siz ne yaparsınız? </st></p>
			<p><span><st c="18095">“Küçük-a” Motivasyonları </st></span></p>
			<p><st c="18120">David ofisimden ayrıldıktan sonra onun ve Devra’nın hayal kırıklıklarını düşünmeye başladım. </st><st c="18213">Çalışmalarının izleyicilere sunulmaması, motivasyonlarında büyük fark yaratmıştı. </st><st c="18295">Maaş çekinden başka neyin çalışmaya anlam kattığını merak ediyordum. </st><st c="18364">Bir sorumluluğa odaklanmanın getirdiği küçük tatmin mi? </st><st c="18420">Jean Paul gibi, yaptığımız herhangi bir şeydeki meydan okumadan ve bir çalışmayı (küçük düzeyde anlam yaratan küçük a’lı) tatmin edici bir şekilde tamamlamaktan mı hoşlanıyoruz? </st><st c="18598">Belki sadece daha büyük bir şeyi halletmeyi anlamlı buluyoruz? </st><st c="18661">Belki bir başkasının, özellikle bizim için önem taşıyan birinin ürettiğimiz şeye değer vermesini umuyoruz? </st><st c="18768">Belki çalışmamızın bir gün pek çok kişi için büyük önem taşıyacağı yanılsamasına ihtiyaç duyuyoruz? </st><st c="18868">Belki büyük, uçsuz bucaksız dünya için değerli olabileceği yanılsamasına (bu tür anlamlara büyük A diyebiliriz)? </st><st c="18981">Büyük ihtimalle bunların hepsi. </st><st c="19013">Ama ben temel olarak, hemen her anlam boyutunun (küçük-a anlamların bile) davranışlarımızı esinlendirmek için yeterli olduğuna inanıyorum. </st><st c="19152">Benlik imgemizle az çok bağlantılı bir şey yaptığımız müddetçe, o şey motivasyonumuzu ateşleyip çok daha sıkı çalışmamızı sağlayabilir. </st></p>
			<p><st c="19288">Örneğin, yazma çalışmasını ele alalım. </st><st c="19327">Bir zamanlar akademik makaleleri terfi niyetiyle yazardım. </st><st c="19386">Ama bunların dünyayı bir şekilde etkilemesini de umardım—hâlâ umuyorum. </st><st c="19458">Acaba makaleleri çok az sayıda kişinin okuduğundan emin olsam hazırlarken ne kadar zorlanırdım? </st><st c="19554">Ya çalışmalarımı hiç kimsenin okumayacağından emin olsam? </st><st c="19612">Onları yine de yazar mıydım?</st></p>
			<p><st c="19640">Yaptığım araştırmalardan gerçekten zevk alıyor, bunun eğlenceli olduğunu düşünüyorum. </st><st c="19727">Hayatımın son yirmi yılını nasıl geçirdiğimi siz sevgili okurlarıma anlatırken heyecan duyuyorum. </st><st c="19825">Annemin bu kitabı okuyacağından neredeyse eminim</st><sup><span id="footnote-010-backlink"><a epub:type="noteref" href="AkildisininMantigi-11.xhtml#footnote-010"><st c="19873">[15]</st></a></span></sup><st c="19878"> ve birkaç kişinin daha okuyacağını da umuyorum. </st><st c="19927">Ama ya hiç kimsenin okumayacağını bilsem? </st><st c="19969">Ya HarperCollins’deki editörüm Claire Wachtel’in bedelini bana ödedikten sonra kitabımı çekmeceye koyup yayınlamamaya karar vereceğinden emin olsam? </st><st c="20118">Gece yarısı burada oturup bu bölüm üzerinde çalışıyor olur muyum? </st><st c="20184">Asla. </st><st c="20190">Bloglarımın, makalelerimin ve okuduğunuz sayfaların yazımı dahil hayatım boyunca yaptıklarımın çoğunun temelinde, gösterdiğim gayreti bu kelimeleri okuyanların onlarda bulacağını umduğum anlamla bağlantılandıran ego motivasyonları var. </st><st c="20426">İzleyiciler olmasa, şu anda yaptığım gibi çok çalışmak için pek bir motivasyonum olmazdı. </st></p>
			<p><img src="image/cizgi3.png" alt="" /></p>
			<p><span><st c="20516">BLOG YAZMANIN ÖDÜLLERİ</st></span></p>
			<p><st c="20538">Şimdi blog yazma meselesini düşünelim. </st><st c="20578">Blogların sayısı hayret vericidir ve görünen o ki hemen herkesin bir blogu ya da başlama düşüncesi var. </st><st c="20682">Peki, bloglar niye bu kadar popüler? </st><st c="20719">Popüler olmalarının tek gerekçesi, yazma arzusuna sahip çok sayıda insan olması değil; unutulmamalıdır ki insanlar bloglar icat edilmeden önce de yazı yazabiliyordu. </st><st c="20885">Bunun nedeni, blogların onları diğer yazı biçimlerinden ayıran iki özelliğe sahip olmasıdır. </st><st c="20978">Birincisi, birilerinin yazılanları okuyacağı umudunu veya yanılsamasını yaratırlar. </st><st c="21062">Ne de olsa, blogcu “yayınla” butonuna bastığı an, o blog yeryüzündeki herhangi biri tarafından tüketilebilmekte ve çok sayıda kişi bağlantı kurduğundan, bir veya birkaç kişi bloga rastlayabilmektedir. </st><st c="21263">Gerçekten de, “okuyan sayısı” istatistiği blog dünyasının son derece motive edici bir özelliğidir, çünkü blogcunun postasını kaç kişinin gördüğünü tam olarak bilmesine izin verir. </st><st c="21443">Öte yandan bloglar okurlara tepkilerini ve yorumlarını bırakma olanağı da sağlar. </st><st c="21525">Bu olanak hem blogcu, ki artık kanıtlanabilir bir izleyici kitlesine sahiptir, hem de yazara ulaşan okur için memnuniyet vericidir. </st><st c="21657">Çoğu blogun çok az okuru vardır—belki sadece blogcunun annesi ve en iyi arkadaşları tarafından okunur—ama görünen o ki milyonlarca kişinin blog açmasındaki ana etken, hiç kimse için yazmaya kıyasla, bir kişi için dahi olsun yazabilmektir.</st></p>
			<p><img src="image/cizgi3.png" alt="" /></p>
			<p><span><st c="21895">Robotlar Yapmak</st></span></p>
			<p><st c="21911">David’le sohbetimizden birkaç hafta sonra, bir kafede Emir Kamenica (Şikago Üniversitesinde profesör) ve Drazen Prelec’la (MIT’te profesör) görüştüm. </st><st c="22062">Birkaç farklı araştırma konusunu tartıştıktan sonra devalüasyonun çalışma motivasyonu üzerindeki etkisini araştırmaya karar verdik. </st><st c="22194">Büyük-A Anlama sahip işleri inceleyebilirdik—yani, kanser ilacı geliştiren, yoksullara yardım eden, köprüler inşa eden ve görevlerindeki katkılarıyla her gün dünyayı kurtaran kişileri ölçebilirdik. </st><st c="22392">Ama bunun yerine, belki üçümüz de akademisyen olduğumuzdan, küçük-a anlamın etkilerini inceleyecek deneyler düzenlemeye karar verdik: Bunlar, günlük hayatta ve işyerlerinde daha yaygın olduğunu sandığım etkilerdi. </st><st c="22606">Bankacı David ve editör Devra’da olduğu gibi, insanların görevlerindeki küçük değişikliklerin çalışma isteklerini nasıl etkilediğini araştırmak istiyorduk. </st><st c="22762">O yüzden, kişilerin büyük anlamlar içermeyen bir görevdeki ufak bir anlam azalmasına tepkilerini ölçecek bir deney fikri bulduk. </st></p>
			<p><br /><st c="22891">BOSTON’DA BİR SONBAHAR günü, Joe isimli uzun boylu bir makine mühendisliği öğrencisi Harvard Üniversitesi öğrenci birliğinden içeri girdi. </st><st c="23030">Hırsı ve sivilcesi boldu. </st><st c="23056">Yaklaşmakta olan konserleri, konferansları, siyasi olayları duyuran ve oda arkadaşı aranıyor ilanlarıyla kabarmış kalabalık ilan tahtasında gözüne “Lego oynayarak para kazanın!” yazılı bir ifade ilişti. </st></p>
			<p><st c="23259">Gelecek vaat eden bir mühendis olarak, bir şeyler inşa etmeyi her zaman sevmişti. </st><st c="23341">Birleştirme gerektiren faaliyetleri çekici bulduğundan, çocukluğu boyunca Legolarla oynamıştı. </st><st c="23436">Altı yaşındayken babasının bilgisayarını parçalarına ayırmış, bir yıl sonra da oturma odasının stereo sistemini sökmüştü. </st><st c="23558">On beş yaşına geldiğinde, nesneleri parçalara ayırıp tekrar bir araya getirme tutkusu ailesine küçük bir servete mal olmuştu. </st><st c="23684">Neyse ki üniversite bu tutkusuna bir çıkış notkası sunmuştu, şimdi de önünde Legolarla doyasıya oynama—ve para kazanma—fırsatı duruyordu. </st></p>
			<p><st c="23822">Joe, birkaç gün sonra, kararlaştırılan zamanda deneyimize katılmak için çıkageldi. </st><st c="23905">Şans eseri anlamlı durum için ayrılmıştı. </st><st c="23947">Araştırma asistanı Sean, Joe’yu odaya girerken selamladı, bir sandalyeye oturttu ve prosedürü açıkladı. </st><st c="24051">Joe’ya bir Lego Bionicle (küçük bir savaş robotu) gösterdi ve ona görevinin kırk parçadan oluşan bu robotları titizlikle bir araya getirmek olduğunu söyledi. </st><st c="24209">Ardından ödeme kurallarını anlattı. </st><st c="24245">“Temel kural şu” dedi, “bir araya getirdiğin her robot için sana gittikçe azalan bir ölçek üzerinden ödeme yapılacak. </st><st c="24363">İlk robot için iki dolar alacaksın. </st><st c="24399">İlkini bitirdikten sonra, sana bir tane daha yapmak isteyip istemediğini soracağım, ama bu defa on bir sent daha az bir paraya, yani bir dolar seksen dokuz sente. </st><st c="24562">Bu süreç böyle sürüp gidecek, yaptığın her ilave robotta on bir sent daha az alacaksın. </st><st c="24650">Ta ki daha fazlasını yapmak istemediğine karar verene kadar. </st><st c="24711">Bu noktada, yaptığın tüm robotların parasını alacaksın. </st><st c="24767">Zaman sınırlaması yok ve belirlediğimiz maliyeti aşıncaya kadar robot yapabilirsin.” </st></p>
			<p><st c="24852">Joe başını salladı, başlamaya çok hevesliydi. </st><st c="24898">“Son bir şey daha” diye uyardı Sean, “tüm katılımcılarımızda aynı robotları kullanıyoruz, o yüzden bir sonraki katılımcı gelmeden yaptığın tüm robotları parçalara ayırmam ve sonraki katılımcı için kutularına koymam gerekiyor. </st><st c="25124">Her şey açık mı?”</st></p>
			<p><st c="25141">Joe plastik parçaların bulunduğu ilk kutuyu çabucak açtı, montaj talimatına göz gezdirdi ve ilk robotu yapmaya başladı. </st><st c="25262">Parçaları bir araya getirmekten ve tuhaf robotik şeklin biçimlendiğini görmekten zevk aldığı aşikârdı. </st><st c="25365">Görevini bitirir bitirmez, robotu muharebe mevziine koydu ve bir sonrakini istedi. </st><st c="25448">Sean ona sıradaki robot için ne kadar kazanacağını hatırlattı (1,89$) ve parçaların bulunduğu kutuyu verdi. </st><st c="25556">Joe, robotun yapımıyla uğraşmaya başlar başlamaz da, onun az önce bitirdiği tasarımı masanın altındaki kutuya, bir sonraki katılımcı için parçalarına ayrılmaya mahkûm olduğu yere koydu. </st></p>
			<p><st c="25742">Joe bir görev adamı gibi birbiri ardına robot yaparken, Sean onları masanın altındaki kutuya koymaya devam etti. </st><st c="25855">10 robot monte ettikten sonra, bu kadarının kendisine yettiğini söyledi ve 15,05 dolarlık ücretini aldı. </st><st c="25960">Oradan ayrılmadan önce Sean, ondan Legolardan genel olarak ne kadar hoşlandığı ve verilen görevden ne kadar zevk aldığıyla ilgili birkaç soruyu cevaplamasını istedi. </st><st c="26126">Joe, Lego hayranı olduğunu, görevden gerçekten keyif aldığını ve arkadaşlarına önereceğini söyledi. </st></p>
			<p><st c="26226">Sıradaki kişi, tıp hazırlıkta okuyan, aşırı coşkulu (belki aşırı kafein almıştı) bir delikanlı çıktı. </st><st c="26328">Adı Chad’dı. </st><st c="26341">Chad, Joe’nun aksine, kendi aramızda “Sisifosvari” durum tabirini çok yakıştırdığımız diğer sürece dahil edildi. </st><st c="26454">Bu, tam olarak odaklanmak istediğimiz durumdu. </st></p>
			<p><img src="image/cizgi3.png" alt="" /></p>
			<p><span><st c="26501">SİSİFOS EFSANESİ</st></span></p>
			<p><st c="26517">“Sisifosvari” terimini, açgözlülüğü ve düzenbazlığı yüzünden tanrılar tarafından cezalandırılan efsanevi kral Sisifos’a atfen kullandık. </st><st c="26655">Sisifos, yolcuları ve ziyaretçileri öldürmenin, yeğenini baştan çıkarmanın, erkek kardeşinin tahtını zorla ele geçirmenin yanı sıra tanrıları da kandırmıştır.</st></p>
			<p><st c="26813">Yeraltı dünyasına gideceğini bildiğinden, ölmeden önce karısına, ölümünün ardından cenaze töreni yapmama sözü verdirir. </st><st c="26934">Hades’e ulaşır ulaşmaz da, yeraltı dünyasının kraliçesi iyi kalpli Persophene’yi kandırıp yeryüzüne dönme izni alır. </st><st c="27051">Törensizlği hoş karşılamayan Hades, dinsiz karısını cezalandırması için Sisifos’un yeryüzüne dönme önerisini kabul eder... </st><st c="27174">Sisifos, yıllarca yeryüzünde yaşar ve bir daha geri dönmeye yanaşmaz. </st><st c="27244">Ama sonunda yakalanıp kızgın tanrılar tarafından cezalandırılır: Sonsuza kadar koca bir kayayı dik bir tepenin zirvesine itecektir; bu başlı başına acınası bir şeydir. </st><st c="27412">Üstelik tepenin zirvesine her yaklaştığında, kaya geri yuvarlanacak ve Sisifos çalışmayı sil baştan yapmak zorunda kalacaktır. </st></p>
			<p><st c="27539">Kuşkusuz katılımcılarımız cezayı hak edecek bir şey yapmadılar. </st><st c="27603">Biz bu terimi daha az talihli olan katılımcıların içinde bulunduğu durumu anlatmak için kullandık.</st></p>
			<p><img src="image/dan004x.png" alt="" /></p>
			<p><img src="image/cizgi3.png" alt="" /></p>
			<p><st c="27701">Sean, tıpkı Joe’ya yaptığı gibi Chad’a çalışma koşul ve şartlarını açıkladı. </st><st c="27779">Chad kutuyu kaptı, robotun montaj talimat kâğıdını çıkardı, dikkatle okudu ve stratejisini planladı. </st><st c="27880">Önce parçaları gruplara ayırdı. </st><st c="27912">Sonra hızla bir gruptan diğerine geçerek parçaları bir araya getirmeye başladı. </st><st c="27992">İşi keyifle yapıyordu. </st><st c="28015">İlk robotu birkaç dakikada tamamlayıp talimat gereği Sean’a verdi. </st><st c="28082">“Bu iki dolar” dedi Sean. </st><st c="28108">“Bir dolar seksen dokuz sent karşılığında bir tane daha yapmak ister misin?” Chad şevkle başını salladı ve aynı planlı yaklaşımı kullanarak ikinci robotla uğraşmaya başladı. </st></p>
			<p><st c="28282">Chad bir sonraki robotun ilk parçalarını birleştirirken (dikkat, çünkü burada iki durum farklılaşıyor), Sean ilk robotu parça parça söküp ilk kutuya koymaya başladı. </st></p>
			<p><st c="28448">“Onu niye bozuyorsun?” diye sordu Chad. </st><st c="28488">Bakışları şaşkınlık ve merak doluydu. </st></p>
			<p><st c="28526">“Sadece bir formalite” dedi Sean, “bunu, belki bir robot daha yapmak istersin diye parçalara ayırmam gerekiyor.”</st></p>
			<p><st c="28638">Chad dikkatini yapmakta olduğu robota yöneltti, ama enerji ve heyecanının azaldığı açıktı. </st><st c="28730">İkinci eserini bitirdiğinde biraz duraksadı. </st><st c="28775">Üçüncüsünü yapsa mıydı, yapmasa mı? </st><st c="28811">Birkaç saniye sonra bir tane daha yapacağını söyledi. </st></p>
			<p><st c="28865">Sean ilk kutuyu (Chad’in bir araya getirdiği Sean’ın parçalara ayırdığı kutu ) Chad’e verdi ve Chad çalışmaya başladı. </st><st c="28984">Bu kez, daha hızlı çalışıyordu, ama stratejisini terk etmişti; belki artık planlı bir stratejiye ihtiyaç duymadığını düşünüyor, belki ekstra bir adımı gereksiz buluyordu. </st></p>
			<p><st c="29155">Bu arada, Sean Chad’in yeni bitirdiği ikinci robotu yavaşça parçalarına ayırıp ikinci kutuya koydu. </st><st c="29255">Chad üçüncü robotu bitirdikten sonra, ona şöyle bir baktı ve Sean’a verdi. </st><st c="29330">“Beş dolar altmış yedi sent etti” dedi Sean. </st><st c="29375">“Bir tane daha yapmak ister misin?” </st></p>
			<p><st c="29411">Chad kısa bir süre cep telefonuna göz gezdirdi ve bir an düşündükten sonra, “Peki” dedi, “Bir tane daha yapayım.” </st></p>
			<p><st c="29525">Sean ona ikinci robotu ikinci kez verdi ve Chad onu yapmaya başladı. </st><st c="29594">(Bu koşuldaki katılımcıların tümü deneyi bırakma kararlarını açıklayana kadar aynı iki robotu tekrar tekrar yaptılar.) Chad her iki robotu iki kez yapabildi ve toplam dört Bionicle için kendisine 7,34 dolar ödendi. </st></p>
			<p><st c="29809">Sean parayı ödedikten sonra tüm katılımcılara yaptığı gibi Chad’e Legolardan hoşlanıp hoşlanmadığını ve görevden keyif alıp almadığını sordu.</st></p>
			<p><st c="29950">“Şey, Legolarla oynamayı severim, ama deneyinize bayıldığım söylenemez” dedi Chad omuzlarını silkerek parayı cüzdanına koydu ve hızla odadan ayrıldı. </st></p>
			<p><st c="30101">Peki, sonuçlar ne gösterdi? </st><st c="30129">Anlamlı durumda yer alan Joe ve diğer katılımcılar, ortalama 10,6 adet robot yaptılar ve ortalama 14,40 dolar aldılar. </st><st c="30248">Anlamlı durumda yer alanların yüzde 65’i, robot başına kazandığı paranın bir dolardan az olduğu (baştaki ücretin yarısı) noktaya ulaştıktan sonra bile çalışmaya devam etti. </st><st c="30421">Oysa Sisifosvari durumdakiler çalışmayı daha erken bıraktı. </st><st c="30481">Bu grup ortalama 7,2 robot yaptı (anlamlı durumdaki katılımcıların ulaştığı miktarın yüzde 68’i kadar) ve ortalama 11,52 dolar kazandı. </st><st c="30617">Robot başına ödenen para 1 dolardan az olduğunda, Sisifosvari durumda bulunan katılımcıların sadece yüzde 20’si devam etti. </st></p>
			<p><st c="30741">Her iki durumdaki katılımcıların yaptığı robot sayısını kıyaslamanın yanı sıra, Legolardan hoşlanmanın görevdeki kararlılığı nasıl etkilediğini de görmek istiyorduk. </st><st c="30907">Genel olarak, Legolarla uğraşmayı seven katılımcıların daha fazla robot bitirmesini beklersiniz. </st><st c="31004">(Bunu, bu iki sayı arasındaki istatistiksel korelasyonun büyüklüğüne bakarak ölçtük.) Gerçekten de öyle oldu. </st><st c="31114">Ama Lego aşkı ve görevde kararlılık arasındaki ilişki bakımından iki durumun çok farklı olduğu ortaya çıktı. </st><st c="31223">Anlamlı durumda korelasyon yüksekti ama Sisifosvari durumda neredeyse sıfırdı. </st></p>
			<p><st c="31302">Bu analiz bana, bir şeyi seven kişileri alıp (ne de olsa bu deneyde yer alan öğrenciler Lego yapma deneyine alınmışlardı) anlamlı çalışma koşullarına koyduğumuzda, faaliyetten aldıkları keyfin çabalarının düzeyini belirlemede temel bir etmen olacağını gösterdi. </st><st c="31564">Ancak, aynı tutkuya ve arzuya sahip birini alıp anlamsız çalışma koşullarına koyduğumuzda, faaliyetten alabilecekleri keyfi kolaylıkla öldürmemiz mümkündür. </st></p>
			<p><br /><st c="31721">İKİ ROBOT FABRİKASINI ziyaret eden bir danışman olduğunuzu farz edin. </st><st c="31791">İlk fabrikanın çalışma koşulları Sisifosvari duruma çok benziyor (yani maalesef çoğu işyerinin yapısından çok farklı değil). </st><st c="31916">İşçilerin davranışlarını gözlemledikten sonra, Legolardan pek hoşlanmadıkları (belki Bionicle robotlara karşı özel bir tutumları olduğu) sonucuna varıyorsunuz. </st><st c="32076">Tatsız görevlerinde çalışmaya motive olmak için maddi motivasyonlara ihtiyaç duyduklarını ve aldıkları ücret belli bir düzeyin altına düştüğünde çalışmayı nasıl çabuk bıraktıklarını da gözlüyorsunuz. </st><st c="32276">Şirketin yönetim kuruluna gönderdiğiniz PowerPoint sunumunuzda, üretim birimi başına ödenen ücret düştükçe çalışanların çalışma istekliliğinin çarpıcı şekilde düştüğünü belirtiyorsunuz. </st><st c="32462">Bundan yola çıkarak, fabrikanın üretkenliği artırılmak isteniyorsa ücretler kayda değer ölçüde artırılmalıdır sonucuna varıyorsunuz. </st></p>
			<p><st c="32595">Sonra, anlamlı duruma benzer şekilde yapılandırılmış ikinci fabrikayı ziyaret ediyorsunuz. </st><st c="32686">Şimdi, görevin zahmetli doğasıyla, onu yapmanın verdiği keyifle ve görevi yerine getirmek için gereken ücret düzeyiyle ilgili yargılarınızın nasıl olabileceğini hayal edin. </st></p>
			<p><st c="32859">Biz de bu türden bir danışman deneyi yaparak katılımcılarımıza iki deneysel durumu anlatıp iki fabrika arasındaki üretkenlik farkını tahmin etmelerini istedik. </st><st c="33019">Katılımcılar tam istenilen şekilde davranarak, anlamlı durumun toplam çıktısının Sisifosvari durumun çıktısından daha yüksek olacağını tahmin ettiler. </st><st c="33170">Ama robot yapma deneyindeki farkın büyüklüğüne dair tahminlerinde yanıldılar. </st><st c="33248">Anlamlı durumda yer alanların bir iki tane daha fazla robot yaptığını düşündüler, oysa fark 3,5’dan fazlaydı. </st><st c="33358">Bu sonuç, küçük-a anlamın motivasyon üzerindeki etkisinin farkında olduğumuzda bile, gücünü çok hafife aldığımızı işaret etmektedir. </st></p>
			<p><st c="33491">Bunun ışığında, robot deneyinin sonuçlarını gerçek hayattaki emek üzerinden değerlendirelim. </st><st c="33584">Joe ve Chad, Legolarla oynamayı seviyor ve aynı oranda para alıyorlardı. </st><st c="33657">Her ikisi de eserlerinin geçici olduğunu biliyordu. </st><st c="33709">Tek fark, Joe’nun yaptığı çalışmanın anlamlı olduğu yanılsamasını sürdürmesi, o yüzden çalışmaktan zevk almaya devam etmesiydi. </st><st c="33837">Öte yandan, Chad yaptığı çalışmanın parça parça yıkıldığına tanık olmuş, emeğinin anlamsız olduğunu düşünmüştü.</st><sup><span id="footnote-009-backlink"><a epub:type="noteref" href="AkildisininMantigi-11.xhtml#footnote-009"><st c="33948">[16]</st></a></span></sup><st c="33953"> Tüm katılımcılar, büyük ihtimalle çalışmanın ahmakça olduğunu düşünmüştü (ne de olsa, yeni bir baraj tasarlamıyor, hayat kurtarmıyor, yeni bir tedavi geliştirmiyor, sadece Legolardan oyuncak yapıyorlardı) ama Chad’in durumundakiler için eserlerinin gözlerinin önünde söküldüğünü görmek son derece şevk kırıcıydı. </st><st c="34267">Bu, robot yapmaktan duyulan hazzı öldürmeye yetmişti. </st><st c="34321">Göründüğü kadarıyla, bu sonuç David ve Devra’nın hikâyeleriyle örtüşüyordu; keyfin çalışma istekliliğine dönüşmesi, büyük ölçüde yaptığımız çalışmaya ne kadar anlam yüklediğimize bağlı gibiydi. </st></p>
			<p><br /><st c="34515">KATILIMCILARIMIZIN YARISININ ÇOCUKLUK anılarını mahvettiğimizden, aynı deneyi başka bir şekilde yapma vakti gelmişti. </st><st c="34633">Bu defa, deneysel düzeneğimiz David’in deneyimine daha yakındı. </st><st c="34697">Bir kez daha öğrenci merkezine bir kabin kurduk, ama bu defa üç durumlu bir deney yapıp farklı bir görev kullandık. </st></p>
			<p><st c="34813">Üzerinde rasgele harflerin bulunduğu bir tomar kâğıt hazırladık ve katılımcılardan iki veya daha fazla S harfinin yan yana olduğu dizileri bulmalarını istedik. </st><st c="34973">Onlara, her sayfada ardışık 10 adet Ss diziliminin bulunduğunu, bir sonrakine geçmek için bunların hepsini bulmak zorunda olduklarını söyledik. </st><st c="35117">Ödeme planını da açıkladık: İlk tamamladıkları sayfa için 0,55, ikincisi için 0,50 dolar alacak, bu böyle devam edecekti (on ikinci sayfa ve sonrasında hiçbir şey almayacaklardı). </st></p>
			<p><st c="35297">“Takdir edilme” adını verdiğimiz ilk durumda öğrencilerden göreve başlamadan önce isimlerini kâğıdın başına yazmalarını istedik. </st><st c="35426">Bunlar, bitirdikleri her sayfayı görevliye veriyor, görevli sayfayı baştan aşağı inceliyor, başını olumlu şekilde sallıyor ve tamamlanmış sayfalardan oluşan yığının üstüne koyuyordu. </st><st c="35609">“Görmezden gelinme” adlı durumun talimatları da temel olarak aynıydı, ama katılımcılardan isimlerini sayfanın tepesine yazmalarını istemiyorduk. </st><st c="35754">Bunlar, görevi tamamladıktan sonra kâğıdı görevliye veriyor, görevli buna göz ucuyla dahi olsun bakmadan yığının üzerine koyuyordu. </st><st c="35886">“Lime lime edilme” gibi tatsız bir isimle adlandırılan üçüncü durumda daha uç bir şey yapıyorduk. </st><st c="35984">Katılımcının kâğıtlarını alan görevli, bunları kâğıt öbeğine koymak yerine, hiç bakmadan katılımcının gözü önünde bir kâğıt doğrayıcıya atıveriyordu. </st></p>
			<p><st c="36134">Basit bir takdirin yarattığı fark çok etkileyiciydi. </st><st c="36187">Robot deneyinin sonucuna dayanarak, takdir edilme durumundaki katılımcıların en üretken kişiler olacağını umuyorduk. </st><st c="36304">Gerçekten de, tamamladıkları kâğıt sayısı lime lime edilme durumundakilerden çok daha fazlaydı. </st><st c="36400">Çok düşük bir ücret olan 10 sent noktasına (onuncu kâğıda) ulaşan kaç katılımcının harf çiftini aramaya devam ettiğine baktığımızda ise, takdir edilme durumunda yer alanların yaklaşık yarısının (yüzde 49’unun) on ya da daha fazla kâğıt tamamladığını, ama lime lime edilme durumundakilerin sadece yüzde 17’sinin bunu yaptığını gördük. </st><st c="36734">Anlaşılan, harf çifti bulmak hem eğlenceli ve ilginç (çabanız takdir ediliyorsa) hem de can sıkıcı (emeğiniz lime lime ediliyorsa) olabiliyordu. </st></p>
			<p><st c="36879">Ya görmezden gelinme durumundaki katılımcılara ne olmuştu? </st><st c="36938">Onların emeği imha edilmiyordu ama çalışmaları hakkında herhangi bir geribildirim de verilmiyordu. </st><st c="37037">Peki, bu durumdaki kişiler kaç kâğıt tamamlamıştı? </st><st c="37088">Üretimleri, takdir edilme durumunda yer alan kişilere mi benziyordu? </st><st c="37157">Yoksa tepki eksikliğinden kötü etkilenip lime lime edilme durumundaki kişilere benzer bir üretimde mi bulunmuşlardı? </st><st c="37274">Yoksa görmezden gelinme durumundakilerin sonuçları diğer iki durumun arasında bir yerde miydi? </st></p>
			<p><st c="37369">Sonuçlar takdir edilme durumundaki katılımcıların ortalama 9,03, lime lime edilme durumundakilerin 6,34, görmezden gelinme durumundakilerin (trampet, lütfen) 6,77 kâğıt tamamladığını gösterdi (görmezden gelinenlerin sadece yüzde 18’i on ya da daha fazla kâğıt tamamlamıştı). </st><st c="37644">Görmezden gelme durumunda üretilen çalışma miktarının lime lime edilme durumundaki performansa yakınlığı çarpıcıydı. </st></p>
			<p><br /><st c="37761">BU DENEY BİZE, çalışmanın anlamını boşaltmanın şaşırtıcı şekilde kolay olduğunu öğretti. </st><st c="37850">Çalışanlarının şevkini kırmak isteyen bir yönetici olmak istiyorsanız, çalışmalarını gözlerinin önünde tahrip edin. </st><st c="37966">Ya da biraz daha kurnazca hareket etmek istiyorsanız, onları ve çabalarını görmezden gelin. </st><st c="38058">Öte yandan, sizinle ve sizin için çalışan kişileri motive etmek istiyorsanız, onlarla, çabalarıyla ve emeklerinin meyveleriyle ilgilenmeniz yararlı olacaktır. </st></p>
			<p><st c="38217">Harf çifti bulma deneyinin sonuçlarını bir başka açıdan daha değerlendirebiliriz: Lime lime edilme koşulundaki katılımcılar, hile yapabileceklerinin çabucak farkına varmışlardı, çünkü hiç kimse kâğıtlarına bakma zahmetine katlanmamıştı. </st><st c="38454">Aslında akılcı olsalar, çalışmalarının kontrol edilmediğini anladıktan sonra hile yapar; göreve en uzun süre devam eden ve en çok parayı kazanan grup olurlardı. </st><st c="38615">Ama takdir edilme grubu daha uzun süre çalışırken, lime lime edilme grubunun en az çalışan grup olması, konu çalışma olduğunda insan motivasyonunun karmaşık olduğunun çok açık bir göstergesidir. </st><st c="38810">Çalışma, basit bir “para için çalışma” anlayışına indirgenemez. </st><st c="38874">Çalışmaya anlam vermenin ve çalışmayı anlamdan yoksun bırakmanın etkisinin sandığımızdan daha güçlü olduğunu görmemiz gerekir. </st></p>
			<p><span><st c="39001">İşbölümü ve Emeğin Anlamı</st></span></p>
			<p><st c="39026">İki deneyin sonuçları arasındaki tutarlılığa ve böylesine küçük farkların azımsanmayacak etkisine şaşırmıştım. </st><st c="39138">Sisifos durumundaki katılımcıların Lego yapmaktan aldığı keyfin uçup gitmesi şaşırtıcıydı. </st><st c="39229">David, Devra ve başkalarının içine düştüğü durumu derinlemesine düşünmekten idari asistanımı düşünmeye anca sıra gelmişti.</st></p>
			<p><st c="39351">Jay kâğıt üzerinde basit bir görev tanımına sahipti: Araştırma hesaplarımı idare ediyor, katılımcılara ödeme yapıyor, araştırma malzemelerini sipariş ediyor ve seyahat programımı düzenliyordu. </st><st c="39545">Ama Jay’in kullanmak zorunda olduğu enformasyon teknolojisi, görevini Sisifosvari bir görev haline getiriyordu. </st><st c="39657">Her gün kullandığı SAP muhasebe yazılımı, ilgili elektronik formların binbir yerini doldurmasını, söz konusu e-formları başka kişilere göndermesini, o başkalarının birkaç yer daha doldurup e-formları birine daha göndermesini, o birisinin giderleri onayladıktan sonra, hesabı gerçekten ödeyecek birine daha iletmesini gerektiriyordu. </st><st c="39990">Zavallı Jay oldukça anlamsız bir görevin küçük bir bölümünü yapmakla kalmıyor, bu çalışmanın tamamlandığını görmenin getireceği zevki hiçbir zaman tatmıyordu. </st></p>
			<p><st c="40149">MIT ve SAP’taki o hoş insanlar sistemi niye böyle tasarlamıştı? </st><st c="40213">Niye ödevleri bu kadar çok parçaya ayırıyor, her kişiye işin küçücük kısımlarının sorumluluğunu veriyor, onlara genel gidişatı ya da görevlerinin tamamlanışını göstermiyorlardı? </st><st c="40391">Sanırım bu, Adam Smith’in bize aşıladığı verimlilik görüşüyle ilgili. </st><st c="40461">Smith’in 1776’da, </st><span><st c="40479">Ulusların Zenginliği</st></span><st c="40499">’nde öne sürdüğü gibi, işbölümü üretim sürecinde yüksek verimliliğe ulaşmanın olağanüstü etkin bir yoludur. </st><st c="40608">Mesela, onun bir çivi fabrikasıyla ilgili gözlemlerini ele alalım: </st></p>
			<p><st c="40675">…işbölümü çivi imalatçısının işinde çok dikkat çekicidir; bu işin eğitimini almayan (işbölümü çivi imalatını ayrı bir zanaata dönüştürdü), kullanılan makinelerin nasıl çalıştırılacağını bilmeyen (bu icatlara muhtemelen aynı işbölümü sebep oldu) bir işçi, ne kadar çabalarsa çabalasın günde bir çivi yapabilirdi. </st><st c="40987">Kesinlikle yirmiye çıkamazdı. </st><st c="41017">Ama şimdi bu iş öyle bir şekilde yürütülüyor ki, işin bütünü kendine mahsus bir zanaat olmakla kalmıyor, çok büyük bölümü hususi zanaatlar haline gelen birkaç dala ayrılıyor. </st><st c="41192">Biri teli çekiyor, diğeri düzleştiriyor, üçüncüsü kesiyor, dördüncüsü sivriltiyor, beşincisi çivi başının oturacağı ucu zımparalıyor. </st><st c="41326">Çivi başını yapmak bile iki üç farklı işlem gerektiriyor; takması ayrı bir iş, çivileri ağartmak ayrı bir iş. </st><st c="41436">Çivileri kâğıda sarmak bile başlı başına bir zanaat. </st><st c="41489">Böylece önemli bir iş olan çivi imalatı, yaklaşık on sekiz farklı işleme ayrılıyor. </st><st c="41573">Bazı imalathanelerde bunların hepsi farklı eller tarafından gerçekleştirilirken bazılarında iki ya da üçünü aynı kişi yapıyor. </st><st c="41700">Bu türden küçük bir imalathane görmüştüm. </st><st c="41742">Sadece on kişi istihdam edildiği için, bazıları iki üç farklı iş yapıyordu. </st><st c="41818">Fakat çok yetersiz olmalarına ve bu yüzden gerekli makinelerin tedarikine pek aldırış etmemelerine rağmen kendilerini zorladılar mı her gün on iki libre çivi yapabiliyorlardı. </st><st c="41994">Bir librede dört binden fazla orta büyüklükte çivi vardır. </st><st c="42053">Demek ki, bu on kişi günde 48.000 çivi üretebiliyordu.</st><sup><st c="42107">1</st></sup> </p>
			<p><st c="42109">Görevleri alıp daha küçük parçalara ayırdığımızda lokal verimlilikler sağlarız; her kişi yaptığı küçük şeylerde giderek ustalaşır. </st><st c="42240">(İşbölümü kavramını montaj hattına uyarlayan Henry Ford ve Frederick Winslow Taylor, bu yaklaşımın hataları azalttığını, üretkenliği artırdığını, otomobil ve diğer malların seri üretimini mümkün kıldığını keşfettiler). </st><st c="42459">Ama işbölümünün bir insan maliyeti de içerdiği çoğu kez fark edilmez. </st><st c="42529">Daha 1844 yılında, Alman düşünür, politik iktisatçı, sosyolog, devrimci ve komünizmin babası Karl Marx, “emeğin yabancılaşması” dediği şeyin önemine dikkat çeker. </st><st c="42692">Marx’a göre, yabancılaşmış bir emekçi kendi faaliyetlerinden, emeğinin hedeflerinden ve üretim sürecinden ayrı düşer. </st><st c="42810">Bu, çalışmayı, emekçinin kimlik ya da anlam bulmasına olanak tanımayan dışsal bir faaliyet haline getirir. </st></p>
			<p><st c="42917">Marksist olmaktan çok uzağım (birçok kişi tüm akademisyenlerin yakın olduğunu düşünmesine rağmen), ama Marx’ın yabancılaşma fikrini ve bunun işyerindeki rolünü önemsiyorum. </st><st c="43090">Aslında, yabancılaşma fikrinin Marx’ın döneminde daha az önemli olduğunu düşünüyorum, öyle bir dönemde işçilerin, çok çaba gösterseler bile, çalışmada bir anlam bulması zordu. </st><st c="43266">Günümüz ekonomisinde ise, insanlar hayal gücü, yaratıcılık, düşünme ve gece gündüz angajman gerektiren görevlere yöneldikçe, Marx’ın yabancılaşma vurgusu, emek karmasına önemli bir bileşen daha ekliyor. </st><st c="43469">Adam Smith’in işbölümünün verimliliğine yaptığı vurgunun onun yaşadığı dönemle, söz konusu olan emeğin daha çok basit üretime dayandığı bir dönemle çok daha ilgili olduğuna, bugünün bilgi ekonomisinde daha az geçerli olduğuna dair şüphelerim de var.</st></p>
			<p><st c="43718">Bu bakış açısından, işbölümü bana göre çalışmaya dayalı teknolojinin tehlikelerinden biridir. </st><st c="43813">Modern IT teknolojisi, görevleri çok küçük ve farklı parçalara ayırmamıza ve her kişiyi birçok parçadan sadece biriyle görevlendirmemize imkân sağlıyor. </st><st c="43966">Ama kuruluşlar böyle yaparak, çalışanların büyük resim algılarını, amaçlarını ve bir şeyi tamamlama hislerini ortadan kaldırma riskine de giriyorlar. </st><st c="44116">Yüksek ölçüde parçalanabilir görevler robotlar üzerinde işe yarayabilir, ama motivasyonun ve anlamın, gayretimiz ve üretkenliğimiz üzerindeki önemi göz önünde tutulursa bu yaklaşım geri tepebilir. </st><st c="44313">Anlam olmadığında, bilgi işçileri kendilerini Charlie Chaplin’in </st><span><st c="44378">Modern Zamanlar</st></span><st c="44393">’da canlandırdığı, paçayı fabrikadaki makinenin çark ve dişlilerine kaptıran karakter gibi hisseder, bu nedenle görevlerine canı yürekten sarılma arzusu duymazlar. </st></p>
			<p><span><st c="44558">Anlam Arayışı </st></span></p>
			<p><st c="44572">İşgücü piyasasına bu gözle bakarsak, şirketlerin istemeyerek de olsa çalışanlarının motivasyonunu çok çeşitli şekillerde baskı altına aldığını kolayca görebiliriz. </st><st c="44736">İşyerinizi gözünüzde canlandırın, eminim birden fazla örnek bulursunuz.</st></p>
			<p><st c="44807">Bu oldukça kasvetli bir bakış açısı olabilir, ama iyimserlik de barındırır. </st><st c="44884">Çalışma, yaşamımızın merkezi bir parçası olduğundan onda anlam bulmak istememiz (ne kadar basit ve küçük olursa olsun) çok doğaldır. </st><st c="45017">Lego ve harf çifti deneyleri, motivasyon artırmanın gerçek yollarına ve katkı hissini zedelemenin tehlikelerine dikkat çeker. </st><st c="45143">Şirketler çalışanlarının üretken olmasını gerçekten istiyorlarsa, onlarda bir anlam hissi oluşturmaya çalışmalıdır—sadece vizyon açıklamaları aracılığıyla değil, çalışanlarının tamamlama hissini tatmasına imkân tanıyarak ve çalışmanın iyi yapıldığının takdir edilmesini sağlayarak. </st><st c="45425">Bu tür faktörlerin günün sonunda, tatmine ve üretkenliğe büyük etkileri olabilir. </st></p>
			<p><st c="45507">Anlamın ve tamamlamanın önemiyle ilgili başka bir ders de, araştırma kahramanlarımdan George Loewenstein’dan geliyor. </st><st c="45625">George zor ve iddialı bir faaliyet olan dağcılıkla ilgili haberleri analiz etmiş ve analizlerine dayanarak, dağa tırmanmanın “baştan sona bir eziyet” olduğu sonucuna varmıştı. </st><st c="45801">Ama bunu yapmak azımsanmayacak bir başarı duygusu da vermektedir (ayrıca iyi bir yemek sohbeti konusudur). </st><st c="45908">Amaçları tamamlama ihtiyacı insan doğasının derinlerinde yer etmiştir—belki de balıklar, fareler, maymunlar ve ikram tutacağıyla oynayan papağanlarda olduğu kadar derin. </st><st c="46078">George bir keresinde şöyle yazmıştı: </st></p>
			<p><st c="46115">Amaç edinme ve amaç tamamlama dürtüsünün “beyinlerimizde kurgulu” olduğundan şüpheleniyorum. </st><st c="46208">Çoğu hayvan, hatta bitki gibi insan da, vücut sistemini dengede tutan karmaşık homeostatik mekanizmalar tarafından korunur. </st><st c="46332">Dağcılığın getirdiği birçok güçlük, mesela açlık, susuzluk ve ağrı, insanları hayatta kalmak için gereksinim duyduklarını yapmaya motive eden homeostatik mekanizmanın dışavurumlarıdır… dolayısıyla bir amacı gerçekleştirmeye duyulan içgüdüsel ihtiyaç, organizmamızın sorunların üstesinden gelme eğiliminin başka bir dışavurumu olabilir.</st><sup><st c="46667">2</st></sup> </p>
			<p><st c="46669">Bu derse kafa yorduktan sonra, Jay’in görevine anlam katmaya karar verdim. </st><st c="46744">Bunu, görevini bir bağlama yerleştirerek yapacaktım. </st><st c="46797">Her hafta belli bir vakit ayırarak, ona yaptığımız araştırmaları, deneylerimizi niye gerçekleştirdiğimizi ve onlardan ne öğrendiğimizi açıklamaya başladım. </st><st c="46953">Jay’in araştırmalar hakkında bilgi edinmekten ve onlardan söz etmekten heyecan duyduğu anlaşılıyordu. </st><st c="47055">Ama birkaç ay sonra gazetecilikte yüksek lisans yapmak için MIT’ten ayrıldı. </st><st c="47132">Jay’le olan başarıma bakmaksızın, insanı şaşırtan sağ kolum Megan Hogerty de dahil, şu an birlikte çalıştığım ekibime de aynı yaklaşımı uygulamaya devam ettim.</st></p>
			<p><st c="47291">Sonuçlar, ufacık bir anlamın bile bize uzun bir yol aldırabildiğini gösteriyor. </st><st c="47372">Yöneticiler (ayrıca eşler, öğretmenler ve ebeveynler) emek sürecini baltalamadıklarından eminlerse, çalışmadaki anlamı artırmaya ihtiyaç duymayabilirler. </st><st c="47526">Belki, Antik Yunanlı hekim Hipokrat’ın “iki şeyi alışkanlık haline getirin: Yardım etmek ya da en azından zarar vermemek” sözü, işyerleri için de tıp için olduğu kadar önemlidir. </st></p>
			<div>
				<aside id="footnote-015" epub:type="footnote">
					<p><st c="47705"> Akademisyenler bitirdikleri makaleleri bilimsel dergilere sunduklarında, dergi editörleri makaleleri eleştirel bir yargıya varmaları ve yazarlara makalelerinin niye işe yaramaz olduğunu ve asla yayınlanmaması gerektiğini söylemeleri için adı meçhul az sayıda eleştirmene gönderir. </st><st c="47986">Bana kalırsa bu, biz akademisyenlerin başımıza bela ettiğimiz işkencelerden ve akademik kariyerde anlam bulmanın önündeki temel engellerden biridir. </st></p>
				</aside>
				<aside id="footnote-014" epub:type="footnote">
					<p><st c="48135"> Bugünlerde, bu gezilere muhafız olarak daha büyük, daha olgun kişileri alıyorlar.</st></p>
				</aside>
				<aside id="footnote-013" epub:type="footnote">
					<p><st c="48216"> Bir ebeveyn olarak, burada çocuklara nasıl yemek yedirileceğiyle ilgili bir ipucu olduğundan eminim, ama bunun ne olduğundan henüz emin değilim. </st></p>
				</aside>
				<aside id="footnote-012" epub:type="footnote">
					<p><st c="48362"> Yemek pişirme deneyleri yaptığımda, Jean Paul gibi davranıyorum. </st><st c="48427">Tarafsız konuşursak, yaptığım yemekler restoranlarda yediklerim kadar iyi değil ama ben onları daha anlamlı ve hoş buluyorum.</st></p>
				</aside>
				<aside id="footnote-011" epub:type="footnote">
					<p><st c="48552"> Neokorteks beynin evrim sürecinde en son gelişen bölümüdür ve insan beyni ile diğer memelilerin beyinleri arasındaki önemli farklardan biridir.</st></p>
				</aside>
				<aside id="footnote-010" epub:type="footnote">
					<p><st c="48696"> Bir keresinde, öznel ve nesnel olasılıklarla ilgili bir konuşma provamın 10. </st><st c="48774">dakikasında uyumasıyla cesaretimin epey kırıldığını hatırlamama rağmen.</st></p>
				</aside>
				<aside id="footnote-009" epub:type="footnote">
					<p><st c="48845"> Sanırım, “ördek testi” (ördeğe benziyorsa, ördek gibi yüzüyorsa ve ördek sesi çıkarıyorsa muhtemelen ördektir) çalışmanın anlamını tarif etmenin en iyi yoludur. </st><st c="49007">Dahası, deneylerimizin önemli yanı, anlamın mutlak düzeyi değil, durumlar arasındaki anlam farklılığıdır. </st></p>
				</aside>
			</div>
		</div>
	<div id="charCountTotal" value="49113"></div></body>
</html>
