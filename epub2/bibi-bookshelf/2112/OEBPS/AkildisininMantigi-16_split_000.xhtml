<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-16</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-16" lang="tr-TR" xml:lang="tr-TR">
		<div>
			<h1 id="_idParaDest-8"><st c="0">5. </st><st c="4">BÖLÜM</st><br /><br /><st c="9">İntikamın Gerekçesi </st></h1>
			<p><span><st c="30">Adalet Aramamızın Sebebi Ne? </st></span></p>
			<p><st c="59">Alexandre Dumas’nın Monte Kristo Kontu romanının başkahramanı Edmond Dantès, asılsız suçlamalar yüzünden uzun yıllar zindanda acı çeker. </st><st c="196">Sonunda oradan kaçar ve hapishane arkadaşı tarafından kendisine bırakılan hayatını değiştiren hazineye ulaşır. </st><st c="307">Monte Kristo Kontu takma adıyla, servetinin her kuruşunu düşmanlarını tuzağa düşürmek ve oyuna getirmek için kullanarak, onlardan ve ailelerinden korkunç intikamlar alır. </st><st c="478">Sonunda arkasında bıraktığı enkaza bakan kont, intikam arzusunda aşırıya kaçtığının farkına varır. </st></p>
			<p><st c="577">Fırsat verildiğinde, çoğumuz intikam peşinde koşmaktan ayrı bir mutluluk duysak da, pek azımız bunu Dantès’nin yaptığı gibi ileriye götürürüz. </st><st c="720">İntikam, en köklü içgüdülerimizden biridir. </st><st c="764">Tarih boyunca, birileriyle hesaplaşma çabasıyla bir dolu kan akıtılmış ve sayısız hayat mahvolmuştur. </st></p>
			<p><br /><st c="866">AMA BİR DE ŞU senaryoyu hayal edin: Siz ve ben iki bin yıl önce bir çölde yaşıyoruz. </st><st c="951">Çalmak istediğiniz genç ve güzel bir eşeğim var. </st><st c="1000">Akılcı biri olduğumu düşünürseniz kendinize, “Dan Ariely bu muhteşem hayvanı satın almaya yetecek parayı kazanmak için tam on gün kuyu kazdı. </st><st c="1142">Bu gece onu çalıp uzak bir yere kaçsam, büyük ihtimalle beni takip etmek için zaman harcamaya değmeyeceğine karar verir. </st><st c="1263">Beni kovalamak yerine, bunu iş kazası olarak değerlendirir ve yeni bir eşek almak için biraz daha kuyu kazar.” Ama her zaman akılcı olmadığımı ve aslında sizi dünyanın öbür ucuna kadar takip edecek karanlık ruhlu, intikamcı bir tip olduğumu, sadece eşeğimi geri almakla yetinmeyip tüm keçilerinizi alacağımı, üstüne üstlük sizi kanlı bir paçavraya çevireceğimi bilseniz eşeğimi çalar mısınız? </st><st c="1656">Sanırım, yapmazsınız. </st></p>
			<p><st c="1678">Bu açıdan bakıldığında, yol açtığı tüm zarara rağmen (başından kötü bir ayrılık veya boşanma geçmiş biri neden söz ettiğimi bilir) intikam tehdidinin (kişiye maliyeti büyük olsa da) sosyal dayanışma ve düzeni destekleyen etkili bir yaptırım mekanizması işlevi gördüğü açıktır. </st><st c="1955">“Göze göz, dişe diş” anlayışını hiç tavsiye etmesem de, öç tehdidinin belli bir etkisinin olabileceği fikrindeyim.</st><sup><span id="footnote-029-backlink"><a epub:type="noteref" href="AkildisininMantigi-16_split_001.xhtml#footnote-029"><st c="2069">[26]</st></a></span></sup></p>
			<p><st c="2074">Peki, bu ilkel dürtünün altında yatan mekanizma ve motivasyonlar tam olarak nedir? </st><st c="2158">İnsanlar hangi koşullarda intikam almak ister? </st><st c="2205">Bizi, karşı tarafa acı çektirmek için zamanımızı, paramızı, enerjimizi harcamaya, hatta riskler almaya sevk eden şey nedir? </st></p>
			<p><span><st c="2329">Cezalandırmanın Zevki </st></span></p>
			<p><st c="2351">İnsanın intikam arzusunun nasıl derinlere işlediğini anlamak için, sizi Ernst Fehr öncülüğündeki bir grup İsviçreli araştırmacı tarafından yürütülen bir çalışmayı değerlendirmeye davet ediyorum. </st><st c="2546">Fehr, Güven Oyunu dediğimiz deneysel oyunun bir türevini kullanarak intikamı incelemiştir. </st><st c="2637">İşte, tüm katılımcılara detaylı şekilde açıklanan kurallar: </st></p>
			<p><st c="2697">Oyunda bir katılımcıyla eşleştirilirsiniz. </st><st c="2740">Ayrı odalarda tutulur ve birbirinizin kimliğini hiç bilmezsiniz. </st><st c="2805">Deneyci her birinize 10 dolar verir. </st><st c="2842">İlk hamle sizindir. </st><st c="2862">Paranızı diğer katılımcıya gönderip göndermeyeceğinize veya kendinize saklayıp saklamayacağınıza karar vermeniz gerekir. </st><st c="2983">Eğer kendinize saklarsanız, her ikiniz de 10 dolarlarınızı korursunuz ve oyun biter. </st><st c="3068">Ancak, paranızı ikinci oyuncuya gönderirseniz, deneyci tutarı dört katına çıkarır—böylece öbür oyuncunun 10 dolar artı 40 doları olur (10 dolar dörtle çarpılır). </st><st c="3230">Öbür oyuncu şimdi bir seçim yapacaktır: (a) ya tüm parayı kendine saklayacaktır ki bu onun 50 dolar, sizin ise hiçbir şey almamanız anlamına gelir; ya da (b) paranın yarısını size gönderecektir ve bu da ikinizin de 25 dolar alması demektir.</st><sup><span id="footnote-028-backlink"><a epub:type="noteref" href="AkildisininMantigi-16_split_001.xhtml#footnote-028"><st c="3470">[27]</st></a></span></sup></p>
			<p><st c="3475">Elbette sorun, diğer kişiye güvenip güvenmeyeceğinizdir. </st><st c="3533">Maddi kazanımınızı feda etme ihtimaline karşın paranızı ona gönderir misiniz? </st><st c="3611">Diğer kişi güveninizi haklı çıkarıp kazancını sizinle paylaşacak mıdır? </st><st c="3683">Akılcı iktisadın tahmini çok basittir: Hiç kimse 50 dolarının yarısını geri vermez. </st><st c="3767">Akılcı iktisat görüşü bu davranışa yönelik öngörüsünden çok emin olduğuna göre, hiç kimse ilk başta verilen 10 doları da göndermeyecektir. </st><st c="3906">Ne var ki bu vakada, basit iktisat teorisi yanılmıştır: İyi haber, insanların akılcı iktisatçıların bizi inandırdığından daha güvenilir ve karşılıkçı olduğudur. </st><st c="4067">Çoğu kişi, 10 dolarını karşı tarafa paslamış, partneri de genellikle 25 doları geri göndererek karşılık vermiştir. </st></p>
			<p><st c="4182">Temel güven oyunu budur, ama İsviçre versiyonu ilginç bir adım daha içerir: Eşiniz 50 doların hepsini kendine saklamayı seçerse, bu alçağı cezalandırmak için bir sonraki adımda kendi paranızı kullanmanız mümkündür. </st><st c="4397">Zor kazanılmış paranızdan deneyciye verdiğiniz her dolara karşılık, açgözlü eşinizden 2 dolar alınacaktır. </st><st c="4504">Demek oluyor ki, kendi paranızın 2 dolarını harcamaya karar verirseniz, eşiniz 4 dolar kaybedecek, 25 dolarını harcamaya karar verirseniz, tüm parası gidecektir. </st><st c="4666">Bu oyunu oynuyor olsaydınız ve diğer kişi güveninize ihanet etseydi, bu maliyetli intikamı seçer miydiniz? </st><st c="4773">Diğer oyuncuya acı çektirmek için kendi paranızı feda eder miydiniz? </st><st c="4842">Ederseniz, ne kadarını ederdiniz? </st></p>
			<p><st c="4876">Deney, eşlerinden intikam alma olanağına sahip olanların çoğunun, intikam aldığını ve karşı tarafı şiddetle cezalandırdığını gösterdi. </st><st c="5011">Ama bu bulgu araştırmanın en ilginç tarafı değildi. </st><st c="5063">Kararlarını verirken katılımcıların beyinleri pozitron emisyon tomografi (PET) cihazıyla taranmıştı. </st><st c="5164">Bu yolla, deneyciler katılımcıların karar verme sürecindeki beyin faaliyetlerini gözlemleyebilmişti. </st><st c="5265">Sonuçlar, beynimizin ödül deneyimlemeyle bağlı bölümü olan striyatumda faaliyet artışı olduğunu gösterdi. </st><st c="5371">Bir başka deyişle PET taramasına göre, başkalarını cezalandırma kararı haz hissiyle ilgili görünüyordu. </st><st c="5475">Dahası, striyatum faaliyeti yüksek olanlar diğerlerine daha büyük cezalar vermişti. </st></p>
			<p><st c="5559">Tüm bunlar, bize bir şeylere mal olsa bile, ihaneti cezalandırmanın biyolojik dayanakları olduğunu gösteriyor. </st><st c="5670">Ve bu davranış aslında haz vericidir (ya da en azından hazza benzer bir tepkiyi beraberinde getirmektedir). </st></p>
			<p><br /><st c="5778">CEZALANDIRMA DÜRTÜSÜ HAYVANLARDA da vardır. </st><st c="5822">Almanya Leipzig’deki Evrimsel Antropoloji Enstitüsü’nde yapılan bir deneyde Keith Jensen, Josep Call ve Michael Tomasello, şempanzelerin adalet anlayışı olup olmadığını bulmaya çalıştılar. </st><st c="6011">Deneylerinde, iki şempanzeyi iki komşu kafese koydular ve kafeslerin dışına üzerinde yiyecek dolu bir masa yerleştirdiler. </st><st c="6134">Masa şempanzelerin her ikisinin de erişebileceği mesafedeydi. </st><st c="6196">Masanın tekerlekleri ve ipi vardı. </st><st c="6231">Şempanzeler masayı kavrayıp kafeslerinin önüne çekebiliyor ya da uzağa itebiliyordu. </st><st c="6316">İp masanın altına bağlanmıştı. </st><st c="6347">Şempanzelerden biri ipi çekerse, masa devriliyor, tüm yiyecekler yere saçılıyor ve erişilemez hale geliyordu. </st></p>
			<p><st c="6457">Araştırmacılar kafeslerden birine bir şempanze koyup diğer kafesi boş bıraktıklarında, şempanze masayı önüne çekti, hoşnut bir şekilde yemeğini yedi ve ipi çekmedi. </st><st c="6622">Ancak, komşu kafese ikinci bir şempanze konduğunda durum değişti. </st><st c="6688">Şempanzeler, yiyeceği paylaştıkları müddetçe asayiş berkemaldi; ama bir tanesi masayı kendi kafesinin çok yakınına çekip diğer şempanzenin erişemeyeceği mesafeye getirdiğinde, kızgın hayvan genellikle “intikam ipini” çekiyor ve masayı deviriyordu. </st><st c="6936">Araştırmacıların bildirdiğine göre, masa kendilerinden uzaklaştırıldığında maymunlar öfke patlaması da yaşıyor, tiz çığlıklar atıyorlardı. </st><st c="7075">İnsanlar ve şempanzeler arasındaki benzerlik, her iki tarafın da, doğal bir adalet anlayışı olduğunu, kişisel bedeli olsa da intikamın hem primatların hem de insanların sosyal düzeninde derin bir rol oynadığını gösteriyordu. </st></p>
			<p><img src="image/cizgi3.png" alt="" /></p>
			<p><span><st c="7300">BİR YASA KOYUCUNUN ÖFKESİ</st></span></p>
			<p><st c="7325">Adı bilinmeyen bir kanun adamının ilerici politik web sitesi Open Left’e postaladığı bir mektuptan yapılan alıntı, birçok kişinin 2008’deki banka kurtarma girişimine duyduğu öfkeyi çok iyi anlatıyor:</st><sup><st c="7525">9</st></sup> </p>
			<p><st c="7527">Paulsen ve Kongre’deki Cumhuriyetçiler veya bankaları kurtarma paketinin lehine oy verecek birkaç kişi (çoğu politikalarının sonuçlarının sorumluluğunu üstlenmek istemeyecektir), “eklentiler” veya ek hükümler olamayacağını söylüyor. </st><st c="7760">Yok canım! </st><st c="7771">Dünya çapında bir bunalıma yol açmak istemem (bu mübalağa değil bariz bir olasılık), ama bu aşağılık herifler için 700 milyar dolarlık bir açık çekin lehine oy kullanmam. </st></p>
			<p><st c="7942">Nancy [Pelosi], Bush yönetiminin ve Kongre’deki Cumhuriyetçilerin bloke ettiği ikinci “teşvik” paketini kapsama dahil etmek istediğini söylüyor. </st><st c="8087">Bu gezegendeki en sevimsiz insanlara verilecek 700 milyar dolarlık bir hibeyi birkaç kahrolası köprüyle değiş tokuş etmek istemiyorum. </st><st c="8222">Sektörde reformlar istiyorum ve bunların mümkün olduğunca cezalandırıcı olmasını istiyorum. </st></p>
			<p><st c="8314">Henry Waxman kurumsal yönetim reformları öneriyor. </st><st c="8365">Reformlar, bunun fiyatı olarak CEO ücretlerini de kapsıyor. </st><st c="8425">Bazı üyeler alenen batık mortgage’larda değişiklik yapmaya izin verilmesini öneriyor. </st><st c="8511">Temsilciler Meclisi Adalet Komisyonu kadrosu da öneriye çok ilgi gösteriyor. </st><st c="8588">Bu gerçek bir olasılık.</st></p>
			<p><st c="8611">Sektöre, Temsilciler Meclisi’nde geçen kasım onaylanan ama Senato’da takılıp kalan yağmacı mortgage kredileri yasasında yer alan tüm hibeleri alıp tasarıya ekleyebiliriz. </st><st c="8783">Masada başka fikirler de var ama önümüzdeki haftaya kadar sonuçlanmaları zor görünüyor. </st><st c="8871">Karşımda bir de sektörün şerefini iki paralık etmek dışında hiçbir yararlı amaca hizmet etmeyen hükümler var: Hazine’ye mortgage bağlantılı menkul kıymetler satan bütün kuruluşların CEO’larına, CFO’larına ve yönetim kurulu başkanlarına kredi danışmanlığıyla ilgili onaylı bir kursu tamamladıklarını kanıtlama zorunluluğu getiren madde gibi hükümler. </st><st c="9221">Şimdi bir de tüketicilerden içine gömüldükleri borç batağı yüzünden gururlarının adamakıllı kırılmasını garantilemek için iflas dilekçeleri vermeleri isteniyor; oysa çoğu finansal durumunun kontrolünü ailedeki ciddi bir hastalık yüzünden yitirmiş durumda. </st><st c="9477">Böyle bir şey aşağılık ve çocukça olur ve benim açımdan tamamen karaktere uygundur. </st><st c="9561">Başka fikirlere de açığım. </st><st c="9588">Ve ben o o….. </st><st c="9602">çocuklarını fena halde pataklarken onları tutmak isteyecek gönüllüler arıyorum.</st></p>
			<p><img src="image/cizgi3.png" alt="" /></p>
			<p><br /><st c="9681">AMA İNTİKAM ALMAK, karşı taraftan öç alma arzusunu tatmin etmekten daha fazlasıdır. </st><st c="9766">Aslında, intikam ve güven bir elmanın iki yarısıdır. </st><st c="9819">Güven oyununda gördüğümüz gibi, insanlar genelde başkalarına inanmaya isteklidir. </st><st c="9901">Tanımadıkları ve hiç karşılaşmayacakları kişiler için bile böyledir (demek ki, akılcı iktisadın bakış açısından, insanlar gereğinden fazla güven doludur). </st><st c="10056">Güvene dayalı sosyal uzlaşma ihlal edildiğinde deliye dönmemizin nedeni bu temel güven unsurudur. </st><st c="10154">Böyle bir durum karşısında suçluları cezalandırmak için zaman ve paramızı harcamaya istekli olmamızın, bazen de fiziksel riskler almamızın nedeni de budur. </st><st c="10310">Güven dolu toplumların, güvensiz toplumlarla kıyaslanmayacak avantajları vardır ve bizler içgüdüsel olarak toplumumuzda yüksek seviyede güven sağlamak için uğraşmaya uygun yaratıklarız. </st></p>
			<p><span><st c="10496">Bankacılara Çürük Domates</st></span></p>
			<p><st c="10521">Beklendiği gibi, 2008’deki finansal erimenin ardından çoğu vatandaş intikam arzusuna kapıldı. </st><st c="10616">İpoteğe dayalı menkul kıymetler piyasasının çökmesi sonucunda, kurumsal bankalar domino taşları gibi devrildi. </st><st c="10727">Mayıs 2008’de, JPMorgan Chase, Bear Stearns’ü satın aldı. </st><st c="10785">7 Eylül’de hükümet, Fannie Mae ve Freddie Mac’i kurtarmak için devreye girdi. </st><st c="10863">Bir hafta sonra 14 Eylül’de Merrill Lynch, Bank of America’ya satıldı. </st><st c="10934">Ertesi gün, Lehman Brothers iflas başvurusunda bulundu. </st><st c="10990">Bir gün sonra (16 Eylül), ABD Merkez Bankası çökmesine engel olmak için AIG’ye borç verdi. </st><st c="11081">25 Eylül’de, Washington Mutual’ın banka iştiraklerinin bir bölümü JPMorgan Chase’e satıldı. </st><st c="11173">Daha sonraki gün, Washington Mutual’ın holding şirketi ve geri kalan iştirakleri iflas başvurusunda bulundu. </st></p>
			<p><st c="11282">29 Eylül Pazartesi günü Kongre, Başkan George W. </st><st c="11331">Bush’un teklif ettiği kurtarma paketini onaylamadı. </st><st c="11383">Bunun üzerine, Dow Jones Endüstriyel Ortalamasında 778 puanlık düşüş gerçekleşti. </st><st c="11465">Hükümet onaylanacak bir paket hazırlamaya çalışırken, başka bir kazazede Wachovia, Citigroup ve Wells Fargo’yla görüşmelere başladı (sonuncusu 3 Ekim’de bu bankayı satın aldı). </st></p>
			<p><st c="11642">Halkın 700 milyar dolarlık banka kurtarma planına gösterdiği öfke dolu tepkiye baktığımda, insanlar portföylerimizi tuvalete atıp sifonu çeken bankacıları gerçekten tepelemek istermiş gibi görünüyordu. </st><st c="11844">Yarı felçli bir arkadaşım, eski moda bir çözümü destekliyordu: Heyecanlı bir şekilde, “Kongre bu düzenbazları kurtarmak için bizim vergilerimizi ağırlaştıracağına, onları ayakları, elleri ve kafaları dışarıda kalır şekilde ağaç kütüklerine sokmalı. </st><st c="12093">Bahse girerim Amerika’daki herkes onlara çürük domates fırlatma mutluluğuna ermek için bir dolu parar verir!” diye konuşuyordu. </st></p>
			<p><st c="12221">Şimdi, ortaya çıkan tabloya güven oyununun perspektifinden bakalım. </st><st c="12289">Biz bankacılara emeklilik fonlarımızı, birikimlerimizi ve mortgage’larımızı emanet ettik. </st><st c="12379">Onlarsa, 50 doları (bunun arkasına çok sayıda sıfır koymak isteyebilirsiniz) kapıverdiler. </st><st c="12470">Bu yüzden, ihanete uğradığımızı hissettik, kızdık ve bankacıların cezalandırılmasını istedik.</st></p>
			<p><st c="12563">Dünya merkez bankaları ekonomiyi düzeltmek için sisteme para akıtmaya, bankalara kısa vadeli borçlar vermeye, likiditeyi artırmaya, ipoteğe dayalı menkul kıymetleri geri satın almaya ve başka her yola başvurmaya çalıştılar. </st><st c="12788">Ama bu uç önlemler, özellikle büyük miktarda para akışının ekonomiyi düzeltme konusundaki acınası etkisi düşünülürse, ekonomik iyileşme üzerinde beklenen etkiyi göstermedi.</st><sup><span id="footnote-027-backlink"><a epub:type="noteref" href="AkildisininMantigi-16_split_001.xhtml#footnote-027"><st c="12960">[28]</st></a></span></sup><st c="12965"> Güveni onarma meselesi göz ardı edildiğinden de halkın öfkesi yatışmadı. </st><st c="13039">Aslında, sanırım halkın güveni üç şey yüzünden daha da sarsıldı: kurtarma mevzuatının değişik bir biçiminin onaylanması (ve bu birçok alakasız vergi kesintisi içeriyordu); finan sektöründeki kişilere aşırı primler ödenmesi; ve Wall Street’in alışıldık işe geri dönelim tutumu. </st></p>
			<p><span><st c="13316">Müşterinin İntikamı: Benim Hikâyem, 1. </st><st c="13355">Bölüm </st></span></p>
			<p><st c="13361">Oğlumuz Amit üç yaşındayken ve ikinci çocuğumuz Neta’yı beklerken, eşimle yeni bir aile arabası alma kararımız küçük bir Audi’yle son buldu. </st><st c="13502">Arabamız bir minivan değildi, ama kırmızıydı (en güvenli renk!) ve hatchback’ti (çok amaçlı!). </st><st c="13597">Dahası, firma müthiş müşteri servisiyle tanınıyordu ve araba dört yıl bedava yağ değişimi avantajına sahipti. </st><st c="13707">Sevgili küçük Audimiz, kendimizi muhteşem hissettiriyordu, seriydi, şıktı ve rahat kullanılıyordu. </st><st c="13806">Onu sevmiştik. </st></p>
			<p><st c="13821">O zaman, New Jersey Princeton’da oturuyorduk. </st><st c="13867">İleri Araştırma Enstitüsü’ndeki dairemizin Amit’in kreşine mesafesi 200 metre, benim ofisime mesafesi 400 metre civarında olduğundan, otomobil kullanma fırsatı ara sıra yapılan market alışverişleriyle ve Massachusetts Cambridge’deki MIT’e iki ayda bir yapılan ziyaretlerle sınırlıydı. </st><st c="14152">MIT’e gideceğim akşamlar, trafiğe yakalanmamak için Princeton’dan akşam saat sekiz civarında ayrılır, Cambridge’e gece yarısından sonra varır, Princeton’a dönerken de aynı yolu izlerdim. </st></p>
			<p><st c="14339">Böyle zamanlardan birinde, Columbia Üniversitesinden meslektaşım Leonard Lee’yle akşam saat sekiz civarında MIT’ten ayrıldık. </st><st c="14465">Leonard’la geçtiğimiz birkaç ay içinde görüşecek zamanımız olmamıştı, şimdi Boston ziyareti benimkiyle çakıştığından, bu her ikimizin de dört gözle beklediği bir yolculuktu. </st><st c="14639">Yolculuğumuzun birinci saatinde, işlek Massachusetts paralı otoyolunun sol şeridinde yetmiş mil hızla giderken, motor birden gaz pedalına tepki vermez oldu. </st><st c="14796">Ayağımı pedalden çektim, sonra tekrar gaza bastım. </st><st c="14847">Araba devrini yükseltti ama hızda bir değişiklik olmadı. </st><st c="14904">Sanki boş viteste gidiyorduk. </st></p>
			<p><st c="14934">Araba süratle hız kaybediyordu. </st><st c="14966">Sağa dönüş sinyalini yaktım ve sağ omzumun üzerinden yan tarafa göz attım. </st><st c="15041">Birbirinin peşi sıra giden on sekiz tekerlekli iki kamyon, beni sıkıştırıyor ve sinyalimden etkilenmemiş görünüyordu. </st><st c="15159">Onlara kafa tutmanın âlemi yoktu. </st><st c="15193">Kamyonlar geçtikten sonra, sağ şeride geçmeye çalıştım, ama Bostonlu sürücülerin önlerindeki arabayla aralarına koydukları mesafe ancak iyi bir mikroskobun görebileceği kadardı. </st></p>
			<p><st c="15371">Bu arada, güler yüzlü konuşkan meslektaşım fark edilir şekilde suskunlaşmış ve ciddileşmişti. </st><st c="15465">Arabanın hızı 30 mile düştüğünde, nihayet yüreğim ağzımda sağ şeride oradan da bankete geçebildim. </st><st c="15564">Araba tüm hızını kaybettiğinden en sağa geçememekle birlikte, hiç değilse seyir şeritlerinin dışına çıkabilmiştik. </st></p>
			<p><st c="15679">Arabayı durdurdum, birkaç dakika bekledim ve şansımı denemek için motoru tekrar çalıştırmaya uğraştım. </st><st c="15782">Çalışmadı. </st><st c="15793">Kapağı açıp motora baktım. </st><st c="15820">Gençken motordan anlardım. </st><st c="15847">Üstelik eskiden karbüratörü, pistonları, bujileri, hortum ve kayışlardan bazılarını görebilirdiniz; ama bu yeni Audi’de hiçbir parçanın görülmediği büyük bir metal blok vardı. </st><st c="16023">O yüzden, motora bakamadım ve yol yardım hizmetlerini aradım. </st><st c="16085">Bir saat sonra çekiciyle Boston’a geri götürüldük. </st></p>
			<p><st c="16136">Sabah Audi müşteri servisini aradım ve müşteri temsilcisine olayı olabildiğince canlı ve net bir şekilde anlattım. </st><st c="16251">Kamyonlarla, arabayı sağa çekemememle, hayatı benim ellerimde olan yolcumla, bozuk motorlu bir arabayla seyretmenin korkutuculuğuyla ilgili ince detaylara kadar girdim. </st><st c="16420">Hattın öbür ucundaki kadın yazılı bir metinden okuyormuş gibi, kibirli bir edayla, “Yaşadığınız rahatsızlıktan dolayı üzgünüm” dedi. </st></p>
			<p><st c="16553">Ses tonu, telefon hattını geçip gırtlağına çökmek istememe yol açmıştı. </st><st c="16625">Ben burada, ölüme yakın bir deneyimin yaşattığı hisler içindeyken (üstelik arızalanan arabam daha beş aylıkken) onun bu büyük sıkıntı için bulabildiği en iyi tanım “rahatsızlıktı.” Orada otururken tırnaklarını törpülediğini görür gibiydim.</st></p>
			<p><st c="16864">Sonraki diyalog, şuna benzer şekilde ilerledi: </st></p>
			<p><st c="16912">O: Şu an kendi memleketinizde misiniz? </st></p>
			<p><st c="16951">BEN: Hayır. </st><st c="16963">Ben New Jersey’de yaşıyorum ve Massachusetts’de mahsur kaldım.</st></p>
			<p><st c="17025">O: Tuhaf. </st><st c="17036">Kayıtlarımız, Massachusetts’de yaşadığınızı gösteriyor. </st></p>
			<p><st c="17092">BEN: Genellikle, Massachusetts’de yaşıyorum, ama iki yıldır New Jersey’deyim. </st><st c="17170">Ayrıca bu arabayı New Jersey’den </st><br /><st c="17203">aldım. </st></p>
			<p><st c="17210">O: Yaşadığı şehrin dışında mahsur kalan kişiler için geri ödeme poliçemiz var. </st><st c="17289">Evlerine dönmelerine yardım etmek için, uçak veya tren biletlerini ödeyebiliyoruz. </st><st c="17372">Fakat kayıtlarımız Massachusetts’de yaşadığınızı gösterdiğinden durumunuz buna uygun değil. </st></p>
			<p><st c="17464">BEN (</st><span><st c="17469">sesimi yükselterek</st></span><st c="17488">): Kayıtlarınızdaki aksaklığın benim hatam olduğunu mu söylemek istiyorsunuz? </st><st c="17567">New Jersey’de yaşadığıma dair tüm kanıtları size sağlayabilirim. </st></p>
			<p><st c="17632">O: Üzgünüm. </st><st c="17644">Kendi kayıtlarımıza göre hareket ediyoruz. </st></p>
			<p><st c="17687">BEN (</st><span><st c="17692">arabamın çabucak tamir edilmesinin derdine düştüğümden meseleyi uzatmamaya</st></span> <span><st c="17767">karar vererek</st></span><st c="17781">): Ya arabam? </st></p>
			<p><st c="17796">O: Yetkili satış bayiini arayıp sizi bilgilendireceğim. </st></p>
			<p><st c="17852">Günün ilerleyen saatlerinde, satış bayiinin arabama bakmasının en az dört gün süreceğini öğrendim. </st><st c="17951">Bir araba kiraladım ve Leonard’la tekrar yola koyulduk—bu kez daha başarılı bir şekilde. </st></p>
			<p><st c="18040">Sonraki ay boyunca, haftada iki üç kez Audi müşteri servisini aradım. </st><st c="18110">Her defasında arabamın durumu hakkında daha fazla bilgi isteyen müşteri temsilcileriyle ve her kademeden yetkiliyle yaptığım görüşmelerin hiçbir yararı olmadı. </st><st c="18270">Her görüşmeden sonra ruh halim daha kötüleşiyordu. </st><st c="18321">Üç şeyin farkına varmıştım; arabama çok kötü bir şey olmuştu; Audi müşteri servisi mümkün olduğunca az sorumluluk üstlenecekti ve yaşadığım deneyim bir sürü olumsuzlukla lekelendiğinden bundan sonra arabamı sürerken aynı keyfi alamayacaktım. </st></p>
			<p><st c="18563">Massachusetts bölge savcılık ofisinde bir arkadaşım vardı ve beni “limon yasasıyla”</st><sup><span id="footnote-026-backlink"><a epub:type="noteref" href="AkildisininMantigi-16_split_001.xhtml#footnote-026"><st c="18646">[29]</st></a></span></sup><st c="18651"> ilgili mevzuat hakkında bilgilendirdi. </st><st c="18691">Ben de bu konuda konuşmak için Audi müşteri servisini aradım. </st><st c="18753">Telefonun öbür ucundaki kişi, limon yasası diye bir şey olduğunu öğrenince şaşırdı. </st><st c="18837">Beni hukuki haklarımı aramaya davet etti (Kadının kendi kendine gülümsediğini ve “Avukatlarımız avukatlarınızla uzun ve pahalı bir davada kapışmaktan çok memnun olacaklar” diye düşündüğünü hayal edebiliyordum). </st></p>
			<p><st c="19048">O konuşmadan sonra, hiçbir şansımın kalmadığı belliydi. </st><st c="19104">Anlaşmazlığı çözecek bir avukat tutmak, arabayı satıp kaybı kabullenmekten çok daha fazlasına mal olacaktı. </st><st c="19212">Araba bozulduktan yaklaşık bir ay sonra, nihayet tamir edildi. </st><st c="19275">Kiralık arabayla Boston’a geri gittim, Audi’me bindim ve her zamankinden çok daha az keyifle Princeton’a döndüm. </st><st c="19388">Olayın bütünü itibariyle çaresizlik ve engellenmişlik hissediyordum. </st><st c="19457">Kuşkusuz, arabam bu kadar erken bozulduğu için hayal kırıklığına uğramıştım, ama arabaların zaman zaman bozulabilen mekanik nesneler olduğunu da anlamıştım, yapacak bir şey yoktu. </st><st c="19637">Kötü şansım yüzünden defolu bir araba satın alma talihsizliğine uğramıştım. </st><st c="19713">Beni asıl kızdıran müşteri hizmetlerinde çalışanlardan gördüğüm muamele olmuştu. </st><st c="19794">Bariz ilgisizlikleri ve bezdirme stratejileri beni öfkelendirmişti. </st><st c="19862">Şimdi ben de Audi’deki insanların da aynı sinir bozukluğunu yaşamasını istiyordum. </st></p>
			<p><span><st c="19945">O Telefona Dokunma </st></span></p>
			<p><st c="19964">Daha sonra, yakın arkadaşım Ayelet Gneezy’yle (San Diego Kaliforniya Üniversitesinde profesör) rahatlatıcı bir dertleşme seansı yaptık. </st><st c="20100">Ayelet, Audi’den öç alma arzumu anlayışla karşıladı ve bu olayı birlikte inceleme önerisinde bulundu. </st><st c="20202">Kendi intikamcı duygu ve davranışlarımızı süreç içinde daha iyi anlama umuduyla, birlikte tüketici intikamı konusunda deneyler yapmaya karar verdik. </st></p>
			<p><st c="20351">İlk görevimiz, katılımcılarımızın bizden intikam almak istemesine yol açacak deneysel koşullar oluşturmaktı. </st><st c="20460">Bu kulağa pek hoş gelmiyor, ama intikamcı davranışın boyutunu ölçmek için bunu yapmak zorundaydık. </st><st c="20559">Böyle bir deney için ideal düzenek, müşteride yüksek düzeyde kızgınlık yaratmaktı—benim Audi müşteri servisi hikâyeme benzer bir şey. </st><st c="20693">Her ne kadar beni öfkelendirmekten çok mutlu olmuş görünse de, Audi’nin, müşteri destek hattını arayan kişilerin yarısını kızdırmak ve diğer yarısını kızdırmamak gibi bir şeye istekli olmayacağını varsaydık—sadece araştırma projemize yardım olsun diye. </st><st c="20946">Demek ki, Audi’ye paralel bir şey düzenlemek zorundaydık. </st></p>
			<p><st c="21004">Katılımcılarımızda çarpıcı bir kızgınlık oluşturmak bir yerde hoş (deneysel sebeplerden ötürü) olsa da, insanların hapse girmesini veya kan dökülmesini—özellikle kendi kanımızın—istemiyorduk. </st><st c="21196">Üstelik intikamı araştırma gayesiyle katılımcıları önemli ölçüde duygusal baskıya maruz bırakmak en azından biraz ahlak dışı olacaktı. </st><st c="21331">Ayrıca araştırmamız açısından, sadece düşük düzeyde tüketici kızgınlığı içeren bir deney yapmayı tercih ediyorduk. </st><st c="21446">Çünkü insanların intikam hissi beslemesi ve intikamcı davranmaları için düşük düzeyde hiddetin bile yeterli olduğunu saptayabilirsek, sinir bozucu davranışların çok daha güçlü olduğu gerçek dünyada intikam olasılığının çok daha yüksek olduğu sonucuna ulaşabilecektik. </st></p>
			<p><st c="21714">İnsanları kızdıracak yollar ararken çok eğlendik. </st><st c="21764">Önce deneycinin sarmısak yemesini ve onlara bir görevi açıklarken katılımcıların yüzüne solumasına, üzerlerine bir şey dökmesine ya da ayak parmaklarına basmasına niyetlendik. </st><st c="21940">Fakat sonunda, deneycinin görevi açıklarken durup cep telefonunu almasına, birkaç saniye başka biriyle konuşup kapamasına, sonra kesintiden hiç söz etmeden kaldığı yerden görevi açıklamaya devam etmesine karar verdik. </st><st c="22158">Bu fikrin öbürlerinden daha az saldırgan ve sağlığa daha az zararlı olduğunu düşündük. </st></p>
			<p><st c="22245">Kızdırma yöntemini bulmuştuk ama katılımcılarımıza intikam için ne tür bir fırsatı verecek ve intikamı nasıl ölçecektik? </st><st c="22366">İntikamcı eylemleri, “zayıf” ve “güçlü” adını verdiğimiz iki kategoriye ayırabilirdik. </st><st c="22453">Zayıf intikam, Audi’nin berbat müşteri hizmetleri hakkında arkadaşlarıma ve komşularıma (ve size sevgili okurum) dile getirdiğim yakınmalar gibi, kabul edilebilir, ahlaki ve yasal davranışlar kapsamına giren intikam türüydü. </st><st c="22678">Böyle davranmak tamamen uygundu ve hiç kimse meramımı anlatırken herhangi bir kuralı ihlal ettiğimi söylemezdi. </st><st c="22790">Ama kişi, inciten taraftan intikam almak için kabul edilebilir normlardan saptığında, mesela cam kırdığında, fiziksel bir zarara yol açtığında veya karşı taraftan bir şey çaldığında intikam güçleniyordu. </st><st c="22994">Kararımız, güçlü intikam tipini elde etmeye çalışmaktı ve bulduğumuz çözüm şuydu: </st></p>
			<p><st c="23076">Yirmi yaşında, yetenekli, zeki ve yakışıklı (uzun boylu, siyah saçlı, geniş omuzlu, sol yanağında afili bir yaranın sahibi) Daniel Berger-Jones. </st><st c="23221">Kendisi, Boston Üniversitesinde tiyatro okuyan bir öğrenci olduğundan, tam aradığımız tipte biriydi. </st><st c="23322">Ayelet ve ben Daniel’i, yaz boyunca Boston kafelerindeki insanları kızdırması için işe aldık. </st><st c="23416">İyi bir aktör olduğundan, çekici suratındaki ciddi ifadeyi koruyarak insanları kolayca öfkelendirebilir; aynı performansı defalarca tekrarlayabilirdi. </st></p>
			<p><st c="23567">Bir kafeye mevzilenen Daniel, tek başına gelen kişileri izliyordu. </st><st c="23634">İçecekleriyle bir sandalyeye yerleştikten sonra yanlarına gidiyor ve “Afedersiniz, beş dolar karşılığında beş dakikalık bir göreve katılmak ister misiniz?” diye soruyordu. </st><st c="23806">Çoğu kişi memnuniyetle katılıyordu, çünkü 5 dolar kahvelerine ödeyecekleri fiyattan daha fazlaydı. </st><st c="23905">Kabul ettiklerinde, ellerine üzeri rasgele harflerle kaplı on sayfa veriyordu (Harfler 2. </st><st c="23995">Bölümde, “Emeğin Anlamı”nda anlattığımız harf deneyinde kullandıklarımıza çok benziyordu). </st></p>
			<p><st c="24086">Herkese şu açıklamayı yapıyordu:“Sizden mümkün olduğunca çok sayıda bitişik Ss bulmanızı ve onları daire içine almanızı istiyorum. </st><st c="24217">Bir kâğıttaki tüm harf çiftlerini bitirince bir sonraki sayfaya geçin. </st><st c="24288">Beş dakika dolar dolmaz geri gelip kâğıtları toplayacağım ve size beş dolar vereceğim. </st><st c="24375">Herhangi bir sorunuz var mı?” </st></p>
			<p><st c="24405">Beş dakika sonra Daniel masaya dönüyor, kâğıtları topluyor ve katılımcılara bir dolarlık kâğıt paraların yanı sıra üzerinde “Ben, ……. </st><st c="24539">(buraya isim yazılacak) ……. </st><st c="24567">deneyine katıldığım için 5 dolar ödememi aldım. </st><st c="24615">İmza: ……… Tarih: …………” yazan bir alındı makbuzu veriyordu. </st></p>
			<p><st c="24674">“Lütfen parayı sayın, makbuzu imzalayın ve masaya bırakın. </st><st c="24733">Daha sonra dönüp alacağım” diyordu. </st><st c="24769">Sonra da hevesli bir katılımcı daha bulmak için oradan ayrılıyordu. </st><st c="24837">Bu kontrol durumu, yani kızgınlık yok durumuydu. </st></p>
			<p><st c="24886">Başka bir müşteri grubu (kızgınlık durumundakiler) biraz daha farklı bir Daniel’le karşılaşıyordu. </st><st c="24985">Görevi açıklayan Daniel, tam orta yerde cep telefonu titreşiyormuş gibi yapıyordu. </st><st c="25068">Elini cebine uzatıyor, telefonu çıkarıyor ve “Selam, Mike. </st><st c="25127">N’aber?” diyordu. </st><st c="25145">Kısa bir duraksamadan sonra, hevesli bir şekilde “Bu gece saat sekiz otuzda pizza. </st><st c="25228">Bende mi yoksa sende mi?” diye devam ediyor, sonra konuşmasını “Tamam, görüşürüz” diye sonlandırıyordu. </st><st c="25332">Bu sahte konuşma yaklaşık on iki saniye sürüyordu. </st></p>
			<p><st c="25383">Telefonunu cebine soktuktan sonra, bu kesintiye dair hiçbir kelime etmeden görevi anlatmaya devam ediyordu. </st><st c="25491">O noktadan sonra, her şey kontrol grubuyla aynı şekilde ilerliyordu. </st></p>
			<p><st c="25560">Beklentimiz, telefon kesintisine maruz kalan kişilerin daha çok kızmaları ve intikam arayışı için daha istekli olmalarıydı. </st><st c="25684">Peki, intikam arayışlarının boyutunu nasıl ölçecektik? </st><st c="25739">Daniel tüm katılımcılara paraları verdiğinde, “İşte beş dolarınız. </st><st c="25806">Lütfen sayın ve makbuzu imzalayın” diyor, ama aslında her zaman güya yanlışlıkla fazla para veriyordu. </st><st c="25909">Bazen 6, bazen 7, bazen de 9 dolar. </st><st c="25945">Kendilerine yanlışlıkla fazla ödeme yapıldığını düşünen katılımcıların, sosyal bir normu ihlal edip (bu vakada paranın üstüne yatmak) güçlü bir intikam tutumu mu sergileyeceğini, yoksa parayı geri mi vereceklerini merak ediyorduk. </st><st c="26176">Özellikle, insanların paranın üstünü alıkoyma davranışının on iki saniye sonrasında ne ölçüde artacağını ölçmek istiyorduk, çünkü bize intikamın düzeyini gösterecek şey tam olarak buydu. </st><st c="26363">Bu yöntemi seçmemizin bir nedeni de, insanların her gün karşılaştığı intikam fırsatlarına benzer olmasıydı. </st><st c="26471">Bir restorana gittiğinizi ve garsonun hesapta bir hata yaptığını keşfettiniz. </st><st c="26549">Onu durumdan haberdar mı edersiniz, yoksa voliyi mi alıkoyarsınız? </st><st c="26616">Ya garson sizi kızdırmışsa? </st><st c="26644">Hataya göz yumma olasılığınız artar mı? </st></p>
			<p><st c="26684">Bu temel ikilemle karşı karşıya kalan katılımcılarımız ne yaptı? </st><st c="26749">Katılımcıların aldıkları ekstra paranın miktarı (1$, 2$ veya 4$), bu ekstra nakidi cebe indirme eğilimlerini etkilemedi. </st><st c="26870">Ama Daniel’in görüşmenin orta yerinde telefonla görüşmesi büyük fark yarattı. </st><st c="26948">Daniel’in kaba yaklaşımına maruz kalan katılımcıların sadece yüzde 14’ü fazla parayı geri verirken, kızgınlık yok durumundakilerin yüzde 45’i verdi. </st><st c="27097">Kızdırılmayan insanların bile sadece yüzde 45’inin ekstra nakidi geri vermesi üzücü bir durumdu elbette. </st><st c="27202">Ama on iki saniyelik telefon görüşmesinin katılımcıların parayı iade etme olasılığını, dürüst tercih yapan insanları küçük bir azınlık haline getirecek kadar düşürmesi gerçekten rahatsız ediciydi. </st></p>
			<p><span><st c="27399">Çok Kötü Bir Otel ve Başka Hikâyeler</st></span></p>
			<p><st c="27435">Müşteri temsilcilerinden gördüğü kötü muameleye gücenen tek insanın ben olmadığımla ilgili şaşırtıcı keşiflerim oldu. </st><st c="27554">Örneğin, işadamları Tom Farmer ve Shane Atchison’ı ele alalım. </st><st c="27617">Onları internette ararsanız, “Sizinki Çok Kötü Bir Otel”</st><sup><st c="27673">10 </st></sup><st c="27677">adlı eğlenceli bir sunum bulursunuz. </st><st c="27714">Bu, Houston’daki Doubletree Club otel idaresine hak ettiği cezayı vermek için hazırlanmış ilginç bir PowerPoint sunumudur. </st></p>
			<p><st c="27837">2001 yılında soğuk bir gecede, iki işadamı rezervasyonlarını önceden yaptırdıkları ve teyit ettikleri bir otele inerler. </st><st c="27958">Ama ne yazık ki otele vardıklarında kendilerine otelin dolu olduğu, sadece bir tane boş oda bulunduğu, onun da klima ve su tesisatı sorunları yüzünden kullanım dışı olduğu söylenir. </st><st c="28140">Durumun sinir bozuculuğu ortada olsa da, Farmer ve Atchison’u asıl öfkelendiren gece görevlisi Mike’ın kayıtsız tutumudur. </st></p>
			<p><st c="28263">Mike onlara alternatif bir konaklama yeri bulmaya veya herhangi bir şekilde yardım etmeye çalışmaz. </st><st c="28363">Onun kaba, özür dilemeyen, ilgisiz davranışı Farmer ve Atchison’u oda sorunundan çok daha fazla çıldırtmıştır. </st><st c="28474">Kuruluşu temsil eden Mike’ın görevinin bir parçası olarak biraz ilgi göstermesini beklerler ve bunu bulamayınca da deliye dönüp öç alırlar. </st><st c="28614">Tüm iyi danışmanlar gibi bir PowerPoint sunumu hazırlar, hikâyeyi “Gece Görevlisi Mike”tan komik alıntılarla birlikte sırasıyla anlatırlar. </st><st c="28754">Sunuma, onun yetersizliğinin otel zincirine maliyetiyle ilgili olası bir gelir hesabının yanı sıra, Doubletree Club Otel’e tekrar gelme ihtimaliyle ilgili hesapları da dahil ederler. </st></p>
			<p><st c="28937">Söz gelimi, Tom ve Shane sunumlarının “Houston Doubletree Club’a Geri Dönme İhtimalimiz” isimli 15. </st><st c="29037">slaytında, geri dönüş olasılığını şöyle aktarırlar: </st></p>
			</div>
	<div id="charCountTotal" value="29089"></div></body>
</html>
