<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-14</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-14" lang="tr-TR" xml:lang="tr-TR">
		<div>
			<h1 id="_idParaDest-7"><st c="0">4. </st><st c="4">BÖLÜM</st><br /><br /><st c="9">Burada-İcat-Edilmedi Önkabulü</st></h1>
			<p><span><st c="39">Neden “Benim” Fikirlerim </st><br /><st c="65">“Sizinkilerden” Daha İyidir </st></span></p>
			<p><st c="93">Zaman zaman, farklı araştırma bulgularını, daha iyi ürünler yaratmak için kullanmaları umuduyla, yönetici gruplarına sunarım. </st><st c="219">Bir umudum da, bu fikirleri kuruluşlarında yaygınlaştırmaları ve ne kadar başarılı olduklarıyla ilgili sonuçları benimle paylaşmalarıdır. </st></p>
			<p><st c="357">Bu tür toplantılardan birinde bir grup banka yöneticisine, tüketicileri aldıkları maaş çekini hemen harcamaya teşvik etmek yerine, gelecek için para biriktirmeye yöneltecek yollarla ilgili bazı düşünceler aktardım. </st><st c="572">Kredi almanın maliyetini düşünürken (“Bu arabayı şimdi alırsam, gelecekte neleri yapamayacağım?”) hepimizin yaşadığı bazı sıkıntıları da anlattım. </st><st c="719">Onlara, şimdi harcamakla, yarın için biriktirmek arasındaki ödünleşimi somut olarak açıklayabilecekleri bazı yollar önerdim. </st><st c="844">Böylece, müşterilerinin finansal kararlarını geliştirmelerine yardım edecek ve süreç içinde müşteri sayısını ve bağlılığını artıracaklardı. </st></p>
			<p><st c="984">Ama ne yazık ki, bankacılar söylediklerimden çok heyecanlanmışa benzemiyorlardı. </st><st c="1065">Onların ilgilerini çekmeye uğraşırken, Mark Twan’in “Bazı Milli Aptallıklar” adlı denemesini hatırladım. </st><st c="1170">Twain yazısında, Alman sobalarını övüyor, Amerikalıların yanar vaziyette tutmak için yirmi dört saat mesai gerektiren ucube odun sobalarına bel bağlamaya devam etmesinden yakınıyordu: </st></p>
			<p><st c="1354">Dünyanın bir bölümünün, başka bir bölümünün değerli fikirlerini benimseme konusundaki yavaşlığı dikkate şayan ve anlaşılmaz bir meseledir. </st><st c="1493">Bu aptallık çeşidi, hiçbir topluma, hiçbir millete mahsus değildir: evrenseldir. </st><st c="1574">İnsan ırkı, sadece değerli fikirleri ödünç alma konusunda yavaş değildir—bazen onları hiç ödünç almama konusunda da ısrarcıdır. </st></p>
			<p><st c="1702">Mesela Alman sobalarını ele alalım: odanın köşesinde tavana doğru yükselen, heybetli, sevimsiz, ölümü ve mezarı hatırlatan kocaman beyaz porselen abideler. </st><st c="1858">Bunları Alman ulusları dışında nerede bulabilirsiniz? </st><st c="1912">Ben, dili Almanca olmayan yerlerde hiç görmediğime eminim. </st><st c="1971">Yine de bunlar beklenenin aksine, şimdiye kadar icat edilmiş en iyi, en işe yarar ve en ekonomik sobalardır.</st><sup><st c="2079">5</st></sup></p>
			<p><st c="2081">Twain’e göre, Amerikalılar Alman sobalarına sadece kendileri daha iyi bir tasarım yapamadıkları için burun kıvırıyordu. </st><st c="2201">Aynı şekilde, ben de burada kayıtsız yüzler denizine bakıyordum. </st><st c="2266">Bankacılara iyi bir fikir sunuyor, muğlak bir düşünceden değil, güvenilir verilerle desteklenmiş şeylerden söz ediyordum. </st><st c="2388">Onlarsa pasif bir şekilde arkalarına yaslanıyor, fırsatları kabul etmiyorlardı. </st><st c="2468">Heyecandan yoksun oluşlarının, fikrin onlara değil de bana ait olmasından kaynaklanıp kaynaklanmadığını merak etmeye başladım. </st><st c="2595">Eğer durum buysa, yöneticilerin bu fikrin tamamen veya en azından kısmen kendilerine ait olduğunu düşünmelerini mi sağlamalıydım? </st><st c="2725">Bunu yapsam, fikri denemeye daha fazla ilgi duymalarını sağlar mıydım? </st></p>
			<p><st c="2796">İçinde bulunduğum durum aklıma FedEx’in bir süre önce yayınlanan bir reklamını getirdi. </st><st c="2884">Gömlekli kravatlı bir grup çalışan toplantı masasının etrafında oturuyor, daha resmi giyinmiş patron ise hedeflerinin şirket parasından tasarruf etmek olduğunu söylüyor. </st><st c="3054">Mahzun görünümlü, kıvırcık saçlı bir çalışan şöyle bir öneride bulunuyor: “Şey, FedEx’te online hesap açabilir ve sevkıyat masraflarımızdan yüzde on tasarruf edebiliriz.” Öbürleri ses çıkarmadan etraflarına bakıyor, söylenenleri sessizce, meditasyon yapar gibi ellerini önünde kavuşturmuş vaziyette dinleyen liderlerinden bir işaret bekliyor. </st><st c="3397">Kısa bir sessizlikten sonra, patron empatik bir şekilde ekmek keser gibi ellerini yukarıdan aşağı indiriyor ve kederli bakışlı çalışanın az önce söylediği şeyi tekrarlıyor. </st><st c="3570">Diğer çalışanlar, dalkavukça tezahürat yapıyor. </st><st c="3618">Öneride bulunan adam, az önce aynı şeyi söylediğini belirtiyor. </st><st c="3682">“Ama </st><span><st c="3687">böyle</st></span><st c="3692"> söylemedin” diye cevap veriyor patron, empatik kesme hareketini tekrarlayarak. </st></p>
			<p><st c="3772">Bana kalırsa bu alaycı reklam, insanların kendilerinin ve başkalarının fikirleriyle ilişki kurma tarzı gibi çok önemli bir sorunu gözler önüne seriyordu: Bir fikri bizim ortaya atmamızın veya en azından bizim olduğunu hissetmemizin, ona değer verme konusundaki önemi ne kadardı? </st></p>
			<p><st c="4051">İnsanın kendi fikirlerine duyduğu çekim, iş dünyasındaki ortak aklın gözünden kaçmamış, diğer önemli iş süreçleri gibi buna da, gayriresmi bir terim atfedilmiştir: “Burada-İcat-Edilmedi” (BİE) eğilimi. </st><st c="4253">Temel prensip şudur: “Onu ben (veya biz) icat etmemişsem, değerli değildir.” </st></p>
			<p><span><st c="4330">Benim Olması Koşuluyla Her Çözüm Olur </st></span></p>
			<p><st c="4368">İnsanın kendi yaptığı fiziksel nesnelere duyduğu bağlılıkla ilgili görüşümüzden (</st><span><st c="4449">bak.</st></span><st c="4454"> IKEA etkisiyle ilgili bir önceki bölüm) yola çıkarak Stephen Spiller (Duke Üniversitesinde doktora öğrencisi), Racheli Barkan ve ben, fikirlere bağlanma sürecini incelemeye karar verdik. </st><st c="4642">Özellikle, özgün bir fikir yaratma sürecinin kendi başına oyuncak sandığı yapmaya benzeyip benzemediğini araştırmak istiyorduk. </st></p>
			<p><span><st c="4770">New York Times</st></span><st c="4784">’ın bilim yazarı John Tierney’den bloguna</st><sup><st c="4826">6 </st></sup><st c="4829">bir link ekleyerek, okurlarından fikirlerle ilgili bir çalışmaya katılmalarını rica etmesini istedik. </st><st c="4931">Linki tıklayan birkaç bin kişi, dünyanın karşı karşıya olduğu genel sorunlar hakkındaki soruları cevapladı ve bu sorunların çözümlerini değerlendirdi. </st><st c="5082">Bazı denekler, sorunlara kendi çözümlerini getirip onları değerlendirirken, diğerleri Stephen, Racheli ve benim bulduğum çözümlere değer biçti. </st></p>
			<p><st c="5226">İlk deneyimizde bazı katılımcılardan bir listedeki üç soruna tek tek bakmalarını ve sorunların her biri için çözüm önerisinde bulunmalarını istedik. </st><st c="5375">(Buna mucitler durumu adını verdik). </st><st c="5412">Belirtilen sorunlar şunlardı: </st></p>
			<p><span><st c="5442">Sorun 1:</st></span><st c="5450"> Topluluklar, kullandıkları su miktarını sert kısıtlamalar getirmeden nasıl azaltabilir?</st></p>
			<p><span><st c="5538">Sorun 2:</st></span><st c="5547"> Bireyler, “gayri safi milli mutluluğumuzu” artırmaya nasıl yardım edebilir? </st></p>
			<p><span><st c="5624">Sorun 3: </st></span><st c="5633">Çalar saati daha etkin hale getirmek için nasıl bir inovasyon yapılabilir? </st></p>
			<p><st c="5708">Katılımcılar üç çözüm bulma görevini bitirdikten sonra, onlardan geri dönüp çözümlerinin her birini uygulanabilirlik ve başarı olasılığı açısından değerlendirmelerini istedik. </st><st c="5884">Önerdikleri çözümleri desteklemek için ne kadar zaman ve para ayırabileceklerini de belirtmelerini söyledik. </st></p>
			<p><st c="5993">Mucit olmayanlar durumunu oluşturmak için, başka bir katılımcı grubundan, aynı sorun kümesine bakmalarını ama herhangi bir çözüm önermemelerini istedik. </st><st c="6146">Bunun yerine, Stephen, Racheli ve benim bulduğumuz çözümleri değerlendirmelerini talep ettik. </st><st c="6240">Çözümlerimizi, mucitler durumundaki katılımcılar kendi çözümlerini nasıl değerlendiriyorsa öyle değerlendireceklerdi. </st></p>
			<p><st c="6358">Örneklerin tümünde, katılımcılar kendi çözümlerini çok daha uygulanabilir ve başarı ihtimali çok daha yüksek buldular. </st><st c="6477">Zaman ve paralarının çoğunu, bizim bulduğumuz çözümlerden ziyade kendi çözümlerine yatıracaklarını da söylediler. </st></p>
			<p><st c="6591">Burada-İcat-Edilmedi eğilimimizi destekleyici bir kanıt bulduğumuza memnun olmuştuk, ama katılımcılarımızın niye böy-</st><br /><st c="6708">le hissettiğini tam olarak bilmiyorduk. </st><st c="6749">Öncelikle, objektif konuşursak katılımcıların fikirlerinin bizimkilerden iyi olma ihtimali yüksekti. </st><st c="6850">Üstelik fikirleri bizimkilerden üstün olmasa bile, dünyaya bakış açılarına daha uygun olabilirdi. </st><st c="6948">Buna uç bir örnek olarak, dindar birisinin “Bireyler gayri safi milli mutluluğumuzu artırmaya nasıl yardım edebilir?” sorusunu, herkesin günlük ibadetini yerine getirmesini önererek şeklinde cevapladığını farz edebilirsiniz. </st><st c="7173">Kararlı bir ateist ise aynı soruya, herkesin dinden vazgeçmesini ve dinin yerine doğru beslenme ve egzersiz programlarını takip etmeye odaklanmasını önererek yanıt verebilir. </st><st c="7348">Kadın ya da erkek herkes kendi fikrini (sadece onu kendisi ortaya attığı için değil, temel inançlarına ve tercihlerine uygun olduğu için) bizimkilere tercih edebilir.</st></p>
			<p><st c="7514">İlk deneyin sonuçlarının daha fazla araştırma talep etiği iyice netleşmişti. </st><st c="7592">Katılımcıların kendi fikirlerine yönelik heyecanlarındaki artışın ne kadarının fikirlerinin nesnel kalitesinden; ne kadarının özel uygunluktan veya ne kadarının fikrin sahibi olmaktan kaynaklandığını bilmiyorduk. </st><st c="7805">Araştırmamızı Burada-İcat-Edilmedi eğiliminin sahiplik kısmına odaklamak için, nesnel kalitenin veya özel uygunluğun itici kuvvet olmadığı bir durum yaratmamız gerekiyordu. </st><st c="7978">(Aklıma gelmişken söyleyeyim, elbette bu diğer iki kuvvetin devrede olduğu pek çok durum söz konusudur. </st><st c="8082">Biz sadece fikirlerin sahibi olmanın aşırı değer biçmeye yol açan bir başka kuvvet olup olmadığını araştırmak istiyorduk.) </st></p>
			<p><st c="8205">Bu amaç doğrultusunda bir sonraki deneyimize başladık. </st><st c="8260">Bu kez katılımcılarımızdan altı sorunu inceleyip değerlendirmelerini istedik—ilk deneyde kullandığımız üç sorunu ve üç ilave sorunu daha (sorun listesi ve çözüm önerileri için bir sonraki sayfaya bakınız). </st><st c="8466">Ama bu sefer, bazı kişilere mucit rolünü, diğerlerine mucit olmama rolünü vermek yerine, herkesten durumların ikisine birden katılmalarını istedik (iç katılımcı tasarımı). </st><st c="8638">Her katılımcı sorunların üçünü, bizim önerdiğimiz çözümler çerçevesinde değerlendirdi (bu onları mucit olmayan rolüne sokuyordu. </st><st c="8767">Geri kalan üç sorunda ise, katılımcılardan kendi çözümlerini üretip değerlendirmelerini istedik (buldukları bu üç çözüm mucit rolünü üstlendikleri anlamına geliyordu).</st><sup><span id="footnote-024-backlink"><a epub:type="noteref" href="AkildisininMantigi-14.xhtml#footnote-024"><st c="8934">[24]</st></a></span></sup></p>
			<p><st c="8939">Buraya kadar, prosedür temelde ilk deneye benziyordu. </st><st c="8994">Ama sıradaki fark önemliydi. </st><st c="9023">Çünkü olası açıklamalar parçalara ayrılıyordu. </st><st c="9070">Katılımcılardan çözümlerin sahibi olduklarını hissetmeleri için kendi çözümlerini bulmalarını talep ediyor, ama onlardan bizimle </st><span><st c="9199">tıpatıp aynı çözümleri </st></span><st c="9222">bulmalarını istiyorduk (böylece daha iyi fikirler ve özel uygunluk rol oynayamayacaktı). </st><st c="9311">Peki, bunu nasıl başardık?</st></p>
			<p><st c="9337">Ne yaptığımızı anlatmadan önce, bu sayfadaki altı soruna ve çözüm önerilerimize bir göz atın. </st><st c="9432">Her katılımcının sorunların sadece üçünde çözüm önerilerimizi gördüğünü, geri kalan üç sorunda kendi çözümlerini bulduklarını hatırlayın. </st></p>
			<p><span><st c="9570">Sorun 1:</st></span><st c="9578"> Topluluklar, kullandıkları su miktarını sert kısıtlamalar getirmeden nasıl azaltabilir? </st></p>
			<p><span><st c="9667">Çözüm önerisi:</st></span><st c="9681"> Çimlerin sulanmasında, ev kanalizasyon şebekelerinden geri dönüştürülmüş atık su kullanarak. </st></p>
			<p><span><st c="9775">Sorun 2: </st></span><st c="9784">Bireyler, “gayri safi milli mutluluğumuzu” artırmaya nasıl yardım edebilirler? </st></p>
			<p><span><st c="9863">Çözüm önerisi: </st></span><st c="9878">Düzenli olarak gelişigüzel iyilikseverlik eylemleri yaparak. </st></p>
			<p><span><st c="9939">Sorun 3:</st></span><st c="9947"> Çalar saati daha etkin hale getirmek için nasıl bir inovasyon yapılabilir?</st></p>
			<p><span><st c="10022">Çözüm önerisi: </st></span><st c="10038">Ertele düğmesine bastığınızda, çalışma arkadaşlarınıza uyuyakaldığınızı bildiren bir e-posta gönderilmesi. </st></p>
			<p><span><st c="10145">Sorun 4:</st></span><st c="10153"> Sosyal paylaşım siteleri, enformasyon akışını kısıtlamadan kullanıcı mahremiyetini nasıl koruyabilir? </st></p>
			<p><span><st c="10256">Çözüm önerisi: </st></span><st c="10271">Sıkı mahremiyet ayarları kullanarak ama kullanıcılara bunları istedikleri gibi gevşetme olanağı tanıyarak. </st></p>
			<p><span><st c="10378">Sorun 5: </st></span><st c="10387">Halk, politik kampanyalarda boşa harcanan paraları nasıl kurtarabilir? </st></p>
			<p><span><st c="10458">Çözüm:</st></span><st c="10464"> Adayları kampanya harcamalarını hayırseverlerin katkılarıyla aynı düzeyde tutmaya zorlayarak. </st></p>
			<p><span><st c="10559">Sorun 6:</st></span><st c="10567"> Amerikalıları emeklilik için daha fazla tasarrufa teşvik etmenin yollarından biri nedir? </st></p>
			<p><span><st c="10657">Çözüm önerisi:</st></span><st c="10671"> Çalışma arkadaşlarıyla tasarruf konusunda sohbet etmeleri. </st></p>
			<p><st c="10731">Kendi çözümlerini bulmak zorunda oldukları üç sorunun her biri için katılımcılara elli kelimelik bir liste verdik ve çözüm önerilerini oluştururken </st><span><st c="10879">sadece </st></span><st c="10886">bu kelimeleri kullanmalarını söyledik. </st><st c="10925">Hile şuydu: Her liste o soruna bulduğumuz çözümü oluşturan kelimelerden ve bu kelimelerin eşanlamlılarından düzenlenmişti. </st><st c="11048">Umudumuz, bu prosedürün katılımcılara sahiplik hissini tattırması, aynı zamanda da cevaplarının bizimkilere benzer olmasını sağlamasıydı. </st></p>
			<p><st c="11186">Sözgelimi, “Topluluklar, kullandıkları su miktarını sert kısıtlamalar getirmeden nasıl azaltabilir?” sorusunu cevaplarken kullanabilecekleri kelime listesinin bulunduğu bir sonraki sayfaya bakın. </st></p>
			<p><st c="11382">Bu listeye yakından bakarsanız, başka bir hile olduğunu fark edebilirsiniz. </st><st c="11458">Çözüm önerimizi oluşturan kelimeleri listenin en tepesine koymuştuk (çimlerin sulanmasında, ev kanalizasyon şebekelerinden geri dönüştürülmüş atık su kullanmak). </st><st c="11620">Böylece katılımcılarımız ilk önce bu kelimeleri görecek, o yüzden büyük ihtimalle bizimkine benzer bir çözüm bulacaklardı. </st></p>
			<p><st c="11743">Sonra, katılımcıların onlara verdiğimiz üç çözüme atfettikleri değer ile “kendi buldukları” çözümlere atfettikleri değeri karşılaştırdık. </st><st c="11881">Ve yine kendi çözümlerini daha fazla beğendiklerini bulduk. </st><st c="11941">Fikirlerin parlaklığındaki artışı nesnel kalitelerine veya özel uygunluğa yükleyemediğimizde bile, Burada-İcat-Edilmedi önkabulünün sahiplik bileşeni güçlü çıkıyordu. </st><st c="12108">Sonunda, bir kez bir şey yarattığımızı hissettiğimizde, sahiplik duygumuzun arttığını hissettiğimiz sonucuna vardık—böylece “kendi” fikirlerimizin yarar ve önemine aşırı değer biçmeye başlıyorduk. </st></p>
			<p><img src="image/110.png" alt="" /><st c="12305"></st></p>
			<p><st c="12623">Fikir üretmek için elli kelimelik bir listeden birkaç kelime seçmek çok zor değildi, ama yine de biraz çaba gerektiriyordu. </st><st c="12747">Acaba, daha da az çaba insanların bir fikrin kendilerine ait olduğunu düşünmesini (Sandra Lee’nin Yarı-Ev Yapımı’nın fikirler alanındaki muadilini) sağlayabilir miydi? </st><st c="12915">Katılımcılarımıza tek cümlelik çözümümüzü kelimelerin sırasını değiştirerek versek ne olurdu? </st><st c="13009">Basit bir kelimeleri yeniden düzenleme adımıyla çözüm oluşturmak, insanların fikrin kendilerine ait olduğunu düşünmesi ve ona fazla değer biçmesi için yeterli olur muydu? </st><st c="13180">Örneğin, kullandığımız sorunlardan birini ele alalım: </st></p>
			<p><span><st c="13234">Sorun:</st></span><st c="13240"> Topluluklar, kullandıkları su miktarını sert kısıtlamalar getirmeden nasıl azaltabilir? </st></p>
			<p><span><st c="13329">New York Times</st></span><st c="13343"> okurları, çözüm anlamlı bir sıralama içinde yazıldığında ve kendilerinden bu çözümü değerlendirmeleri istendiğinde, ondan daha mı az etkilenirdi? </st><st c="13490">Katılımcılara aynı çözümü karışık bir sırayla versek ve onlardan cümleyi dilbilgisi yönünden doğru bir cümle haline getirmelerini istesek ne olurdu? </st></p>
			<p><st c="13639">İşte anlamlı sıralamaya sahip kelimelerle yazılan çözüm: </st></p>
			<p><span><st c="13696">Çözüm önerisi:</st></span><st c="13710"> Çimlerin sulanmasında, ev kanalizasyon şebekelerinden geri dönüştürülmüş atık su kullanarak. </st></p>
			<p><st c="13804">Bu da düzensiz sıralamaya sahip kelimelerle yazılmış çözüm: </st></p>
			<p><span><st c="13864">Önerilen çözüm için kelimeler: </st></span><st c="13895">sulanmasında kanalizasyon geri atık çim kullanarak dönüştürülmüş ev şebekelerinden su </st></p>
			<p><st c="13981">Kelimeleri karmakarışık etmek fark yarattı mı? </st><st c="14028">Kesinlikle! </st><st c="14040">Kelimeleri yeniden sıralayıvermenin, katılımcılarımızın sahiplik duygusu hissetmesi ve buldukları fikirleri kendilerine verilenlere tercih etmesi için yeterli olduğu ortaya çıktı. </st></p>
			<p><st c="14220">Tüh, bizim keşfimiz de Mark Twain’in haklı olduğunu gösteriyordu </st></p>
			<p><span><st c="14285">Negatif Bir Akım </st></span></p>
			<p><st c="14302">Şimdi şu soruyu sorabilirsiniz: “Kişinin kendi fikirlerine yönelik bu son derece insani tercihinin arka planda kaldığı alanlar (mesela bilimsel araştırmalar) var mı? </st><st c="14468">Fikirlerin nesnel kanıtlara dayanılarak değerlendirildiği yerler var mı?” </st></p>
			<p><st c="14542">Bir akademisyen olarak, keşke size bilimin temiz ve nesnel dünyasında kendi fikirlerimize abayı yakma eğiliminin hiç olmadığını söyleyebilsem. </st><st c="14685">Ne de olsa, bilimcilerin kanıt ve verileri çok önemsediği, gurur ve önyargısız bilgi geliştirme hedefi için ortaklaşa çalıştığını düşünmek hoşumuza gider. </st><st c="14840">İşler böyle yürüse güzel olurdu ama gerçeklik bilimi yapanların da insan olduğudur. </st><st c="14924">Nitekim bilimciler de diğer ölümlüler gibi aynı 20 watt/saatlik bilgiişlem aracı (beyin) ve aynı önkabuller (kendi eserlerimizi yeğleme gibi) tarafından kısıtlanır. </st><st c="15089">Bilim dünyasında, Burada-İcat-Edilmedi önkabulü esprili bir şekilde “diş fırçası teorisi” olarak adlandırılır. </st><st c="15200">Çünkü, herkes bir diş fırçası ister, herkes bir diş fırçasına ihtiyaç duyar ama hiç kimse başka birinin fırçasını kullanmak istemez. </st></p>
			<p><st c="15333">“Bir saniye” diyebilirsiniz, “bilimcilerin kendi teorilerine aşırı bağlanması çok iyi değil mi? </st><st c="15429">Onları küçük laboratuvar ve bodrum katlarında sıkıcı, meşakkatli şeylerle uğraşarak haftalar, aylar geçirmeye motive eden şey tam da bu değil midir?”. </st><st c="15580">Gerçekten de, Burada-İcat-Edilmedi önkabulü yüksek düzeyde bağlılık yaratabilir ve insanların kendi fikirlerinin (veya kendilerine ait olduğunu düşündükleri fikirlerin) peşine düşmesine önayak olabilir. </st></p>
			<p><st c="15783">Fakat tahmin edeceğiniz gibi, Burada-İcat-Edilmedi önkabulünün karanlık bir tarafı da vardır. </st><st c="15877">Kendi fikirlerini delice seven kişilerle ve bu saplantının maliyetiyle ilgili ünlü bir örneği ele alalım. </st><st c="15983">Zachary Shore, </st><span><st c="15998">Büyük Hata</st></span><st c="16008"> kitabında ampulün mucidi Thomas Edison’un doğru akım elektriğe (DA) nasıl takılıp kaldığını anlatır. </st><st c="16110">Edison’un yanında çalışan Nikola Tesla adlı bir Sırp mucit Edison’un gözetimi altında alternatif akım (AA) elektriği geliştirmişti. </st><st c="16242">Tesla’nın görüşüne göre,doğrudan akımdan farklı olarak alternatif akım sadece uzak mesafelerdeki elektrik ampullerini aydınlatmakla kalmaz, aynı elektrik şebekesini kullanarak devasa sanayi makinelerine de güç sağlayabilirdi. </st><st c="16468">Kısacası, Tesla modern dünyanın AA’ya ihtiyaç duyduğunu iddia ediyordu—ve bu iddiasında haklıydı. </st><st c="16566">Yoğun elektrik kullanımı için gereken ölçek ve kapsamı sadece AA sağlayabilirdi. </st></p>
			<p><st c="16647">Gelgelelim Edison, kendi eseri söz konusu olduğunda öyle korumacıydı ki, Tesla’nın fikrini “muhteşem ama hiçbir şekilde uygulanamaz”</st><sup><st c="16779">7</st></sup><st c="16781"> diye reddetmişti. </st><st c="16800">Tesla alternatif akımı icat ettiğinde onun yanında çalıştığı için, Edison AA’nın patentini alabilirdi, ama Edison’un DA’ya olan tutkusu çok büyüktü. </st></p>
			<p><st c="16949">Bunun üzerine Edison, tehlikeli olduğu gerekçesiyle AA’yı kötülemeye başladı, doğrusu o dönem için gerçekten tehlikeliydi de. </st><st c="17075">DA aktaran bir tele dokunan birisinin başına gelebilecek en kötü şey güçlü bir şoktur, ama bu ölümle sonuçlanmaz. </st><st c="17189">Öte yandan, AA taşıyan bir elektrik teline dokunmak, oracıkta ölmek demektir. </st><st c="17267">On dokuzuncu yüzyılın sonlarında New York’ta kurulan ilk AA sistemleri , çıplak, aşağı sarkan çapraz tellerden yapılmıştı. </st><st c="17390">Onarım işçileri akımsız hatları kesmek ve arızalı olanları yeterli güvenlik tedbirleri olmadan (modern sistemler şimdi bunlara sahiptir) yeniden bağlamak zorundaydı. </st><st c="17556">Alternatif akım çarpması sonucu hayatını kaybeden birçok işçi vardı. </st></p>
			<p><st c="17625">Özellikle, 11 Ekim 1889 günü öğleden sonra korkunç bir olay meydana gelmişti. </st><st c="17703">Manhattan’ın şehir merkezindeki kalabalık bir kavşağın üstünde, John Feeks adlı bir onarım işçisi akımsız telleri keserken kazara akım geçen bir tele dokundu. </st><st c="17862">Elektrik şoku öyle şiddetliydi ki, işçiyi anında bir kablo şebekesi haline getirdi. </st><st c="17946">Yığılan elektrik yükü vücudunu tutuşturarak ayağından, ağzından ve burnundan mavi ışık huzmeleri göndermeye başladı. </st><st c="18063">Aşağıdaki insanlar korkunç bir şaşkınlıkla bakakalırken, tüm cadde işçinin kanıyla ıslandı. </st><st c="18155">Bu tam da Edison’un AA’nın tehlikesine yönelik suçlamalarında sevgili DA’sının üstünlüğünü desteklemek için ihtiyaç duyduğu türde bir vakaydı. </st></p>
			<p><st c="18298">Rekabetçi bir mucit olan Edison, doğrudan akımın geleceğini şansın belirlemesine izin veremezdi. </st><st c="18395">O nedenle, alternatif akım aleyhine büyük bir halkla ilişkiler kampanyası başlatarak, halkta rakip teknolojiye yönelik korku yaratmaya girişti. </st><st c="18539">Önce, teknisyenlerine başıboş kedi köpekleri elektrik akımıyla öldürmelerini emrederek AA’nın tehlikelerini ispatladı ve bunu alternatif akımın olası tehlikelerinin bir kanıtı olarak kullandı. </st><st c="18732">İkinci adım olarak, idam cezalarının infazında kullanılmak üzere alternatif akıma dayalı bir elektrikli sandalyenin geliştirilmesini gizlice finanse etti. </st><st c="18887">Elektrikli sandalyede infaz edilen ilk kişi olan William Kemmler canlı canlı kızartıldı. </st><st c="18976">Şüphesiz bu Edison’un en mutlu anı değildi, ama alternatif akımın tehlikelerinin son derece etkili ve oldukça korkutucu bir ispatlanması oldu. </st><st c="19119">Ancak Edison’un tüm engelleme çabalarına rağmen, alternatif akım sonunda galip geldi. </st></p>
			<p><st c="19205">Edison’un bu çılgınlığı, kendi fikirlerimize aşırı bağlandığımızda işlerin nasıl baş aşağı gidebileceğini çok açık gözler önüne serer. </st><st c="19340">Çünkü AA taşıdığı tehlikelere rağmen, dünyaya güç sağlamada çok daha yüksek bir potansiyele sahipti. </st><st c="19441">Ne iyi ki, kendi fikirlerimize duyduğumuz akıldışı bağlılıklar nadiren Edison’unki kadar kötü bir sonla karşılaşıyor. </st></p>
			<p><br /><st c="19559">KUŞKUSUZ, BURADA-İCAT-EDİLMEDİ önkabulünün olumsuz sonuçları birkaç kişinin örneğini çok aşar. </st><st c="19654">Genelde, şirketler kendi inançları, dilleri, süreçleri ve ürünleri etrafında oluşan kültürler yaratma eğilimindedir. </st><st c="19771">Şirketlerde çalışanlar bu tür kültürel kuvvetlerin etkisiyle kurum içinde geliştirilmiş fikirleri doğal olarak başka kişilerin ve kurumların fikirlerinden daha yararlı ve önemli bulma eğilimindedir.</st><sup><span id="footnote-023-backlink"><a epub:type="noteref" href="AkildisininMantigi-14.xhtml#footnote-023"><st c="19969">[25]</st></a></span></sup></p>
			<p><st c="19974">Örgüt kültürünün Burada-İcat-Edilmedi zihniyetinin önemli bir bileşeni olduğunu düşünürsek, bu eğilimin izini sürmenin bir yolu da, kısaltmaların şirketler, sektörler ve meslekler içinde hangi hızla boy attığına bakmak olabilir. </st><st c="20204">(Örneğin, SAAS kısaltması Hizmet Olarak Yazılım anlamına geliyor - </st><span><st c="20271">Software as a Service</st></span><st c="20292">). </st><st c="20296">Kısaltmalar söz konusu topluluğun üyelerine bir tür içerideki bilgisi verir; insanlara bir fikri kestirme yoldan konuşma olanağı sunarlar. </st><st c="20435">Fikirlerin algılanan önemini artırır, aynı zamanda iç halkaya başka fikirlerin girmesini engellemeye yardım ederler.</st></p>
			<p><st c="20551">Kısaltmalar özel olarak zararlı değildir, ama şirketler kendi efsanelerinin kurbanı olup dar bir iç odak benimsediklerinde sorunlar çıkar. </st><st c="20691">Örneğin, Sony son derece başarılı icatlarla dolu (transistörlü radyo, Walkman, Trinitron tüpü) bir geçmişe sahiptir Ama uzun bir başarı ivmesinden sonra, kendi fikirlerine körü körüne inanmaya başladı. </st><st c="20893">“Bir şey Sony’de icat edilmemişse, onunla ilgili bir şey yapmak istemezlerdi” diye yazmıştı James Surowiecki </st><span><st c="21002">The New Yorker</st></span><st c="21016">’da. </st><st c="21022">Sony’nin CEO’su Sir Howard Stringer bile, Sony mühendislerinin zararlı bir Burada-İcat-Edilmedi önkabulünün pençesine düştüğünü kabul ediyordu. </st><st c="21166">Rakip firmalar piyasaya art arda raflardan kapışılan iPod, Xbox gibi yeni nesil ürünler sürmeye devam ederken, Sony mensupları hâlâ dışarıdaki fikirlerin kendilerininki kadar iyi olmadığına inanıyordu. </st><st c="21368">Böylece en popüler harici belleklerle uyumsuz kameralar gibi talep görmeyen ürünler geliştirmekle uğraşırken, MP3 çalar ve düz ekran TV gibi ürünler üretme fırsatını kaçırdılar.</st><sup><st c="21545">8</st></sup> </p>
			<p><span><st c="21547">Karşıt Akımlar </st></span></p>
			<p><st c="21562">IKEA etkisini test etmek için yaptığımız deneyler, kendi yaptığımız şeylere daha fazla değer verdiğimizi göstermişti. </st><st c="21680">Burada-İcat-Edilmedi önkabulünü test eden deneylerimiz ise, aynı şeyin fikirlerimiz için de geçerli olduğunu gösterdi. </st><st c="21799">Yarattığımız şey ne olursa olsun (oyuncak sandığı, yeni bir elektrik kaynağı, yeni bir matematik teoremi) önemsediğimiz şeylerin çoğu kendi eserimizdir. </st><st c="21952">Bir şeyi biz yarattığımız müddetçe, onun başkalarının bulduğu benzer fikirlerden daha yararlı ve önemli olduğunu hissederiz. </st></p>
			<p><st c="22077">Davranışsal iktisadın çoğu bulgusu gibi bu da hem yararlı hem zararlı olabilir. </st><st c="22157">Olumlu yanına bakarsak, projelere ve fikirlere zaman ve enerji yatırmanın yarattığı gururdan haberiniz varsa, ve sahiplenmenin önemini kavramışsanız, kendinizi ve başkalarını daha kolay motive edebilirsiniz. </st><st c="22365">Sahiplik hissini yeşertmek çok şey gerektirmez. </st><st c="22413">Bir dahaki sefer, imal edilmiş bir eşyanın paketini açarken, kalite kontrol fişine bakın; birinin adının gururla sergilendiğini görebilirsiniz. </st><st c="22557">Ya da çocuklarınızın bahçeye sebze dikmesine yardım ederseniz neler olabileceğini düşünün. </st><st c="22648">Çocuklarınız kendi marullarını, domateslerini, salatalıklarını yetiştirir ve onlarla salata hazırlanmasına yardım ederse, kendi sebzelerini yeme (ve sevme) olasılıkları artacaktır. </st><st c="22829">Benzer şekilde, bankacılara yaptığım sunum dersten ziyade yönlendirici sorularla bezediğim bir seminer şeklinde olsaydı, sunduğum fikirleri kendileri bulmuş gibi hissedebilir ve onları daha kalpten benimseyebilirlerdi. </st></p>
			<p><st c="23048">Kuşkusuz, bu bulgunun olumsuz yanı da vardır. </st><st c="23094">Örneğin, başka birinin sahiplik arzusunu nasıl maniple edeceğini bilen biri, saf bir kurbana kendi yararına şeyler yaptırtabilir. </st><st c="23224">Doktora öğrencilerimden birkaçının benim adıma belli bir araştırma yapmasını sağlamak istesem, fikrimi </st><span><st c="23327">kendilerinin </st></span><st c="23340">bulduğuna inanmalarını sağlar, onlara küçük bir çalışma yaptırır, sonuçları analiz ettiririm hooopp diye oltaya geliverirler. </st><st c="23466">Ayrıca Edison örneğinde olduğu gibi, kendi fikirlerimize sevdalanma süreci saplantıya yol açabilir. </st><st c="23566">Kendi fikirlerimizin tiryakisi haline geldiğimizde gerektiğinde esneklik göstermemiz daha az mümkün olur (“sonuna kadar dayanmanın” yanlış olduğu pek çok durum vardır). </st><st c="23735">Başkalarının bizden daha iyi olabilecek fikirlerini reddetme riskiyle karşılaşırız. </st></p>
			<p><st c="23819">İlginç ve tuhaf doğamızın başka birçok yanı gibi, yarattığımız şeylere aşırı değer biçme eğilimimiz de, iyi ile kötünün bir karmasıdır . </st><st c="23956">Görevimiz, kendimizden en çok iyiyi ve en az kötüyü nasıl çıkarabileceğimizi anlamaktır. </st></p>
			<p><br /><st c="24045">ŞİMDİ LÜTFEN AŞAĞIDAKİ kelimelerle bir cümle oluşturun ve bu fikri ne kadar önemli bulduğunuzu belirtin: </st></p>
			<p><span><st c="24150">temel bir ve önemli akıldışılığımız yanımızdır. </st></span></p>
			<p><st c="24198">Bana göre, bu fikir taşıdığı önem açısından 0 (hiç önemli değil) ile 10 (çok önemli) aralığındaki bir ölçekte …….’ya denk geliyor. </st></p>
			<div>
				<aside id="footnote-024" epub:type="footnote">
					<p><st c="24329"> Sorunlar katılımcılara rasgele belirlenen bir sırayla verildi.</st></p>
				</aside>
				<aside id="footnote-023" epub:type="footnote">
					<p><st c="24391"> Bu kuralın birkaç istisnası vardır; bazı şirketler dışarıdan gelen fikirleri benimseme konusunda çok iyidir ve bu sayede ciddi mesafeler kat ederler. </st><st c="24542">Örneğin Apple, Xerox PARC’dan birçok fikir almış, Microsoft da Apple’dan fikirler ödünç almıştır.</st></p>
				</aside>
			</div>
		</div>
	<div id="charCountTotal" value="24639"></div></body>
</html>
