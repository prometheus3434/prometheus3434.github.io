<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>AkildisininMantigi-30</title>
    <meta http-equiv="Content-Type" content="text/html; charset=utf-8" />
  

</head>
  <body id="AkildisininMantigi-30" lang="tr-TR" xml:lang="tr-TR">
		<div>
			<h1 id="_idParaDest-15"><st c="0">11. </st><st c="5">BÖLÜM</st><br /><br /><st c="10">Akıldışılıklarımızdan Alınacak Dersler</st></h1>
			<p><span><st c="49">Neden Her Şeyi Sınamaya İhtiyacımız Var </st></span></p>
			<p><st c="90">Biz insanlar nesnel, akılcı ve mantıklı olduğumuz düşüncesine bayılır, kararlarımızı akla dayanarak verdiğimiz “olgusundan” gurur duyarız. </st><st c="229">Yatırım yapmaya, ev satın almaya, çocuğumuz için okul seçmeye veya tıbbi bir tedavi almaya karar verirken yaptığımız seçimlerin doğru olduğunu varsayarız. </st></p>
			<p><st c="384">Bu bazen doğrudur, ama bilişsel önkabullerimiz bizi sık sık yanlış yöne de götürür. </st><st c="468">Özellikle, büyük, zor ve acı veren seçimler yaptığımızda. </st><st c="526">Örnek olarak, büyük bir kararla sonuçlanan (sonucu beni her gün etkileyen) önkabullerimle ilgili kişisel bir hikâyeyi sizlerle paylaşmama izin verin. </st></p>
			<p><br /><st c="676">BİLDİĞİNİZ GİBİ, GEÇİRDİĞİM kazadan sonra fena halde yaralandım. </st><st c="741">Vücudumun tutuşan başka uzuvlarının yanı sıra, sağ elim de bazı yerlerinden kemiğe kadar yanmıştı. </st><st c="840">Hastaneye yattıktan üç gün sonra, doktorlarımdan biri odama girdi ve sağ kolum çok şiştiği için oluşan basıncın elime kan akışını engellediğini söyledi. </st><st c="993">Dediğine göre, kolu kurtarmak için bir şansımız olacaksa, hemen ameliyat yapmak zorundaydı. </st><st c="1085">Doktor düzinelerce bisturiyle dolu bir alet setini muntazam bir şekilde düzenledi ve basıncı azaltmak için deriyi kesmesi, sıvıyı akıtması ve iltihabı azaltması gerektiğini açıkladı. </st><st c="1268">Ayrıca, kalbim ve ciğerlerim çok iyi işlev görmediği için, ameliyatı anestezisiz yapmak zorunda olduğunu da söyledi. </st></p>
			<p><st c="1385">Bunu ortaçağda yaşayan birinin bekleyebileceği türde bir tıbbi tedavi takip etti. </st><st c="1467">Hemşirelerden biri kavrulmamış sol kolumu ve omzumu tutarken, diğeri olanca gücüyle sağ omzumu ve kolumu aşağı bastırdı. </st><st c="1588">Bisturinin derimi delişini, omzumdan aşağı doğru yavaşça ilerleyişini ve ağır ağır dirseğimi kesişini izledim. </st><st c="1699">Sanki doktor beni körelmiş, paslı bir bahçe çapasıyla yırtarak açıyormuş gibi hissettim. </st><st c="1788">Ağrı, tasavvur edilemezdi ve beni soluksuz bırakmıştı. </st><st c="1843">Ağrıdan öleceğimi sandım. </st><st c="1869">Sonra, bisturi dirseğimden başlayarak ve el bileğime doğru ilerleyerek ikinci bir kez daha geldi.</st></p>
			<p><st c="1966">Acı acı haykırdım ve durmaları için yalvardım. </st><st c="2014">“Beni öldürüyorsunuz!” diye bağırdım. </st><st c="2052">Ne dersem diyeyim, ne kadar yalvarırsam yalvarayım durmadılar. </st><st c="2115">Defalarca, “Artık dayanamıyorum!” diye haykırdım. </st><st c="2165">Beni daha da sıkı tuttular o kadar. </st><st c="2201">Kontrol elimden gitmişti. </st></p>
			<p><st c="2227">Sonunda doktor işinin neredeyse bittiğini, geri kalan kısmın çabucak geçeceğini söyledi. </st><st c="2316">Sonra bana işkenceme katlanmama yardım edecek bir araç verdi: sayı saymak. </st><st c="2391">Dayanabildiğim kadar yavaş bir şekilde, ona kadar saymamı söyledi. </st><st c="2458">Bir, iki, üç… zamanın yavaşladığını hissettim. </st><st c="2505">Acının içinde kaybolmuşken, tüm yapabildiğim yavaşça sayı saymaktı. </st><st c="2573">Dört, beş, altı… o beni tekrar keserken ağrı kol boyunca yukarı aşağı hareket ediyordu. </st><st c="2661">Yedi, sekiz, dokuz… Etimin koparıldığı hissini, o dayanılmaz acıyı ve “ON!” diye haykırmadan önceki… bitmeyen… bekleyişi asla unutmayacağım. </st></p>
			<p><st c="2802">Doktor kesmeyi bitirdi. </st><st c="2826">Hemşireler, beni salıverdiler. </st><st c="2857">Kendimi lime lime edilirken asilce acısını alt eden antik bir savaşçı gibi hissediyordum. </st><st c="2947">Bitap düşmüştüm. </st><st c="2964">“Çok iyi” dedi doktor. </st><st c="2987">“Omuzdan el bileğine kadar dört kesi attım; şimdi birkaç tane daha atacağım ve iş </st><span><st c="3069">gerçekten</st></span><st c="3078"> bitmiş olacak.” </st></p>
			<p><st c="3095">Hayali savaşçım hezimete uğramıştı. </st><st c="3131">Ona kadar sayılır nasıl olsa diyerek, tüm enerjimi kendimi mümkün olduğunca dayanmaya ikna etmek için kullanmıştım. </st><st c="3247">Eli kulağındaki yeni acıyı bütün terörüyle algıladım, oysa birkaç saniye önce idare edilebilir gibi görünüyordu. </st><st c="3360">Buna tekrar nasıl dayanabilirdim? </st></p>
			<p><st c="3394">“Lütfen, istediğiniz her şeyi yaparım. </st><st c="3433">Yeter ki durun!” diye yalvardım, ama bu konuda söz sahibi değildim. </st><st c="3501">Beni daha sıkı tuttular. </st><st c="3526">“Bekleyin, bekleyin” dedim son kez, ama doktor parmaklarımın her birini kesmeye girişti. </st><st c="3615">Tüm bunlar olurken, on rakamına her gelişimde haykırarak geriye doğru sayı saydım. </st><st c="3698">Doktor sonunda kesmeyi bırakana kadar defalarca saydım. </st><st c="3754">Elim inanılmaz biçimde hassaslaşmıştı ve acım sonsuzdu, ama hâlâ bilincimi kaybetmemiştim ve yaşıyordum. </st><st c="3859">Kan ve gözyaşı içinde, dinlenmeye bırakıldım.</st></p>
			<p><br /><st c="3904">O ZAMAN NE bu operasyonun önemini, ne de sayı saymanın baskı altındaki birine nasıl yardım edebildiğini anlamıştım.</st><sup><span id="footnote-057-backlink"><a epub:type="noteref" href="AkildisininMantigi-30.xhtml#footnote-057"><st c="4020">[55]</st></a></span></sup><st c="4025"> Kolumu ameliyat eden cerrah, bazı doktorların karşı önerilerine rağmen cesurca onu kurtarmaya çalışmış, aynı zamanda o gün bana, anısı yıllarca sürecek büyük bir acı vermişti. </st><st c="4202">Ama çabası başarılı olmuştu. </st></p>
			<p><br /><st c="4231">BİRKAÇ AY SONRA, yeni bir doktor kurulu binbir acıyla kurtarılmış kolumun çok iyi durumda olmadığını ve en iyi seçeneğin onu dirsek altından kesmek olduğunu söyledi. </st><st c="4397">Bu fikre şiddetle karşı çıktım, ama onlar soğuk ve akılcı gerekçelerini önüme serdiler: Kolumun yerine kanca koymanın, günlük acımı önemli ölçüde azaltacağını söylediler. </st><st c="4568">Bu, geçirmek zorunda olduğum ameliyatların sayısını da azaltacaktı. </st><st c="4636">Kanca oldukça rahat olacak, bir kez alıştım mı yaralı elimden daha işlevsel olacaktı. </st><st c="4722">Beni Kaptan Hook’a daha az benzetecek protez bir kol seçebileceğimi de söylediler. </st><st c="4805">Fakat bu tip bir protez daha az işlevseldi. </st></p>
			<p><st c="4849">Bu çok zor bir karardı. </st><st c="4873">Her gün katlandığım işlev eksikliği ve acıya rağmen, kolumu kaybetmeyi hiç istemiyordum. </st><st c="4962">Ne onsuz nasıl yaşayabileceğimi ne de bir kanca veya ten rengi plastik parçasını kullanmaya nasıl alışabileceğimi gözümün önüne getirebiliyordum. </st><st c="5108">Sonunda zavallı, kısıtlı ve içi boşaltılmış koluma dayanmaya ve ondan azami biçimde faydalanmaya karar verdim.</st></p>
			<p><st c="5218">Zamanı hızla 2010’a saralım. </st><st c="5248">Son yirmi küsur yılda, çoğu akademik makale formunda çok sayıda yazılı materyal hazırladım. </st><st c="5340">Ama elimle çok uzun süre yazı yazamıyorum. </st><st c="5383">Günde belki bir sayfa yazabiliyor ve cümleleri kırparak birkaç ileti cevaplayabiliyorum. </st><st c="5472">Fakat daha fazlasını yapmaya çalışırsam elimde saatlerce ya da günlerce süren derin bir acı hissediyorum. </st><st c="5578">Parmaklarımı oynatamıyor veya doğrultamıyorum; üstelediğim zaman eklemler yuvalarından çıkarılıyormuş gibi geliyor. </st><st c="5694">Daha olumlu bir haber de, ağırlıklı olarak becerikli asistanların, biraz da ses tanıma yazılımlarının yardımına güvenmeyi öğrenmiş olmam. </st><st c="5832">Ayrıca günlük acıyla nasıl yaşanacağını da az buçuk anladım. </st></p>
			<p><br /><st c="5893">ŞU ANKİ BAKIŞ açımla, kolumu alıkoyma kararımın doğru olup olmadığını söylemek zor. </st><st c="5977">Kolumun işlevselliğindeki kısıtlılık, yaşadığım ve hâlâ yaşamakta olduğum acılar ve hatalı karar vermeyle ilgili bilgilerim göz önüne alınırsa, sanırım kolumu alıkoymak maliyet/fayda açısından bir hataydı. </st></p>
			<p><st c="6183">Gelin o zaman beni etkileyen önkabullere bir bakalım. </st><st c="6237">Öncelikle doktorların tavsiyesini kabul etmemin zor olmasının nedeni, ihsan etkisi ve kayıptan kaçınma dediğimiz iki alakalı psikolojik kuvvetti. </st><st c="6383">Genellikle, bu önkabullerin etkisi altındayken sahip olduklarımıza aşırı değer verir ve onlardan vazgeçmeyi kayıp olarak görürüz. </st><st c="6513">Kayıplar ruhsal acı verdiğinden bir şeyden vazgeçmeyi istemek için bir sürü ek motivasyona ihtiyaç duyarız. </st><st c="6621">İhsan etkisi koluma aşırı değer vermeme yol açmıştı. </st><st c="6674">Çünkü o benimdi ve bağlılık geliştirdiğim bir şeydi. </st><st c="6727">Kayıptan kaçınma ise, vazgeçmek daha akla uygun olsa bile kolumdan vazgeçmemi zorlaştırmıştı. </st></p>
			<p><st c="6821">İkinci akıldışı etki statüko önkabulü olarak bilinir. </st><st c="6875">Genelde, şeyleri oldukları gibi koruma eğilimindeyizdir. </st><st c="6932">Değişim zor ve acı vericidir ve mecbur kalmadıkça herhangi bir şeyi değiştirmemeyi yeğleriz. </st><st c="7025">Benim tercihim de, herhangi bir eylemde bulunmamak (kısmen verdiğim karardan pişman olmaktan korktuğumdan) ve ne kadar zarar görmüş olursa olsun kolumla yaşamak oldu.</st></p>
			<p><st c="7191">Üçüncü acayipliğimiz, kararların geri döndürülemezliğiyle ilgilidir. </st><st c="7261">Bilindiği gibi, normal seçimler yapmak yeterince zorken, geri dönüşü olmayan kararlar almak daha zordur. </st><st c="7366">Ev satın alırken veya bir meslek seçerken uzun uzadıya düşünürüz, çünkü geleceğin bize ne getireceği konusunda fazla verimiz yoktur. </st><st c="7499">Ama ya kararımızın geri dönüşü olmadığını, evimizi veya işimizi bir daha asla değiştiremeyeceğimizi bilsek? </st><st c="7607">Hayatımızın tüm geri kalan kısmında sonuçlarıyla yaşamak zorunda olacağımız bir tercih yapmak oldukça korkutucudur. </st><st c="7723">Bana sıkıntı yaşatan da ameliyat bir kez yapıldı mı elimin sonsuza kadar yok olacağı düşüncesiydi. </st></p>
			<p><st c="7822">Son olarak, kolumun dirsekle bilek arasındaki bölümünü ve elimi kaybetme ihtimalini düşünürken, bu yeni duruma uyum sağlayıp sağlayamayacağımı merak ediyordum. </st><st c="7982">Kanca ya da protez kol kullanmak neye benzeyecekti? </st><st c="8034">Birinin elini sıkmak, bir not yazmak ya da sevişmek istediğimde ne yapacaktım?</st></p>
			<p><st c="8112">Şimdi koluna duygusal bağlılık emaresi göstermeyen, sonuna kadar akılcı ve hesaplı bir varlık olsam, ihsan etkisi, kayıptan kaçınma, statüko önkabulü veya kararımın geri döndürülemezliği beni rahatsız etmezdi. </st><st c="8323">Yapay kollu bir geleceğin bana ne getireceğini doğru şekilde öngörebilir, o yüzden durumuma doktorlar gibi bakabilirdim. </st><st c="8444">O kadar akılcı olsam, onların tavsiyesine uymayı seçebilir ve büyük ihtimalle o yeni cihaza uyum gösterirdim (6. </st><st c="8557">Bölüm “Uyarlanma Üzerine” de öğrendiğimiz gibi). </st><st c="8606">Ama çok akılcı olmadığımdan kolumu alıkoydum; bu da daha fazla ameliyat, azalan esneklik ve sık tekrarlanan acılarla sonuçlandı. </st></p>
			<p><br /><st c="8735">BÜTÜN BUNLAR YAŞLILARIN anlattığı hikâyelere benziyor: “Şimdiki aklım olsaydı hayatım çok farklı olurdu”). </st><st c="8842">Gün gibi açık şu soruyu soruyor da olabilirsiniz: Karar yanlış olduysa neden uzuv şimdi kesilip alınmıyor? </st></p>
			<p><st c="8949">Bunun yine birkaç akıldışı nedeni var. </st><st c="8988">İlk olarak, herhangi bir tedavi ya da ameliyat için hastaneye geri dönme düşüncesi fena halde keyfimi kaçırıyor. </st><st c="9101">İşin doğrusu, şimdi bile, ne zaman hastanede birini ziyaret etsem kokular yaşadığım deneyimle ilgili anıları hatırlatıyor ve bununla birlikte büyük bir iç sıkıntısı da geliyor. </st><st c="9278">(Tahmin edebileceğiniz gibi, beni en çok kaygılandıran şeylerden biri uzun süre hastanede yatma ihtimali.) İkincisi, önkabule dayalı kararlarımdan bazılarını anlayıp analiz edebilmeme rağmen onlara hâlâ maruz kalıyorum. </st><st c="9498">Üzerimdeki etkileri asla sona ermiyor (Daha iyi bir karar verici olmaya koyulurken aklınızda tutmanız gereken bir şey). </st><st c="9618">Üçüncüsü, elimin işlevini olabildiğince iyileştirmeye, her gün acıyla yaşamaya ve bu kısıtlamalarla nasıl çalışabileceğimi anlamaya yıllarca zaman ve çaba harcadıktan sonra batık maliyet yanılgısının</st><sup><span id="footnote-056-backlink"><a epub:type="noteref" href="AkildisininMantigi-30.xhtml#footnote-056"><st c="9817">[56]</st></a></span></sup><st c="9822"> kurbanı olmam. </st><st c="9838">Harcadığım tüm çabaları anımsadığımdan, onları defterden silmeye ve kararımı değiştirmeye çok isteksizim. </st></p>
			<p><st c="9944">Dördüncü neden, yaralanmayı izleyen yirmi küsur yılda tercihimi az çok akılcılaştırabilmiş olmam. </st><st c="10042">Daha önce belirttiğim gibi, insan müthiş bir akılcılaştırma makinesi. </st><st c="10112">Aynı şekilde ben de, kendime kararımın niye doğru olduğuna dair birçok hikâye anlatabildim. </st><st c="10204">Örneğin, biri sağ koluma dokunduğunda yoğun bir gıdıklanma hissetmekteyim ve kendimi bu eşsiz duyumun dokunuş dünyasını deneyimlemek için harika bir fırsat sağladığına ikna edebildim. </st></p>
			<p><st c="10388">Son olarak, kolumdan ayrılmamamın akılcı bir nedeni daha var: Yıllar boyunca ben dahil pek çok şey değişti. </st><st c="10496">Kazadan önceki delikanlı olarak, birçok farklı yol seçebilirdim. </st><st c="10561">Ama yaralanmamın sonucunda kısıtlarıma ve yeteneklerime az çok uyan kişisel, duygusal, mesleki rotalar seçtim ve bu rotaları işlevselleştirecek yollar buldum. </st><st c="10720">On sekiz yaşındayken kolumu kancayla değiştirmeye karar verseydim, kısıtlarım ve yeteneklerim farklı olurdu. </st><st c="10829">Sözgelimi, bir mikroskop kullanabilir ve bunun sonucunda bir biyolog olabilirdim. </st><st c="10911">Ama şimdi, orta yaşa yaklaşırken ve hayatımı böyle düzenlemeye belli bir yatırım yapmışken önemli değişiklikler yapmak çok daha zor. </st></p>
			<p><st c="11044">Bu hikâyeden çıkarılacak ders nedir? </st><st c="11081">Büyük, önemli ve hayat değiştiren kararlar vermek çok zordur, çünkü hepimiz aşılması zor bir dizi önkabullü kararın etkilerine açığızdır. </st><st c="11219">Bu tür kararlar, fark ettiğimizden daha fazladır ve bizi kabul etmek isteyeceğimizden daha sık ziyaret ederler. </st></p>
			<p><span><st c="11331">Kutsal Kitap ve Sülüklerden Dersler </st></span></p>
			<p><st c="11367">Önceki bölümlerde akıldışının hayatımızın farklı alanlarında nasıl rol oynadığını gördük: alışkanlıklarımızda, flört seçimlerimizde, işe yönelik motivasyonumuzda, bağış yapma tarzımızda, eşya ve fikirlere bağlılığımızda, uyarlanma yeteneğimizde ve intikam arzumuzda. </st><st c="11634">Sanırım, akıldışı davranışlarımızı iki genel ders ve bir sonuç halinde özetleyebiliriz: </st></p>
			<p><st c="11722">1. </st><st c="11725">Çok sayıda akıldışı eğilimimiz var. </st></p>
			<p><st c="11761">2. </st><st c="11764">Akıldışı yanlarımızın bizi nasıl etkilediğinin çoğu kez farkında değiliz. </st><st c="11838">Yani davranışlarımızı neyin harekete geçirdiğini tamamen anlamayız. </st></p>
			<p><st c="11906">Dolayısıyla, bize gereken (bizle kastettiğim Siz, Ben, Şirketler ve Siyasetçiler) sezgilerimizden şüphe duymaktır. </st><st c="12021">İçgüdülerimizi ve ortak aklı takip eder veya “burada iş hep böyle yapılmıştır” diye en kolay ya da en alışıldık şeyi yaparsak, hata yapmaya devam ederiz. </st><st c="12175">Bu da eski (çoğu kez yanlış) tarzlara bir sürü zaman, çaba, kalp kırıklığı ve para gitmesiyle sonuçlanır. </st><st c="12281">Ama kendimizi sorgulamayı öğrenip inançlarımızı sınarsak ne zaman ve nasıl yanıldığımızı keşfedebilir; sevme, yaşama, çalışma, inovasyon yapma, yönetme ve siyaset yapma tarzımızı geliştirebiliriz. </st></p>
			<p><st c="12478">Öyleyse sezgilerimizi sınamaya nasıl başlayabiliriz? </st><st c="12531">Bunun için eski ve denenmiş bir yöntemimiz var, kökleri Kutsal Kitap’a kadar uzanan bir yöntem. </st><st c="12627">Hâkimler Kitabı’nın 6. </st><st c="12650">Bölümünde Gideon adlı bir adamın Tanrı’yla küçük bir konuşmasını görürüz. </st><st c="12724">Gideon şüpheci bir adam olduğundan konuştuğu kişinin Tanrı mı yoksa kafasındaki hayali ses mi olduğundan emin değildir. </st><st c="12844">O yüzden, Görünmez Varlık’tan yerdeki koyun postuna biraz su serpmesini ister. </st><st c="12923">Ses’e “Söylediğin gibi, İsrail’i benim aracılığımla kurtaracaksan, bak harman yerine bir koyun postu koyuyorum; sadece post ıslanır, toprağın geri kalanı kuru kalırsa söylediğin gibi İsrail’i benim aracılığımla kurtaracağını anlarım” der. </st></p>
			<p><st c="13162">Gideon’un burada önerdiği şey bir sınamadır: Konuştuğu kişi gerçekten Tanrı’ysa (kadın ya da erkek), koyun postunu ıslatırken toprağın geri kalanını kuru tutabilmesi gerekir. </st><st c="13337">Peki, ne olur? </st><st c="13352">Gideon ertesi sabah kalkar, postun ıslak olduğunu keşfeder ve ondan bir tas dolusu su çıkarır. </st><st c="13447">Ama Gideon akıllı bir deneycidir. </st><st c="13481">Gerçekleşen olayın şans eseri olup olmadığından, bu ıslaklık şeklinin sık sık ortaya çıkıp çıkmadığından ya da gece toprağa her koyun postu bırakışında meydana gelip gelmeyeceğinden emin değildir. </st><st c="13678">Gideon’un ihtiyaç duyduğu şey bir kontrol durumudur. </st><st c="13731">O yüzden Tanrı’dan kendisi için bir şey daha yapmasını ister, ama bu kez deneyini farklı şekilde yürütür: “Ve Gideon şöyle der Tanrı’ya: ‘Bana kızma, Sana bir diyeceğim daha var. </st><st c="13910">Senden koyun postunu bir daha denememe izin vermeni istiyorum. </st><st c="13973">Şimdi koyun postu hariç toprağın her tarafını ıslak yapar mısın.’” Gideon’un kontrol durumu başarılı olur. </st><st c="14080">Veeeee, koyun postu kuruyken toprağın geri kalan kısmı suyla kaplanır. </st><st c="14151">Gideon ihtiyaç duyduğu tüm kanıtlara sahiptir ve çok önemli bir araştırma becerisi öğrenmiştir. </st></p>
			<p><br /><st c="14247">GİDEON’UN ÖZENLİ deneyinin tam tersine tıbbın binlerce yıllık uygulamasını ele alalım. </st><st c="14334">Tıp uzun yıllardır bilginin devralındığı bir meslektir; antik zamanlardaki ilk hekimler sezgilerine göre çalışır ve sezgilerini eskiden kalma bilgilerle birleştirirlerdi. </st><st c="14505">Bu ilk hekimler biriktirdikleri bilgiyi gelecek nesillere aktarırlardı. </st><st c="14577">Doktorlar ise, sezgilerinden şüphe etmek ya da deney yapmak için eğitilmez; öğretmenlerine bel bağlarlardı. </st><st c="14685">Öğrenme dönemlerini tamamladıklarında, bilgilerine fevkalade güvenirlerdi (pek çok doktor bunu uygulamaya bugün de devam ediyor). </st><st c="14815">O yüzden kuşku uyandırıcı kanıtlara rağmen aynı şeyi tekrar tekrar yaparlardı.</st><sup><span id="footnote-055-backlink"><a epub:type="noteref" href="AkildisininMantigi-30.xhtml#footnote-055"><st c="14893">[57]</st></a></span></sup> </p>
			<p><st c="14898">Devralınan bilginin başarısızlığına örnek olarak, sülüklerin tıbbi kullanımını ele alalım. </st><st c="14990">Sülükler, yüzlerce yıl damardan kan almak (dört salgının (kan, balgam, kara safra, sarı safra) yeniden dengelenmesine yardım ettiğine inanılan bir işlem) için kullanıldı. </st><st c="15161">Benzer şekilde, kan emme uygulamasında kullanılan sümüklüböcek benzeri yaratıkların, baş ağrısından şişmanlığa, basurdan gırtlak iltihabına, göz hastalıklarından zihinsel hastalıklara her şeyi tedavi ettiği düşünülüyordu. </st><st c="15383">On dokuzuncu yüzyılda, sülük ticareti patladı; Napolyon Savaşları sırasında Fransa bu mahlûktan milyonlarca ithal etti. </st><st c="15503">Aslında, tıbbi sülük talebi öyle yüksekti ki hayvanın türü yok olmanın eşiğine gelmişti. </st></p>
			<p><st c="15592">Şimdi, mesleğe yeni başlamış bir on dokuzuncu yüzyıl Fransız doktoru olsanız, yüzyıllar boyunca “başarıyla” kullanılageldiği için sülüklerin işe yaradığını “bilir”siniz. </st><st c="15762">Bilginiz sülüklerin zaten işe yaradığını bilen (ya kendi tecrübesi ya da devraldığı bilgiyle) başka bir doktor tarafından pekiştirilir. </st><st c="15898">İlk hastanız, diyelim dizinde ağrı olan bir adam gelir. </st><st c="15954">Basıncı hafifletmek için adamın uyluğuna, dizin hemen üstüne yapış yapış bir sülük koyarsınız. </st><st c="16049">Sülük adamın kanını emerek eklemin yukarısındaki basıncı giderir (ya da siz öyle sanırsınız). </st><st c="16143">İşlem bitince adamı evine gönderir ve ona bir hafta dinlenmesini söylersiniz. </st><st c="16221">Adamın şikâyetleri biterse sülük tedavisinin işe yaradığını varsayarsınız. </st></p>
			<p><st c="16296">Ne yazık ki her ikiniz de o zamanlar modern teknolojiden yararlanamadığınız için, gerçek suçlunun kıkırdaktaki yırtık olduğunu anlayamadınız. </st><st c="16438">O zamanlar dinlenmenin faydası, beyaz önlük giyen bir kişiden ilgi görmenin tesiri ya da plasebo etkisinin (</st><span><st c="16546">Akıldışı Ama Öngörülebilir</st></span><st c="16573">’de epey bahsetmiştim) değişik türevleri hakkında fazla araştırma da yoktu. </st><st c="16650">Elbette hekimler, kötü insanlar değildir; tam tersine iyi ve yardımseverdirler. </st><st c="16730">Çoğunun bu mesleği seçme nedeni, insanları sağlıklı ve mutlu kılmaktır. </st><st c="16802">İşe bakın ki, bazı hastalarının sağlığını bir deney uğruna feda etmelerini bu kadar zorlaştıran da iyilikleri ve hastalarının her birine yardım etme istekleridir. </st></p>
			<p><st c="16965">Örneğin, sülük tekniğinin gerçekten işe yaradığına inanan bir on dokuzuncu yüzyıl hekimi olduğunuzu farz edin. </st><st c="17076">İnancınızı sınamak için deney yapar mıydınız? </st><st c="17122">Böyle bir deneyin insani acı bakımından maliyeti ne olurdu? </st><st c="17182">İyi kontrol edilen bir deney için hastalarınızın büyük bölümünü sülük tedavisinden kontrol grubuna kaydırmak zorunda kalırdınız (belki sülüğe benzer, sülük gibi acı veren ama kan emmeyen bir şey kullanarak). </st><st c="17390">Peki, ne tür bir doktor bazı hastalarını kontrol grubuna ayırır ve böyle yaparak onları bu yararlı tedaviden mahrum eder? </st><st c="17512">Daha kötüsü, ne tür bir doktor sülük tedavisiyle ilişkili hastaları kapsayan bir kontrol durumu tasarlar ama hastalara yardım edeceği varsayılan kısmı atlar—sırf tedavinin düşündüğü kadar etkili olup olmadığını anlamak uğruna? </st></p>
			<p><st c="17739">Konu şu ki, deney yapmanın maliyetini üstlenmek insanlara (tıp gibi bir alanda eğitim görenlere bile) çok doğal gelmez. </st><st c="17859">Özellikle yaptıkları ve önerdikleri şeyin faydalı olduğuna dair sezgileri güçlüyse. </st><st c="17943">Gıda ve İlaç İdaresi’nin (FDA) devreye girdiği yer burasıdır. </st><st c="18005">FDA, ilaçların hem güvenli hem de etkili olduğunu kanıtlayan delillere ihtiyaç duyar. </st><st c="18091">Süreç ağır, pahalı ve karmaşık olduğu halde, FDA, kuruluşlardan önerilen tedavilerin etkinliğini ve güvenliğini kanıtlayan deneyler yapmalarını ister. </st><st c="18242">Çocuk öksürük ilaçlarının bazılarının yarardan çok zarar getirdiğini, bel ağrısı ameliyatlarının büyük ölçüde yararsız olduğunu, kalp anjiyoplastilerinin ve stentlerin hastaların hayatını gerçekten uzatmadığını, lipit düşürücü ilaçların kolesterolü azaltmalarına rağmen kalp hastalıklarını etkin biçimde önleyemediklerini bu tür deneyler sayesinde biliyoruz. </st><st c="18601">Birçok tedavinin ilk başta umulduğu kadar işe yaramadığından da böyle haberdar oluyoruz.</st><sup><span id="footnote-054-backlink"><a epub:type="noteref" href="AkildisininMantigi-30.xhtml#footnote-054"><st c="18689">[58]</st></a></span></sup><st c="18694"> Elbette, insanların FDA ile ilgili şikâyetleri olabilir; ama biriken veriler, kontrollü deneyler yapmaya zorlandığımızda çok daha iyi sonuç alacağımızı gösteriyor. </st></p>
			<p><br /><st c="18859">NEYİN GERÇEKTEN İŞE yaradığını, neyin yaramadığını öğrenmenin en iyi yollarından biri olan deneylerin önemi tartışmasız görünüyor. </st><st c="18990">İçgüdüsel duygu ve sezgilere daha fazla bel bağlamak adına bilimsel deneyleri durdurmak isteyen birini görmedim. </st><st c="19103">Ama iş dünyası ya da kamu politikasıyla ilgili kararlar başta olmak üzere, deneylerin öneminin geniş kabul görmemesine şaşırıyorum. </st><st c="19235">Açık söylemek gerekirse, iş insanlarının ve politikacıların varsayımlarındaki cüretkârlığa ve sezgilerinin doğruluğuna duydukları sınırsız inanca hayret ediyorum. </st></p>
			<p><st c="19398">Ama onlar da, hepimizde bulunan karar önkabullerine sahip olan ve düşünce hatalarına açık olan insanlardır. </st><st c="19506">Öyleyse, iş yaşamı ve siyasette sistematik deney ihtiyacının büyük olduğunu açıklığa kavuşturmak gerekmez mi? </st></p>
			<p><st c="19616">Kuşkusuz, bir şirkete yatırım yapacak olsam, temel varsayımlarını sistematik biçimde sınayan bir şirket seçmeyi tercih ederim. </st><st c="19743">Örneğin, müşterilerinin öfkesini ve samimi bir özürün düşkırıklığını nasıl hafifletebileceğini gerçekten anlayan liderlere sahip bir şirketin kârlılığını düşünün (5. </st><st c="19909">Bölüm “İntikamın Gerekçesi”nde gördüğümüz gibi). </st><st c="19958">Çalışanların, üst düzey yöneticileri insanın göreviyle gurur duymasının önemini anladığında ne kadar daha üretken olabileceğini düşünün (2. </st><st c="20098">Bölüm “Çalışmanın Anlamı”nda gördüğümüz gibi). </st><st c="20145">Tepe yöneticilerine fahiş primler ödemekten vazgeçen ve ücret-performans ilişkisini daha ciddi ele alan şirketlerin ne kadar daha verimli (halkla ilişkilere sağlayacağı büyük katkılardan bahsetmiyorum bile) düşünün (1. </st><st c="20364">Bölüm “Daha Az İçin Daha Çok Ödemek”te gördüğümüz gibi). </st></p>
			<p><st c="20421">Daha deneysel bir yaklaşım benimsemenin, hükümet politikalarına yönelik sonuçları da vardır. </st><st c="20514">Görünüşe bakılırsa, hükümetler banka kurtarma planlarından tutun, hava şartlarına dayanıklı konut programlarına, endüstriyel tarımdan eğitime kadar her şeye, fazla deney yapmadan genel politikalar uyguluyorlar. </st><st c="20725">Peki, 700 milyar dolarlık banka kurtarma planı, sendeleyen bir ekonomiyi desteklemenin en iyi yolu mudur? </st><st c="20831">Öğrencileri iyi not aldıkları, sınıfa geldikleri ve sınıfta iyi davrandıkları için ödüllendirmek uzun süreli öğrenmeyi motive etmenin doğru yolu mudur? </st><st c="20983">Mönülere kalori hesapları koymak, insanların daha sağlıklı seçimler yapmasına yardım ediyor mu (mevcut veriler etmediğini gösteriyor)? </st></p>
			<p><st c="21118">Cevaplar açık değildir. </st><st c="21142">Peki, kendi yargılarımıza duyduğumuz güven ve bağlılığa rağmen, sezgilerimizin sadece sezgi olduğunun farkında olsak daha iyi olmaz mı? </st><st c="21278">Kamu politikalarımızı ve kurumlarımızı geliştirmek istiyorsak insanların gerçek davranış tarzı hakkında daha çok deneysel veri toplamamız gerekmez mi? </st><st c="21429">Bana öyle geliyor ki etkinliği bilinmeyen programlara milyarlar harcamadan önce birkaç ufak deney, eğer zamanımız varsa belki birkaç büyük deney de yapmak daha akıllıca olur. </st></p>
			<p><st c="21604">Sherlock Holmes’un söylediği gibi, “Elinde veri olmadan teori üretmek büyük bir hatadır.”</st></p>
			<p><br /><st c="21693">UMARIM ŞİMDİYE KADAR şurası netlik kazanmıştır: İnsanoğlunu aşırı akılcı Mr. </st><st c="21771">Spock ile yanılabilir Homer Simpson arasındaki bir yelpazeye koysak, Homer’a sandığımızdan daha yakın çıkarız. </st><st c="21882">Aynı zamanda umarım, akıldışının aydınlık yüzünü de fark etmişsinizdir. </st><st c="21954">Akıldışı yanlarımızın bazılarının bizi harika insanlar yaptığını (çalışmada anlam bulma yeteneğimizi, kendi eserlerimize ve fikirlerimize abayı yakma yeteneğimizi, yeni koşullara uyarlanma yeteneğimizi, başkalarını umursama yeteneğimizi vb.) anlamışsınızdır. </st><st c="22213">Akıldışı yanımıza bu açıdan bakmak, kusursuz akılcılık için uğraşmak yerine bize yararı dokunan kusurlarımıza değer vermemiz, üstesinden gelmek istediğimiz kusurları fark etmemiz, bizi saran dünyayı bazı sınırlılıklarımızı yenip inanılmaz yeteneklerimizden faydalanacak şekilde tasarlamamız gerektiğini gösterir. </st><st c="22526">Tıpkı kendimizi kazalardan korumak için emniyet kemeri takmamız ve sırtımızı sıcak tutmak için palto giymemiz gibi, düşünme ve muhakeme yeteneğimizin sınırlarını da bilmemiz gerekir (özellikle iş idarecisi ve kamu görevlisi olarak önemli kararlar veriyorsak). </st><st c="22786">Hatalarımızı ve onların üstesinden gelme yollarını keşfetmenin en iyi yollarından biri, deney yapmak, veri toplamak, verileri dikkatle gözden geçirmek, deney ve kontrol koşullarının etkisini karşılaştırmak ve orada ne olduğunu anlamaktır. </st><st c="23025">Franklin Delano Roosevelt’in bir zamanlar dediği gibi, “Ülkenin bir ihtiyacı var ve eğer ben onun tabiatını doğru anladıysam, bu ülke cesur ve ısrarlı denemeler talep ediyor. </st><st c="23200">Bir yöntem alıp denemek sağduyu gereğidir: Başarısız olursa, bunu dürüstçe kabul edin ve başka birini deneyin. </st><st c="23311">Ama her şeyden önemlisi bir şey deneyin.”</st><sup><st c="23352">24</st></sup> </p>
			<p><span><st c="23355">***</st></span></p>
			<p><st c="23359">UMARIM BU KİTAPTAN keyif almışsınızdır. </st><st c="23400">Ayrıca tüm içtenliğimle sezgilerinizden şüphe etmenizi ve daha iyi kararlar vermek için kendi deneylerinizi yapmanızı umuyorum. </st><st c="23528">Sorular sorun. </st><st c="23543">Keşfedin. </st><st c="23553">Kayaları devirin. </st><st c="23571">Kendinizin, şirketinizin, öğrencilerinizin, başka işletmelerin, ajansların, politikacıların ve hükümetlerin davranışlarını sorgulayın. </st><st c="23706">Kısıtlarımızın üstesinden gelmenin yollarını ancak böyle keşfedebiliriz. </st><st c="23779">Sosyal bilimin en büyük umudu da budur. </st></p>
			<p><span><st c="23819">SON </st></span></p>
			<p><st c="23823">Not: Bitti sayılmaz. </st><st c="23844">Bunlar, akıldışı yanımızı keşfetmenin sadece ilk adımları. </st><st c="23903">Önümüzde uzun ve heyecan verici bir yolculuk duruyor.</st></p>
			<p><span><st c="23956">Tüm akıldışılıklarımla</st></span><st c="23979">, </st></p>
			<p><span><st c="23981">Dan</st></span></p>
			<div>
				<aside id="footnote-057" epub:type="footnote">
					<p><st c="23984"> Uzun yıllar sonra atletlerle yaptığım deneyde, sayı saymanın dayanıklılığı artırdığını ve geriye doğru saymanın daha da yararlı olduğunu buldum.</st></p>
				</aside>
				<aside id="footnote-056" epub:type="footnote">
					<p><st c="24129"> ç.n: İnsanların çok yatırım yaptıkları şeylere daha fazla bağlılık ve sorumluluk hissetmeleri. </st><st c="24225">Örneğin, piyano çalmayı daha ilginç bulmaya başlayan birinin üç sene gitmiş olduğu için gitar kursunu bırakamaması.</st></p>
				</aside>
				<aside id="footnote-055" epub:type="footnote">
					<p><st c="24340"> Tıp profesyonellerinin yıllar içinde harika tedaviler keşfetmediklerini söylemiyorum; keşfettiler elbette. </st><st c="24448">Mesele şu ki, yeterince deney yapmadan etkisiz ve tehlikeli tedavileri uzun süre kullanmaya devam ediyorlar.</st></p>
				</aside>
				<aside id="footnote-054" epub:type="footnote">
					<p><st c="24556"> Tıbbi yanılsamalarla ilgili iki muhteşem kaynak olarak, Nortin Hadler’in Stabbed in the Back ve Worried Sick kitaplarına bakın.</st></p>
				</aside>
			</div>
		</div>
	<div id="charCountTotal" value="24684"></div></body>
</html>
