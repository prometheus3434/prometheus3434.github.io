<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-5.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-4">AHMET HAKAN:“BİR AYAĞIMIZ AKP’YE YAKIN OLSUN.”</p>

      <p class="paragraf"><span class="char-style-override-9">Kanalın prototipi de hazırdı. Tematik f</span><span class="char-style-override-10">i</span><span class="char-style-override-9">lm kuşakları, belgeseller, spor programları ve haber olacaktı. İddialı programlar da olsun istiyordum. Bunun için Ahmet Hakan Coşkun’la randevulaştık. Aslında Ahmet Hakan ismine pek sıcak bakan yoktu. “Reis o isimden rahatsız olur” da dendi. Recep Tayyip Erdoğan’ın gıyabındaki adı o yıllarda “Reis”ti. Kod adı gibi. Şimdilerde ise “Beyefendi”. Her kim ki Erdoğan’dan bahsederse besmele çeker gibi “Beyefendi” diyor. Neyse Ahmet Hakan diyordum. Nişantaşı’nda buluştuk. Ben kanalı ve yapmak istediklerimi anlattım. Heyecanla gidiyordum ki Ahmet Hakan söze girdi.</span></p>

      <p class="paragraf"><span class="char-style-override-9">— Vallaha Mustafa... yapmak istediklerin güzel. İlke, medya, şu bu ama ben bunlarla ilgilenmiyorum. Bir alacağım paraya bakarım. İkincisi de bir ayağım da AKP ile ilgili bir yerde bulunsun. Ne de olsa eski mahalle.</span></p>

      <p class="paragraf"><span class="char-style-override-9">— Eyvallah. Para kısmı tamam konuşur orta bir yol buluruz ama AKP kanalı olmayacak. Bu konuda hayal kırıklığına uğrayabilirsin. Ben AKP kanalı olan yerde olmam.</span></p>

      <p class="paragraf"><span class="char-style-override-9">Bu konuşmadan sonra tekrar bir araya gelmedik. Ben Ahmet Hakan olsun istiyordum “Reis istemezciler”e karşı da olsa. Ama “AKP kanalı” lafından biraz rahatsız da olmuştum. Aslında NTV dönemimde bir kez daha Ahmet Hakan adı geçecekti. Çünkü orada da program yapmasını istemiştik. O gün neler olduğunu NTV bölümünde anlatırım. Ahmet Hakan da bir daha aramadı. Tam iş soğudu derken Fatih Altaylı, Ahmet Hakan’ın Abdullah Gül’ü araya sokup 24 genel yayın yönetmeni olmak istediğini yazdı. Ahmet Hakan da o hiddetle, “İktidar yalakası kanalla işim olmaz!” diyerek ağır bir karşılık verdi.</span></p>

      <p class="paragraf"><span class="char-style-override-9">Çok sinirlendim haliyle. Sadece doğru düzgün bir medya oluşturmaya çalışırken bu yaftalama her şeyi zora sokuyordu. Ahmet Hakan’la görüştüğümde henüz yayın başlamamıştı. Ama “iktidar yalakası” dediğinde yayındaydık. Ne yayınlarımızda ne de habere bakışta böyle bir şey vardı. Ama o yazı üzerimdeki baskının artmasına yol açtı.</span></p>

      <p class="paragraf"><span class="char-style-override-9">“Herkes bize AKP kanalı diyor. Öyle olunsa ne olur? Daha çok öven yayınlar yapalım” noktasına gelindi. O sinirle, “Bir Yalana Yanıt” başlıklı şu açıklamayı yaptım:</span></p>

      <p class="paragraf"><span class="char-style-override-9">“Artık durum bu kadar vahimdir. Haysiyet cellatlığı meşrulaşmıştır. Ahmet Hakan Coşkun, bel altına yediği darbelerden olsa gerek bel altı vuruş teknikleri konusunda ‘Sensei’ mertebesine ulaşmıştır. Gündemde olabilmek uğruna alçaklığın evrensel tarihine çentik atma hırsı 24’ün ilke ve ahlakıyla asla bağdaşmaz. 24, sivil bir anlayışa sahiptir. Sivil olmak yerine güç ve erk karşısında ip cambazlığı yapanlar, sivil kalmaya çalışmayı elbette anlayamaz. Ahmet Hakan Coşkun’un 24’le ilgili yakıştırmaları da bu anlayışın ürünüdür. Güdülen, güdümlü olmakla suçlanmanın acısını anlamaz. Polemiklerle var olmanın dayanılmaz haf</span><span class="char-style-override-10">i</span><span class="char-style-override-9">fliğine bizi çekmeyin. Kimse 24 üzerinden kimseye pusu kurmasın. Gerçekler pusuda yok olmaz. Gerçeklerle düello yapacaksak ben varım.”</span></p>

      <p class="paragraf"><span class="char-style-override-9">Evet çok sertti. Ama “Bir ayağım AKP kanalında olsun” diyen kendisiydi. “24, AKP kanalı olmayacak” diyense ben. O günden sonra Ahmet Hakan’la bir daha hiç konuşmadık. “Bana çok kırıldığını” aktardılar. O Kanal 7’deyken</span> <span class="char-style-override-11">Milliyet</span> <span class="char-style-override-9">gazetesi “İskele Sancak Cepler Dolacak” manşetleriyle Ahmet Hakan’ı linç ederken, merkez medyadan o manşetleri eleştiren bendim oysa. O sıralar Star TV internet sayfasında köşe yazıyordum. Neyse biz yine 24’ün kuruluş günlerine dönelim.</span></p>
    </div>
  </div>
</body>
</html>
