<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-36.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-36.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-2-13">TELEFONLA HELİKOPTER DÜŞÜRMEK!</p>

      <p class="paragraf"><span class="char-style-override-9">Fakat şimdi bahsedeceğim manşet çok farklıydı ve belki de medya tarihinin en absürd haberiydi. “Muhsin Yazıcıoğlu’nun helikopterini NTV düşürdü” yazıyordu önümdeki gazetede. 2009’un Ekim’iydi ve haberi yayınlayan</span> <span class="char-style-override-11">Taraf</span> <span class="char-style-override-9">gazetesiydi.</span> <span class="char-style-override-11">Taraf</span><span class="char-style-override-9">’tan önce</span> <span class="char-style-override-11">Yeni Akit</span> <span class="char-style-override-9">de aynı saçma iddiayı manşetine taşımıştı, gülüp geçmiştik.</span> <span class="char-style-override-11">Taraf</span><span class="char-style-override-9">’ın “Ölüm helikopterinde 139 defa arandı” haberinde Mehmet Baransu imzası vardı.</span> <span class="char-style-override-11">Akit</span><span class="char-style-override-9">’in haberini aynen alıp bir de imzasını atmıştı.</span></p>

      <p class="paragraf"><span class="char-style-override-9">İlk gün yayın kurulunda, “Ciddiye almayalım bu gazeteci müsveddelerini” anlayışı hâkim oldu. Ertesi gün</span> <span class="char-style-override-11">Taraf</span><span class="char-style-override-9">, “Bu telefonları açıklayın” diye ikinci kez manşet attı. Durum başka bir yere çekiliyordu. Biz, “Telefonla helikopter düşürmeye kim inanır?” derken artık başka bir ahlakın ve başka bir düzenin işlediğini gözden kaçırıyorduk. 24 Ekim 2009’da Abdurahman Dilipak, “Sisler Dağılırken” başlığıyla yazdığı köşe yazısında, “NTV açıklama yapmak zorunda” diyerek ithamlarda bulunuyordu. Aslında 30 Haziran 2009’da, yani Baransu’nun haberi yayınlanmadan önce Hasan Karakaya da, “Muhsin Yazıcıoğlu Öldü mü, Öldürüldü mü?” başlıklı yazısında suikasta dikkat çekip NTV’den söz ediyordu. Artık Karakaya gibilerden gündem belirleme görevi alındığı için onun yazdıkları dikkate alınmamıştı. Hasan Karakaya, başbakanın gezilerinde başköşede ağırlanarak mutlu ediliyordu. Gündem belirleme ve dezenformasyon için “özel yetkili gazeteciler” vardı artık. Hasan Karakaya’nın o yazısından dört ay sonra iktidar ve cemaate yakın bütün televizyon, gazete ve internet portallarında dezenformasyon sürüyordu.</span></p>

      <p class="paragraf"><span class="char-style-override-9">Muhsin Yazıcıoğlu’nun helikopteri düştüğünde benim NTV ile hiçbir ilgim yoktu. Doğuş Grubu’ndaydım ama NTV haber merkezine bir kez bile girmemiştim. Yayın kurulunda durumu ele aldık. Muhsin Yazıcıoğlu’nun helikopteri düşmeden iki saat önce NTV aramaları kayıtlarda yer alıyordu. Peki bu kayıtlarda neden aramalar helikopter düşmeden önce yapılmış görünüyordu? Oysa haber merkezi, helikopter düştükten sonra aramıştı Yazıcıoğlu’nu, bütün medyanın yaptığı gibi...</span> <span class="char-style-override-11">Taraf</span><span class="char-style-override-9">’ın yayınladığı telefon kayıtlarındaki belge GMT saatine göre kaydedilmişti. Türkiye saati ile GMT arasında iki saat fark vardır. Ve NTV’den ilk arama saati GMT’ye göre 14.34, Türkiye saatine göre 16.34’tü. Durum aslında bu kadar basitti!</span></p>

      <p class="paragraf"><span class="char-style-override-9">Ellerine verilen kâğıtta ne yazıyorsa onu yazıyorlardı ve bir ülke medyası bunların peşinden gidiyordu. GMT ile Türkiye saati arasındaki farkı bile bilmeyen Mehmet Baransu, ülkenin en büyük haber kanalını Muhsin Yazıcıoğlu’na suikast düzenlemekle suçlayabiliyordu. “GMT ve Türkiye saati arasındaki saat farkı” gibi basit bir gerçeği bile araştırmadan medya tarihinin en akıldışı ve mantıkdışı haberlerinden birine imza atabiliyorlardı.</span></p>

      <p class="paragraf"><span class="char-style-override-9">Haberin detayında olan bir bölüm vardı ki üçüncü sınıf Hollywood senaristlerine taş çıkartırdı. 22 Ekim 2009 tarihli</span> <span class="char-style-override-11">Taraf</span><span class="char-style-override-9">’ta Mehmet Baransu imzalı haberde helikopterin telefonla nasıl düşürüldüğü şöyle anlatılıyordu:</span></p>

      <p class="paragraf"><span class="char-style-override-9">“Telekomünikasyon ve ulaşım sektöründe görevli iki mühendise, NTV santralinden yapılan ve sıfır saniye görünen yüzlerce telefon aramasının ne anlama geldiğini sorduk. Belgeleri ve arama kayıtlarını gösterdiğimiz her iki mühendis de, aramaların manyetik bir alan yaratmak için yapıldığını iddia etti. Mühendislere göre, helikoptere daha önceden bir çip yerleştirildi. Telefon aramalarıyla elektromanyetik bir alan oluşturuldu ve helikopterin GPS ve yükseklik göstergesi olan altimetre cihazları bozuldu. Bu nedenle helikopter pilotu Kaya İstektepe olduğundan daha yüksekte uçtuğunu zannederek, dağların üzerinde uçtuğunu düşünüyordu ve hızla dağa çakıldı. Olaydan sonra hazırlanan raporda kaza anında havanın çok sisli olduğu ve helikopterin dağa 150-200 km hızla çaptığı açıklanmıştı.</span></p>

      <p class="paragraf"><span class="char-style-override-9">Hava ulaşım sektöründe görevli mühendisin bu konuyla ilgili başka bir iddiası daha var: Sisli bir havada önünü göremeyen pilotun bu hızla uçması imkânsız. GPS ve altimetre, elektromanyetik bir alan oluşturularak bozulduğu için, İstektepe’nin önündeki hız göstergesi de bozuktu. Dağı aştığını düşündüğü için bu hızla çarptı.”</span></p>

      <p class="paragraf"><span class="char-style-override-9">Türkiye’yi Neo-Türkiye haline getirenlerin ruh durumlarını ve gerçeği komployla nasıl kararttıklarını anlamak için bundan daha çarpıcı bir örnek bulunabilir mi? Olay sadece GMT ve Türkiye saati farkı iken yazılan senaryoya bir kez daha dikkat çekiyorum. Helikoptere önceden bir çip yerleştirmiş ve telefon aramalarıyla elektromanyetik alan oluşturup, suikast düzenlemişiz. Pes!</span></p>

      <p class="paragraf"><span class="char-style-override-9">Ne kadar sahici! Uzman mühendisler, elektromanyetik dalgalar... Aklımızdaki, “Bu saçmalık nereye kadar gidebilir ki?” sorusu, Gezi Direnişi’nde telekineziye kadar uzandı işte. Hiçbiri diğerinden farklı olmayan aynı kurgunun adamları, ele geçirdikleri ülkede yalanlarla gerçeği dövüyordu. Bu kez yalan ayaklarına dolaşmıştı. 24 Ekim 2009’da NTV olarak bir basın açıklaması yaptık. Açıklama aynen şöyleydi:</span></p>

      <p class="paragraf"><span class="char-style-override-9">“</span><span class="char-style-override-11">Taraf</span> <span class="char-style-override-9">gazetesinin dün ortaya atıp bugün sürdürdüğü, BBP lideri Muhsin Yazıcıoğlu’nun helikopterinin düşmeden önce NTV’den arandığı yönündeki iddialarının gerçekdışılığı, telefon kayıtlarından ortaya çıktı.</span></p>

      <p class="paragraf"><span class="char-style-override-9">NTV, telekomünikasyon hizmetlerini özel bir kuruluştan alıyor. O kuruluş kayıtları hem GMT hem de Türkiye saatine göre tutuyor ve Türk Telekom’a iletiyor.</span></p>

      <p class="paragraf"><span class="char-style-override-11">Taraf</span> <span class="char-style-override-9">gazetesi, elindeki kayıtları araştırma gereği duymadan tek yanlı yayın yaptı.</span> <span class="char-style-override-11">Taraf</span> <span class="char-style-override-9">gazetesinin elinde bulunan kayıtlarda ilk arama 14.34 olarak görünüyor. Bu saat doğru, ancak GMT’ye göre. Türkiye saatine göre ise ilk aramanın yapıldığı saat 16.34. Yani</span> <span class="char-style-override-11">Taraf</span> <span class="char-style-override-9">gazetesi ya GMT saatini bilmiyor ya da bildiği halde kasıtlı olarak bu haberi yaptı.</span></p>

      <p class="paragraf"><span class="char-style-override-9">Peki nedir bu GMT saati? GMT, İngiltere Greenwich’e göre ayarlanan dünya saatidir. Bütün dünya ülkeleri GMT’yi referans saat olarak kabul eder.</span> <span class="char-style-override-11">Taraf</span> <span class="char-style-override-9">gazetesi GMT saatini yok sayarak NTV’yi suikastle suçlamıştır.</span></p>

      <p class="paragraf"><span class="char-style-override-9">Türkiye saati ile GMT arasında 2 saat fark vardır ve NTV’den ilk arama saati GMT’ye göre 14.34, Türkiye saatine göre 16.34’tür.</span></p>

      <p class="paragraf"><span class="char-style-override-11">Taraf</span> <span class="char-style-override-9">gazetesi, bu telefon kayıtlarını aldığında hiçbir araştırma yapmadan komplo teorileriyle yarattığı bir senaryoyu haber gibi sunmuştur.</span></p>

      <p class="paragraf"><span class="char-style-override-9">‘Bu nasıl gazetecilik?’ sorusu tam da bu yüzden gereklidir. Çünkü basit bir araştırmayla arama kayıtlarının GMT’ye göre tutulduğu öğrenilebilirdi. Bunu yapmak keyf</span><span class="char-style-override-10">i</span> <span class="char-style-override-9">değil, temel bir gazetecilik refleksidir.</span></p>

      <p class="paragraf"><span class="char-style-override-9">Olay günü NTV, ilk olarak İHA muhabiri İsmail Güneş’i aramıştır. Bu aramanın saati GMT’ye göre 14.34, Türkiye saatine göre 16.34’tür. Yani kazanın olduğu varsayılan saatten sonradır.</span></p>

      <p class="paragraf"><span class="char-style-override-9">Yine NTV, BBP Genel Başkanı Muhsin Yazıcıoğlu’nu GMT’ye göre 14.36 Türkiye saatine göre 16.36’da aramıştır. Yine, kazanın olduğu varsayılan saatten sonradır.</span></p>

      <p class="paragraf"><span class="char-style-override-11">Taraf</span> <span class="char-style-override-9">gazetesinin ‘NTV kazadan önce aradı’ şeklindeki akıldışı iddiasının, aynı zamanda gerçekdışı da olduğu bu telefon dökümleriyle ortaya çıkmıştır. Saygıyla duyurulur.”</span></p>

      <p class="paragraf"><span class="char-style-override-9">Özel yetkili mahkemeler ve özel yetkili savcılar gibi “özel yetkili medya” da vardı artık. Akıldışı ve mantıkdışı diye bir şey olamazdı. Türkiye, Neo-Türkiye olmuştu. “Önce suçlu yarat sonra delil uydur” dönemi başlamıştı. Herkes bir şekilde bu düzeni tadacaktı. Ertesi gün</span> <span class="char-style-override-11">Taraf</span> <span class="char-style-override-9">gazetesi manşetten “Kayıtlar yanlıştı” manşeti atıp spotta da NTV’den özür diledi.</span> <span class="char-style-override-11">Taraf</span><span class="char-style-override-9">’ın haberciliği bu kadardı, özrü de kibirliydi. Dönem onların dönemiydi. Yayınlarımızda “telefonla helikopter düşürme” iddiasıyla epey dalga geçtik. Bu iş burada bitti sanıyorduk. Ama bitmiyordu! O kısmını benim de içinde bulunduğum meşhur “Yazıcıoğlu suikast fezlekesi”nde anlatacağım.</span></p>
    </div>
  </div>
</body>
</html>
