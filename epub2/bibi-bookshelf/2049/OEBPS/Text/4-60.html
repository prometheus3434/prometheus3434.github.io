<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-60.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-60.html" xml:lang="tr-TR">
    <div class="Basic-Text-Frame">
      <p class="split"></p>

      <p class="BOLUM" id="toc_marker-5">5. BÖLÜM</p>

      <p class="anabaslik-copy" xml:lang="en-GB">PENNSYLVANIA’DA“HUZURA VARAN” GAZETECİLER TÜRK MEDYASININ PENNSYLVANIA SEFERLERİ</p>

      <p class="paragraf"><span class="char-style-override-9">2011, Tayyip Erdoğan-Fethullah Gülen Taht Oyunu’nun kapalı kapılardan çıkıp aleniyete döküldüğü yıl oldu. Taht Oyunu’nun bir kavgaya yol açacağını yazan ilk gazeteciyim. Günlerce twitter’dan bu gizli savaşı yazdım. “Fitneci” suçlamalarıyla bu kavga örtülmek isteniyordu. “Paranoya bu... Asla bu kavga olmaz” diyenlerle uğraşıyordum. Fenerbahçe Operasyonu’yla derinleşen bir kavga vardı. Recep Tayyip Erdoğan, cemaatin Fenerbahçe’yi hedef almasına sessiz kalıyordu. Cemaat ise hem bu operasyondaki rolünü saklamaya çalışıyor hem de Erdoğan ve AKP’nin, 3 Temmuz’un bütün yükünü kendilerine yüklemesine kızıyordu.</span></p>

      <p class="paragraf"><span class="char-style-override-9">Recep Tayyip Erdoğan-Fethullah Gülen Taht Oyunu’nda kavganın şiddeti MİT ve Hakan Fidan üzerinde zirve yaptı. Bunu ilerideki bölümde detaylı anlatacağım. Erdoğan ile Gülen cemaati arasındaki güç ve iktidar kavgasına medya da dahil oldu. Her iki tarafın kendi medyası dışında merkez medyadaki isimler de bu iki güçten birine yaslanmayı görev edindiler. Erdoğan’ı eleştirmek için arkalarına cemaat desteğini aldılar. Cemaate yüklenmek için sırtını başbakana yaslayanlar da vardı.</span></p>

      <p class="paragraf"><span class="char-style-override-9">Her ikisini eleştiren olunca bu kez başı belada demekti; iki gücün medya uzantılarınca anında tecrit ve linç ediliyordu. Ben işin sadece gazetecilik tarafında durmaya çalışıyordum ki bunun bedeli daha da ağır ödetiliyordu. Ödüyordum da... Medyada dengeler ve koltuklar haberle değil hangi güce yakınsan onunla korunuyordu artık. Ve bu da medyada yeni bir dönemdi.</span></p>

      <p class="paragraf"><span class="char-style-override-9">10 yıllık iktidarda cemaat ya da Erdoğan safı ayrışması yaşanmamıştı, artık bu ayrışma vardı. Bu çekişme döneminde Fethullah Gülen’le görüşmeye giden gazeteciler oldu. Gülen’le görüşmek elbette bir suç ya da bir yaftalama sebebi değil. Bu benim kendi düşüncem. Görüşmek, ille de “hizmet etmek” anlamına gelmez. Ama Gülen’le görüşen gazetecilerde hep aynı şey oluyor ve görüşmeler “off the record” kalıyordu. Son dönemde hatırladığım kadarıyla Fethullah Gülen’le görüşen gazeteciler şunlardı:</span></p>

      <p class="paragraf"><span class="char-style-override-9">Enis Berberoğlu, Cüneyt Özdemir, Ferhat Boratav Yavuz Oğhan, Ardan Zentürk, Mahmut Övür, Mehmet Altan, Amberin Zaman, Serdar Turgut, Leyla Tavşanoğlu, Zeynep Gürcanlı, Yusuf Ziya Cömert, Hasan Öztürk.</span></p>

      <p class="paragraf"><span class="char-style-override-9">Başka isimler de tabii ki vardır. Görüşmeler Pennsylvania’da Fethullah Gülen’in yaşadığı çiftlikte gerçekleşti.</span> <span class="char-style-override-11">Hürriyet</span> <span class="char-style-override-9">genel yayın yönetmeni Enis Berberoğlu tek başına gitti. Cüneyt Özdemir, Serdar Turgut, Ferhat Boratav ve Bejan Matur birlikte gitmişlerdi. Diğerleri de grup halinde bu ziyaretleri gerçekleştirdiler.</span></p>

      <p class="paragraf"><span class="char-style-override-9">Bu görüşmelerde ne konuşulduğuna dair ayrıntılı bir röportaj hiç yayımlanmadı. Sadece izlenim yazanlar oldu, o da detay vermeden... Çünkü bu görüşmelerin açıklanması istenmiyordu. Cüneyt Özdemir kendi sitesinde Fethullah Gülen ziyaretinin gazetecilik olduğunu yazdı. Kendince görüntülü bir röportaj olmamasının gerekçelerini anlattı ancak Cüneyt Özdemir’in</span> <span class="char-style-override-11">Radikal</span><span class="char-style-override-9">’deki köşe yazılarında bu ziyaretin etkileri tuhaf bir şekilde görünmeye başladı. Mesela 27 Ocak 2012’deki köşesinde ev taşıdığını yazdı ama bu yazıda Fethullah Gülen’in taşınırken yaşadığı hüznü örnek veriyordu:</span></p>

      <p class="paragraf"><span class="char-style-override-9">“Geçen yıl Fethullah Gülen’i Pennsylvania’daki çiftliğinde ziyaret ettiğimde kaldığı binanın hemen yanında büyük yeni bir bina inşa edildiğini gördüm. Bu bina yapılırken Gülen’in şu anda kaldığı eski ahşap binadan buraya taşınması planlanmış. Gelin görün ki Gülen bunu reddetmiş. Bana bu görkemli binayı gezdirenlere “Neden?” diye sorduğumda, ‘Fethullah Gülen’in yaşadığı ortamdaki eşyalarla arasında kurduğu mistik bağı uzun uzun anlattılar. Fethullah Gülen sırf bu bağı kaybetmek istemediği için yıllardır kaldığı evde ikamet etmeye devam etmiş.</span> <span class="char-style-override-9">İster dünyanın bir ucuna gidin, isterseniz aynı şehrin bir semtinden bir semtine ya da aynı çiftliğin içindeki yan binaya geçmeyi düşünün, fark etmiyor. Sonuçta sadece eşyalarınızla değil tüm benliğinizle taşınıyorsunuz.</span><span class="regular-metin char-style-override-9">”</span></p>

      <p class="paragraf"><span class="char-style-override-9">Cüneyt Özdemir, Fethullah Gülen’le kahvaltı yapmadan da cemaate yakın olacak tavırlar gösteriyordu. CNN Türk’teki</span> <span class="char-style-override-11">5N1K</span> <span class="char-style-override-9">programında öğretmen Yasemin Çakıcı’nın KPSS sınavındaki kopya skandalında cemaatten şüphelendiğini söylemesi üzerine anında devreye girmişti: “Böyle genellemeler yapıldığı zaman haklıyken haksız duruma düşülüyor. Elinizde bilgi belge varsa, çıkartırsınız canlı yayında, elimde belgeler var dersiniz. O zaman ‘Şu cemaat ya da bu grup yaptı’ dersiniz, anlayışla karşılarım. Ama belge bilgi yoksa bu Türkiye’nin yeni umacısı olarak yaratılan ‘The Cemaat’ ya da cemaate her şeyin yüklenmesine ben bu programda en azından karşıyım” diyordu.</span></p>

      <p class="paragraf"><span class="char-style-override-9">24’ü anlatırken, Cüneyt Özdemir’in Soner Yalçın’la ortak olduğu dönemde Oda TV’den nasıl “dinci kanallar” diyerek operasyon haberleri yaptığını anlatmıştım. Fakat AKP/Cemaat iktidarı güçlendikçe tavırlar da değişiyordu işte.</span></p>

      <p class="paragraf"><span class="char-style-override-9">Cüneyt Özdemir 22 Ekim 2012’de</span> <span class="char-style-override-11">Radikal</span><span class="char-style-override-9">’deki “Sıkmabaşınla sana bu kamusal alanlarda yer yok anne” başlıklı yazısında başörtüsü baskısını annesini kullanarak anlatıyordu. Dünle bugün arasında bu kadar tezat olunca işin gazetecilikle örtülmesi de pek mümkün olmuyordu tabii.</span></p>

      <p class="paragraf"><span class="char-style-override-9">Bir diğer isim Serdar Turgut, 27 Nisan’da muhtırayı “Askerin demokratik tepkisi” diye savunurken sonrasında iktidarı ve özellikle cemaati savunan yazılar yazıyordu. Bunun karşılığını da Pennsylvania’da kahvaltı sofrasına davet edilerek buluyordu.</span></p>
    </div>
  </div>
</body>
</html>
