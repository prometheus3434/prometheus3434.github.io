<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-90.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-90.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-7-12"><span class="regular-metin">ANA HABERE MÜDAHALE BAŞLADI</span></p>

      <p class="paragraf"><span class="regular-metin char-style-override-9">Ertesi gün iktidarın “diyet borcu” gibi bir vergi haberi vardı.</span> <span class="char-style-override-9">Maliye Bakanlığı Merkezi Uzlaşma Komisyonu’nun, hükümete yakınlığıyla bilinen Cengiz İnşaat ile Yeni Şafak gazetesinin sahipleri Albayrak Grubu’nun ve Kanal A televizyonunun sahibi Elektromed Şirketi’nin 608,8 milyon TL’lik borcunu silmişti. Kurul, üç şirketle yaptığı uzlaşmada toplam 615,9 milyon liralık vergi borcunu, 7 milyon liraya düşürmüştü. Çok önemli bir haberdi ama doğru dürüst kimse duyurmuyordu. Haberi yaptırdım. Başlığını da “Hamili kart vergisizdir” olarak yazdırdım. Ana haber bittikten sonra Altan Ertürk’ün bu haberin bir daha verilmesini istemediği söylendi. Ben de yarın devamını yapacağımı söyledim.</span></p>

      <p class="paragraf"><span class="char-style-override-9">Yine haber bülteni içinde Abdullah Gül’ün “Cadı avı olmaz” açıklamasına rağmen gözaltıları “Durmak yok cadı avına devam” diye verdim. Haber devam ederken Altan Ertürk’ten mesaj geldi: “Tuncay’a daha önce, AKP’nin sloganını deforme ederek dalga geçer gibi AKP’ye giydirmek doğru değil demiştim ‘Durmak yok gerilime devam’ sloganı kullanıldığında... Tuncay bunu seninle paylaştı mı? Bunu dememe rağmen bugün yine benzer kj kullandık. ‘Durmak yok cadı avına devam.’ Tuncay’la tekrar konuşmadan önce bu konuşmadan haberdar olup olmadığını öğrenmek istedim.”</span></p>

      <p class="paragraf"><span class="char-style-override-9">Mesajda aynen bunlar yazıyordu. Ana haber bitmişti, reklam arasındaydık. Mesajı görünce çok sinirlendim. Artık bunun geri dönüşü yoktu. Açıkça habere müdahale ediliyordu. Uğur Dündar, “Bir şey mi oldu?” diye sorunca mesajı gösterdim. “Şimdi çok ağır yanıt vereceğim” dedim. Uğur Dündar, “Dur şimdi bir şey deme, yarın oturur konuşuruz” deyince hiçbir şey yazmadım ve kanaldan çıktım.</span></p>

      <p class="paragraf"><span class="char-style-override-9">Ertesi gün gündem toplantısına girecekken Altan Ertürk aradı, “Odama gelebilir misin?” dedi. Ben de, “Toplantım var, bitince gelirim” karşılığını verdim. Toplantıdan sonra odasına gittim.</span></p>

      <p class="paragraf"><span class="char-style-override-9">— Herkes Artı 1’i konuşuyor. Sayende iyi gidiyoruz. Dün akşam mesaj atmıştım. Görmedin sanırım.</span></p>

      <p class="paragraf"><span class="char-style-override-9">— Yoo, gördüm.</span></p>

      <p class="paragraf"><span class="char-style-override-9">— Niye yanıt vermedin?</span></p>

      <p class="paragraf"><span class="char-style-override-9">— Bak hem diyorsun ki, sayende kanal çok iyi gidiyor, hem de şu olsun bu olmasın diye karışmaya kalkışıyorsun. Yanıt vermedim çünkü bu yapılan sansür ve müdahaledir.</span></p>

      <p class="paragraf"><span class="char-style-override-9">— Yahu hemen oraya çekme. Ben de buranın patronuyum. Tabii ki karışırım.</span></p>

      <p class="paragraf"><span class="char-style-override-9">— Hayır karışamazsın. Önceliklerini en baştan söylersin. Net bir tavır koyarsın. “Ben şöyle bir televizyon yapacağım. İşe de karışırım” dersin. Buna rağmen ben buraya gelirsem de karışırsın. Ama hem, “Ben sosyal demokratım. Hiçbir şeye karışmayacağım” diyorsun, şimdi de iktidar için Gezi haberlerini sansürlemeye kalkışıyorsun. Bu doğru olmadığı gibi ayıp da...</span></p>

      <p class="paragraf"><span class="char-style-override-9">— Biz de anlıyoruz haberden... Bazı haberleri vermesek ne olur?</span></p>

      <p class="paragraf"><span class="char-style-override-9">— Haberi bu kadar biliyorsanız siz geçin haberlerin başına. Ben sizin çimentonuza, betonunuza karışıyor muyum? İnşaatta şunu yapın, bunu yapın diyor muyum? Mesajda AKP’ye giydirmek falan diyorsunuz. Benim haberciliğim giydirme üzerine kurulu değildir. Kim size öğrettiyse o giydirme haberciliğini, o burada yok. Benim AKP, CHP, MHP veya şu partiyle işim olmaz. Ben sadece haberin doğruluğuna belgesine bakarım. Başka da bir şeyle ilgilenmem.</span></p>

      <p class="paragraf"><span class="char-style-override-9">— Ben bu kadar risk alıyorum burada. Çoluğumun çocuğumun geleceği risk altında...</span></p>

      <p class="paragraf"><span class="char-style-override-9">— Sen burda patronluk mu yapmak istiyorsun? Önce içeride hâlâ parasız çalışan onca arkadaşım var onların parasını ödeyin. Çalışma koşullarını düzeltin. Sen mi risk alıyorsun sadece? Ben de alıyorum. Üç buçuk yıldır mesleğimden vazgeçme pahasına. İşime karışamazsınız. Karıştıracak olsam daha önce yapardım. Risk diyorsunuz. 24’ten NTV’den ayrılmasaydım şimdi milyarlarım olurdu kenarda. Reddettiğim parayı söylemiyorum. Öyle az buz bir para değil. Bana riskten bahsetmeyin.</span></p>

      <p class="paragraf"><span class="char-style-override-9">— Bu üslupla bir yere varamayız.</span></p>

      <p class="paragraf"><span class="char-style-override-9">— Bir yere varmaya çalıştığım yok. Sansür ayıptır ve utançtır. Yayınlara karıştırmam. Şimdi gidip, bildiğim gibi haberleri yapacağım. Bültenden sonra da buradan ayrılacağım. Bu sansür kafası olduğu sürece de asla Artı 1’in önünden bile geçmem. Bu konuşma burada bitmiştir.</span></p>

      <p class="paragraf"><span class="regular-metin char-style-override-9">Odadan çıktığımda Uğur Dündar da yeni gelmişti. Ona durumu anlattım, “Burada artık çalışmayacağım, akşam bülteni bildiğim gibi yapacağım. En ufak müdahale olursa kendileri bilir” dedim. Uğur Abi, “Gel bir dakika” diyerek Altan Ertürk’ün odasına yöneldi. Altan Ertürk ikimizi yeniden karşısında görünce bembeyaz kesildi. Korkmuştu. Oysa ne yapacaktık ki? Uğur Abi Altan’a, “Mustafa yoksa ben de olmam” dedi. Altan Ertürk kekeleyerek “Abi konuşuruz” karşılığını verdi.</span></p>

      <p class="paragraf"><span class="regular-metin char-style-override-9">Haber bültenini bitirip çıktım. Kısaca Uğur Dündar’la konuştuk. Bir kez daha artık gelmeyeceğimi söyledim. Çarşamba günüydü. Cuma günü de Uğur Dündar izne ayrılacaktı. “Cumaya kadar gelebilir misin?” dedi. “Bu koşullarda gelmem. Zaten World Political Forum 2013’te konuşmacı olduğum paneller var. Panelde olacağım” dedim.</span></p>

      <p class="paragraf"><span class="regular-metin char-style-override-9">Yolda giderken Tuncay Mollaveisoğlu aradı. Durumu konuştuk, “Bu kanal sadece onların değil. Kararını vermişsin. Tek bir ricam var. Bir süre ayrıldığını açıklama... Burada başka oyunlar dönüyor. Bu oyunu bozarız” dedi.</span></p>

      <p class="paragraf"></p>
    </div>
  </div>
</body>
</html>
