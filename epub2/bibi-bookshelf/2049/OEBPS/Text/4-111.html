<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-111.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-111.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-10-2">PENNSYLVANİA’DAN BU KEZ BEDDUA YAĞMURU</p>

      <p class="paragraf"><span class="char-style-override-9">Artık öyle bir savaş başlamıştı ki öfke, kibir, nefret kimse hiçbir duygusunu saklamıyordu. Hatta Fethullah Gülen herkul.org sitesindeki yayınlanan görüntülü sohbetinde beddua yağdırdı.</span></p>

      <p class="paragraf"><span class="char-style-override-9">Erdoğan/Gülen Taht Oyunu’nun şifrelerini çözen ve kavgayı ilk yazan gazeteciyim. 4 yıldır hem AKP tarafını hem cemaat tarafını titizlikle araştırıyor/inceliyor ve takip ediyorum. Fethullah Gülen’i hiç böyle görmedim. Önce bu bedduayı bir okuyalım:</span></p>

      <p class="paragraf"><span class="char-style-override-9">“Bu işin üzerine ‘Hukukun ve aynı zamanda sistemin, dinin ve aynı zamanda demokrasinin gerektirdiği şeyler bunlardır’ deyip arınma adına, yıkanma adına, temizlenme adına, kirlerin öbür tarafa kalmasına meydan vermemek adına bir şey yaparken dinin ruhuna aykırı bir şey yapmışlara, bize de nispet ediyorlar, dolayısıyla ben bizi de onların içinde görerek diyorum, dinin ruhuna aykırı bir şey yapmışlarsa, yaptıkları şey Kuran’ın temel disiplinlerine aykırıysa, sünnet-</span><span class="char-style-override-9">i sahihaya aykırıysa, İslam’ın hukukuna aykırıysa, modern hukuka aykırıysa, günümüz demokratik telakkilere aykırıysa, Allah bizi de onları da yerlerin dibine batırsın, evlerine ateş salsın, yuvalarını başlarına yıksın. Ama öyle değilse, hırsızı görmeden hırsızı yakalayanın üzerine gidenler, cinayeti görmeyip de masum insanlara cürüm atmak suretiyle onları karalamaya çalışanlar, Allah onların evlerine ateşler salsın, yuvalarını yıksın, birliklerini bozsun, duygularını sinelerinde bıraksın, önlerini kessin, bir şey olmaya imkân vermesin.”</span></p>

      <p class="paragraf"><span class="char-style-override-9">Zaten din adamı bilinen birinin böyle beddua etmesi hiç görülmemişti. Dedim ya artık hiçbir duygu ve niyetin gizlenmediği aşamaya geçildi. Beddua öyle ağırdı ki Erdoğan ne yanıt verecek merakla bekleniyordu. O yanıt Karadeniz gezisinde geldi. Erdoğan 11 yıllık iktidarını paylaştığı cemaate isim vermeden paralel devlet diyor, “İninize gireceğiz” diye tehdit ediyordu. İşte o Türkiye tarihinde eşi benzeri görülmemiş konuşma:</span></p>

      <p class="paragraf"><span class="char-style-override-9">“Biz göreve geldiğimizde Halkbank zarardaydı, aldık kâra geçirdik. En saygın bankalardan biri haline geldi. Kendi pastalarına devletin bankasını alet etmek istemediler. Rantlarını kaybettikleri için Türkiye’ye böyle çirkin komplo kuruyorlar Türkiye’deki maşalar tarafından. Ortada çok büyük ihanet var. Bu ihanetin hesabını yargı yoluyla soracağız. Bu ajanlığın hesabını sandıklar, yargıyla soracağız. Hiçbir güç dışarıdan benim ülkemde ameliyat yapamaz. Geçti o günler artık. Bu alçaklıkları yapanları, bunlara sahip çıkanları, bunlara kol kanat gerenleri tek tek bulacak, hukuk önüne çıkaracağız. Devlette paralel bir yapı olamaz. Devlette paralel yapı kurmak isteyenler, devletin kurumları içerisine sinenler şunu bilesiniz ki istediğiniz kadar oralara yerleşin. İninize gireceğiz ininize. Didik didik edeceğiz ve devletin içindeki bu örgütleri teşhir edeceğiz. Türkiye’yi karanlık örgütlerden kurtaracağız.”</span></p>

      <p class="paragraf"><span class="char-style-override-11">Mavi Marmara</span> <span class="char-style-override-9">ile başlayan, Oslo görüşmeleri ile tırmanan, 7 Şubat MİT krizi ile çatırdayan ve dershane krizi ile açık çatışmaya dönüşen bu Korku İmparatorluğu Koalisyonu 17 Aralık Rüşvet/Yolsuzluk Operasyonu ile artık ortadan ikiye yarıldı. Bu büyük yarılmada yine de ortak günah alanı TOKİ korundu. Operasyon başladığında kulislerde asıl büyük bomba TOKİ’de deniyordu. Aradan geçen zamanda Erdoğan Bayraktar’ın oğlu serbest bırakıldığı gibi TOKİ ile ilgili hiçbir belge de sızmadı. Birbirlerine ölümüne sorti yapıyorlardı ama söz konusu TOKİ olunca derin bir sessizlik oluyordu. Yani TOKİ devlet içinde bir devletti. Sadece AKP’nin değil cemaatin de ortak günah alanıydı.</span></p>

      <p class="paragraf"><span class="char-style-override-9">Kitabın bu son satırlarını yazdığım tarih 22 Aralık 2013. Ne AKP ne de cemaat için yarın bugünden daha iyi olacak. Türkiye bütün devlet geleneklerinin yerle bir edildiği, uygar ve demokratik devletlerdeki kuvvetler ayrılığının yok sayıldığı, AKP ya da cemaate biat etmiş bir medya ile seçime gidiyor.</span></p>

      <p class="paragraf"><span class="char-style-override-9">Merkezi Paris’te bulunan “Sınır Tanımayan Gazeteciler Örgütü”nün 2013 raporunda Türkiye basın özgürlüğü sıralamasında 179 ülke içinde 154’üncü sırada yer aldı. Türkiye 2005’te 98’inci iken, 2006’da 100, 2007’de 101, 2008’de 103, 2009’da 123, 2010’da 138’inci sıraya geriledi. Bu tabloya bakınca biat yolculuğunun izleri çok net görülüyor.</span></p>

      <p class="paragraf"><span class="char-style-override-9">Sınır Tanımayan Gazeteciler Örgütü’nün 2013 raporunda, “Neden Türkiye’de basın özgürlüğü geriliyor?” sorusuna yanıt olarak, “Türkiye devletinin güvenlik konusunda ‘paranoyak’ olduğu ve her türlü eleştiriyi farklı kurumların bir komplosu olarak değerlendirdiği” tespitinde bulunuluyor.</span></p>

      <p class="paragraf"><span class="char-style-override-9">Bu tespit bir Neo-Türkiye gerçeğidir aslında.</span></p>

      <p class="paragraf"><span class="char-style-override-9">Hainlik ile kahramanlık arasında kıldan ince bir çizgide yürüyoruz. Bir sabah “kahraman” denilen kişi akşam “hain” olabiliyor.</span></p>

      <p class="paragraf"><span class="char-style-override-9">Herkes herkesten kuşkulanıyor. Türkiye bütünüyle kuşkucu bir toplum haline geldi.</span></p>

      <p class="paragraf"><span class="char-style-override-9">Öyle ki, şefkatli ve sıcak bir el Türkiye haritasını okşasa bütün ülke hüngür hüngür ağlayacak kadar psikolojimiz bozulmuş durumda...</span></p>

      <p class="paragraf"><span class="char-style-override-9">Hayatın kendi dengesini bulması şart... Buna ulaşmada en kestirme yol özgür ve onurlu bir medyadan geçiyor. Yani bu ülkenin onurlu gazetecileri, “Artık yeter!” demek zorundadır.</span></p>

      <p class="paragraf"><span class="char-style-override-9">Çünkü onur, en yıkıcı isyandır.</span></p>

      <p class="paragraf"></p>

      <p class="paragraf"></p>
    </div>
  </div>
</body>
</html>
