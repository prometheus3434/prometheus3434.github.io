<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-79.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-79.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-7-1">REYHANLI SALDIRISIYLA İŞE BAŞLADIK</p>

      <p class="paragraf"><span class="char-style-override-9">İşe başladıktan bir gün sonra Reyhanlı’da Türkiye tarihinin en kanlı saldırılarından biri düzenlendi. 50’den fazla vatandaşımız öldü. Yine büyük katliamlarda ve önemli gelişmelerde olduğu gibi yayın yasağı getirildi. Yayın yasakları bu dönemde mahkeme eliyle uygulanan sansür mekanizması olarak çalıştırıldı. Her büyük olayda ilk akla gelen can/mal/ülke güvenliğinden önce yayın yasağı oldu. Neo-Türkiye döneminde mahkemeler demokrasi perdesinin gölge oyunu gibiydi. Demokratik ülkelerdeki kuvvetler ayrılığı Neo-Türkiye’de polis/savcı/medya kuvvetler bileşkesi olarak kullanıldı.</span></p>

      <p class="paragraf"><span class="char-style-override-9">Reyhanlı’da da aynı şey oldu, yayın yasağı getirildi. Medyaya düşen görev, yayın yasağının sansür mekanizması olduğunu ifşa etmektir ama öyle olmadı. Bu durum herkesin işine geldi. İktidar kendisini zora sokacak haberleri engellemiş oluyor, medya da “Yasak var!” diyerek gelişmeleri ve gerçekleri hiç görmemeyi tercih ediyor.</span></p>

      <p class="paragraf"><span class="char-style-override-9">Yayın yasağı aslında halkta korku ve düşmanlık hissi uyandıran görüntülerin verilmemesi için alınıyordu. Yani parçalanmış ceset görüntüleri ve terör örgütünün propagandasına yol açacak yayın yapılmaması anlamına geliyor. Meslek etik ve ilkelerine sahip biri zaten bu görüntüleri yayınlamaz. Yasağın sınırları bu kadar netken sanki olaydan bahsetmek bile yasakmış gibi yansıtılıp “adı konmamış sansür anlaşması”na dönüyordu mahkeme kararları.</span></p>

      <p class="paragraf"><span class="char-style-override-9">İlk işim bu “sansür anlaşması”nı çöpe atmak oldu. Bilgi, belge gelmeye başlayınca Reyhanlı saldırısının hükümetin açıkladığı gibi olmadığı ortaya çıktı. Bir istihbarat za</span><span class="char-style-override-9">f</span><span class="char-style-override-10">i</span><span class="char-style-override-9">yetinin varlığı apaçıktı. Türkiye bir kez daha “Erdoğan/Gülen Taht Oyunu”nun bedelini ağır ödüyordu. Cemaatin etkin olduğu emniyet ile Erdoğan’ın sırtını dayadığı MİT arasındaki istihbarat paylaşmamanın bedelini 53 kişi yaşamını kaybederek ödemişti. Tayyip Erdoğan’ın, “Emniyet teşkilatı ile İstihbarat Teşkilatı arasında bir kopukluk söz konusu olabilir”</span> <span class="regular-metin char-style-override-9">açıklaması da sonra unutuldu. İçişleri bakanı ve diğer bakanlar birkaç kez, “1 numara yakalandı” açıklamaları yaptı.</span></p>

      <p class="paragraf"><span class="regular-metin char-style-override-9">Ve o an gelmişti. Saat 19.00’da ana haberle yeniden başlıyordum. Twitter hesabıma Erzincan’daki “Başsavcıya Abluka” yayınının fotoğrafını koyup, “Nerede kalmıştık?” diye yazdım. Bu bir meydan okuma değildi. “Bir daha medyanın kapısından içeri giremez” denilen adamın haberciliğe sahip çıkma refleksiydi. Artı 1 Ana Haber başladı. “Reyhanlı saldırısının bir numarası yakalandı!” haberi için yazdırdığım kj şöyleydi: “1 numara mı var?”</span></p>

      <p class="paragraf"><span class="regular-metin char-style-override-9">Bu başlıklar hep sorun oluyordu çünkü haber değil propaganda isteniyordu. NTV’deki “Başsavcıya Abluka” hep gündeme getirildi. “Taraflı” denildi. Oysa NTV’de çok daha sert başlıklarım da olmuştu. Avrupa ve dünya ülkelerinin “GDO’lu ürünler paketlerde yazılmalı” kararına rağmen Türkiye’de bu uyarı olmayacaktı. GDO şirketlerinin temsilcileri Meclis’te cirit atıyordu. Ben de “GDO lobisi Meclis’te” başlığıyla bu haberleri vermiştim. Sonunda yasa tasarısı değişti ve GDO’lu ürünlere uyarı konulması kabul edildi. Yine NTV döneminde kadınları aşağılayan bir karar için “Seksist Yargıtay”, Çingenelerin yerlerinden alınıp başka yeri götürülmesi hakkında “Çingene Tehciri” başlıklarını tercih etmiştim.</span></p>

      <p class="paragraf"><span class="regular-metin char-style-override-9">Biz yeniden Artı 1 günlerine dönelim. Reyhanlı yayınlarımızla dikkat çekmeyi başarınca dezenformasyon da başladı. IMF’ye borcun bitmesini önemli bir gelişme diye verince de, AKP medyası bunu “Uğur Dündar’dan AK Parti’ye bu kez övgü” diye haber yaptı.</span></p>

      <p class="paragraf"><span class="regular-metin char-style-override-11">Uğur Dündar, “Biz sorumlu yayıncılık yapacağız. Bütün siyasi partilere eşit uzaklıkta olacağız. Yani burada şu çıkmasın, biz sürekli olarak Adalet ve Kalkınma Partisi’ni eleştirme amaçlı bu bülteni yapmıyoruz” diye ekrandan bir kez daha ne yapmak istediğimizi açıkladı. Ne söylenirse söylensin herkesi bir yere yaftalama hastalık halini almıştı. Uğur Dündar’la konuşup, “İşimize bakalım, kim ne düşünürse düşünsün” dedik.</span></p>
    </div>
  </div>
</body>
</html>
