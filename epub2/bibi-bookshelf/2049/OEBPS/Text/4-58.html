<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-58.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-58.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-4-4">3 TEMMUZ VE GALATASARAY</p>

      <p class="paragraf"><span class="char-style-override-9">3 Temmuz’un bir diğer ayağında da Galatasaray vardı. İktidar güçleri Fenerbahçe’yi aşağı çekerken “proje takım” olarak Galatasaray’ı seçmişti. Galatasaray da bütün bunların fırsatçılığını yaptı. 3 Temmuz sürecinde federasyonda etkin görev alan Lütf</span><span class="char-style-override-10">i</span> <span class="char-style-override-9">Arıboğan, Ebru Köksal ve İlhan Helvacı gibi isimler daha sonra Galatasaray yöneticisi oldu.</span></p>

      <p class="paragraf"><span class="char-style-override-9">Koltuklarını korumak için AKP ve cemaate sırtını yaslayanlar, Fenerbahçe’ye ne kadar vuruyorsa Galatasaray’ı da o kadar yüceltiyordu.</span></p>

      <p class="paragraf"><span class="char-style-override-9">Özellikle</span> <span class="char-style-override-11">Hürriyet</span> <span class="char-style-override-9">spor servisi, 3 Temmuz’da kritik bir rol oynadı. Fenerbahçe haberlerinde subliminal mesajlar vardı. Aykut Kocaman’ın yıpranması için özel bir çaba sarf etti</span> <span class="char-style-override-11">Hürriyet</span> <span class="char-style-override-9">spor servisi. Her haberinde “asık suratlı” fotoğraflarını kullandı Kocaman’ın. Sakarya’daki evi için “kaçak” diye haber yaptılar. Aykut Kocaman bu haberler için, “Malum tarafın saldırısı” demişti.</span></p>

      <p class="paragraf"><span class="char-style-override-9">3 Temmuz’dan bir yıl sonra Fenerbahçeliler hazırladıkları büyük bir klasörle</span> <span class="char-style-override-11">Hürriyet</span><span class="char-style-override-9">’e gittiler. Koca bir klasör aleyhte yapılan haber vardı. Klasörü inceleyen Enis Berberoğlu, “Neden bu kadar aleyhte yayın yaptınız?” sorusuna, “Bir rüzgâr vardı. O rüzgâra boyun eğmek zorunda kaldık” cevabını vermişti. Bu söz, 3 Temmuz Fenerbahçe Operasyonu’nda medyanın durumunu anlatan bir itiraf ve olan bitenin kısa özetiydi.</span></p>

      <p class="paragraf"><span class="char-style-override-9">Bu kitabı yazarken birçok insanla konuştum. Onlardan biri bana daha 3 Temmuz günü haber merkezlerinin gündem toplantılarında tapelerin bulunduğu klasörlerin olduğunu söyledi. O günlerde çok dikkate almadım bu sözü. Fakat kitabı bitirmek üzereyken tekrar aklıma geldi. Operasyonun olduğu gün fezleke ve tapeler nasıl olur da haber merkezlerinde olur? Daha önce bunun örneği var mıydı? Çok hatırlamıyorum. O yüzden polis-adliye muhabiri birkaç kişiyi aradım. Daha önce operasyonun olduğu gün hem fezleke hem de tapelerin servis edildiğini hiç gördünüz mü diye. Yanıt hep aynı oldu: “Hiç hatırlamıyoruz. Olmaz öyle şey!”</span></p>

      <p class="paragraf"><span class="char-style-override-9">Bunun üzerine yeniden araştırmaya başladım. 4 Temmuz 2011 tarihli gazeteleri tek tek taradım. Gazetelerde operasyon değil içerik de vardı. Hatta</span> <span class="char-style-override-11">Hürriyet</span> <span class="char-style-override-9">gazetesi “Futbola bomba düştü” başlıklı haberin içeriğinde, “Emniyetin hazırladığı ve</span> <span class="char-style-override-11">Hürriyet</span><span class="char-style-override-9">’in ele geçirdiği fezlekede” diyordu. Yani 3 Temmuz Operasyonu’nun yapıldığı gün</span> <span class="char-style-override-11">Hürriyet</span> <span class="char-style-override-9">spor servisine fezleke ve tapeler hazır bir şekilde verilmişti.</span></p>

      <p class="paragraf"><span class="char-style-override-9">Genel yayın yönetmeni Enis Berberoğlu, “Bir rüzgâr vardı boyun eğmek zorunda kaldık” deyip günah çıkarıyordu ama rüzgâr bizzat kendi spor servisinden esiyordu.</span> <span class="char-style-override-11">Hürriyet</span><span class="char-style-override-9">’in hali bu iken özel yetkili tetikçilerin neler yapabildiğini tahmin etmek zor olmasa gerek. Yayın yasağı olup da yasağın bu kadar delik deşik edildiği bir dava daha yoktur. Yasağa rağmen her türlü dezenformasyon ve yalanın su içer gibi tüketildiği bu dönemde Başbakan Erdoğan dahil herkes susuyordu.</span></p>

      <p class="paragraf"><span class="char-style-override-9">“Fenerbahçe Direnişi” o dönem şartları göz önüne alındığında önemi daha da artan bir itiraz sürecidir. Cemaat, kitlesel olarak ilk kez protesto edilmiştir. Onca dezenformasyon, yalan ve karalamaya karşın itiraz sesi o kadar gür çıkmıştır ki, cemaat, gazetesi</span> <span class="char-style-override-11">Zaman</span> <span class="char-style-override-9">aracılığıyla, “Cemaatin ne işi olur Fenerbahçe’yle? İnsaf!” yazı dizileri yapmıştır. Fethullah Gülen’in yaptığı açıklamaya da bakalım ki Fenerbahçe’nin nasıl bir tehdit, baskı ve cendereden geçtiği daha da netleşsin:</span></p>

      <p class="paragraf"><span class="char-style-override-9">“Son dönemde stadyumların içinde ve çevresinde meydana gelen hadiseler katiyen sıradan ve rasgele olaylar değildir. Hususi bir kısım meseleleri provoke etmek isteyen bazı holiganlar var. Adeta bunlar asker gibi vazife aldıkları yerde o işi yapıyorlar. Karıştıracaksınız, arabaları ters çevireceksiniz, camları kıracaksınız, vitrinleri parçalayacaksınız, insanlara molotofkokteyli atacaksınız, sopayla üzerlerine yürüyeceksiniz, sonra da üzerinize gaz sıkıldığı zaman feryadı basacaksınız, zulmedilmiş gibi döverken ağlayacaksınız, zulmederken inleyeceksiniz, insanları kendinize acındıracaksınız! Bir kısım medya meseleyi körüklüyor. Bütün bu hadiselerin arkasında bir kısım güçler ve kuvvetler var. Onlar, belli bir dönemde koskocaman bir devleti yerle bir ettikleri gibi, şimdi de derlenip toparlanma yoluna girmiş şöyle böyle devletler seviyesinde denge unsuru olmaya yürüyen millete yeniden çelme takmak için bu türlü provokatörleri, holiganları milletin başına musallat ediyorlar. Bu hadiselerin hiçbiri rastlantı değil. Hepsi ama büyük ama küçük dairede birilerinin planı...”</span></p>

      <p class="paragraf"><span class="char-style-override-9">Fethullah Gülen’in dili sertti ve daha önemlisi polisin şiddetini övüyordu. Fenerbahçe Direnişi’ni başından sonuna adım adım takip ettim. Tanıklık ettim. Hiç molotofkokteyli hatırlamıyorum. Gülen doğru söylemiyordu. Hiç kimse çıkıp da, “Fethullah Gülen’in ne ilgisi var Fenerbahçe ile? Neden Fenerbahçelilere yapılan polis şiddetini savunuyor?” demedi. Bırakın sormayı/yazmayı Fethullah Gülen’in adını beslemesiz anmayı suç sayıyorlardı. Kitabın ekler bölümüne Fenerbahçe Direnişi’nde neler olduğunu anlattığım blog yazılarını koydum. O yazılarda Çağlayan’da ne olduğu ve AKP ve cemaatin Fenerbahçe Operasyonu’ndaki rolleri var. Ayrıca 3 Temmuz Operasyonu’nda iki sene geçmesine rağmen hâlâ yanıt bekleyen sorular da.</span></p>
    </div>
  </div>
</body>
</html>
