<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-87.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-87.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-7-9"><span class="regular-metin">CAMİDE İÇKİ İÇİLDİ YALANI</span></p>

      <p class="paragraf"><span class="regular-metin char-style-override-9">Artı 1’in yayınlarından en büyük rahatsızlık “Camide içki içildi!” iddiasının gerçek olmadığını gösteren görüntüleri yayınlamamızla yaşandı. Tüm görüntüleri izlemiştim. O sırada camide olanlarla tek tek konuştum. Hatta onları canlı yayına bağlayıp ne olduğunu anlattırdım. Oradaki doktorlar ve akademisyenler camide içki içilmediğini birer tanık olarak açıkça söylediler. İhsan Eliaçık, canlı yayınımızda camiden herkes çıktıktan sonra sivil kişilerin boş bira kutusu bıraktığını kameraya çektiklerini söyledi. Elindeki “kola kutusu” için bira diye haber yapılan kuaför Emre Öztürk’ün anlattıklarına bakalım:</span></p>

      <p class="paragraf"><span class="regular-metin char-style-override-9">“</span><span class="char-style-override-9">14 yıldır astım hastasıyım. Gazdan etkilenince camiye girmek zorunda kaldık. Kendime gelince caminin içinde kiler oluşturulmuştu. Sigara dahil birçok içecek hatta buz bile vardı. O sırada rafa kola bırakıldı, elime aldım ve gözüme tuttum rahatlamak için. Çünkü her tarafım, özellikle gözlerim yanıyordu. Kutu kola elimdeyken biri resmimi çekmiş. 330 ml bildiğiniz (Coca-Cola) kutu kola. Orada bira içen hiç kimseyi görmedim.</span> <span class="char-style-override-9">Ertesi sabah uyandığımda sosyal medyada o fotoğrafı gördüm, binlerce küfür edilmiş hakkımda. Bir sürü internet sitesi ve gazetede de haberler çıktı. Sonra babam da duydu. Zaten iki yıldır aram açıktı babamla. Bu haberler de son raddeye getirdi. Aynı görüşü taşımama rağmen babam, ‘Git ya aklan ya da soyadını değiştir’ dedi. Beni evlatlıktan reddetme durumuna geldi. Yedi yıl beraber olduğum nişanlım benden ayrıldı. Babası ‘Artık sana vermem kızımı’ diyor. Başbakan da sürekli mitinglerinde bahsediyor. Psikolojim bozuldu. Sokaklarda eli satırlı insanlar dolaşmaya başladı. Niye benim başıma gelmesin ki? Bu yüzden çok tedirginim.</span><span class="regular-metin char-style-override-9">”</span></p>

      <p class="paragraf">Birey bazında yaşanan buydu ama ben toplumsal etkisini de önemsiyordum. “Camide içki içildi!” yalanı kitlesel ölümlere yol açacak kadar tehlikeli bir silahtı ve Başbakan Erdoğan bunu kullanmaktan hiç çekinmiyordu. Sosyal medyayı kullanan “mücahit gazeteciler” de aynı şekilde... Artık vicdan da merhamet de kalmamıştı. Sadece iktidar ve onun rantı vardı. Ve bunun için gözlerini karartmışlardı. Hem TV Net hem de 24 sürecinden bildiğim birçok ismin gaddarlığını gördükçe dehşete düşüyordum. Ellerinde pala yoktu ama klavyeyi pala gibi kullanıyorlardı. Bezmi Âlem Valide Sultan Camii’ndeki görüntüleri yorumsuz vermemiz bile onları rahatsız ediyordu.</p>
    </div>
  </div>
</body>
</html>
