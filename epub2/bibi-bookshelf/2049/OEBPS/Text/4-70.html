<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-70.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-70.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-6-4">“AKP/CEMAAT İTTİFAKI SONA ERDİ.”</p>

      <p class="paragraf"><span class="char-style-override-9">21 Şubat 2012’de Habertürk televizyonuna çıkan Ali Bayramoğlu’nun “AK Parti/cemaat ittifakı sona erdi” sözleri önemliydi. Bayramoğlu’nun açıklamaları, yakın dönemdeki operasyonlarda cemaat/AKP işbirliğini de deşifre ediyordu:</span></p>

      <p class="paragraf"><span class="char-style-override-9">“Türkiye’de değişim sürecinde özel yetkili mahkemeler çerçevesinde 3 dizi politik nitelikli dava var: Ergenekon, Balyoz ve KCK... Bu operasyonları yürüten emniyet birimleri, hemen hemen 6-7 yıldır aynı kadrolar. Yetki kullanımında ve operasyonların çapının belirlenmesinde yargı ve emniyet mekanizmasını görmek lazım. Bu yapının özerk bir şekilde çalıştığını ifade ettim. Bu yapı kendi güçlenmesinin pekişmesini sağlamak için yetki gaspına giden bir yol izlemeye başladı. KCK soruşturması gibi siyaset alanını baskı altına alan geniş kapsam tanımı... Ergenekon soruşturmasında, Nedim Şener ve Ahmet Şık gibi isimlerin hukuki takibata eleştiri yaptıkları için hapse girmeleri...</span></p>

      <p class="paragraf"><span class="char-style-override-9">Balyoz ve Kafes’te karşımıza çıkan kimi şüpheli deliller, davaların üzerine gölge düşürdü. Bütün bunlar otonom yapının kendi gücünü ve alanını genişletme refleksinin ortaya koyduğu durumdur. Ergenekon davası, demokratikleşme sürecinin çok önemli parçasıyken hukuk ihlalleri ve gazeteci tutuklamalarını eklediğiniz zaman ‘iktidar kavgası’ halini alıyor. Ben bu davaların hâlâ önemli olduğunu düşünüyorum ama hukuki eksiklikler bu yapıyla alakalı.</span></p>

      <p class="paragraf"><span class="char-style-override-9">Bu yapının içinde savcılar var. Sosyolojik olarak bakarsak orta sınıftan, mütedeyyin ailelerden gelen, özgürlük f</span><span class="char-style-override-10">i</span><span class="char-style-override-9">krine yatkın olan, dünün sıkıntılarıyla bugünün imkânları arasında bağlantı kuran reflekse sahipler. İkincisi bu kişilerin büyük çoğunluğu aynı camiadan gelen kişilerden oluşuyor. Bunu Ergenekon davası, Oda TV davası ve Balyoz davasını takip eden polis yapısından biliyoruz.</span></p>

      <p class="paragraf"><span class="char-style-override-9">AK Parti’nin sivilleşme ve değişim politikalarının uygulanmasında otonom bir yapı, aynı zamanda cemaatin de itici güç olduğu yapı ortaya çıkıyor. Bunlar arasında süregiden ittifak bu otonom yapının daha çok genişleme eğilimiyle, daha çok iktidar talebiyle ve iktidar alanına müdahalesiyle bitmiş görünüyor.</span></p>

      <p class="paragraf"><span class="char-style-override-9">AK Parti ile o camia, aynı istikamette yürüyen ama ayrı güçler. Ortak bir hedefte buluştular. AK Parti’nin askerle mücadele ederken, yargıyı, üniversiteleri karşısına almışken el atabileceği tek alet kutusu emniyet ve emniyet içindeki kendisini korumak, askerle mücadeleye girmek için yapılanmış camiaydı. Bu ikisinin ittifakı bozuldu. Yarın ne olur? Ben bu olayın hükümet tarafından çok ciddi algılandığını düşünüyorum. 27 Nisan’dan daha ciddi algılandığını yazdım. İktidar bundan böyle kendi alanına müdahale edecek hiçbir girişime izin vermeyecektir. Böyle bir müdahale imkânı olmaması için gerekli önlemleri alacaktır. Bunun karşılığı tasf</span><span class="char-style-override-10">i</span><span class="char-style-override-9">yedir. Önce çeşitli polisler alındı. Üst düzey müdürler alındı. Muhtemelen devamı da gelecektir. Kendisine kalkışan gruplarla hükümetin çalışması mümkün değildir. Kavga gürültüsü verilmek istenmiyor. Ama burada inisiyatif hükümettedir ve hükümet alan temizliği yapmaktadır ve bir ittifak sona ermiştir.”</span></p>

      <p class="paragraf"><span class="char-style-override-9">Ali Bayramoğlu, “MİT Krizi”nde cemaate karşı net tavır alan isimlerden biri oluyordu. Sonra bu net tavrının karşılığını hakkında “kripto Ermeni” suçlamasıyla alacaktı. Habervaktim.com sitesi, “Ermeni kökenli” olduğunu ve “Ermeni tezlerini ırkçı bir saikle savunduğunu” iddia ettiği Bayramoğlu’na, gazete okurları ve çalışanlarının da tepkili olduğunu öne sürüyordu. Aynı internet sitesi Bayramoğlu’nun İngiltere’de faaliyet gösteren bir düşünce kuruluşu olan DPI toplantısına katıldığını, DPI’ın PKK’nın yan kuruluşu olduğunu da iddia ediyordu.</span></p>
    </div>
  </div>
</body>
</html>
