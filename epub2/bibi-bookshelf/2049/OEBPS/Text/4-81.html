<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-81.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-81.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-7-3"><span class="regular-metin">TAKSİM UYANIYOR</span></p>

      <p class="paragraf"><span class="regular-metin char-style-override-9">30 Mayıs sabahı Gezi Parkı’nda ağaçlar kesilmesin diye nöbet tutan gençlere akıl almaz bir polis saldırısı oldu. Ortada bu kadar şiddeti gerektirecek bir şey de yoktu. Birkaç çadır ve 5-10 genç ağaç nöbetindeydi, hepsi bu! Alacakaranlıkta polis ve zabıta ekipleri birlikte operasyon yaptılar. Çadırlar yakıldı, parkta bulunan geçler acımasızca dövüldü. Bu şiddet “Artık yeter!” isyanının da miladı oldu.</span></p>

      <p class="paragraf"><span class="regular-metin char-style-override-9">Aslında 30 Mayıs’ı anlatmadan önce 1 Mayıs’ta olanları kısaca hatırlamak gerekiyor. 1 Mayıs İşçi Bayramı’nda Taksim Meydanı devam eden “yayalaştırma projesi” bahane edilerek kutlamalara yasaklandı. Sendikalar ve demokratik toplum kuruluşları bu yasağı dinlemeyeceklerini açıkladılar. Uzun süredir ilk kez bu kadar gergin bir 1 Mayıs’a gidiliyordu. AKP iktidarı, üçüncü döneminde demokratik her talep karşısında oldukça sert bir tavır alıyordu. 1 Mayıs’ta yıllardır görülmedik önlemler vardı Taksim’de. Geçişleri önlemek için Atatürk ve Galata köprülerinin kapakları kaldırıldı. Galata Köprüsü, en son 1970 yılında kaldırılmıştı. Bütün bu önlemlerle birlikte polisin müdahalesi de çok sert oldu. Gaz bombaları ve TOMA’ların kullanıldığı müdahaleyle Taksim’e çıkış engellendi.</span></p>

      <p class="paragraf"><span class="regular-metin char-style-override-9">1 Mayıs şu açıdan önemliydi. İktidar bir simülasyon yaptı. En kitlesel protesto alanı olacak 1 Mayıs’ı meydan okumaya dönüştürdü. Sonunda Taksim’de 1 Mayıs kutlanamayınca hiçbir itirazın yükselemeyeceği ve kitleselleşemeyeceği inancı doğdu. İktidar istemediği hiçbir sesin yükselemeyeceğine o kadar inanıyordu ki 1 Mayıs kibrin daha da şişmesine neden oldu.</span></p>

      <p class="paragraf"><span class="regular-metin char-style-override-9">Bu yüzden 30 Mayıs sabahı Gezi’de fütursuz bir şiddet vardı. Gezi ile birlikte çok şey tartışıldı ama bir şey hep ıskalandı: 30 Mayıs sabahı müdahale emrini kim verdi? Her şeyi başlatan o emri veren de bizzat Recep Tayyip Erdoğan’dı. Erdoğan, 30 Mayıs sabahı İstanbul valisi, İstanbul emniyet müdürü, İstanbul büyükşehir belediye başkanı, emniyet genel müdürü, içişleri bakanı, yani kısaca tüm yetkilileri tek başına kullanmaktan çekinmeyen biriydi. Emri verdi ve emir böyle en tepeden gelince de polisin tavrı yasa ve hukuk tanımaz bir şekilde sert oldu. 30-31 Mayıs’ta polisin sert müdahalesi önce İstanbul’u sonra da tüm Türkiye’yi ayaklandırdı. 10 Temmuz 2011’de köprüye yürüyüşe geçen Fenerbahçelilerin yürüyüşü yarım kalmıştı ama 2 Haziran 2013’te Anadolu yakası, Boğaziçi Köprüsü’nü yürüyerek geçti.</span></p>

      <p class="paragraf"></p>
    </div>
  </div>
</body>
</html>
