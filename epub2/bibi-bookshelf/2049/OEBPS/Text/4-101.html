<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-101.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-101.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-8-8">TRT VE AA’NIN ACINASI HALİ</p>

      <p class="paragraf"><span class="char-style-override-9">Devletin resmi basın kuruluşlarında olanları da birkaç cümleyle anlatayım. AKP/cemaat ortaklığı döneminde TRT, her iki güç arasında paylaşılmış durumdaydı. TRT Haber’de cemaat ağırlıklı bir kadrolaşma olurken, diğer kanallarda AKP kadrolaşması yapıldı.</span></p>

      <p class="paragraf"><span class="char-style-override-9">Habercilik anlayışı zaten ezelden sabıkalı olan TRT, Neo-Türkiye’de kendini aşıp AKP propagandisti oldu. Cemaat sermayeli Kanaltürk ve Bugün TV, Gezi Direnişi’nde ilan edilmemiş savaşın diğer cepheleriydi. Haberin başındaki isim Tarık Toros haber merkezinde, “Bizim haberle işimiz yok. Bu bir savaş ve biz tarafız” diyebiliyordu. Oysa aynı kanallar, dershane krizinde bu kez AKP ve Erdoğan’a karşı haberler yaptı.</span></p>

      <p class="paragraf"><span class="char-style-override-9">Bir diğer devlet kurumu Anadolu Ajansı (AA) da, iktidarın istihbarat birimine döndü. “Gezi Direnişi” sırasında manüplatif haberleri o kadar çoktu ama rezaleti aştıkları da oldu. AA, 18 Haziran 2013’te servise koyduğu gazeteci fotoğraflarına, “Taksim Gezi Parkı’ndaki olayları, aralarında CNN International ve BBC gibi ünlü televizyon kanalları ile Reuters gibi haber ajanslarının da bulunduğu yabancı medya kuruluşlarının ‘Türkiye’de içsavaş var’ gibi yansıtması, tepki topladı. Türkiye’de aralarında bakanların da olduğu pek çok kimse sosyal medya üzerinden örgütlenerek uluslararası medya kuruluşlarına karşı kampanya başlattı” notunu düştü. Bu Gezi Direnişi’nde görev yapan gazetecileri hedef göstermekti. Kendisi de bir medya kuruluşu olan AA gazetecilik yapanları hedef gösterecek kadar şuursuzlaşıyordu.</span></p>

      <p class="paragraf"><span class="char-style-override-9">AA, 24 Ekim 2013’te öyle bir haber geçti ki tam da “Şecaat arz ederken merdi Kıpti sirkatin söyler” sözü hayat buldu. Ajans abonelerine, “Bergama Belediyesi’nin otopark için ağaç sökmesi” başlıklı haber geçti. Haberde, “Belediyenin otopark için ağaç kesmesine tepki var” deniyordu. Buraya kadar normaldi. Yalnız haberdeki muhabirin adı çok ilginçti. “Muhabir: AK Parti Bergama İlçe Teşkilatı” diye yazılmıştı. Trajikomik bir durumdu ama AA’nın bu haberi iktidar yanlısı medyaya da servis edilmişti. Mesela</span> <span class="char-style-override-11">Yeni Akit</span><span class="char-style-override-9">, “AA muhabiri Ak Parti Bergama İlçe Teşkilatı’nın haberini, ‘CHP’li Bergama Belediyesi’nden ağaç katliamı’ başlıklı habere dönüştürüyor ve ‘İkiyüzlü CHP, Gezi Parkı ve ODTÜ’de kesilen ağaçları bahane ederek ortalığı karıştırırken kendi elinde olan İzmir Bergama’da otopark yapmak için onlarca ağacı katletti. İlçede yeni yapılan kültür merkezini bahane eden CHP’li Bergama Belediye Başkanı Mehmet Gönenç, 30’dan fazla 40 yaş üstü çam ağacını güpegündüz söktürdü” diyordu.</span></p>

      <p class="paragraf"><span class="char-style-override-9">Başka söze ne hacet? Anadolu Ajansı asist yapar, “biat medyası” AKP adına golü atar!</span></p>

      <p class="paragraf"></p>
    </div>
  </div>
</body>
</html>
