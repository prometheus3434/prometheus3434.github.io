<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-96.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-96.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-8-3">GEZİ, NTV’YE “KEPENK” OLDU</p>

      <p class="paragraf"><span class="char-style-override-9">NTV’yi 1,5 yıl yönettim. Fakat hakkımda öyle bir algı var ki, sanki işe başladığımın ertesi günü “Başsavcıya Abluka” başlığını atıp istifa ettim. Neler yaşadığımı, hangi haberleri ne gibi yaşadığımı daha önce uzun uzun anlattım zaten. Habercilik adına her zaman gurur duyacağım o zaman diliminde tek başımaydım. Diğer haber kanalları ve medya, “Biat yarışında en hızlı ben koştum” yaranması yaparken, NTV bu süreçte yalnızdı.</span></p>

      <p class="paragraf"><span class="char-style-override-9">“Gezi Direnişi” başladığında ise bütün öfke ve tepki NTV’de yoğunlaştı. Bunun haklı nedenleri tabii ki sayılamayacak kadar çoktu. Ama bu süreçte bir başka acayiplik de vardı. Sanki diğer haber mecraları işini doğru dürüst yapmış da sadece NTV biat etmiş gibi bir hava yaratılıyordu. Bu durumu twitter’da eleştirdim. Birçok kişi bu açıklamalarımı yadırgadı. Oysa yadırganacak bir durum yoktu. Gezi’yi fırsat bilip NTV’yi ateşe atarak süreçten kurtulmaya çalışmak tam bir riyakârlıktı. Bu riyakârlığa da sessiz kalamazdım. Direnişin en sıcak anlarında twitter’da şunları yazdım:</span></p>

      <p class="paragraf"><span class="char-style-override-9">“NTV üzerinden bir günah keçisi yaratılması hiç doğru değil. Tüm haber kanalları ve medya için eleştiri/özeleştiri doğru olur. Benim için kolay. ‘Başsavcıya abluka’ üzerinden ‘NTV yangını’ yaparım, çok haklı gerekçelerim de var. Ama doğru değil. Diğerleri farklı değildi ki... İşsizken yazsam anında canımı yakacak çok olurdu ‘NTV’ye sırnaşıyor’ diye. Şimdi Artı 1 Haber genel yayın yönetmeniyim, daha rahat yazıyorum. Son tahlilde ‘NTV kötü biz iyiyiz’ diyen hem yalan söyler hem de riyakârlık yapar. Şimdi gördüm Cem Aydın özür dilemiş. Umarım bu milat olur. Medya ahlaken çökmüş bir kurumdur. ‘Hava döndü dönelim’ ile kurtarılmayacak kadar... Bu köhne/yavşak/biatçı sistem yıkılır yenisi kurulur.”</span></p>

      <p class="paragraf"><span class="char-style-override-9">Şimdi 3 Haziran’a, yani NTV’nin protesto edildiği güne gidelim. NTV’nin de içinde bulunduğu Doğuş Power Center önündeki kalabalık her geçen dakika artmaya başlamıştı. Sloganlar çok net ve keskindi: “Ferit pabucu yarım, çık dışarıya oynayalım”, “Kaç para, kaç para, canlı yayın kaç para?”</span></p>

      <p class="paragraf"><span class="char-style-override-9">Kalabalık dağılmıyor ve öfke de her an artıyordu. Cem Aydın, Erman Yerdelen ve sonra diğer yöneticiler durum değerlendirmesi yaptılar. Sonunda Cem Aydın’ın eylemcilerle görüşmesine karar verildi. Eylemcilerden iki kişi binaya alındı ve Cem Aydın’la 45 dakika görüştüler. İstekleri çok netti. Gezi haberleri hak ettiği ölçüde tarafsız yer bulsun ve protesto gösterisi bülten içinde canlı verilsin. Cem Aydın talepleri ve eleştirileri dinledi. Sonra eylemin yayınlanmasını istedi. 13.00 bülteninde Doğuş Power Center önündeki eylem de yer buldu. Ama canlı görüntüler sessiz verilmişti. Bu eylemcileri daha çok öfkelendirdi. Sonraki bağlantıda ses efektleri de olduğu gibi yayınlandı. Ertesi gün ise Cem Aydın’ın özür açıklaması geldi:</span></p>

      <p class="paragraf"><span class="char-style-override-9">“Yaşanan son gelişmelerin tüm medyayı olduğu gibi NTV çalışanlarını üzdüğünün de farkındayım. Eleştiriler büyük oranda haklıdır. Bunu herhangi bir nedenle değil vicdanımla söylüyorum. Mesleki sorumluluğumuz açısından bize düşen, olanı olduğu gibi vermektir. Dengesizlikler içinde denge arayışı tüm medyayı olduğu gibi bizi de etkiledi. İzleyicilerimiz ihanete uğramış gibi hissetti, bu konuda onları haksız bulmak mümkün değil.</span></p>

      <p class="paragraf"><span class="char-style-override-9">Yaşanan sıkıntılar konusunda izleyicilere ve siz DYG çalışanlarına bir özür borcum var. İnsanlar haber almak istediklerinde bunu bizden almalıdır çünkü aksi takdirde büyük bir bilgi kirliliği yaşandığını görüyoruz. NTV toplumun bütün kesimlerinin hassasiyetini ve evrensel habercilik ilkelerini gözeterek haber kanalları arasındaki öncülüğünü sürdürecektir. Bu izleyicimizle olan güven ilişkimizi tazelemek için bize bir fırsattır. Her zamanki gibi işimizi en iyi şekilde yapacağız.”</span></p>

      <p class="paragraf"><span class="char-style-override-9">Cem Aydın’ın hem eylemi vermesi hem de özür dilemesi hükümeti kızdırdı. Erdoğan ve çevresi bunu kendilerine karşı yapılmış bir açıklama olarak gördüler. Öfke o kadar sertti ki Cem Aydın, “Abluka”da yaşadığım sürecin benzerini bu kez kendisi yaşadı. Sonunda istifa etmek zorunda kaldı. Cem Aydın aslında asıl hedef</span><span class="char-style-override-10">i</span><span class="char-style-override-9">n gölgelenmesini de sağladı. Erdoğan, en çok Garanti Bankası Genel Müdürü Ergün Özen’in “Ben de çapulcuyum” pozlarına kızmıştı. Bu kızgınlık o dereceydi ki, Özen’in kellesi isteniyordu. Ferit Şahenk sanırım bu süreçte hayatının en zor saatlerini yaşadı. Ergün Özen’i feda etmesi demek çok şey kaybetmesi anlamına geliyordu. Çünkü Özen, Doğuş Holding’in en pırıltılı ismidir. Ve f</span><span class="char-style-override-10">i</span><span class="char-style-override-9">nans dünyasında da çok sevilir. Eğer Ergün Özen’in kellesi verilirse Doğuş Holding’de başka istifalar da olurdu. Bu istifa olmazsa da Erdoğan affetmeyecek ve iktidarla olan yakın ilişki sona erecekti. Bu yüzden Cem Aydın’ın istifası Ergün Özen öfkesinin ertelenmesine yol açtı. Şahenk, uzun bir süre Recep Tayyip Erdoğan’la görüşemedi. Ta ki Rıdvan Dilmen’in aracılık ettiği görüşmeye kadar... Bu görüşmede Erdoğan’ın kızgınlığını dile getirdi ve “Dikkatli olun” uyarısı yaptı.</span></p>

      <p class="paragraf"><span class="char-style-override-9">Cem Aydın’ın gidişiyle birlikte Erman Yerdelen’in görev ve sorumluluk alanı daha da arttı. Cem Aydın gidince dilenen özür ve verilen sözler de anında rafa kalktı. Gezi yayını ile hazırlanan görsellerde AKM’deki “Kes sesini Tayyip” pankartı sansürlendi. Hemen birkaç gün sonra ise sansür uluslararası boyuta taşındı. NTV’de yayınlanan Selin Girit’in hazırladığı BBC Türkçe servisi bültenindeki “Gezi eylemleri Türk medyasının miladı olur mu?” başlıklı bölüm yayınlanmadı.</span></p>

      <p class="paragraf"><span class="char-style-override-9">BBC Küresel Haber Dairesi Başkanı Peter Horrocks, BBC Türkçe’nin</span> <span class="char-style-override-11">Dünya Gündemi</span> <span class="char-style-override-9">programını yayınlamayan NTV ile ortaklığın askıya alındığını açıkladı.</span></p>

      <p class="paragraf"><span class="char-style-override-9">Horrocks’un açıklaması çok sertti:</span></p>

      <p class="paragraf"><span class="char-style-override-9">“BBC, NTV’nin bugün yayımlanmak üzere hazırlanan</span> <span class="char-style-override-11">Dünya Gündemi</span> <span class="char-style-override-9">programını yayınlamama kararı üzerine NTV’yle ortaklığını derhal yürürlüğe girmek üzere askıya almıştır. BBC’nin yayıncılığına herhangi bir müdahale kesinlikle kabul edilemez. Türkiye‘deki durumun uluslararası kaygı yarattığı bir dönemde BBC’nin tarafsız yayıncılık hizmeti bütün okurları, izleyicileri ve dinleyicileri için yaşamsal önem taşımaktadır. BBC Türkçe, Türkiye’deki gelişmeler de dahil olmak üzere dünyada olup bitenleri izleyip, bütün platformlarda okurları, izleyicileri ve dinleyicilerine tarafsız, dengeli haberler ve analizlerle aktarmayı sürdürecektir.”</span></p>

      <p class="paragraf"><span class="char-style-override-9">Gezi Direnişi’nin NTV’de bıraktığı en çarpıcı iz girişe yapılan “kepenk” oldu. Doğuş Power Center önündeki protestodan sonra apar topar takılan kepenk hâlâ duruyor. Çalışanlar arasındaki gizli adı da “Gezi Kepengi”...</span></p>

      <p class="paragraf"><span class="char-style-override-9">Gezi’ye gözünü kulağını tıkayan NTV, tıpkı Habertürk gibi, askeri darbenin yaşandığı Mısır’daki hiçbir şeyi ıskalamadı. Hükümetin “hücum borusu” ile birlikte özel canlı yayınlar, programlarla ihvanlı bir övgü almak için var gücüyle çalıştı.</span></p>
    </div>
  </div>
</body>
</html>
