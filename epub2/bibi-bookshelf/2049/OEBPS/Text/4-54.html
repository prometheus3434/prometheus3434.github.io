<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-54.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-54.html" xml:lang="tr-TR">
    <div class="Basic-Text-Frame">
      <p class="split"></p>

      <p class="BOLUM" id="toc_marker-4">4. BÖLÜM</p>

      <p class="anabaslik-copy" xml:lang="en-GB">USTALIK DÖNEMİ ŞAHESERİ: 3 TEMMUZ OPERASYONU SAVCI/POLİS/MEDYA/AKP/CEMAAT BİR, FENERBAHÇE TEK</p>

      <p class="paragraf"></p>

      <p class="paragraf"><span class="char-style-override-9">12 Haziran 2011 seçimlerinden sonra Tayyip Erdoğan’ın üçüncü dönemi başlamış oldu. Ve bu yeni dönem Türkiye tarihinin en büyük operasyonlarından biriyle başladı.</span></p>

      <p class="paragraf"><span class="char-style-override-9">3 Temmuz 2011’de Türkiye güne yeni bir operasyonla uyandı. Bu kez hedef, asırlık bir çınar olan Fenerbahçe Spor Kulübü ve onun başkanı Aziz Yıldırım’dı.</span></p>

      <p class="paragraf"><span class="char-style-override-9">Erdoğan’ın, adına “ustalık” denen üçüncü dönemi, medyanın da kayıtsız şartsız biat dönemi olacaktı. Fenerbahçe Operasyonu’nda “polis</span><span class="char-style-override-9">-savcı-medya” şeytan üçgeni öyle kurulmuştu ki, kimseye nefes alanı bırakılmamıştı.</span></p>

      <p class="paragraf"><span class="char-style-override-9">Operasyonda önce Savcı Zekeriya Öz, sonra Savcı Mehmet Berk imzası vardı. Yargı ayağı da emniyetteki Organize Suçlar Şubesi de cemaatin en güçlü olduğu yerlerdi. Medya, daha operasyonun başladığı 3 Temmuz’da kararını vermişti zaten. Polis fezlekesine kutsal bir metinmiş gibi davrandılar ve deliller ortaya konmadan, savunmalar yapılmadan her şeyi büyük bir suçmuş gibi yansıttılar.</span> <span class="char-style-override-11">Hürriyet</span><span class="char-style-override-9">,</span> <span class="char-style-override-11">Milliyet</span><span class="char-style-override-9">,</span> <span class="char-style-override-11">Sabah</span> <span class="char-style-override-9">ve diğerleri, televizyonların hepsi sorgusuz sualsiz Fenerbahçe avına çıkmıştı.</span></p>

      <p class="paragraf"><span class="char-style-override-9">“3 Temmuz Darbesi”nin medya ayağındaki mücahitleri bildik isimlerdi. Mehmet Baransu, Rasim Ozan Kütahyalı, Serhat Ulueren, Erman Toroğlu, Hüseyin Gülerce gibi isimler ön safta yerini almıştı. Sadece bu isimler değil medyanın tamamına yakını Fenerbahçe aleyhindeydi ve “Şike yapıldı” demeyen kimse kalmamıştı.</span></p>

      <p class="paragraf"><span class="char-style-override-9">İlk gün, yani 3 Temmuz’da yazacak tek alanım kalan twitter’da, “İlk taşı günahsız olan atsın” diye yazdım. Taşlayanların günahı o kadar çoktu ki ister istemez ilk refleks “şüphe” oluyordu. Fakat zaman geçtikçe yapılanın bir şike operasyonu değil, futbol alanındaki güç ve biat operasyonu olduğunu gösterdi.</span></p>

      <p class="paragraf"><span class="char-style-override-9">Aslında operasyonun kendisi başlı başına şikeliydi. Ligler 11 Mayıs’ta bitmiş ve onca teknik takibe rağmen tek bir suçüstü yapılmamıştı. Tek delil telefon dinlemeleri olarak görünüyordu. Operasyonun tarihi ise 3 Temmuz’du. Yani 12 Haziran seçimlerinden sonraya bırakılmıştı. Operasyon için belirlenen tarih tamamen politikti.</span></p>

      <p class="paragraf"><span class="char-style-override-9">6 Temmuz 2011’de kuvvetler ayrılığı yerle bir edildi. Bu tavrıyla ülke hukuk tarihine geçecek açıklama İstanbul Emniyet Müdürlüğü’nden geldi. Kovuşturma ve soruşturma yürütmesi gereken polis, mahkeme gibi kesin hüküm veriyordu. Emniyet yaptığı açıklamada, “Süper Lig ve Bank Asya 1. Ligi’nde toplam 19 maçta şike ve teşvik faaliyetlerinin gerçekleştirildiğinin tespit edildiği ve delillendirildiğini” söylüyordu.</span></p>

      <p class="paragraf"><span class="char-style-override-9">Emniyetin açıklamasındaki “Suç örgütüne yönelik olarak 3 Temmuz’da gerçekleştirilen operasyonlarda toplam 61 kişi yakalanarak gözaltına alındı. Operasyonda 8 ruhsatsız tabanca ile bu tabancalara ait çeşitli çap ve ebatlarda f</span><span class="char-style-override-10">i</span><span class="char-style-override-9">şek ve boş kovan ile 1 adet ehliyet ele geçirildi” sözleri de dikkat çekiciydi.</span></p>

      <p class="paragraf"><span class="char-style-override-9">Bugün operasyonun üzerinden iki yıldan fazla zaman geçti. 19 maç mahkemede dörde düştü. Hâlâ sekiz ruhsatsız tabanca kimindir ve bu silahların balistik incelemesinde ne çıktı gibi sorular yanıtsız. Oysa Aziz Yıldırım’ın gözaltı görüntüleri bu silahlarla montajlanarak televizyonlara servis edilmişti. Televizyonlar da bu görüntüleri olduğu gibi yayınlamıştı.</span></p>

      <p class="paragraf"><span class="char-style-override-11">Taraf</span><span class="char-style-override-9">, bu operasyonun da en coşkulu mecrası olarak dikkat çekiyordu. Polis fezlekesinde Fenerbahçe, Beşiktaş, Mersin İdmanyurdu, Manisaspor, Trabzonspor, Sivasspor, Giresunspor, İstanbul Büyükşehir Belediyespor şike yapmakla suçlanıyordu.</span></p>

      <p class="paragraf"><span class="char-style-override-9">AKP/cemaat iktidarının seçim sonrasına bırakarak “şike yaptığı” operasyonda medyanın rolü alçaklığın evrensel tarihine çentik atmak olarak belirlenmişti. Ve bu rol beklenenin de ötesinde karşılığını buluyordu. “3 Temmuz Darbesi” iktidara daha çok yanaşma fırsatına çevrilmişti. Gazeteciliğin bütün evrensel ilkeleri yok sayıldı. “Kutsal polis fezlekesi” şike var diyordu ve medya onlarca soru işaretini görmezden geliyor ve “Olmaz mı? Acayip şike var!” diye köpürtüyordu. Üstelik Ceza Kanunu’na göre soruşturmanın gizli yürütülmesi gerekiyordu ve fakat buna hiçbir şekilde uyulmuyordu. “Gizlilik kararı”nın nasıl uygulandığına ise Uludere (Roboski), Reyhanlı, Deniz Feneri vs. gibi soruşturmalarda kamuoyu gayet iyi tanık olmuştu. Medya bu yasaklarda adeta kör, sağır ve dilsizdi. Oysa Fenerbahçe Davası’nda gizlilik duvarı tramplensiz aşılıyor, iktidar ve cemaat “Vur” diyor, onlar da öldürüyordu.</span></p>

      <p class="paragraf"><span class="char-style-override-9">Şike varsa olması gereken aslında çok basitti. Türkiye Futbol Federasyonu Disiplin Talimatı’nın 58’inci maddesi çok açık ve netti, “şikeye teşebbüs eden de şike yapan da aynı cezayı almalı”, yani “küme düşürülmeli”ydi. Bırakın uygulamasını, 58’inci madde değiştirildi!</span></p>

      <p class="paragraf"><span class="char-style-override-9">3 Temmuz Fenerbahçe Operasyonu, Türkiye’nin diğer büyük operasyonları gibi Adalet ve Kalkınma Partisi ile paralel ortağı Fethullah Gülen cemaatinin ortak organizasyonu olarak başladı. Sonra Erdoğan, siyasi faturanın tamamen kendisine döneceğini hissedip makas değiştirdi. Hiçbir sorumluluğu ve yasal dayanağı olmayan cemaatin iştahı ise ilk gün ne ise sonrasında da aynı oldu. Tayyip Erdoğan-Fethullah Gülen Taht Oyunu’nun bir başka hesaplaşma alanı da “3 Temmuz Operasyonu” olacaktı.</span></p>

      <p class="paragraf"><span class="char-style-override-9">O günlere gelmeden önce operasyonun hemen başında Gülen cemaatinin bu işe nasıl baş koyduğunu anlatan önemli detayları yazayım. Tesadüf bu ya (!) tam da operasyon günü, yani 3 Temmuz 2011’de,</span> <span class="char-style-override-11">Zaman</span> <span class="char-style-override-9">gazetesinde Hamdi Akın’la yapılmış bir söyleşi yayımlandı. Röportajı yapan isim de çok dikkat çekiciydi. Gazetenin genel yayın yönetmeni Ekrem Dumanlı imzalı röportajda, “Fenerbahçe başkanının değişmesi istenmiş ve artık yeni bir Fenerbahçe olması gerektiği” belirtiliyordu. Hamdi Akın, Gülen cemaatinin Fenerbahçe başkanı olarak görmek istediği kişiydi. Her şey yolunda gitseydi başkan olacaktı da...</span></p>

      <p class="paragraf"><span class="char-style-override-9">Operasyonda cemaat izini sürecek çok şey yaşandı. Polis/savcı/medya ilişkileri, 6222 sayılı yasadaki değişiklikler ve görevde olduğu sürede gelen bütün yasa değişikliklerini onaylayan Abdullah Gül’ün 6222’deki değişikliği veto etmesi gibi... Bütün bunlar bir “3 Temmuz Darbesi” kitabının konusu. Bu kitabın ana teması AKP ve cemaatin medyadaki biat tarihi olduğu için ayrıntılı yazmıyorum.</span></p>

      <p class="paragraf"><span class="char-style-override-9">Cemaatin içinde olduğu davalarda medyayı nasıl kullandığını 7 Şubat MİT krizi, Oda TV, Balyoz ve dershanelerin düzenlenmesi çabası sırasında hep beraber gördük. 3 Temmuz Operasyonu’nu işte bu tecrübeyle değerlendirmek gerekiyor.</span></p>
    </div>
  </div>
</body>
</html>
