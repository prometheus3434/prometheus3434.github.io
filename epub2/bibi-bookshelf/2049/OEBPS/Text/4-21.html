<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-21.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-21.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-20">“ELLERİNİZDEN ÖPERİM SAYIN BAKANIM...”</p>

      <p class="paragraf"><span class="char-style-override-9">Hasan Doğan, Avrupa Şampiyonası için yurtdışındaydı. Onu rahatsız etmek istemiyordum. Bütün konsantrasyonu Türkiye’nin başarısı içindi. Maçları kazandıkça mesaj atıyordu. Çocuk gibi heyecanlıydı. Yine de birkaç kez telefon edip, “Her şey yolunda mı?” diye sormayı ihmal etmedi. Her seferinde, “Yolunda abi. Siz orada tarih yazın, ben burada keyif süreyim. Kanalı merak etme” diyordum.</span></p>

      <p class="paragraf"><span class="char-style-override-9">Oysa hiçbir şey yolunda değildi. Ethem Sancak ve Mustafa Karaalioğlu arasında nefes almakta bile zorlanıyordum. Ben haberler özgürce yapılsın diye uçuruma doğru koşarken, “AKP televizyonu olursak ayrılırız” diyenlerle de ayrıca uğraşıyordum. Ne tuhaftır ki aynı kişiler, ben ayrıldıktan sonra canla başla kanalı “AKP televizyonu yapma” gayreti gösterdiler.</span></p>

      <p class="paragraf"><span class="char-style-override-9">Kısacası durum kötüye gidiyordu. Artık ayrılmayı kafaya koymuştum. Hatta bir keresinde Mustafa Karaalioğlu’na da, “Bak böyle giderse bensiz devam edersiniz” diye çıtlatmıştım.</span></p>

      <p class="paragraf"><span class="char-style-override-9">— Yok beraber bir yol buluruz, senden sonra kim olacak ki?</span></p>

      <p class="paragraf"><span class="char-style-override-9">— Cengiz olur. Kafanız rahat gidersiniz.</span></p>

      <p class="paragraf"><span class="char-style-override-9">Gülmüş, “Cengiz mi? Yok artık. O kadar da değil!” demişti. Oysa tam olarak o kadardı! Ben ayrıldıktan kısa bir süre sonra görev Cengiz Er’e verilmişti. Sonra da işten el çektirilmiş ve yerine Akif Beki getirilmişti.</span></p>

      <p class="paragraf"><span class="char-style-override-9">Kanaldaki son günlerime dönersek... Kimseye bir şey demiyordum fakat her sabah ayrılmak üzere kanala gidiyordum. İşte o günlerin birinde Mustafa Karaalioğlu’nun odasında konuşuyorduk. Ali Bayramoğlu ve Oral Çalışlar da vardı. Mustafa da yeni telefon almış, onunla uğraşıyordu. Telefonu çaldı. Arayan İkinci Cumhuriyetçiler’in ideologlarından Cengiz Aktar’dı. Telefon mikrofondaydı. Cengiz Aktar, “Hayırlı olsun Mustafa Hoş’tan kurtuluyormuşuz” dedi. Paniğe kapılan Mustafa, mikrofonu kapatmaya uğraşıyordu. Odada buz gibi bir hava oluştu. Bense gayet rahattım: “Yahu bu kadar oyuna ne gerek var? Ben Cengiz Aktar’la bir kez bile konuşmadım. Adam gidişimi kutluyor. Helvayı şimdi mi yersiniz sonra mı?” dedim.</span></p>

      <p class="paragraf"><span class="char-style-override-9">“Ya öyle değil. Durum bildiğin gibi değil” lafları havada uçuşuyordu. İkinci Cumhuriyetçiler “gresyağı” işlevini yürütüyordu. Şahsen ciddiye bile almadım. Çıktım odadan. Karar benimdi nasıl olsa. Ama artık vade dolmuştu. Adı, formatı bana ait olan 24’ümden ayrılmaya doğru koşar adım gidiyordum. Rahatsızlık iyice ayyuka çıkınca Ethem Sancak, Mustafa Karaalioğlu ve ben toplandık. Bana yeni yayın dönemini ve ücretimin ne kadar olmasını istediğimi soruyorlardı. Ben önce, “Bana siyasi baskı yapmayın” dedim. Ethem Sancak, “Bu kanal senin eserin, hiçbirimiz böyle bir şey beklemiyorduk. Sen en iyi haber kanalı olacağız dediğinde bile. Oysa her dediğini yaptın. NTV’den bile daha çok konuşulur bir kanal oluşturdun. Ancak bazı hassasiyetlerde anlaşalım. Ötesini düşünme para zaten sorun değil. Sen bir dersen iki veririz. İmkân yatırım ne kadar istersen hepsi olur” dedi.</span></p>

      <p class="paragraf"><span class="char-style-override-9">— Ethem Bey... Ben hassasiyetleri biliyorum. Beni AKP karşıtı gibi bir duruma getirmeyin. Siyasetle benim aramda ister CHP olsun, ister AKP, isterse başka parti yakınlık değil mesafe vardır. Ben sadece işimi yapıyorum. Ortak vicdan ve hakkaniyet peşinde ortak paydalarımızda bir sorun yok. Anlaşamadığımız şey AKP haberleri de değil. Sizler propaganda yapmamızı istiyorsunuz. Ben propagandaya alet olmam. İlk gün söz verdiniz “AKP kanalı olmayacağız” diye. Şimdi parti bülteni mi yapacaksınız?</span></p>

      <p class="paragraf"><span class="char-style-override-9">— Yok canım niye öyle olsun! Öncelik tabii ki Başbakan Erdoğan...</span></p>

      <p class="paragraf"><span class="char-style-override-9">— Yok, bu konuşma iyi bir yere gitmeyecek.</span></p>

      <p class="paragraf"><span class="char-style-override-9">O sırada Ethem Bey’in telefonu çaldı. Arayan Sağlık Bakanı Recep Akdağ’dı. Bir şeyler konuşuldu. Kapatırken Ethem Sancak, “Ellerinden öperim sayın bakanım” dediğinde benim için 24 artık bitti. Başbakan Erdoğan’a bile, “Bana güvende bir sorun varsa ben bu işi yapmam. Ama burada işi güvendiğim bir adama teslim ettim” diyen Hasan Doğan’dan sonra böyle bir tavır benim için yolun sonuydu. Son bir çıkıntılık yaparak, “Mustafa Karaalioğlu sadece gazeteyle ilgilensin. Televizyona karışmasın” dedim.</span></p>

      <p class="paragraf"><span class="char-style-override-9">— Olur mu öyle şey? Ben medya grup başkanıyım.</span></p>

      <p class="paragraf"><span class="char-style-override-9">— Ben de genel yayın yönetmeniyim. Ve televizyon benim işim. Ben gazeteye karışıyor muyum?</span></p>

      <p class="paragraf"><span class="char-style-override-9">Ethem Sancak “Karışabilir” dediği anda kalktım. “Artık bensiz devam ediyorsunuz. Bir kelime bile daha konuşmam. Ben istifa ediyorum.”</span></p>

      <p class="paragraf"><span class="char-style-override-9">Ethem Bey, “İstifanı kabul etmiyorum. Sonuna kadar beraberiz” dedi. Ben odadan çıktım. Kanala uğramadan arabama binip uzaklaştım. Ve bir veda mesajı yazdım:</span></p>

      <p class="paragraf"><span class="char-style-override-9">“Gidiyorum. 24’te çok şey yapmaya çalıştım mesleğe dair. Formatı da, ismi de bana ait olan 24’le ezber bozmaktı amacım, sanırım bunu yaptım. Bazen sonuna geliyorsun. Bu da o sonlardan biri. Bu sona gelene kadar yüzümün ağardığı kadar saçım da sakalım da ağardı. Bilirim ki reddetmek en insani haklardan biridir. Kök salmak yerine bir nilüfer çiçeği gibi özgür olmak gerek. Ve ben reddetme hakkımı kullanıyorum. Bana yol arkadaşlığı yapan herkese teşekkür ediyorum. İyi ki vardınız. Bir gün bir yerde nekahet dönemi bitince buluşmak, üretmek ve paylaşmak üzere HOŞ kalın.”</span></p>

      <p class="paragraf"><span class="char-style-override-9">Hasan Doğan’ı aramadım. Duyunca o beni aradı, “Bu istifa ne? Sen bekle konuşacağız her şeyi. Öyle kolay değil bu işler. Hemen atla uçağa buraya gel” dedi. Uçak korkum bir yana, çok da üzgündüm, “Abi döndüğünde konuşuruz. Merak etme. Takımda her şey iyi gidiyor. Önemli olan o” dedim. Milli maçlar zaten yeterince yorucuydu, bir de benimle uğraşsın istemedim. Ben ayrıldıktan sonra “Kovuldu” manşetleriyle bayram yaptılar. “Mustafa Hoş’un kellesi gitti” diyen de oldu. Kovulsam ne çıkardı ki? Ama durum öyle değildi, “kovuldu” diyerek aşağılamaya çalışıyorlardı. Oysa gerekçeye bakıldığında kovulmak da onurdu.</span></p>
    </div>
  </div>
</body>
</html>
