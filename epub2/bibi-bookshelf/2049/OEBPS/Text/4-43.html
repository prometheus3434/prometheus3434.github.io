<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-43.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-43.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-20">BÜLENT ARINÇ’IN NTV’DEKİ“FETİH GEZİSİ”</p>

      <p class="paragraf"><span class="char-style-override-9">Aradan üç gün geçmişti, durumu bloguma yazdığımda. Ben hâlâ işi gırgıra vuruyordum. Ancak onlarınsa hiç şakası yoktu. Bir anda “Gregor Samsa” olmuştum. Bütün gelişmeleri biraz da dehşetle izliyordum. Dehşet dediğime bakmayın. Her dehşet dediğimde daha büyük bir tecrit ve linç girdabı oluşacaktı etrafımda. Bülent Arınç’ın “Tuh sana!” demesinden hemen sonra aldığım bir haber çok canımı yaktı.</span></p>

      <p class="paragraf"><span class="char-style-override-9">Bülent Arınç, yanında Cem Aydın ve Erman Yerdelen’le birlikte NTV haber merkezini teftişe gitmişti. Arınç, her iki yanında Doğuş Grubu’nun önemli iki ismiyle “fethedilmiş” haber merkezindeydi demek! Haber merkezleri mabet gibidir. Siyasetin besmelesiz destursuz girebildiği bir alan değildir. Oysa onlar “Tuh sana!” diyen adama Mustafa Hoş’suz haber merkezini gururla gezdiriyorlardı. Sonsuz biat böyle başladı. Haber merkezinde bulunan editör ve birkaç muhabir Bülent Arınç geldiğinde ayağa kalkmadığı için azarlanmıştı da... Gezi Direnişi döneminde kahramanlığa soyunanlar da Bülent Arınç’ın fetih gezisini sessizce izlemişti. Hâlâ maaşları yatıyordu, bu susmak için iyi bir nedendi. O süreçte canımı en çok yakan şeylerden biri bu fetih gezisi olmuştu. Benim için de “Gregor Samsa günleri” başlamıştı. Yakın dostlarım dışında arayan soran nadiren çıkıyordu. Medya artık sadece susuyordu.</span></p>
    </div>
  </div>
</body>
</html>
