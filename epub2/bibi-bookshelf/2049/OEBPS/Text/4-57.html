<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-57.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-57.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-4-3">MEDYANIN OPERASYONDAKİ ROLÜ</p>

      <p class="paragraf"><span class="char-style-override-9">Peki medya ne yaptı? 3 Temmuz sürecinde yalan olduğu tescillenen haberlere kısaca bir göz atalım.</span></p>

      <p class="paragraf"><span class="regular-metin char-style-override-11">Radikal</span><span class="regular-metin char-style-override-9">, 4 Temmuz 2011’de “Şike Kamerada” manşetiyle çıktı. Haber şikenin kameralarla tespit edildiğini söylüyordu. Bugüne kadar mahkemeye henüz şikenin kamerayla tespit edildiğine dair bir delil ulaşmadı.</span></p>

      <p class="paragraf"><span class="char-style-override-11">Yeni Şafak</span> <span class="char-style-override-9">ve</span> <span class="char-style-override-11">Taraf</span><span class="char-style-override-9">, 8 Temmuz’da aynı başlıkla çıktı; Aziz Yıldırım’ın Kıbrıs’a kaçacağını yazdı.</span> <span class="char-style-override-11">Taraf</span><span class="char-style-override-9">’taki haberde imzası olan yine Mehmet Baransu’ydu. Haberin içinde hangi sefer sayılı uçak, hangi koltuk ve hangi tarih gibi bilgiler tabii ki yoktu.</span></p>

      <p class="paragraf"><span class="regular-metin char-style-override-11">Radikal</span><span class="regular-metin char-style-override-9">, 14 Temmuz’da İbrahim Akın’ın Beşiktaş yöneticisi Serdal Adalı ile 150 bin dolar karşılığında anlaştığını ve maç sonunda bu anlaşma gereği yarış atı aldığını yazdı. Bugün ortada ne yarış atı var ne de böyle bir anlaşma.</span></p>

      <p class="paragraf"><span class="regular-metin char-style-override-11">Hürriyet</span><span class="regular-metin char-style-override-9">, 17 Temmuz 2011’de “Pazartesi bombaları” manşetiyle çıktı. Bombalardan biri Şekip Mosturoğlu, Ali Kıratlı ve Bülent İşcen’in etkin pişmanlıktan faydalanıp “itirafçı” olduğu haberiydi. Oysa davada tek bir itirafçı olmadı.</span></p>

      <p class="paragraf"><span class="char-style-override-9">Cemaat gazetesi</span> <span class="char-style-override-11">Zaman</span><span class="char-style-override-9">’ın manşeti de, “Şikeyi itiraf edip etkin pişmanlık istediler”di. Tek elden çıkan haberler aynı manşetler...</span></p>

      <p class="paragraf"><span class="char-style-override-9">Yine o dönemde haftalarca Fenerbahçe’nin yeni transferi ve davanın şüphelilerinden Emenike’nin şike parası sayma görüntüleri olduğuydu. Aradan iki yılı aşkın zaman geçti hâlâ bu görüntüler ortada yok. Tıpkı Gezi direnişçileri için sıkça söylenen Bezmi Âlem Valide Sultan Camii’nde içki içildiğine dair görüntüler gibi... Bu arada Emenike, yargılandığı davadan beraat etti. Ve iki yıl sonra Rusya’dan Fenerbahçe’ye geri döndü.</span></p>

      <p class="paragraf"><span class="char-style-override-9">Yine o dönemdeki polis fezlekesinden yapılan haberlerde, “Sivasspor kalecisi Korcan’ın şike parasıyla kız kardeşine Mini Cooper araba satın aldığı” vardı. Mahkeme sürecinde Korcan’ın bir kız kardeşinin bile olmadığı ortaya çıktı.</span></p>

      <p class="paragraf"><span class="char-style-override-9">Polis-savcı-medya şeytan üçgeni olarak adlandırılan organizasyonun verdiği bu bilgiler, Türkiye’nin en önemli davalarından biri olarak gösterilen operasyondaki ciddiyetsizliği de gösteriyordu.</span></p>

      <p class="paragraf"><span class="char-style-override-9">Takvim’in “Bilyoner’i Kapatalım” başlıklı haberi ise, “Şike zanlılarının satın aldıkları maçlarla ilgili bahis oynadıkları ortaya çıktı” diye veriliyordu. Oysa Bilyoner bahis şirketi değil aynı adlı bir eğlence kulübünün adıydı. Tapelerde Fenerbahçe yöneticileri İlhan Ekşioğlu ile Ömer Temelli’nin konuşmalarında “Bilyoner’i kapatalım” sözleri bahis olarak yorumlanıyordu. Gerçek ise şampiyonluk kutlaması için Bilyoner gece kulübünün ayarlanmasıydı.</span></p>

      <p class="paragraf"><span class="char-style-override-9">Bunun gibi onlarca trajikomik haber yayımlandı. Her şey tapeler üstüne yürütülüyordu. Ama o tapelerdeki Trabzonspor Kulübü Başkanı Sadri Şener ve yöneticilerinin konuşmaları kesinlikle medyada yer bulmuyordu. Yine tapelerde Adalet ve Kalkınma Partisi Grup Başkan Vekili Nurettin Canikli’nin Giresunspor yöneticileriyle yaptığı konuşmalar da medyaya sızdırılmadı. Melih Gökçek’in tapeleri de aynı şekilde ek iddianamenin sayfaları arasında gizlendi. Hatta spor basınından gazetecilerin de konuşmaları vardı ve o tapeler hiçbir zaman gün ışığına çıkarılmadı. Bu tapeleri burada yayımlamanın da anlamı yok. Yasal dinleme de olsa özel hayata ilişkin birçok şey var. Tapeleri söyledim çünkü Fenerbahçe aleyhine en büyük delil olarak bu tapeler gösterildi. Trabzonspor yöneticilerinin daha kesin kanaat oluşturabilecek tapeleri de vardı. Fakat ek klasörlerle birlikte 47 sayfalık bu tapeler yok sayıldı.</span></p>

      <p class="paragraf"><span class="char-style-override-9">Fenerbahçeliler, medyanın karartma ve dezenformasyonuna rağmen direnişlerini sürdürüyorlardı. Silivri ve Çağlayan Adliye Sarayı’ndaki her duruşma sonrası polis gaz bombaları ve TOMA’larla kalabalığa müdahale ediyordu. Bunlar, medyada genellikle “holiganların çıkardığı olaylar” olarak nitelendiriliyordu. Sağcısı, solcusu, liberali objektif</span><span class="char-style-override-10">i</span><span class="char-style-override-9">, entelektüeli, hiçbir köşe yazarı, polisin bu saldırılarını görmüyordu. İktidar, medyadaki Fenerbahçe düşmanlığını bir perde olarak kullanıyordu. İki yıl sonra Gezi Direnişi’nde yaşanan polis şiddetine itiraz edenler, o dönemde Fenerbahçeliler için suskundu. Çünkü “Zamanın Ruhu” Fenerbahçe’ye saldıranı ödüllendiriyordu.</span></p>

      <p class="paragraf"><span class="char-style-override-9">12 Mayıs 2012’deki Fenerbahçe-Galatasaray maçı sonrası yapılan polis provokasyonu dahi “holigan dehşeti” diye sunuluyordu ekranlarda... Polisin nedensiz gaz bombalarıyla yaptığı müdahalede onlarca insan yaralandı stat içinde ve dışında. Kadıköy gökyüzü gaz bombası sisiyle kaplanmıştı. Medya ise sadece “holiganlar” diyordu. Eğer o gün Kadıköy’de bir Ali İsmail Korkmaz ya da Gezi Direnişi’ndeki gençlerin öldürülmesi gibi bir olay yaşanmadıysa bu tamamen şanstı.</span></p>

      <p class="paragraf"><span class="char-style-override-9">Derbi maçı öncesi Mehmet Ali Birand, “Kanlı mı olacak kansız mı olacak?” diyordu Kanal D ekranında. Bundan daha ağır kışkırtma nasıl olabilirdi ki? Birand’ın Galatasaraylı olduğu malumdu ama bu süreçte başka rol de üstleniyordu. Ekranda kalma ve mesleğe devam etme yolu olarak cemaate yanaşmıştı. Hatta ÖYM’lerle ilgili AKP-Cemaat kavgasında Samanyolu TV’ye çıkıp, “ÖYM’lerin tümüyle kaldırılmasını mantıklı bulmuyorum” dedi. Aynı tarihlerde Oda TV davası yine ÖYM’de görülüyordu. Birand bu davayı da, “Bugün gazetecilik yargılanacak” diye yorumluyordu.</span></p>
    </div>
  </div>
</body>
</html>
