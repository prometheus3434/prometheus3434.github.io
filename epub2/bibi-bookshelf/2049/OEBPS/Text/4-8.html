<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-8.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-8.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-1-7">MUSTAFA KARAALİOĞLU’NUN GRUBA KATILIMI</p>

      <p class="paragraf"><span class="char-style-override-9">Bir süre sonra da medya grup başkanı olarak Mustafa Karaalioğlu adı geçmeye başladı. Aradım, “Hayırdır arka kapıdan gelmeye mi çalışıyorsun?” dedim.</span></p>

      <p class="paragraf"><span class="char-style-override-9">— Ya yok henüz bir şey. Ateş olmayan yerden duman da çıkmaz. Aslında ben de seninle konuşmak istiyordum. Buluşalım mı?</span></p>

      <p class="paragraf"><span class="char-style-override-9">— Tamam buluşalım. Dur şu arka kapıyı kapatayım ben önce...</span></p>

      <p class="paragraf"><span class="char-style-override-9">Güldü. Ve randevu yerini belirledik. Mustafa Karaalioğlu’yla daha önceden tanışıyorduk.</span> <span class="char-style-override-11">Yeni Şafak</span> <span class="char-style-override-9">grubunda televizyon kurma çalışmamız olmuştu. Moderatör formatlı haber kanalı, şartlar oluşsaydı önce orada denenecekti. Başta da belirttim, 24 genel yayın yönetmeni olduğum aşamada benim için patronlara hep olumlu şeyler söyledi.</span> <span class="char-style-override-11">Yeni Şafak</span><span class="char-style-override-9">’tan Mustafa’nın ayrılması nasıl olacaktı? Oğluna Ahmet Albayrak’ın ismini verecek kadar yakınlık içerisinde olduğu yeri nasıl terk edecekti?</span></p>

      <p class="paragraf"><span class="char-style-override-9">Bu yer değiştirme kararları kişisel iradeden çok “yukarılarda” alınan kararlarla oluyordu. Emir geldiği anda her şey mümkündü. Zaten Tayyip Erdoğan’ın “onay”ı alınmıştı. Mustafa Karaalioğlu’yla buluştuk.</span></p>

      <p class="paragraf"><span class="char-style-override-9">— Arka kapıyı anladım da ön kapıyı da kapatmadın umarım.</span></p>

      <p class="paragraf"><span class="char-style-override-9">— Ben kapasam ne olacak ki! O kapı kırılır yine girersin.</span></p>

      <p class="paragraf"><span class="char-style-override-9">— Bana teklif yapıldı. Ben de düşünüyorum. Sence nasıl olur?</span></p>

      <p class="paragraf"><span class="char-style-override-9">—</span> <span class="char-style-override-11">Star</span> <span class="char-style-override-9">önemli bir marka.</span> <span class="char-style-override-11">Yeni Şafak</span> <span class="char-style-override-9">dışında bir performans gösterilirse iyi olabilir. Ama senin şimdi 24’e de müdahale yetkin olacak. Beni asıl burası ilgilendiriyor.</span></p>

      <p class="paragraf"><span class="char-style-override-9">— 24’ü sen kurdun. Proje senin. Senin bildiğin bir iş. Ben yardımcı olabilirim sadece.</span></p>

      <p class="paragraf"><span class="char-style-override-9">— Umarım öyle olur.</span></p>

      <p class="paragraf"><span class="char-style-override-9">Fazla zaman geçmeden Mustafa Karaalioğlu medya grup başkanı oldu.</span></p>

      <p class="paragraf"><span class="char-style-override-9">Hasan Abi ile durumu görevlendirme olmadan önce de sonra da uzun uzun konuştuk. Kaygılarımı anlattım. Mustafa Karaalioğlu’nun olmasından hiç rahatsız olmayacağımı ama işime karışılır ve gazeteyle paralel çizgide yayın yapılmak istenirse sorun olacağını söyledim. Hasan Abi dinledi, “Kaygılanma biz ‘ortak akıl’ çözümünden gideriz. Senin canını sıkan bir durum olmaz” dedi.</span></p>

      <p class="paragraf"><span class="char-style-override-9">Mustafa Karaalioğlu bir süre sonra</span> <span class="char-style-override-11">Star</span> <span class="char-style-override-9">gazetesinin genel yayın yönetmeni de oldu. Ben icra kurullarında bunun çok doğru olmadığını, iki görevin farklı tanım ve işlevi olduğunu söyledim. Mustafa Karaalioğlu’ndan önce Ahmet Kekeç bir süre genel yayın yönetmenliği yapmıştı. Benden yardım istediğinde hep yardımcı oldum. O sıralar hiçbiri –daha önce</span> <span class="char-style-override-11">Yeni Şafak</span> <span class="char-style-override-9">grubunda tanıdıklarım da dahil– İbrahim Karagül, Yusuf Ziya Cömert, Mehmet Ocaktan vesaire şimdiki gibi değildi. Ötekileştirilmenin mahcubiyeti vardı hâlâ yüzlerinde. Rant ve kibir kulesi henüz temel aşamasındaydı.</span></p>

      <p class="paragraf"><span class="char-style-override-9">Mustafa Karaalioğlu göreve başladıktan sonra ilk zamanlarda fazla sorun yaşamadık. Türkiye yavaş yavaş geriliyordu. Cumhuriyet Mitingleri’nin en civcivli dönemiydi. Cumhuriyet Mitingleri bana göre siyasi kimliği olan bir organizasyondu. İktidar cephesi bu mitinglerin tamamen kendilerine karşı tertip edildiğini düşünüyordu. Yine de ben haber değeri olduğunu düşünüp yayın yapılması talimatını verdim. Bu sıkıntı doğurdu ama doğrudan müdahale edilmedi. Cumhuriyet Mitingleri’nin propagandasını yapmadan haber olarak görülmesi doğruydu. NTV, Habertürk ve CNN Türk canlı yayınlarla bu mitingleri aktarıyordu. Ne coşku seline kapıldım ne de sansürlenmesi tarafında oldum. Zaten sanırım Ankara’daki miting sırasında, Ege’de bir okul aracı devrildi, onlarca çocuk öldü. Öğrencilerin göz göre göre ölüme yollanması habere bakış açımdan daha önemliydi. Öğrenciler araca doldurulmuş ve bakımı yapılmayan araçla ölüme yollanmıştı. Hiç düşünmeden yayını bunun üzerine yıktırdım. Bu yayının şöyle bir tarafı da oldu. Herkes siyasette boğulurken hayatın acı bir gerçeğinin yanında olmayı sağladı. Gerçekten de habere bakışıma tam uyan bir gelişmeydi. 24’ün kuruluş felsefesinde siyasette boğulmadan sokağa hâkim olmak vardı. İki önemli kuruluş ilkesinden asla taviz vermeyecektim: Sokağın televizyonu olmak ve haberi muhabire bırakmak.</span></p>
    </div>
  </div>
</body>
</html>
