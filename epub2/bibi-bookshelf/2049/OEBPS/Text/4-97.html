<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-97.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-97.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="ARA" id="toc_marker-8-4">CİHAT OPERASYON MERKEZİ:<span class="char-style-override-12">YENİ ŞAFAK</span></p>

      <p class="paragraf"><span class="char-style-override-9">“Gezi Direnişi” iktidarın ülkeyi yönetme biçimi ve uygulamalarına itirazdan öte bir şey değildi. Bu itiraz o kadar gür ve haklı çıkıyordu ki, 11 yıllık AKP iktidarı deşifre olmuştu. Bunun üstünün örtülmesi ve başka bir şeye dönüştürülmesi gerekiyordu. O yol en tehlikeli ve en kanlısıydı. Bu da “savaşmayan insanlara karşı savaş” ya da konjonktürel nitelemeyle bir “cihat” ilan edilmesiydi. İtiraz eden herkesin “iktidarı yıkmak için sokakta savaşanlar” haline getirilmesi gerekiyordu. Ve bu yapıldı.</span></p>

      <p class="paragraf"><span class="char-style-override-9">Gezi, iktidara karşı bir “yıkım projesi” gibi sunuldu. Bu çalışmanın en büyük lojistik ve psikolojik ayağı da medyaydı. En önde koşan daha çok kazanacaktı. Ve bu savaşmayan insanlara karşı cihadın “akıncı birliği”</span> <span class="char-style-override-11">Yeni Şafak</span> <span class="char-style-override-9">gazetesi oldu.</span></p>

      <p class="paragraf"><span class="char-style-override-9">Erasmus, Zello, Mehmet Ali Alabora’nın</span> <span class="char-style-override-11">Mi Minör</span> <span class="char-style-override-9">oyunu ve</span> <span class="char-style-override-11">Otpor</span> <span class="char-style-override-9">içerikli, akıl mantık sınırlarının zorlandığı komplo teorilerini bile dumura uğratacak masa başı haberlerin ana karargâhı gibiydi</span> <span class="char-style-override-11">Yeni Şafak</span><span class="char-style-override-9">.</span></p>

      <p class="paragraf"><span class="char-style-override-9">En çarpıcı örneklerden birine gidelim. 27 Haziran’daki manşetleri “Liderlere 2 milyon dolar” başlıklı haberdi. Şimdi detayını da görelim:</span></p>

      <p class="paragraf"><span class="char-style-override-9">“Mali Suçları Araştırma Kurulu’nun (MASAK) ilk tespitlerine göre, Gezi olaylarında kullanılmak üzere ülkeye 2 milyon dolar para girişinin olduğu belirlendi. Finansörlerin, İstanbul ve Ankara’daki protestolarda kullanılmak üzere 2 milyon doları eylem organizatörlerine paylaştırdığı tespiti yapıldı. Para takviyesi yapılan eylemci liderlerinin, internet üzerinden ücretsiz konuşma yapabildikleri Tango, Viber, Zello ve Skype programları üzerinden yaptıkları para traf</span><span class="char-style-override-10">i</span><span class="char-style-override-9">ğine ilişkin görüşmeler de MASAK’ın inceleme raporlarında yer aldı. Gezi olaylarının büyütülmesine yönelik sosyal medya ve internet üzerinden yapılan haberleşmelerde, söz konusu paranın taksiminin yapıldığı ortaya çıktı. Dış destekli sponsorlardan temin edilen paranın, eylem organizatörleri tarafından gösteriye katılanların alanlarda daha uzun süreli kalması için kullanıldığı dile getirildi.”</span></p>

      <p class="paragraf"><span class="char-style-override-9">Bir haberin nas</span><span class="char-style-override-11">ıl üretildiği yüklemlerindeki, “belirlendi”, “dile getirildi”</span> <span class="char-style-override-9">benzeri ifadelerin sayısından anlaşılır. Bir haberde bu ifadeler ne çok varsa haber o kadar masa başı ürünüdür. Meslek etiği ve ilkeleri açısından baktığımızda zaten bunun adı haber değil, dezenformasyondur. MASAK gibi alanında en yetkili bir kurumun bir tespiti varsa, bunun belgesi olmaz mı? Banka aracılığıyla yapıldıysa hangi gün, hangi dekontla paralar transfer edilmiştir? Banka dışında bir yöntemse para kimlere aktarılmıştır? Bu soruları bir yana bırakıp beş ay sonrasına, yani 21 Kasım 2013’e gidelim. Haber aynen şöyle:</span></p>

      <p class="paragraf"><span class="char-style-override-9">“Taksim’de başlayan ardından da tüm yurda yayılan Gezi Parkı eylemlerinin f</span><span class="char-style-override-10">i</span><span class="char-style-override-9">nans kaynağıyla ilgili güvenlik birimleri ile MASAK uzmanlarının yaptığı incelemede, eylemcilerin hesapları mercek altına alındı. Yapılan incelemede olağanüstü bir hesap hareketine rastlanmadı. Bunun dışında, eylemcilere daha çok halkın destek sağladığı belirlendi. Örneğin, yemek ve ilaç gibi yardımların esnaf tarafından gönüllü olarak gerçekleştirildiği tespit edildi. Gezi eylemlerinin ardından bazı hükümet üyeleri, eylemlerin yurtdışındaki lobiler tarafından desteklendiğini öne sürmüştü. Bu çerçevede, Gezi Parkı eylemlerine öncülük eden belli başlı grupların hesap hareketleri de mercek altına alındı. Yapılan incelemeye güvenlik birimlerinin yanı sıra, mali suçlar uzmanları da destek verdi. Eylemcilerin hesap hareketlerinde ‘rutin dışı’, ‘şüpheli’ işleme rastlanmadı. Yani yurtdışı fonlardan yoğun bir para hareketinin olduğuna ilişkin bilgi ve belgelere ulaşılamadı.”</span></p>

      <p class="paragraf"><span class="char-style-override-9">Gezi’nin en sıcak anlarında</span> <span class="char-style-override-11">Yeni Şafak</span><span class="char-style-override-9">’ın MASAK’a dayandırarak verdiği “2 milyon dolar para transfer edildi” başlıklı haberin gerçek olmadığı beş ay sonra belirleniyordu. Bu çarpıcı örnek bile o dönemde yapılanın “habercilik” olmadığını ortaya koyuyor.</span> <span class="char-style-override-11">Yeni Şafak</span><span class="char-style-override-9">, bunun gibi onlarca haber yaptı. “Peki bunların karşılığı ne oldu?” sorusunun yanıtı için bir kez daha haziran ayına dönüyoruz. İktidarın, “Asla haber yapılmayacak” talimatı verdiği ve benim de Artı 1’de sansür etmem istenen haberi bir kez daha aktarmakta fayda var.</span></p>

      <p class="paragraf"><span class="char-style-override-9">Maliye Bakanlığı Gelir İdaresi Başkanlığı bünyesindeki Merkezi Uzlaşma Komisyonu, hükümete yakınlığı ile bilinen Cengiz İnşaat;</span> <span class="char-style-override-11">Yeni Şafak</span> <span class="char-style-override-9">gazetesinin sahipleri Albayrak Grubu ve Kanal A televizyonunun sahibi Elektromed Şirketi’nin 608,8 milyon liralık vergi borcunu sildi. Kurul, üç ayrı şirketle yaptığı uzlaşma sonucunda toplam 615,9 milyon liralık vergi borcunu, 7 milyon liraya düşürdü.</span></p>

      <p class="paragraf"><span class="char-style-override-11">Yeni Şafak</span> <span class="char-style-override-9">gazetesinin sahibi Albayrak Grubu’nun talebi üzerine Maliye Bakanlığı Gelir İdaresi Başkanlığı yöneticileri ile grubun temsilcileri, 21 Eylül 2010 saat 15.30’da uzlaşma için masaya oturdu. Toplantı sonunda grubun 55,7 milyon liralık vergi borcunun 54 milyon 551 bin liralık kısmı silindi. Borç, bu operasyon sonucunda 1,2 milyon liraya indirildi.</span></p>

      <p class="paragraf"><span class="char-style-override-9">26 Ağustos’ta</span> <span class="char-style-override-11">Yeni Şafak</span><span class="char-style-override-9">’ta Burcu Bulut imzasıyla yayımlanan Noam Chomsky söyleşisi bir başka skandalı ortaya çıkardı. Chomsky sorulara verdiği yanıtlara sadık kalınmadan çeviri yapıldığını, söylemediği şeylere röportajda yer verildiğini açıkladı. Söylemediği şeylerden biri de İngilizcede karşılığı olmayan “milkport” tanımıydı. Aslında Türkiye bir “milkport”tu çünkü 54 milyon 551 bin liralık vergi borcu silinmişti.</span></p>

      <p class="paragraf"><span class="char-style-override-9">Medyanın biat yolculuğunda şu ana kadar çok şey anlattım. Ama rant/medya/siyaset işbirliğinin bundan daha çarpıcı ne delili olabilir ki?</span> <span class="char-style-override-11">Yeni Şafak</span><span class="char-style-override-9">, 28 Şubat’ın gazabına uğramış bir gazeteydi. Bedelini de ağır ödediler. Ama gelinen durumda Gezi Direnişi sırasındaki yayınlarıyla 28 Şubat’a rahmet okuttular.</span></p>
    </div>
  </div>
</body>
</html>
