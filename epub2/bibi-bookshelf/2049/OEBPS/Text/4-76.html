<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-76.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-76.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-6-10">24’ÜN YENİ PATRONUYLA YÜZ YÜZE</p>

      <p class="paragraf"><span class="char-style-override-9">Bir başka gün telefonumda birkaç cevapsız çağrı gördüm. Bir de mesaj. “Ben Tevhid Karakaya’nın özel kalem müdürüyüm. Tevhid Bey sizinle görüşmek istiyor. Uygun bir zamanınızda arayabilir misiniz?” yazıyordu. Numarayı aradım randevulaştık. Akmerkez’de buluştuk. Görüşmenin başında Fettah Tamince de vardı. Beni 24’ün yeni patronu Tevhid Karakaya’yla tanıştırdı. “İsminizi çok duydum” dedi. Daha sonra Tevhid Karakaya’yla aramızda şöyle bir diyalog geçti:</span></p>

      <p class="paragraf"><span class="char-style-override-9">— Mustafa Bey, adınızı çok duydum. 24’ün mimarısınız. Vallaha herkes sizin döneminiz diyor, başka da bir şey demiyor.</span></p>

      <p class="paragraf"><span class="char-style-override-9">— Adımın geçiyor olmasına sevindim. Ben adımın yasaklandığını sanıyordum.</span></p>

      <p class="paragraf"><span class="char-style-override-9">— Olur mu öyle şey?</span></p>

      <p class="paragraf"><span class="char-style-override-9">— Oldu ama. Siz o zaman yoktunuz. Hasan Abi (Doğan) için bir belgesel hazırlanacakmış. Muhabir aradı. Ben ısrarla olmaz dedim. Sonra bir şekilde ikna oldum. Çünkü Hasan Abi söz konusuydu. Aradan zaman geçti arayan soran olmadı. Tesadüf muhabire rastladım. “Benimle konuşmak istiyordunuz ne oldu?” diye sordum. O da bana, “Abi senin isminin üstü çizilmiş. Röportaj yapmamı istemediler. Ben de arayamadım” dedi. “Röportajı ben istemedim ki siz ısrar ettiniz. Hatta kabul etmedim. Zorla ikna ettiniz. Kim o üstümü çizdiğini sanan?” diye sordum. Sessiz kaldı.</span></p>

      <p class="paragraf"><span class="char-style-override-9">— Hiç şık olmamış. Ben bir sorarım.</span></p>

      <p class="paragraf"><span class="char-style-override-9">— Sormanız için demedim. Zaten ben Mustafa Karaalioğlu’na sordum bir ara karşılaştığımızda, “Haberim yok” dedi. O zaman Akif Beki vardı. “O mu?” dedim. Cevap verilmedi. Öyle de kaldı. Failler iyi saklanıyor bu dönemde.</span></p>

      <p class="paragraf"><span class="char-style-override-9">— Neyse yahu. Doğru olmamış. Peki 24’te işler neden senin dönemindeki gibi değil artık?</span></p>

      <p class="paragraf"><span class="char-style-override-9">— Tevhid Bey bunun birçok nedeni var. En çarpıcı olanı propaganda ile yayıncılık birbirine karıştırılıyor. Bu genelde böyle ama 24 daha çok siyasileşme yolunu seçti. Bir propaganda alanı haline dönüştürüldü. Doğal olarak da bu izlenirliğe yansıyor. Genel yapısına yayıncılık değil propaganda hâkim oldu. Aslında şöyle acayip bir durum da var. “En çok propagandayı ben yaptım” yarışında kimse mesleğini yapmıyor. Bu iş yetenek ve beceri işidir. Oysa şimdi yaranma duygusu işin önüne geçiyor. Bu kanalda tepeden aşağıya herkese yansıyor. Doğal olarak da iş üretilemiyor, “AKP’nin AKP’ye propagandası” dışında bir şey olmuyor.</span></p>

      <p class="paragraf"><span class="char-style-override-9">— Siz olsaydınız ne yapardınız?</span></p>

      <p class="paragraf"><span class="char-style-override-9">— Ben ne yaptığımı kurduğumda ve yönettiğimde gösterdim. Pratik varken şimdi teorik öngörülerin çok önemi yok.</span></p>

      <p class="paragraf"><span class="char-style-override-9">— Anlıyorum. Kanalı şimdi nasıl görüyorsun?</span></p>

      <p class="paragraf"><span class="char-style-override-9">— Ben ölünün arkasından konuşmam.</span></p>

      <p class="paragraf"><span class="char-style-override-9">— O kadar vahim mi durum?</span></p>

      <p class="paragraf"><span class="char-style-override-9">— Ben böyle görüyorum. Siz oranın patronusunuz. Başka türlü bakabilirsiniz.</span></p>

      <p class="paragraf"><span class="char-style-override-9">— Siz niye çalışmıyorsunuz Mustafa Bey?</span></p>

      <p class="paragraf"><span class="char-style-override-9">— Vallaha bu benimle ilgili bir durum değil. Ben işimi yapmayı çok istiyorum. Hatta gözümde de tütüyor. Ama var olan linç ve tecrit ortamı buna izin vermiyor.</span></p>

      <p class="paragraf"><span class="char-style-override-9">— Niye siz bu kadar hedef oldunuz ki?</span></p>

      <p class="paragraf"><span class="char-style-override-9">— Her şeyi “Abluka” başlığına bağlıyorlar. Ergenekoncudan teröriste kadar denmedik şey bırakılmadı. Ama hiçbir ilgim yok bu sıfatlarla. Ben sadece gazeteciyim. Bunu anlatması da artık zor. Gerçeğe değil kurguya inanmak herkesin işine geliyor.</span></p>

      <p class="paragraf"><span class="char-style-override-9">— Ben sizinle tanışmak istedim. Çok güzel bir kanal kurmuşsunuz. Şimdi niye bu kadar ayrı kalınıyor? Yani beraber ne yapabiliriz, düşünelim konuşalım.</span></p>

      <p class="paragraf"><span class="char-style-override-9">— Tevhid Bey, ben 24’ü kurduğumda farklı düşünmüyordum ki. Bana söz verildi siyaset olmayacak diye. Bu sözün arkasında da mümkün olduğunca duruldu. Hasan Abi olduğu sürece de ufak tefek sorunlar olsa da her şey yolunda gitti. O ayrılınca bambaşka bir ortam oluştu. Durum bu.</span></p>

      <p class="paragraf"><span class="char-style-override-9">— Yani şimdi Mustafa Bey ben sizden faydalanmak isterim. Bunu bir şekilde halledelim. Ama siz de bize yardımcı olun.</span></p>

      <p class="paragraf"><span class="char-style-override-9">— Nasıl yardımcı olayım? Tevhid Bey tam olarak ne istiyorsunuz?</span></p>

      <p class="paragraf"><span class="char-style-override-9">— Fikir alışverişinde bulunuyoruz. Siz de kendi durumunuzu gözden geçirin. İşsizlik ve parasızlık zor tabii. Bu durumda olmanızı istemeyiz.</span></p>

      <p class="paragraf"><span class="char-style-override-9">— Eyvallah. Evet işsizlik zor, bunu yaşıyorum. Ama benim içim paradan daha değerli şeyler var; meslek onuru, kimsenin adamı olmamak, işimi vicdan ve hakkaniyet dışında hiçbir güce, kişiye dayanmadan yapmak gibi...</span></p>

      <p class="paragraf"><span class="char-style-override-9">— Tabii şimdi bu dediklerin önemli ama sen yine de bir düşün. Bir de bu Fenerbahçe Kulübü’yle bir bağlantınız var mı?</span></p>

      <p class="paragraf"><span class="char-style-override-9">— Tevhid Bey, Fenerbahçe ile maçlar dışında hiçbir bağım yok. Kombinem var giderim tribünde maç izlerim. Davayı soruyorsanız, bir sürü haksızlık var ve ben bunu söylemeye de devam edeceğim. Şunu demeye çalışıyorsanız, “Artık doğru yanlış boş ver. İşimize bakalım.” Ben iş aramıyorum mesleğimi arıyorum.</span></p>

      <p class="paragraf"><span class="char-style-override-9">— Tabii bu sizin kararınız. Siz yine de düşünün.</span></p>

      <p class="paragraf"><span class="char-style-override-9">— Eyvallah düşünürüm de... mesela siz bana Hasan Abi’nin sağladığı özgürlüğü ve yayın yapma alanını verebilecek misiniz? Aynı şekilde ama... Eksiği fazlası olmadan...</span></p>

      <p class="paragraf"><span class="char-style-override-9">— Neyse konuşuruz daha. Yiğit Bulut için ne düşünüyorsun?</span></p>

      <p class="paragraf"><span class="char-style-override-9">(Burada araya girip, kısa bir bilgi vermekte yarar var. Yiğit Bulut o dönemde Habertürk’ten çıkarılmıştı. İşsizdi. Erdoğan’dan iş istediği söyleniyordu. Hatta bir kez arabasının önüne atlayıp durumunun iyi olmadığını söylemiş. Başbakanın Bulut’u A Haber’e göndermek istediği, ancak “düzeni bozar” gerekçesiyle istenmediği, NTV’de de benzer direnç gösterildiği konuşuluyordu. Yiğit Bulut henüz 24’e de başlamamıştı.)</span></p>

      <p class="paragraf"><span class="char-style-override-9">— Yiğit burada olsa çok şey söylerdim. Ama burada yok. O yüzden bir şey demem.</span></p>

      <p class="paragraf"><span class="char-style-override-9">— Enteresan bir tavrınız var. Söylenmişti bu zaten. Neyse Mustafa Bey irtibatı koparmayalım. Mutlaka arayın. Ben de sizi ararım. Hayırlı bir sonuç çıkar inşallah.</span></p>

      <p class="paragraf"><span class="char-style-override-9">— Teşekkür ederim.</span></p>

      <p class="paragraf"><span class="char-style-override-9">Oldukça uzun bir görüşmeydi. Hükümetin durumundan cemaate kadar birçok konuda sohbet ettik. Fakat bundan sonra bir daha irtibatımız olmadı.</span></p>

      <p class="paragraf"></p>

      <p class="paragraf"></p>
    </div>
  </div>
</body>
</html>
