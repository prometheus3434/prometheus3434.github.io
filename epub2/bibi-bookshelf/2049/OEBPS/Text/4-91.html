<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-91.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-91.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-7-13"><span class="regular-metin">ALİ İSMAİL’İN ARDINDAN...</span></p>

      <p class="paragraf"><span class="char-style-override-9">Artı 1’den ayrıldıktan sonra öğrendim ki,</span> <span class="char-style-override-11">Yeni Şafak</span><span class="char-style-override-9">/Kanal A/Cengiz Holding vergi affı, Erdoğan’ın Gezi’ye dair söyledikleri ile gerçeklerin uymadığını gösteren yorumsuz haberlerimizi içeren gibi birçok bant Altan Ertürk’ün isteğiyle sabah bültenine alınmamış. Bana da söylememişler, tepki gösteririm diye...</span></p>

      <p class="paragraf"><span class="regular-metin char-style-override-9">10 Temmuz’a kadar, yani yaklaşık 15 gün bekledim. Bekledim çünkü mesleğimiz için yeni bir umut olabilirdi Artı 1... Ben orada olmasam bile –mevcut patronaj ayıbıyla birlikte çekilirse– yeni bir yapılanma kurulabilir ve habercilik adına çok şey yapılabilirdi. Ama iyi şeyler olacağına dair hiçbir işaret yoktu.</span></p>

      <p class="paragraf"><span class="regular-metin char-style-override-9">10 Temmuz tarihi benim için önemliydi. Çünkü o gün Ali İsmail Korkmaz hayatını kaybetti. Beni en çok üzen, etkileyen, içimi acıtan ölümlerden biridir Ali İsmail’inki...</span></p>

      <p class="paragraf"><span class="regular-metin char-style-override-9">Gezi Direnişi boyunca öldürülen tüm gençleri bu ülke kaybetmeyebilirdi. Ama Erdoğan’ın iktidar kibri ve onun etrafındaki “Yedirmeyiz operasyon timi”nin gözü bir şey görmüyordu. Özeleştiri/özür/demokrasi kültürü olmayan Neo-Türkiye egemenleri için “Hata yaptım” demek, özür dilemek intihar etmek gibi bir şeydi. “Şeyh uçmaz mürit uçurur” geleneği, kayıtsız şartsız biat felsefesi ülke gençlerine acımamıştı. Ali İsmail bunların en genciydi. Öldürülüş biçimi ise gaddarlığın en üst mertebesiydi. Eskişehir’de olaylar başladığında kaçmaya çalışan Ali İsmail Korkmaz ara sokaklarda devletin gayriresmi gaddarlığından kaçamamıştı. Hunharca sopalarla dövülmüş ve devletin hastanesinde ölüme terk edilmişti. Herhangi bir örgütsel bağı da yoktu. Hastanede yaşam savaşı verirken #direnaliismail başlığıyla haberlerini yaptırmıştım. “Bu çocuk ölmemeli, ölmemeli” diyordum sürekli... Yaşadığı dünyaya kayıtsız kalmayan bu çocuk, sadece annesinin kuzusu değil hepimizin yarınıydı da... Eskişehir’de ülkenin geleceği acımasızca katledilmişti. Dedim ya çok canımı yaktı Ali İsmail’in katledilmesi... O gün şuna karar verdim. Ali İsmail’in daha 19 yaşında toprak altına gittiği bir yerde ben ne bekliyorum ki? Hangi beklenti sansür ayıbını örtecekti? Artı 1’in patronajında bir değişiklik de olmayacağına göre beklemek sanki Ali İsmail’e haksızlık gibi de geldi. Oturdum bilgisayarın başına Artı 1’de yaşadıklarımı twitter’da yazdım:</span></p>

      <p class="paragraf"><span class="char-style-override-9">Herkes soruyor Artı 1’de ne oluyor? Olan biteni bütün açıklığıyla yazıyorum. 15 gündür gitmiyorum. Çünkü haberlere müdahale edilmeye kalkışıldı.</span></p>

      <p class="paragraf"><span class="char-style-override-9">15 gün bekledim. Müdahale edenler aklını başına alır, hatalarını anlar diye. Ancak gelinen durumda müdahale etmek normalmiş gibi davranılıyor.</span></p>

      <p class="paragraf"><span class="char-style-override-9">Medyada ya yandaş olacaksın ya da düşmanlık saflaşması var. Kendi adıma iki kutupta olmak yerine Artı 1’i habercilik çizgisinde tutmaya çalıştım.</span></p>

      <p class="paragraf"><span class="char-style-override-9">Artı 1’e başlarken tek şartım oldu: Haberlere karışılmayacak. Bu söz verilince tamam dedim, para bile konuşmadım. 2 ay boyunca bir kuruş da almadım.</span></p>

      <p class="paragraf"><span class="char-style-override-9">NTV’den “başsavcıya abluka”ya müdahale edildiği için ayrıldım. 4 yıl çalışmadım. Çünkü iş aramıyordum mesleğimi arıyordum. Hâlâ aynı yerdeyim.</span></p>

      <p class="paragraf"><span class="char-style-override-9">Gezi olayları başladığında patronajın tavrı değişmeye başladı. Yayın yıkma kabul edilmedi. Ana haberde gerçek ne ise aktardık.</span></p>

      <p class="paragraf"><span class="char-style-override-9">Olaylar büyüyünce birkaç kez yayın yıkmaya ikna ettik. O yayınlar öyle oldu. Kutuplaşma safında olmak yerine haber tarafında durma refleksiydi.</span></p>

      <p class="paragraf"><span class="char-style-override-9">Artı 1’in patronu görünen Altan Ertürk’le 19 Haziran’da baş başa görüştüm. Gezi haberlerinden rahatsız olduğunu söyledi. Yanlış yaptığını söyledim.</span></p>

      <p class="paragraf"><span class="char-style-override-9">Benden otosansür uygulamam istenince bunun ayıp olduğunu ve asla yapmayacağımı söyleyerek odadan çıktım. Ugur Dündar’a durumu söyledim.</span></p>

      <p class="paragraf"><span class="char-style-override-9">Uğur Dündar, Altan Ertürk’e, “Mustafa yoksa ben de olmam, aklınızı başınıza alın” diyerek izne çıktı. Aynı şekilde Tuncay Mollaveisoğlu da...</span></p>

      <p class="paragraf"><span class="char-style-override-9">Uğur Dündar, olanı biteni kendisi anlatır, onun adına bir şey söylemiyorum. Müdahaleye tavır aldı. Ben kendi adıma yaşadıklarımı anlatıyorum.</span></p>

      <p class="paragraf"><span class="char-style-override-9">2 aylık dönemimde Artı 1’de gördüğüm müdahale saçmalığı ayrı... Haber refleksi ve duruşunun karşılığı çok fazla. Bu beni gelecek için umutlandırıyor.</span></p>

      <p class="paragraf"><span class="char-style-override-9">Mevcut patronaj olduğu sürece Artı 1 kanalıyla artık benim hiçbir bağım ve ilişkim olamaz. Ben gazeteciyim, işimi yapabileceğim yerde olurum.</span></p>

      <p class="paragraf"><span class="char-style-override-9">4 yıl boyunca işimi yapamadım. Gerçekleri söyleyemeyeceksem bir 4 yıl daha çalışmam. Hayat zor biliyorum/yaşıyorum. Ama onurlu insan olmak da var.</span></p>

      <p class="paragraf"><span class="char-style-override-9">Korkma cesaret de bulaşıcıdır... “Zamanın ruhuna rağmen varım” diyenlere selam olsun...</span></p>

      <p class="paragraf"></p>
    </div>
  </div>
</body>
</html>
