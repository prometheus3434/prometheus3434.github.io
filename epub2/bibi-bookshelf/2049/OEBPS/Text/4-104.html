<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-104.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-104.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-9-1">YÜKSELİŞ VE DÜŞÜŞ</p>

      <p class="paragraf"><span class="char-style-override-9">Bugün açık kavgaya tutuşan Erdoğan ile cemaat ilişkisi, çok mesut başlamıştı. Cemaatin, 2010’daki iki büyük müdahalesiyle Erdoğan’a eşit siyasal aktör olarak ortaya çıkması bile başbakan açısından büyük kaygılar yaratmamıştı. İki müdahaleden birincisinde, cemaatin iktidar katındaki yeri ve önemi, 2010’daki ‘İrtica ile Mücadele Eylem Planı’ iddianamesine usulcacık yerleştirilmişti. İddianamede suç, sadece hükümeti değil cemaati de yıpratmak olarak duyuruluyordu. Çok açık ki bu girişim, cemaati bir toplumsal gruptan resmi bir iktidar unsuru haline getiren üstü kapalı bir darbeden başka bir şey değildi. İddianame, cemaati hiç yoktan bir ‘devlet’ haline getiriyor, onun varlığını resmi bir kabule taşıyordu.</span></p>

      <p class="paragraf"><span class="char-style-override-9">İkinci müdahale ise 2010’un sonlarındaki HSYK seçimlerinde gerçekleşti. Bu süreçte de cemaat, yargının bütün ana karargâhlarını eline geçirdi. HSYK, Yargıtay ve Danıştay’da ana siyasal güç haline geldi.</span></p>

      <p class="paragraf"><span class="char-style-override-9">Bu gelişmeler yeni iktidarın içinde bir hiyerarşi doğurmaya başladı ve bu aşamadan sonra çatışma için uygun herhangi bir gündemin gelmesini beklemekten başka bir seçenek kalmamıştı. Eğer 7 Şubat 2012 darbe girişimi olmasaydı, büyük ihtimalle bir başka gündem üzerinden bu iki iktidar unsuru birbirlerine başka ‘ayak oyunları’yla saldıracaklardı. Çünkü iktidar olmak, sürekli daha güçlü ve belirgin bir hiyerarşi yaratmayı zorluyor, bu da diğer ortağın küçültülmesini gerektiriyordu.</span></p>

      <p class="paragraf"><span class="char-style-override-9">Diğer yandan, iktidar içindeki çatışmanın Kürt meselesi üzerinden gerçekleşmesi de tesadüf değildi. Çünkü bu alan oldukça geniş bir siyasal, ekonomik ve toplumsal büyüme imkânını saklıyordu. Böylece ilk saldırı 7 Şubat’ta, Kürt meselesi yoluyla ve cemaatten gelirken Erdoğan, cemaatin toplumsal ve ekonomik merkezlere uzanan kollarını budayarak onu iktidar içinde ikincilleştirmenin yollarını aramaya başladı ve ilk bulduğu yol ‘dershanelerin kapatılması’ planı oldu.</span></p>

      <p class="paragraf"><span class="char-style-override-9">Cemaati, iktidardan alaşağı etmenin en iyi çaresi, onu toplumsal ve ekonomik merkezden uzaklaştırmak ve siyasal varlığını Erdoğan liderliğinin hükmettiği ‘renkli politik dünya’nın sıradan bir unsuruna indirgemekti. Böylece cemaat, Erdoğan ile eşit özne olmaktan çıkacak, onun basit bir ‘nesne’sine dönüşecekti.</span></p>

      <p class="paragraf"><span class="char-style-override-9">Ayrıca, Erdoğan, yargıyı yeniden dönüştürme planlarıyla cemaatin özgüveniyle de oynama yoluna gitti. Bunun üzerine cemaatin ‘Demokrasi elden gidiyor’ hassasiyeti birdenbire nüksetti. Kendisini ‘yeni iktidar’ın despotik kanadına karşı demokratik projeksiyon sahibi unsur olarak sunmaya çalışırken, gerçekte hem eldeki imkânlardan olmak hem de Kürt coğrafyasındaki olağanüstü ekonomik ve toplumsal güç pastasından uzaklaştırılmak tehlikesini görüyordu. Ayrıca siyasal merkeze doğru henüz taşınan Kürt hareketi de cemaatin imkân ve ihtimallerini iyice sınırlandırıyordu. Ve şimdilerde tayin edici bir ‘gol’ beklentisiyle seyre daldığımız en heyecanlı noktaya yeniden geldik.</span></p>

      <p class="paragraf"></p>
    </div>
  </div>
</body>
</html>
