<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-51.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-51.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-3-4">TELEFONLA HELİKOPTER DÜŞÜRMENİN İDDİANAMESİ</p>

      <p class="paragraf"><span class="char-style-override-9">Medya tarihinin en akıldışı/mantıksız asparagasları arasındaki yerini alan</span> <span class="char-style-override-11">Taraf</span> <span class="char-style-override-9">gazetesinin “Telefonla Muhsin Yazıcıoğlu’nun helikopterini düşürdüler” haberinin üzerinden iki yıla yakın bir zaman geçmişti. Benim de müebbet işsizliğe mahkûm edilişimin ilk yılı dolmuştu.</span></p>

      <p class="paragraf"><span class="char-style-override-9">Tarih 3 Mart 2011’di. Telefonumda sayısız cevapsız çağrı vardı. Artık tek tük aramaların olduğu dönemdeydim. Yolda görenler dahi “başıma bir şey gelir” korkusuyla başını çeviriyordu. Bu kadar cevapsız çağrı hayra alamet değildi. Açtım telefonu...</span></p>

      <p class="paragraf"><span class="char-style-override-9">— Abi hakkında fezleke düzenlendi. Muhsin Yazıcıoğlu’na suikastla suçlanıyorsun.</span></p>

      <p class="paragraf"><span class="char-style-override-9">— Şaka mı bu?</span></p>

      <p class="paragraf"><span class="char-style-override-9">Hayır, işin şakası yoktu. “Yalan” olduğu tescillenmiş bir haber için ne fezlekesi bu? Ne suikastı? Ben NTV’de bile değildim! Kim neye bulaştırmak istiyor? İşsizliğe mahkûm etmek yetmedi başka bir şey yapmak istiyorlar! Nerede duracaklar? Daha onlarca soru kafamda uçuşuyordu ama gerçek olan bir şey vardı, o da hakkımda hazırlanan fezleke...</span></p>

      <p class="paragraf"><span class="char-style-override-9">Kahramanmaraş Cumhuriyet Savcısı Uğur Koç tarafından hazırlanan fezleke “Basit kaza değil, örgüt işi” değerlendirmesiyle Malatya Özel Yetkili Cumhuriyet Başsavcılığı’na gönderilmişti. Mirgün Cabas ve benim dışında yasadışı suç örgütümüzde dönemin Kahramanmaraş İl Jandarma Alay Komutanı Albay Sezai Akgün, Emniyet Amiri Dursun Özmen, helikopterin sahibi Mustafa Kemal Süler ile enkazı bulan Döngel köyü muhtarı Yılmaz Tilki ve köylülerden Abdullah Göllü bulunuyordu.</span></p>

      <p class="paragraf"><span class="char-style-override-9">Fezlekedeki “Yapılan şikâyet dilekçeleri incelendiğinde helikopter düşme olayının basit bir helikopter kazası şeklinde değil, henüz üyeleri tespit olunamayan örgüt mensuplarınca yapılan sabotaj sonucu düşürülmüş olduğuna ilişkin iddialar” başlıklı bölüm dikkat çekiciydi. “Önce suçlu yarat sonra delil uydur” düzeni tıkır tıkır çalışıyordu, hem de yalan habere fezleke hazırlayacak kadar...</span></p>

      <p class="paragraf"><span class="char-style-override-9">Fezleke soruşturmanın Ceza Muhakemesi Kanunu’nun 250’nci maddesi kapsamında olduğunu özellikle belirtiyordu. Bunun anlamı şuydu: Özel Yetkili Mahkeme’de görülsün.</span></p>

      <p class="paragraf"><span class="char-style-override-9">Mirgün Cabas ve bana yöneltilen suç fezlekede, “Söz konusu helikopterin şüpheliler Mirgün Cabas ve Mustafa Hoş’un çalışanı oldukları bir ulusal televizyon kanalı tarafından ölen gazeteciye ait cep telefonu aranmak suretiyle sinyal vererek helikopterin düşürüldüğü ileri sürülmüştür” diye tanımlanıyordu.</span></p>

      <p class="paragraf"><span class="char-style-override-9">Bu sözleri nereden hatırlıyoruz? Baransu’nun yazdığı haberde bu ifadeler aynen yer almıştı. Polis/savcı/medya şeytan üçgeni işliyordu. Durumun daha acayip olan yanı Kahramanmaraş Savcılığı’nın talebi üzerine İTÜ’de görevli 8 kişilik bir bilim heyetinin hazırladığı 25 sayfalık bilirkişi raporuydu.</span></p>

      <p class="paragraf"><span class="char-style-override-9">Prof. Temel Belek, Prof. Tuncer Erciyes, Doç. Sibel Menteş, Yard. Doç. Ali Deniz, Yard. Doç. Hayri Acar, Yard. Doç. Melike Nikbay, Dr. Bülent Yağcı ve Dr. Hikmet İskender’in yer aldığı bilirkişi raporunda, helikopterin, aşırı bozucu sinyallere dayanıklı olduğu vurgulanarak cep telefonu ya da olası etkileyici cihazın yaratacağı elektromanyetik işaret gücü ile arıza yaratılması ya da helikopterin düşürülmesinin olanaklı görülmediği açıkça yazılmasına rağmen fezleke hazırlanmıştı.</span></p>

      <p class="paragraf"><span class="char-style-override-9">Zaten amaç Muhsin Yazıcıoğlu soruşturması yapmak değil gözdağı vermekti. “Kafanı kaldırırsan seni içeri atarız” şantajından başka hiçbir hukuki akıl ve mantık dayanağı yoktu.</span></p>

      <p class="paragraf"><span class="char-style-override-9">TV8’de o zaman Özlem Gürses’in sunduğu</span> <span class="char-style-override-11">Haber Aktif</span> <span class="char-style-override-9">programına telefonla bağlanıp durumu anlattım:</span></p>

      <p class="paragraf"><span class="char-style-override-9">“İlk başta arayan arkadaşlara şaka mı diye sordum. Ama bu bir fezleke sonuçta. Birtakım aklı evveller bunu haber yaptı</span><span class="char-style-override-14">,</span> <span class="char-style-override-9">manşetlerden verdi ama sonuçta olayın saçmalığı, saat farkı nedeniyle hata yapıldığı ortaya çıktı. Normalde komik geliyor ama ben endişeliyim. Ya durum sulandırılmak isteniyor bu fezlekeyle ya da birilerine hedef gösteriliyorum. Bu nedenle ben endişeliyim.</span></p>

      <p class="paragraf"><span class="char-style-override-9">Kendimi bir vodvil oyunu içinde hissediyorum. Herkesin birbirini başka türlü anladığı onun üzerinden yürüdüğü bir oyun gibi... Orada o telefonu aramayanı zaten haber merkezinde tutmazlar. Daha da garibi bu olay yaşandığında ben NTV’de çalışmıyordum, hiçbir bağım yoktu.”</span></p>

      <p class="paragraf"><span class="char-style-override-9">Önce suçlu yarat sonra delil uydur Türkiye’sinin en yakın tanığıyım. Akıl/mantık/hukuk dışı olması bir şey değiştirmiyordu. Bir anda “terörist” ilan edilebiliyordunuz. Fezlekenin açıklandığı günlerde en çok da annemle babamın telefonda ağlayışını hiç unutmayacağım. “Oğlum iyi misin? Allah benim ömrümden alıp sana versin. Senin kılına zarar gelirse yaşayamam ben. Allah ıslah etsin onları oğlum” dedikten sonra hüngür hüngür ağlayışını şimdi bile hatırladığımda içimden bir şeyler kopuyor. Nasıl anlatacağımı bilemedim anneme... Ben babamın çok az ağladığını gördüm. Sonra babam aldı telefonu, “Oğlum. Sana kimse kıyamaz. Ben varım oğlum” diyebildi. Ağlamaktan konuşamıyordu. Ne yapacağımı şaşırdım. Ne diyeceğimi bilemedim. Onları teselli etmem günlerimi aldı. Aynı durumda binlerce insan yaratılmıştı. Onlar gibi düşünmeyen herkes artık potansiyel suçluydu.</span></p>
    </div>
  </div>
</body>
</html>
