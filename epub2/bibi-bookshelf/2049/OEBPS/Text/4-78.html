<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-78.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-78.html" xml:lang="tr-TR">
    <div class="Basic-Text-Frame">
      <p class="split"></p>

      <p class="BOLUM" id="toc_marker-7">7. BÖLÜM</p>

      <p class="anabaslik-copy" xml:lang="en-GB">DİRENİŞ GÜNLERİNDE ARTI 1 ÜÇ BUÇUK YIL SONRA YENİDEN</p>

      <p class="paragraf"><span class="char-style-override-9">Kitabımın heyecanını yaşarken Uğur Dündar aradı. “Yeni bir kanal kuruyoruz. Sen de katıl bize. Hadi hemen gel” dedi. “Artı 1” kanalıyla ilk temasım böyle oldu. Sonra buluştuk. Kanalın yapısını, kimler olduğunu sordum. “Biz varız” dedi Uğur Dündar. Tuncay Mollaveisoğlu, “Gazetecilerin yönettiği bir kanal olacak” diye ekledi. Düşünmek için biraz zaman istedim.</span></p>

      <p class="paragraf"><span class="char-style-override-9">Uğur Dündar’ın bende farklı bir yeri vardır. İşsizliğim boyunca hep aradı. “Nasılsın bir şeye ihtiyacın var mı?” diye sordu. “Gregor Samsa” görüldüğüm bu linç ve tecrit döneminde benim için bu aramalar çok değerliydi. Uğur Dündar olmasaydı kesinlikle Artı 1’de olmazdım. Sonunda tamam dedim ve haber genel yayın yönetmeni olarak işe başladım.</span></p>

      <p class="paragraf"><span class="char-style-override-9">Çok genç bir kadro vardı elimizde... Çoğunluğu da stajyerdi ve para almadan çalışıyordu. Öncelikle bunun halledilmesini istedim. Haber müdürü dahil kimsenin kadrosu yoktu. Yani tablo hiç iyi değildi. Kadro ve para bir şekilde halledilebilirdi. Ama TV’nin teknik altyapı ve donanımı da felaketti. Prodüksiyon sistemi bile olup olamayacağı tartışılan donanım, haber otomasyonu olarak kurulmuştu. Post prodüksiyon zaten mümkün değildi ama cut montaj bile büyük eziyetti. Teknik altyapı ve donanım açısından IT tabanlı televizyon kurmuş biri olarak benim için uzay üssünden ilkçağa dönmek gibiydi. Canlı yayın aracı yoktu. İki tane 3G yayın sistemi vardı onlar da en küçük sinyal düşüklüğünde yayın yapamıyordu.</span></p>
    </div>
  </div>
</body>
</html>
