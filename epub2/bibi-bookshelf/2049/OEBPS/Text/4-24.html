<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-24.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-24.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-1">STÜDYODAN SOKAĞA DÖNÜŞ</p>

      <p class="paragraf"><span class="char-style-override-9">NTV’ye ayak basar basmaz Türkân Saylan’ın ölüm haberi geldi. Yine önemli bir yayınla işe başlayacaktım. Öncelikle kj’yi (altyazı) belirledim. Türkân Saylan’ın hayat görüşünü ve duruşunu anlatan bir başlık olmalıydı. Aklıma “Çağdaş duruşa veda” geldi. Bence iyi bir başlıktı. NTV’nin alışkın olmadığı bir yayın yapmaya karar verdim. Toplantı odasında ekran yüzleri dahil herkesin toplanmasını istedim. İlk geniş kapsamlı toplantıydı. Ağırlıklı olarak “had bildirmek” için gelen çoktu. Alışkın olmadıkları bir şey istediğimde, “Biz NTV’de öyle yapmıyoruz” deniyordu. Ben de, “Alışkanlıklar kör noktadır” diyordum. Gergin bir toplantıydı. Herkes pusuda bekliyor gibiydi. Ben ne yapmak istediğimi anlattım. Stüdyodan hiçbir yayın olmayacaktı, cenaze boyunca bütün yayını dışarı yıkacaktım. Sokağı unutan NTV’yi sokağa çıkarıyordum. Herkes şaşkındı. Görevlerini anlattım.</span></p>

      <p class="paragraf"><span class="char-style-override-9">Banu Güven Türkân Saylan’ın evinde, Oğuz Haksever Teşvikiye’de beş dakika sonra da Harbiye’de canlı yayında olacaktı.</span></p>

      <p class="paragraf"><span class="char-style-override-9">— Pardon anlamadım? Hem Teşvikiye’de hem de Harbiye’de yayında mı olacağım?</span></p>

      <p class="paragraf"><span class="char-style-override-9">— Evet. Diğerleri güzergâh boyunca dağılacak. Ayrıca helikopter kiralayalım.</span></p>

      <p class="paragraf"><span class="char-style-override-9">Ben anlatmaya devam ettikçe, fısıldaşmalar, gülüşmeler oluyordu. Aldırmadan devam ettim. “Teaserlar hazırlayalım. Ayrıca yaşamöyküsünü anlatan paketler hazırlansın. Yayında bir aksaklık olursa bunlar girer. Herkes birbirine pas atacak.”</span></p>

      <p class="paragraf"><span class="char-style-override-9">Hâlâ müstehzi gülmeler devam ediyordu. Bir ara dışarı çıktım. Arkamdan toplantı odasından kahkahalar yükseliyordu.</span></p>

      <p class="paragraf"><span class="char-style-override-9">— Abi adama bak yahu! En önemli yayını yapacak, Teşvikiye ile Harbiye mesafesini bilmiyor. O traf</span><span class="char-style-override-10">i</span><span class="char-style-override-9">kte yarım saatte Harbiye’ye gitsin alnından öperim.</span></p>

      <p class="paragraf"><span class="char-style-override-9">— Belki de adam Darth Vader’dır!</span></p>

      <p class="paragraf"><span class="char-style-override-9">— Hişşt geliyor.</span></p>

      <p class="paragraf"><span class="char-style-override-9">— Arkadaşlar her şey anlaşıldı mı?</span></p>

      <p class="paragraf"><span class="char-style-override-9">— Her şey iyi güzel de, ben Teşvikiye’den Harbiye’ye ışınlanacak mıyım?</span></p>

      <p class="paragraf"><span class="char-style-override-9">Artık gerilimden herkes patladı. Gülme krizleri başladı. Bir açık bulduklarını sanıp ilk günden işimi bitirmek istiyorlardı. Gayet sakin yayın simülasyonunu tek tek gözden geçirdim, tamamdı. “Yarın herkes hazır olsun” dedim. Tam toplantı bitecekken, “Işın kabini nerde olacak?” sorusu geldi, abartılı gülmeler eşliğinde.</span></p>

      <p class="paragraf"><span class="char-style-override-9">— Bak bir daha söylüyorum. Oğuz Haksever önce Teşvikiye’den, beş dakika sonra da Harbiye’den yayın yapacak. Canlı yayın arabası yayına hazır olacak.</span></p>

      <p class="paragraf"><span class="char-style-override-9">— Niye ısrar ediyorsunuz? Mümkün değil. Herhalde yıllardır Teşvikiye ve Harbiye’ye gitmiyorsunuz. İmkânsız... Impossible yani...</span></p>

      <p class="paragraf"><span class="char-style-override-9">— Ben imkânsıza inanmam. Zorluk yoktur, zorluk çıkaran insan vardır. Güldünüz eğlendiniz. Yarasın! Durum şu: Oğuz Haksever’in Teşvikiye yayınında motosikletli kurye hazır bekletilsin. Yayın bitince motosikletle Harbiye’ye canlıya yetiştirin. Yayında nasıl geldiği falan olmayacak. Motosiklet görüntüsü de çekmeyin. Oğuz, sen yayında şu kadar dakika önce Teşvikiye’deydim şimdi buradayım, diyebilirsin. Sorusu olan?</span></p>

      <p class="paragraf"><span class="char-style-override-9">Herkes donup kaldı. Masadan kalkarken, “Kask almayı unutmayın. Oğuz bize lazım” dedim. Odadan ayrıldığımda içeriden çıt çıkmıyordu. Ertesi gün gayet başarılı bir yayın yapıldı. NTV’nin sokaktaki ilk günü tam istediğim gibiydi. Oğuz Haksever birkaç dakika geç de olsa Harbiye’de canlı yayındaydı. Dışarıdan “Bant çekim” dendi, “Montaj” dendi. “Bu nasıl iş?” dendi. İçerideyse, “Işınladı adam kardeşim hepimizi...” diye konuşuldu.</span></p>

      <p class="paragraf"><span class="char-style-override-9">Haber merkezinde bana bir yardımcı ataması yapmamız gerekiyordu. Kim olsun tartışmaları arasında Ankara’dan Nermin Yurteri’nin Habertürk’le anlaşmak üzere olduğu haberi geldi. Cem Aydın, “Deneyimli bir muhabiri kaybetmeyelim” dedi. Nermin’le konuştum. Gitmek istiyordu. Sonunda Nermin’in İstanbul’a gelmesine karar verdik. O da kabul etti. Geldiğinde sürekli yardımcı oldum. Hızlı akış içinde birçok isteğim oluyordu. Nermin, “Mustafa ben senin gibi üç dört işi aynı anda yürütemem. Bana nefes almam için tek tek söyle” diyordu. Oysa her şey çok hızlı olmalıydı. Ankara ve İstanbul’da “Neden o?” sorusu soruldu. Bu sorular o zaman daha gür çıkıyordu. “O olursa ayrılırız” diyenler de oluyordu. Bugün ise bırakın soru sormayı olan biten karşısında “Omerta” yasası uygulanıyor.</span></p>

      <p class="paragraf"><span class="char-style-override-9">NTV’nin sokağa çıkışı ve habere sarılması piyasayı da hareketlendirdi. 24’ten beri 3G canlı yayın üzerine kafa yoruyordum. Nihayet bir İsrail f</span><span class="char-style-override-10">i</span><span class="char-style-override-9">rması kameramanların taşıyacağı cihaz getirdi. Hiç düşünmeden ellerindeki üç cihazı aldırdım. İlk deneme de Mehmet Ali Ağca’nın tahliyesinde oldu. Hapisten çıktığı anda peşine takıldık. Araçla dakikalarca canlı takip yaptık. Haberin başlığı “Bir katilin anatomisi”ydi. Bu başlık da o zaman çok eleştirildi. Çünkü birçok kanal, Ağca sanki bir katil değilmiş gibi yayın yapıyordu. Arabayla canlı takip de haber kanallarında bir ilkti.</span></p>

      <p class="paragraf"></p>
    </div>
  </div>
</body>
</html>
