<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-48.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-48.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-3-1">AHMET ŞIK: “BU YENİ ERGENEKON’LA DA MÜCADELE EDECEĞİM.”</p>

      <p class="paragraf"><span class="char-style-override-9">Ergenekon, Türkiye’nin derin devleti ile hesaplaşma davasından çıkarılıp Neo-Türkiye’deki “korku imparatorluğunun öcüsü” haline getirilmişti. Kafasını her kaldıran Ergenekon’la tehdit ediliyordu. Oda TV operasyonu kapsamında İmamın Ordusu kitabı gerekçe gösterilerek tutuklanan Ahmet Şık savunmasına, “Kitabı yanımda getirmedim patlar falan, başımıza bir iş gelmesin” diye başlıyordu. Durumu anlamak için Ahmet Şık’ın savunmasının bazı satır başlarına da bakalım:</span></p>

      <p class="paragraf"><span class="char-style-override-9">“Soruşturmanın omurgasını mail ve telefon konuşmaları ile haber ve yorumlar oluşturuyor. İddianameye delil olarak konulan belgelerin çoğu günlük gazetelerde yer alan haberler. Bu kadar ciddiyetten uzak bir iddianame görmedim.</span></p>

      <p class="paragraf"><span class="char-style-override-9">11 kişi 11’inci ayımıza girdik ve ben hâlâ neyle suçlandığımızı bilmiyorum. Ortada suç sayılabilecek bir durum yok.</span></p>

      <p class="paragraf"><span class="char-style-override-9">Deniz Feneri davasındaki insanlar, tutukluluk ceza halini alacak denilerek iki ay sonra tahliye edildiklerinde ben tahliyeler için bravo dedim.</span></p>

      <p class="paragraf"><span class="char-style-override-9">Ankara’da faili meçhullerle ilgili bir soruşturma yürüyor. Bir katil kimi nasıl öldürdüğünü anlatıyor. Konuşan kişi bir katil değil, o kanlı canlı bir katil. Katil anlatıyor, gözaltına alınanlar soruşturuluyor, sonra bırakılıyor, soruşturma savsaklanıyor. Ben burada böylesi bir iddianameyle 11 aydır tutuklu tutuluyorum.</span></p>

      <p class="paragraf"><span class="char-style-override-9">Ben cani, katil veya Deniz Feneri sanığı değilim, bu sebeple 11 aydır tutukluyum. Durum ortadadır ve ben sizden tahliye de talep etmiyorum. Gazetecilik yaptığım için buradayım. Gazeteci görmeyenin gözü, duymayanın kulağı, konuşamayanın sesidir. Bu düsturdan hiç şaşmadım. Bu yüzden 11 aydır içerdeyim. Bugüne kadar yazdıklarımın içeriğine ve sosyalist kimliğime bakılırsa bu iddiaların düzmece olduğu anlaşılır. Polis teşkilatında yaşananların bu tür davalarla ilişkisini anlatmaya çalıştım, bu nedenle bu davadayım. Nedim veya Soner Yalçın’ın bana talimat verdiğine dair belge var mı? Yok. Kırıntısı yok. Derin devlet örgütü vardır ve adı kontrgerilladır, Ergenekon değildir. Bu örgüt Türkiye’nin kanlı tarihini yazmıştır. 1950’lerden beri karda yürüyüp izini belli etmeyen, devletin tüm kurumlarıyla izlerini sildiği örgüt, iddianamedeki gibi çalışabilir mi?</span></p>

      <p class="paragraf"><span class="char-style-override-9">Herkesi bu Ergenekon torbasına doldurdular. Ne olduğunu bilmediğim nihai hedefleri için dikensiz gül bahçesi yarattılar. Bütün arkadaşlarım, avukatlar, eş dostun bildiği bir kitap nasıl örgüt dokümanı olur? Burada gazeteci değil gazetecilik yargılanıyor. Bu dava salt ifade özgürlüğü davası değil, toplumun bilgiye ulaşmasının engellenmesi davasıdır da... Bize ‘Bizim istemediğimiz konularda yazamazsınız’ diyorlar. Bu rejimin adı demokrasi mi, yoksa korku diktatörlüğü mü? Kitap şekillenince editörler, arkadaşlarım ve avukatlarla bu kadar paylaştığım kitabı nasıl başka isimle çıkartayım? Bu nasıl iddia? Ama bu iddia nedeniyle 11 aydır tutukluyum.</span></p>

      <p class="paragraf"><span class="char-style-override-9">Kitapları bombaya benzetenler, davaları Türkiye’nin tanıtım malzemesi görenler bile sustu artık. Umarım bu suskunluk hicap duygusundandır. Türkiye yargısı her dönem müesses düzenin emrindedir. Ortada bir hukuk katliamı vardır. Birçok benzemez bir araya getirilmiştir bu iddianamede. Kitabın konusuna dahil olduğu çok açık olan polisler, kitabımla ilgili bilirkişilik yapmışlardır. Yani ‘imamın ordusu’ bilirkişi olmuştur. Polis inceleme tutanağının kendisi bir örgüt dokümanıdır. Yapmanız gereken beni yargılamak değil, bu komployu ortaya koymaktır. Bu tür hukuksuzluklar, demokratik ülkelerde değil, faşist diktatörlüklerde olur. Benim suçsuz olduğumu siz dahil herkes biliyor. Derin devlet yöntemleri halen iktidarda. Sadece sahipleri değişti. Bu yeni Ergenekon’la da mücadele edeceğim. Tarihte hesabı sorulmamış hiçbir suç kalmamıştır. Bunun da hesabı sorulacak.”</span></p>
    </div>
  </div>
</body>
</html>
