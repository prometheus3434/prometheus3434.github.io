<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-31.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-31.html" xml:lang="tr-TR">
    <div class="Basic-Text-Frame">
      <p class="split"></p>

      <p class="paragraf"></p>

      <p class="paragraf"></p>

      <p class="ARA" id="toc_marker-2-8">RABİA KADER İLK KEZ CANLI YAYINDA</p>

      <p class="paragraf"><span class="char-style-override-9">Haberin sıcaklığını gördüğüm anda atılmaktan hiç çekinmiyordum. Bu kez de Çin’le büyük bir sorun yaşanacaktı. Sabah haber toplantısında Doğu Türkistan’da durumun karıştığı ve ölümler olduğu haberi vardı. Doğu Türkistan’ın anası olarak bilinen Rabia Kader, olayı kınayan açıklama yapmıştı. Gündem okunurken birden bağırdım: “Rabia Kader’i canlı yayına alalım!” Önce sessizlik oldu. Sonra gülüşmeler... “Arkadaşlar gayet ciddiyim. Şaka yapmıyorum. Ne yapın edin bu kadına ulaşın. Canlı yayına alalım. Başka hiçbir haber falan istemiyorum” dedim.</span></p>

      <p class="paragraf"><span class="char-style-override-9">Artık NTV haber merkezi beni tanımıştı. Bir şeyi istiyorsam mutlaka olacaktı. Herkes can siperane çalıştı. Bağlantılara ulaşıldı. Rabia Kader ABD’de sürgün yaşıyordu ve Pekin yönetimi tarafından “vatan haini” ilan edilmişti. Yayın için randevulaşıldı. Canlı yayın için her şey hazırdı. Rabia Kader, ilk kez canlı yayına çıkacaktı. O an geldi ve Rabia Kader, Doğu Türkistan’da yaşananları ve kendi hayatını canlı yayında anlattı. Kader’in NTV’ye çıkması büyük ses getirdi. CNN, alıntı yaparak haber yaptı. Türkiye’de de en çok konuşulan olay oldu. Gazeteler bu röportaja büyük yer ayırdı.</span></p>

      <p class="paragraf"><span class="char-style-override-9">Fakat bu sefer de Çin yönetimi durumdan çok rahatsız olmuştu. Ama Azerbaycan gibi yapmadılar. Kendilerini daha iyi ifade etmek için NTV ekibini Çin’de ağırladılar. Kendi taraflarından Doğu Türkistan’ı anlattılar. Çin’e giden ekibin haberini de yayınladım. Sonraki birkaç gün Rabia Kader yeniden NTV canlı yayınına katıldı. Sonra ise entertainment kanalların ana haberine konuk oldu. NTV’nin santrali kilitlenecek kadar ilgi gördü bu yayınlar. Herkes NTV’yi konuşuyordu. Bense Dağlık Karabağ haberi için Ermeni tohumu, Rabia Kader yayınları için de Türkçü/Turancı ilan ediliyordum.</span></p>

      <p class="paragraf"><span class="char-style-override-9">Birkaç haberin daha perde arkasını anlatacağım. Bunlar mesleki anılardan çok bugün gelinen durumun işaret f</span><span class="char-style-override-10">i</span><span class="char-style-override-9">şeği gelişmelerdi. O yüzden bazılarını seçtim. Yoksa haber anlamında yüzlerce şey oldu. O kadar başarılı bir dönem birkaç haberle olmuyor. Gün başlar yer yerinden oynatacak iş yaparsınız ertesi gün başka bir şeye yine ihtiyacınız vardır. Rutine takılıp gitmek de var. O da bir tercih...</span></p>
    </div>
  </div>
</body>
</html>
