<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-53.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-53.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-3-6">MHP’YE “SEKS KASETİ” OPERASYONU</p>

      <p class="paragraf"><span class="char-style-override-9">Seçime az bir zaman kala ‘MHP’nin seks kasetleri’ skandalı patladı. Adalet ve Kalkınma Partisi’nin tek başına iktidarı yetmemiş, birileri muhalefeti de kendince dizayn ediyordu. CHP Lideri Deniz Baykal’ın bir kasetle saf dışı kalmasından sonra siyaset tarihinin en kapsamlı saldırısı MHP’ye yapılıyordu. “Farklı ülkücülük” adlı bir internet sitesinde MHP’nin parti yöneticileri ve milletvekili adaylarının kasetleri yayınlanıyordu.</span></p>

      <p class="paragraf"><span class="char-style-override-9">“Kaset skandalı”nda adı geçen MHP Genel Başkan Yardımcısı Prof. Dr. Osman Çakır, MHP Genel Başkan Yardımcısı Mehmet Ekici, MHP Genel Sekreteri Cihan Paçacı, MHP Genel Başkan Yardımcısı Ümit Şafak, Mehmet Taytak ve MHP Genel Başkan Yardımcısı Deniz Bölükbaşı, Teşkilattan Sorumlu Genel Başkan Yardımcısı Bülent Didinmez ve milletvekili adayı İhsan Barutçu, Recai Yıldırım, Metin Çobanoğlu ile birlikte 10 kişi görevlerinden ve milletvekili adaylığından istifa etmek zorunda kaldı.</span></p>

      <p class="paragraf"><span class="char-style-override-9">MHP Genel Başkanı Devlet Bahçeli olan biten için “okyanus ötesi” işaretini verdi. 11 yıllık AKP iktidarında Fethullah Gülen cemaati, ilk kez bir siyasi parti genel başkanı tarafından açıkça eleştiriliyordu.</span></p>

      <p class="paragraf"><span class="char-style-override-9">Partisinin seçim adaylarını tanıtma toplantısında Bahçeli şöyle diyordu: “Bütün gözler üzerimizdedir. Türk milliyetçileri hedeftir. Ahlaklı, vatansever, inançlı ve hidayet sahibi camia olarak, şirretin karşısında dimdik duruyoruz. MHP’yi bölünme ve kardeş kavgasına karşı engel görenler, okyanus ötesi fetva makamlarının ve içerideki uzantılarının da tahrik ve provokasyonlarının menzilinde siz de varsınız.”</span></p>

      <p class="paragraf"><span class="char-style-override-9">Fethullah Gülen, Devlet Bahçeli’nin imasına bizzat kendi yanıt verdi. Gülen, “İnsafsızca karalamalar, isnat, iftira ve saldırılar karşısında biz ancak meşru müdafaaya başvurabilir; tashih, tavzih ve tekziplerde bulunabilir; şayet kötülükte ısrar edenler olursa, haklarında tazminat davaları açarız. Bunlar meşru haklarımızdır; fakat, asla onların yaptıkları gibi saldırganlığa girmeyiz. Yumruk sallamalarına karşı yumruk sallamayız. Onlar, ‘Bir tokat da oradakine (okyanus ötesindekine) vuralım!’ deseler de biz onlara tokatla mukabelede bulunmayız” dedi.</span></p>

      <p class="paragraf"><span class="char-style-override-9">Bahçeli, seçimleri atlattıktan sonra MHP 10’uncu Olağan Kurultayı’nda bir kez daha okyanus ötesinden bahsetti. Sözleri çarpıcıydı: “Kendimiz kalarak, kendimiz olarak, benliğimizden, ülkülerimizden ve düşüncelerimizden ayrılmadan iktidar olunabileceğini inşallah göstereceğiz, inşallah kanıtlayacağız. Okyanus ötesine tutunmadan Türk milletinin iktidarını kuracağımızı mutlaka ispatlayacağız.”</span></p>

      <p class="paragraf"><span class="char-style-override-9">MHP’nin durumu ve tarihsel gelişiminde cemaat tartışması yeni değildi. Özellikle Muhsin Yazıcıoğlu’nun BBP’yi kurup ayrışmasına cemaat katkı ve etkisi bilinen bir gerçektir. Fakat kasetlerle bu kavga ilk defa meydanda yapılmıştı.</span></p>

      <p class="paragraf"><span class="char-style-override-9">İlk söz düellosu 12 Eylül referandumundaydı. Bir gazetecinin Fethullah Gülen’in</span> <span class="regular-metin char-style-override-9">“mezarda bulunanların da kalkıp evet oyu kullanması”</span> <span class="char-style-override-9">yönündeki sözlerini hatırlatması üzerine Bahçeli,</span> <span class="regular-metin char-style-override-9">“Son yıllarda, cemaat ve tarikat liderlerinin, siyasete çok yoğun bir şekilde karıştığına şahit olmaktayız. Sayın Fethullah Gülen Bey, mezardan kaldırıp oy kullandıracağına, 12 Eylül’de Amerika’dan gelip oy kullanması daha hayırlı olur diye düşünüyorum” demişti.</span></p>

      <p class="paragraf"><span class="regular-metin char-style-override-9">Sonrasında patlak veren seks kasetlerinin bu sözlerle irtibatı çok konuşuldu. Fethullah Gülen’e dönük bu sözlerin bir intikama dönüştürüldüğü de... Fakat Neo-Türkiye derinliklerinde ne kaset olayının arkasında cemaatin olduğu kesinleşti ne de bu olay aydınlatıldı. Zaten MHP-cemaat savaşı da bir şekilde donduruldu. Bu kaset olayından sadece MHP etkilenmedi. İşadamından bürokrata, gazeteciye kadar birçok kişiye, “Kasetin var ona göre!” tehdidi yapıldı. Hatta “medya kasetleri” deposu olduğu da... Var mı yok mu bilmiyorum ama emin olduğum bir şey var kasetlerin bir korku dağı oluşturduğu... Zaten kalemini satmak için bahane arayanlar “kaset tehdidi” ile yavşaklığını gizleme maskesi edindi</span><span class="regular-metin char-style-override-9">.</span></p>
    </div>
  </div>
</body>
</html>
