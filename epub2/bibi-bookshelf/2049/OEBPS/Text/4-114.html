<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-114.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-114.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-11-2">“OMURGASIZ OLUP AYAKTA DURABİLEN TEK CANLI TÜRÜ BU YAVŞAK GAZETECİLERDİR!”</p>

      <p class="paragraf para-style-override-13"><span class="char-style-override-9">Röportaj: Alev Gürsoy/Medyaradar</span></p>

      <p class="paragraf para-style-override-15"><span class="char-style-override-9">9 Haziran 2013</span></p>

      <p class="paragraf"><span class="char-style-override-9">“Zordur zorda gazetecilik” sözüyle beni ilk tanıştıran isimdi Mustafa Hoş. Onu tanımadan önce ilk Kanal 24’te dikkatimi çekmişti. Yeni açılan bir kanaldı o zamanlar 24 ve o dönem gerçekten de farklı bir soluktu. Başındaki isim de Hoş olunca sormuştum “Kimdir, nedir?” diye. İlk Mesut Yar demişti, “Soyadı gibi hoş adamdır, gerçek gazetecidir” diye. Gerçek gazeteci sözü ile neyi kastettiğini anlamamıştım, sonra NTV’den ayrıldığında Mustafa Hoş için aynı cümleyi ben kurdum. Öyle bir kanalda yöneticiliği kim bırakırdı ki hem de attığı bir başlık için? Kim istifa ederdi? Alırdı “Savcıya Abluka” başlığını ekrandan, olay biterdi. O para, o kariyer bırakılır mı hiç? Ama o öyle yapmadı. İnandığı doğruların arkasından yürüdü. Tanışmamız da gecikmedi tabii böylelikle. İyi ki tanımışım, iyi ki hayatımda bir yer edinmiş dediğim kaliteli insanlar arasında çoktan yerini almıştı Hoş. Uzunca bir süre geçirdiği işsizlik döneminde “Acaba nasıl geçinir, ne yapar?” diye kara kara düşünürdüm. Ama telefonda epeyce sık konuşurduk. Çok şey öğrendim ondan, hatta ücretsiz danışmanlık aldım dersem yeridir.:) Hep dimdik, hep umutluydu. Çünkü ona göre o işsiz değildi, mesleksizdi. İş hiç aramıyordu, mesleğini arıyordu. 3,5 yıl aradan sonra yeniden ve yine mesleğine kavuştu. Şimdi Kanal Artı 1’in genel yayın yönetmeni. Uğur Dündar’la kol kola vermişler. Müthiş bir ekip ruhu var. Tabii yılların tecrübeli ismi Özlem Gürses’i unutursam olmaz. Orada büyük bir uyum var. Herkes bir bütün... Yeni kitabını unutmayalım Hoş’un,</span> <span class="char-style-override-11">Zamanın Ruhuna Rağmen</span><span class="char-style-override-9">. Onu da konuştuk. Bize göre şu sıralar şans ondan yana. Hep de öyle olsun dilerim.</span></p>

      <p class="paragraf"><span class="char-style-override-9">Gelelim röportaj hikâyemize. Dört ay önce sözleştik, hep aksilikler oldu. Bir türlü röportajımızı yapamadık. Derken Hoş’un yeni kitabı çıktı, “Artık yapalım” dedik. Ama bu kez yeni kanal oldu vs. Bildiğiniz üzere çok sevdiğim kurumum Medyaradar’ın yanı sıra artık ben de Kanal Artı 1 ailesinin bir ferdi oldum, hem de seve seve. Ee, Hoş tam yanı başımdayken hemen bir fırsatını buldum ve bu güzel söyleşi gerçekleşti. Biliyorum ki art niyetli “bazı isimler” kanala başladığım için bu röportajın yapıldığını düşünebilir. Ama gerçekten de alakası yok. Bu söyleşi zaten gerçekleşecekti. Ama hem Hoş’un yeni kitabı, hem yeni kanal, hem de Gezi Parkı’nın olduğu böylesine yoğun bir gündem. Siz olsanız böyle iyi bir isimle bunları konuşmaz mıydınız? Siz değerli okuyucularıma büyük kıymet verdiğim için böyle bir açıklamayı da gerekli gördüm. Ben yine çok uzattım girişi galiba, kızdırmadan kimseyi aradan çekiliyorum. Hadi keyifli okumalar...</span></p>

      <p class="paragraf"></p>

      <p class="paragraf"><span class="char-style-override-13">— Öncelikle yeni kanalınız Kanal Artı 1 hayırlı uğurlu olsun. Tıpkı soyadınız gibi “hoş” bir gelişme demeden edemeyeceğim. Nasıl gidiyor yeni kanalınızdaki yeni göreviniz?</span></p>

      <p class="paragraf"><span class="char-style-override-9">Eyvallah. 3,5 yıl aradan sonra “Nerede kalmıştık?” deyip kolları sıvadım. Türkiye büyük bir metamorfoz yaşadı. Bunun en büyük yansıması da medyada oldu. “Haber ne, gazeteci kimdir?” gibi kavramların sil baştan ele alınması lazım. Zihinler kirlendi, algılar zehirlendi.</span></p>

      <p class="paragraf"></p>

      <p class="paragraf"><span class="char-style-override-13">— Kanal Artı 1 nasıl bir kanal ve insanlar neden sizi tercih etmeli farkınız ne?</span></p>

      <p class="paragraf"><span class="char-style-override-9">Artı bir olması gerekenin bile büyük nimet sayıldığı Neo-Türkiye’de mesleğin onuruna namusuna vicdanına sahip çıkan yer olarak farklı. Bunu bugün için söylüyorum. Yarın için çok erken. Yaşayıp görmek gerek. Bugün olan otosansürsüz, sansürsüz mesleğin son şansı gördüğüm bir yer.</span></p>

      <p class="paragraf"><span class="char-style-override-13">— Nasıl bir ekip var Artı 1’de?</span></p>

      <p class="paragraf"><span class="char-style-override-9">Uğur Dündar gibi çok önemli, değerli bir isim var. Daha ne olsun. Özlem Gürses var ve Sedat Bakıcı var. Turgut Erat var. Yavuz Karakoç var. Ve sen de varsın artık. İyi ki varsınız. Geldiğimde hazır bir kadro vardı. Hiçbir zaman ekipçi biri olmadım. Ekip ruhuna inanırım benim işimde bunu ortaya çıkarmak. Çok genç bir kadro var. Belki tecrübesizler belki daha yeniler. Ama inanılmaz karakterliler. Enerjileri inanılmaz. Soru soruyorlar korkmadan. Bu çok önemli. Kelli felli gazeteciyim diyenler soru sormayı suç sayarken benim çalışma arkadaşlarım soru soruyor. Bundan daha güzel şey olur mu?</span></p>

      <p class="paragraf"></p>

      <p class="arayazi">“3, 5 yıl mesleğim elimden alındı.”</p>

      <p class="paragraf"></p>

      <p class="paragraf"><span class="char-style-override-13">— Uzunca bir dönem işsizliğin ardından yeniden bir TV kanalında, haberin içerisinde olmak nasıl bir duygu, özlemiş mi Mustafa Hoş, TV haberciliğini?</span></p>

      <p class="paragraf"><span class="char-style-override-9">3,5 yıl mesleğim elimden alındı. İşim demiyorum mesleğim diyorum. Ben hiç iş aramadım mesleğimi aradım. Saflaşma histerisinin içinde olmadım olmayacağım da. Ben medyanın vicdanıyım. Geçmişim ortada. Nerede haksızlık varsa nerde zalimlik varsa karşısında oldum. Dün de böyleydi bugün de yarın da öyle olacak.</span></p>

      <p class="paragraf"></p>

      <p class="arayazi">“Hiç iş aramadım, mesleğimi aradım.”</p>

      <p class="paragraf"></p>

      <p class="paragraf"><span class="char-style-override-13">— Kanal Artı 1’in nasıl bir haber politikası var, ne haber sizler için, ne değil?</span></p>

      <p class="paragraf"><span class="char-style-override-9">Haber bugün çok değerli. Martılara atılan simit gibi, atın haberi havaya, martı gibi haberi havada kapıyor. İnsanlar habere aç. Haberi bu kadar özleten ve mahrum bırakan bu köhne sisteme lanet olsun. Dünyanın en güzel mesleğini dünyanın en omurgasız mesleği yaptılar. Ne kadar onarabilirsek o kadar iyi...</span></p>

      <p class="paragraf"></p>

      <p class="arayazi">“Dünyanın en güzel mesleğini en omurgasız mesleği yaptılar.”</p>

      <p class="paragraf"></p>

      <p class="paragraf"><span class="char-style-override-13">— Kanal Artı 1 yeni Türkiye’nin yeni medyasına bir umut olur mu?</span></p>

      <p class="paragraf"><span class="char-style-override-9">Bugün ülkede her vicdanlı onurlu çaba umuttur. Artı 1 de bu umudun parçasıdır.</span></p>

      <p class="paragraf"></p>

      <p class="paragraf"><span class="char-style-override-13">— Uğur Dündar ile çalışmak zor mudur?</span></p>

      <p class="paragraf"><span class="char-style-override-9">Ben daha önce hiç çalışmadım Uğur Abi’yle. Aynı medya kuruluşunda bulunduğumuz zaman da olmadı. Gazetecinin gazeteci ile çalışması zor olmaz. Haberi değer kılıyorsanız ki biz de böyle, niye zor olsun? Uğur Dündar benim için önemli isimdir. Medyada yıllardır üst düzey görev yapıyorum. Çok fazla isim tanıyorum. Bu 3,5 yıllık tecrit ve linç dönemimde daha değerli oldu Uğur Abi. Uğur Dündar’ın farkı şu. Belki şimdi bunu söyledim diye sitem de eder. “Ne gereği vardı? Söylemeseydin...” diyecektir. Uğur Abi 3,5 yıl boyunca hep aradı. “Nasılsın bir şeye ihtiyacın var mı?” diye sordu. Bu benim için çok değerlidir. Bir anda Gregor Samsa yapılmış birine başkaları ile daha çok ahbap tanışıklık ilişkim olmasına rağmen daha az tanıdığım ve hiç çalışmadığım Uğur Dündar bu dayanışmayı kadirşinaslığı gösterdi. Var olsun. Unutmam. Zaten Artı 1’i kabul etmemde Uğur Dündar’ın olması etkendir.</span></p>

      <p class="paragraf"></p>

      <p class="arayazi">“Zamanın Ruhuna Rağmen benim için bir iç döküş.”</p>

      <p class="arayazi"></p>

      <p class="paragraf"><span class="char-style-override-13">— Bu sıralar “Mustafa Hoş Baharı” yaşanıyor dersem yeridir. Bir de yeni bebeğiniz var, yani kaleme aldığınız hatta FB’den kısa bir süre önce istifa eden Aykut Kocaman’ın bile elinden düşürmediği kitabınız Zamanın Ruhuna Rağmen. Bu güzel kitabı biraz bizlere anlatır mısınız?</span></p>

      <p class="paragraf"><span class="char-style-override-11">Zamanın Ruhuna Rağmen</span> <span class="char-style-override-9">bir iç döküş benim için. Sadece önsözüne bakın. Gezi Direnişi’nin ruhunu anlatır. Yazdığımda Gezi Direnişi’nin esamisi bile yoktu. Yok sayılana/ötekileştirilene, mazlumluktan zalimliğe geçişe karşı insani bir haykırıştır. Aykut Kocaman bu ülkenin vicdanıdır. Aydınlık yüzüdür. Sadece futbol için değil Türkiye için yedeği olmayan özel bir insandır. Kitabı okuduğunda aradı. Kitapta ne anlatmak istiyorsam hepsini bana söyledi. Öykülerin ruhuna bu kadar girmiş olmasına çok sevindim. Kitabın ruhunu bilen birinin sadece kendi kitabım için demiyorum şimdi Fenerbahçe’de olmaması çok büyük bir kayıptır. Fenerbahçe için yıkımdır.</span></p>

      <p class="paragraf"></p>

      <p class="paragraf"><span class="char-style-override-13">— Zamanın ruhuna direnen insanlar var biraz da bu kitapta, direniş hâlâ sürüyor mu gerçekten de. Gezi Parkı’nı düşünmeyin bu sorumda. Hayatın her anlamında soruyorum?</span></p>

      <p class="paragraf"><span class="char-style-override-9">“Zamanın ruhuna rağmen” hep var olan insanlar vardı, varlar. Var da olacaklar. Hayatın diyalektiği bu. Dengesi de, bunun üzerine kuruludur. Bu dengeyi bozmak için bütün ceberutluğuyla abandılar Gezi Direnişi çıktı. Bu çocuklar 68 kuşağını direnişleriyle gölgede bıraktılar. Ben onların abilerini anlattım. Sadece bu kuşağın direnişi Fenerbahçe öyküsünde var. Daha gerçeği bugün geziyle sokakta var. Kitap bir Fenerbahçe kitabı değil. Bir novella aslında. Birbirine paralel kurguyla bağlı altı öyküden oluşuyor.</span></p>

      <p class="paragraf"></p>

      <p class="paragraf"><span class="char-style-override-13">— Kitap satışları nasıl gidiyor?</span></p>

      <p class="paragraf"><span class="char-style-override-9">Gayet iyi gidiyor. Daha çok okunsun istiyorum. Öyküleri tartışayım. Ruhunu paylaşalım istiyorum. Ben edebiyatçı değilim. Sokağın ıslıkçısıyım. Islık çalanlarla haberciliğimle değil kitabımla buluşmak istiyorum.</span></p>

      <p class="paragraf"></p>

      <p class="paragraf"><span class="char-style-override-13">— Hangi duygularla kaleme aldınız</span> <span class="char-style-override-17">Zamanın Ruhuna Rağmen</span><span class="char-style-override-13">’i?</span></p>

      <p class="paragraf"><span class="char-style-override-9">Çok karmaşık duygular. Ben bu ülkenin sıradan ama iyi insanlarını anlatmak istedim. Sahici ve samimi. Kurgular ama çok gerçekler. Nerde bir söğüt ağacı görürseniz orada bu kitabın kahramanları var. Bir söğüt ağacının altını dünyanın en lüks evine tercih ederim. Söğüt ağacının sarıp sarmaladığı bir insan kötü olmaz. Zulmetmez. Betona biat etmez.</span></p>

      <p class="paragraf"><span class="char-style-override-9">Zamanın ruhu boğuyor hepimizi. “Daha çok kazan!” diyor. “Tüket! Görme! Unut!” diyor. “Daha çok beton!” diyor. “Daha çok kul ol!” diyor. Çok karamsar değil mi bu ifade?</span></p>

      <p class="paragraf"><span class="char-style-override-9">Tam altında da diyorum ki; oysa daha çok arkadaşlık, daha çok dostluk, daha çok aşk, daha çok dayanışma, daha çok doğa, daha çok özgürlük diyenler var. Korku kadar cesaret de bulaşıcıdır. Sanırım daha optimist bir şey söylenmez üstüne. Zaten Gezi Direnişi var orta yerde.</span></p>

      <p class="paragraf"></p>

      <p class="paragraf"><span class="char-style-override-13">— Kitap kapağı da son derece ilginç tasarlanmış, sade ama karmaşık da aynı zamanda. Ne anlatıyor?</span></p>

      <p class="paragraf"><span class="char-style-override-9">Kitap kapağı Berkant Dinç yaratımıdır. Bilir beni öyküleri okumadan çizdi. Berkant, medya dünyasının en kreatif ve yetenekli adamıdır.</span></p>

      <p class="paragraf"></p>

      <p class="paragraf"><span class="char-style-override-13">— Ne kadar sürdü yazımı ve insanlar bütün yayınevlerinde bulabilirler mi?</span></p>

      <p class="paragraf"><span class="char-style-override-9">Artık dağıtımda bir sorun yok. İsteyen istediği yerde bulabilir. İnternet ve e-kitap olarak da satılıyor. Zamanın ruhuna rağmen varım diyenlerin duygularına ilgilerine emanettir.</span></p>

      <p class="paragraf"></p>

      <p class="arayazi">“Erdoğan’ın kibri Gezi’yi doğurdu.”</p>

      <p class="paragraf"></p>

      <p class="paragraf"><span class="char-style-override-13">— Gelelim Kanal Artı 1’in de çok konuşulmasına neden olan Gezi Parkı olaylarına. Medya bu süreçte oldukça tartışıldı yayın politikası nedeniyle. İzlediğim kadarıyla siz olup biteni sürekli yansıttınız. Zaman zaman da yayınlar yıktınız. Türkiye günlerdir Gezi Parkı’nı konuşuyor. Türkiye dedim ama dünyanın da gözü ülkemizde. Sorum şu: Neler oluyor?</span></p>

      <p class="paragraf"><span class="char-style-override-9">AKP’nin 3. döneminde kimya bozuldu. AKP’yi oluşturan dinamikler arasında taht oyunu başladı. Hem de eşi benzeri görülmedik bir kibir inatlaşmasıyla. Bu taht oyununda liberaller ilk ezilen oldu. Cemaat ve AKP kaldı. Onlar da kendi aralarında “var ama yok kol kırılır yen içinde çarpışır” oyununu sürdürdüler. Fenerbahçe direnişi ve 7 Şubat MİT bahçesinde olan postmodern darbe girişimi Erdoğan’ın bütün kimyasını değiştirdi. Öyle ki en yakınlarından bile bir kötülük bekler oldu. Bu daha yalnızlaşmayı beraberinde de sokaktan hayattan uzaklaşmayı getirdi. Her içine kapanmada kibir arttı. Etrafında gerçeği söyleyen de kalmayınca yaşadığımız günler ortaya çıktı.</span></p>

      <p class="paragraf"></p>

      <p class="arayazi">“Çocuklar siyaseti bilmiyor ama hayatı biliyor.”</p>

      <p class="paragraf"></p>

      <p class="paragraf"><span class="char-style-override-13">— “Orada insanlar ağaçlarına, doğaya sahibi çıkıyor” diyor bir kesim; bir kesim de diyor ki, “Mesele sadece Gezi Parkı meselesi değil.” Nedir esas mesele?</span></p>

      <p class="paragraf"><span class="char-style-override-9">Türkiye’nin Neo-Türkiyeleşmesinde en önemli enstrüman eristik diyalektik kurbağa teoremi ve kibir kulesidir. Bunlardan bakınca sokağı anlamak mümkün değil. Vasatın tahakkümü hayat biçimi olunca sokağın zekâsı orantısız bir güç oldu. Bununla başa çıkmak için vasatlık yetmeyince ceberutluk tercih edildi. Veririm gazı, vururum copu sustururum sandılar. Oysa karşılarında</span> <span class="char-style-override-11">Fight Clup</span> <span class="char-style-override-9">ve</span> <span class="char-style-override-11">La Haine</span> <span class="char-style-override-9">kuşağı var. Aynı zamanda tek tuşla dünyayla entegrasyonu olan bir kuşak. Bilgisayar oyunları geçmişte çizgi romanlara yapılan muameleyi görse de özellikle strateji oyunları çok şey öğretiyor. İşin özeti şu, bu çocuklar siyaseti bilmiyor ama hayatı iyi biliyor... Dünyayı da.</span></p>

      <p class="paragraf"></p>

      <p class="arayazi">“Mesaj net: Bize karışma, özel hayatlarımıza dokunma.”</p>

      <p class="paragraf"></p>

      <p class="paragraf"><span class="char-style-override-13">— Meydanlardaki o binler ne istiyor size göre?</span></p>

      <p class="paragraf"><span class="char-style-override-9">“Bana hükmetme!” diyor. “Bana bağırma!” diyor. “Beni dinle gazlama!” diyor. “Yatak odama, sosyal hayatıma karışma!” diyor. “Arkadaşıma dokunma!” diyor. “Değerlerime saygılı ol!” diyor ki, “Kemalist olmayanların bile öfkesini kabartan iki ayyaş sözlerini diyemezsin.” “Bizi bölme. Herkese eşit yaklaş!” diyor. Beton yerine toprak diyor. AVM yerine ağaç diyor.</span></p>

      <p class="paragraf"></p>

      <p class="arayazi">“Gezi’de karnaval havası var.”</p>

      <p class="paragraf"></p>

      <p class="paragraf"><span class="char-style-override-13">— Siz de gidip gördünüz mü Taksim’i? Gittiyseniz ne gördünüz? Oradakiler gerçekten marjinaller mi yoksa orijinaller mi?</span></p>

      <p class="paragraf"><span class="char-style-override-9">Gidip gördüm. Fırsat buldukça da gidiyorum. Taksim’de bugün bambaşka bir hayat var. Neo-Türkiye ile hiçbir ilgisi yok. Kaç gündür tamamen devletin çekildiği bir yerde binlerce kişi bir arada. Birbirlerinden çok farklı insanlar. Hiç bir araya gelemeyecek insanlar. Tek bir olay çıkmıyor. Herkes birbirine yardım ediyor. Dayanışıyor konuşuyor. Tabii ki legal olduğu kadar illegal unsurlar da var. Ama onların denetimi hâkimiyeti yok. Taksim Gezi’de karnaval havası var. Hemen 200 metre aşağıda polisle çatışma. Taksim oraya inmiyor. Kendi içinde bir dengesi ruhu var. Olay çıksın istense şu anda Taksim’de devlet yok, her şey yakılıp yıkılabilir. Yapmıyorlar. Bu da mı anlaşılmıyor?</span></p>

      <p class="paragraf"></p>

      <p class="arayazi">“Erdoğan’ı kibir kulesinden indirmek zor.”</p>

      <p class="paragraf"></p>

      <p class="paragraf"><span class="char-style-override-13">— Başbakanın bu olaylara yönelik takındığı tavrı nasıl buluyorsunuz, yani gösterdiği haklı bir tepki mi yoksa bu tepki abartılıyor mu?</span></p>

      <p class="paragraf"><span class="char-style-override-9">Tayyip Erdoğan olan biten her şeyin kendisine bir komplo olduğuna inanıyor. Etrafındakiler de en kolay yolu seçip “Evet efendim sizi yıkmak istiyorlar. Dünya sizden korktuğu için sizi yok etmek istiyor” diyor. Bence Erdoğan’a en büyük zararı da onlar verdi. Artık Erdoğan’ı kibir kulesinden indirmek zor. Erdoğan’ın bütün dengesi 7 Şubat MİT kriziyle bozuldu. Yakın Türkiye tarihinin en büyük operasyonuydu. Yargı eliyle girişilen ilk darbe girişimidir. Sanki hiç olmamış gibi davranıldı ama içten yanmalı motor gibi yaktı geçti. Dışarıya hissettirilmeden içte büyük bir savaş yaşandı. Gerçekler söylenmedi. Cemaatle girişilen bu güç savaşı Erdoğan’ı o kadar etkiledi ki her şeyi kendine yapılmış yapılacak bir operasyon olarak gördü. Böyle olunca hayatın realitesini ıskalayıp kurguların esiri oldu.</span></p>

      <p class="paragraf"></p>

      <p class="arayazi">“Başbakanın denge ve kontrol sorunu var.”</p>

      <p class="paragraf"></p>

      <p class="paragraf"><span class="char-style-override-13">— Başbakan için zaman zaman kişisel duyguları ile başbakanlığını karıştırdığını söylemek mümkün mü?</span></p>

      <p class="paragraf"><span class="char-style-override-9">Erdoğan’ı büyüten ve diğer siyasilerden ayıran en önemli özelliği dobralığı ve insani refleksleriydi. Artık bundan eser yok. Denge ve kontrol sorunu var. Oryantasyonu kaybedince yeniden ana merkeze dönmek zordur. Erdoğan ne artık Kasımpaşalı Erdoğan olabilir, ne Menderes, ne de Özal. İttihad-</span><span class="char-style-override-9">ı İslam ya da Neo-Osmanlı hayaline o kadar çok inandırıldı ki Suriye çıkmazına saplandı. Dünya lideri olmaya kalkışırken şimdi kendi ülkesinde liderliği sorgulanan lider haline geldi. Bir özeleştiri geleneğinden gelse kibir kulesinden inse hâlâ tela</span><span class="char-style-override-9">f</span><span class="char-style-override-10">i</span> <span class="char-style-override-9">etme şansı var ama artık çok zor.</span></p>

      <p class="paragraf"></p>

      <p class="arayazi">“Dünya lideri olmaya çalışırken kendi ülkesinde liderliği sorgulanır hale geldi.”</p>

      <p class="paragraf"></p>

      <p class="paragraf"><span class="char-style-override-13">— Erdoğan’ın Gezi Parkı eylemleri ile toparlanamayacak kadar yara aldığını iddia eden çevreler var, sizce durum ne? İktidarı sarstı mı diye sormayayım ama etkiledi mi?</span></p>

      <p class="paragraf"><span class="char-style-override-9">Gezi’den bir Tahrir çıkmayacağı gibi tahrik de çıkarılmaması lazım. Hâlâ sokağı anlamamakta ısrar ediyorlar. Durum iç-dış mihraklar, zello-erasmus derken çığırından çıktı. Sağlamasını yapalım. Sabahın beşinde bu çocuklara neden baskın yaptınız? Devletin bütün ceberutluğuyla bu çocuklara saldırdınız. Neden gaz bombası attınız? Neden öldüresiye dövdünüz? Bu zalimliği yaparken ne amaçladınız? Beton yerine toprak, AVM yerine ağaç diyen bu çocuklara yapılan zalimliği telaf</span><span class="char-style-override-10">i</span> <span class="char-style-override-9">etmek yerine hâlâ bağırıp çağırıyorsunuz. Böyle olmaz.</span></p>

      <p class="paragraf"></p>

      <p class="arayazi">“Korku duvarı tamamen yıkıldı.”</p>

      <p class="paragraf"></p>

      <p class="paragraf"><span class="char-style-override-13">— Siyasi dengelerin altüst edildiği, bütün hesapların değiştiği, iktidar cephesinin darmaduman yenilgiye uğradığı, Tayyip Erdoğan’ın atlatamayacağı bir bozgun yediği analizinde bulunan köşe yazarları var... Buna ne demeli?</span></p>

      <p class="paragraf"><span class="char-style-override-9">Düne kadar Erdoğan’a yalakalık yapanların bugün Taksim direnişçisi ikiyüzlülüğü ise kastettiğin hepsi çöptür. Onlar sadece kendi koltuklarını paralarını korumaya çalışan paryadır. Medyanın bu yavşaklık hali gelinen her şeyin asıl nedenidir. Gezi Parkı direnişinden önce ve sonra diye artık bir tarih var. Korku duvarı artık tamamen yıkıldı. Bundan sonra bütün Türkiye cezaevine dönüştürülse de bu değişmeyecek en önemli kazanımdır.</span></p>

      <p class="paragraf"></p>

      <p class="paragraf"><span class="char-style-override-13">— Cumhurbaşkanı Gül de Köşk’teki görev süresi boyunca ilk kez böyle bir olay için açıklama yaptı. Bununla ilgili de birçok şey söylendi. Gül ve Başbakan Yardımcısı Arınç’ın toplumu yumuşatmaya çalışma çabalarını nasıl okursunuz?</span></p>

      <p class="paragraf"><span class="char-style-override-9">İlk akla gelen iyi polis kötü polis oluyor. Olanı biteni iyi polis kötü polis diye yüzeysel değerlendirmek işin kolayına kaçmak olur. Gezi Parkı Direnişi’nden bir gün önce Abdullah Gül mü Tayyip Erdoğan mı dense büyük bir çoğunluğun yanıtı tabii ki Erdoğan olurdu. Oysa artık Abdullah Gül umut oldu. Burada en önemli detay Abdullah Gül üzerine 2014 stratejisi yapanların bu olaylarda ne kadar dahli ve etkisi olduğu. Bu sorgulanamaz bile. Oysa açık açık tartışılmalı Abdullah Gül ile cemaat arasındaki ilişki. AKP’de en önemli refleksler bu 2014 simülasyonu üzerine odaklanıyor. Ama bu açıkça tartışılmıyor. Hep gölge oyunu var. Gölge oyununda eller değişiyor duvara yansıyan görüntü değişmiyor. Gölge illüzyonu tamamen yanıltıcıdır.</span></p>

      <p class="paragraf"><span class="char-style-override-13">— Gezi’nin böylesine konuşulduğu böyle bir dönemde Erdoğan’ın yurtdışı gezisine çıkmasını nasıl buluyorsunuz, gerçi döndü ama?</span></p>

      <p class="paragraf"><span class="char-style-override-9">Olması gereken yurtdışında bile olunsa gezi yarıda kesilip yurda dönülür. Oysa tam tersi yurtdışına çıkıldı. Bir nevi hava değişimi izni gibi oldu. “Yurtdışına çık biraz” diyen kim? Erdoğan gibi güçlü bir lidere “Ortam durulsun” diyen irade ve sonra bu ülkeyi ilk kez bu kadar kesin bir şekilde böldürecek konuşmalar nerden çıktı? Gece yüzde 50 ile tehdit edip, gündüz “Hepinizi kucaklıyorum” diyen kim? Hangi Erdoğan’a inanacağız? Artık tek telaf</span><span class="char-style-override-10">i</span> <span class="char-style-override-9">şansı var. Samimiyet.</span></p>

      <p class="paragraf"></p>

      <p class="paragraf"><span class="char-style-override-13">— Dikkat çeken bir olay da sadece bir parti veya bir grup değil de çok farklı kültürlerden, inandıkları, düşünceleri farklı kesimlerden insanların da Gezi Parkı’nda buluşması. Bunu neye bağlarsınız?</span></p>

      <p class="paragraf"><span class="char-style-override-9">Gezi Direnişi’nden önce Fenerbahçe-Galatasaray ve Beşiktaş’ı yan yana getirmek hayal bile edilemezdi. Oysa omuz omuza dayanışma içinde oldular. Birlikte gaz bombası yediler. Bu dayanışma 3 Temmuz darbesinde olsaydı zaten bambaşka bırakın futbolu Türkiye olurdu. Vendatta maskesi takan teyze, Artı 1 mikrofonlarına konuşan Genorimo Teyze, TOMA’nın önünde gitar çalan çocuk, en önde yürüyen Dart Vader, biber gazı sıkan polisi duruşuyla ezen kırmızılı kadın. Bunlardır bu direnişi farklı kılan.</span></p>

      <p class="paragraf"></p>

      <p class="arayazi">“Gezi’nin arkasında Zello örgütü var.”</p>

      <p class="paragraf"></p>

      <p class="paragraf"><span class="char-style-override-13">— Olaylarla ilgili ilginç iddialar da var. Mesela hâlâ temizlenemeyen bir yapıdan bahsediliyor. Hangi yapı bu, Ergenekon mu ve size bu inandırıcı geliyor mu?</span></p>

      <p class="paragraf"><span class="char-style-override-9">Bu işin arkasında Zello örgütü var. Azılı Zello örgütünü kim bulup çıkardıysa bu ülkeye heykeli dikilmeli. O derece bu vatana hizmet etmiş biridir (gülüyor) Zello. Kafasıyla bu işi çözmeye kalkışanları gördükçe içim ürperiyor. Bir sokağın zekâsına bakın bir de Zello’dan örgüt çıkaran kafaya. Daha da iyi bakın. Vasatın tahakkümü ile sokağın özgürlüğü zekâsı görünecek. (Kahkahaya boğuluyor.)</span></p>

      <p class="paragraf"></p>

      <p class="arayazi">“Yüce Divan’la tehdit edilen muhalefet partisinin AKP’ye selam çakması tuhaf!”</p>

      <p class="paragraf"></p>

      <p class="paragraf"><span class="char-style-override-13">— MHP lideri Devlet Bahçeli ve Ülkü Ocakları’nın Gezi Parkı’ndaki duruşu çok dikkat çekici. Mesela Devlet Bey, milletvekillerine çok keskin bir cümle kurdu. “Oraya giden istifa etsin!” diyerek. Siz nasıl buluyorsunuz bu tavrı?</span></p>

      <p class="paragraf"><span class="char-style-override-9">Benim aklıma hemen Erdoğan’ın PKK müzakere sürecinde Bahçeli’yi Yüce Divan’la tehdit etmesi geliyor. Ne kadar ilgisi vardır yoktur çıkar ortaya ama Yüce Divan’la tehdit edilmiş bir muhalefet partisinin Taksim’de AKP’ye selam çakması tuhaftır.</span></p>

      <p class="paragraf"></p>

      <p class="paragraf"><span class="char-style-override-13">— CHP ise MHP’nin aksine daha bir olayların içerisinde, içerisinde derken cümlem yanlış anlaşılmasın daha bir destek. Ana muhalefetin Gezi Parkı hassasiyetini nasıl değerlendirirsiniz?</span></p>

      <p class="paragraf"><span class="char-style-override-9">Zello kadar güldüğüm diğer bir şey de Gezi Direnişi’nin arkasında CHP olduğu söylemi. Bir kez daha söyleyeyim sokağın dili, söylemi, bakış açısı CHP’nin de kat kat üstünde. Reflekslerinin de CHP ile ilgisi yok. İlla CHP’ye yamanmasının asıl nedeni AKP iktidarı kaybetmekten ilk kez bu kadar korktu. Şimdi CHP kamplaşması yaparak kendi tabanında oluşan tepkiyi realize etmeye çalışıyor. AKP tabanı da o çocuklara uygulanan vahşete tepkili. Bunu örtmek için faiz lobisi, CHP, Ergenekon, şu bu kullanılıyor.</span></p>

      <p class="paragraf"></p>

      <p class="paragraf"><span class="char-style-override-13">— Ve medyanın tavrı, belki de olayların başlangıcından bu yana en çok tartıştığımız konu bu. Neden haber kanallarımız olaya çok vâkıf olamadı, korku dağları sarmış demek doğru mu?</span></p>

      <p class="paragraf"><span class="char-style-override-9">Röportajın başında söyledim. Dünyanın en güzel en onurlu en şerefli mesleğini kirlettiler. Üç kuruş için onurlarını sattılar. Yalan söylediler. Üstlerinde sadece onursuzluk yoktur. Bu ülkenin son döneminde olan her şeyde imzaları vardır. Akan kan dahil. Omurgasız olup da hâlâ ayakta durabilen tek canlı türü bu yavşak gazetecilerdir. Ağır konuşmuyorum gerçeği söylüyorum. Mesleği darmaduman ettiler. Cemaat paramiliterlerini gazeteci diye yutturdular. İktidar paryalarını gazeteci diye yutturdular. Bunu yapan hükümet falan değil, medyada kendi koltuklarını korumak için onurlarını satanlardır. İşin bir diğer yüzü de kişisel hırs ve kinlerini gazetecilik diye yutturan kendilerine bir de muhalif diye koruma kalkanı oluşturanlardır. Onların da bir farkı yok. Gazeteciliğin şu ya da bu bir ideolojiye ihtiyacı yok. İdeoloji kurşun askerleri AKP öncesi mesleği erozyona uğrattı biat mücahitleri, yerle yeksan etti. Çok açık ve net. Neye biat ettiğinin bir önemi yok. Asker-siyaset-cemaat. Biat etmiş bir kafa gazeteci olamaz.</span></p>

      <p class="paragraf"></p>

      <p class="arayazi">“Hükümet ve cemaat komiserleri medyadan elini çekmeli.”</p>

      <p class="paragraf"></p>

      <p class="paragraf"><span class="char-style-override-13">En büyük günah keçisi de NTV ilan edildi. Siz de NTV’nin eski genel yayın yönetmenisiniz. Attığınız bir başlık başınıza dert oldu. Her şeyi bir kenara bırakıp gittiniz. Şu an yine oranın başında olsaydınız durum bundan farklı olabilirdi diyebilir misiniz, yoksa değişen bir durum olmazdı ben istifa ederdim mi dersiniz, ya da kalır mıydınız?</span></p>

      <p class="paragraf"><span class="char-style-override-9">Medyada bugün olan biten her şeyin miladıdır “Başsavcı’ya Abluka”. Hemen söyleyeyim. Bugün olsa yine aynı şeyi hiç düşünmeden yaparım. NTV’nin günah keçisi yapılmasını doğru bulmadığımı söyledim. Bu NTV’nin aklanması değildir. Tüm medya alçaklığın evrensel tarihine çentik atarken sadece NTV’nin sorgulanması büyük bir kör nokta yaratır. Medya baştan sona ele alınıp sıfırdan yeniden kendi işlevlerine dönmelidir. Haberi muhabir yapar. Muhabirlere haber bile yaptırılmıyor. Başımızı belaya sokar diye. Muhabir/editör haber merkezlerine yeniden egemen olmalı, hükümet ya da cemaat komiserleri haber merkezlerinden çekilmelidir.</span></p>

      <p class="paragraf"></p>

      <p class="paragraf"><span class="char-style-override-13">— Medyaya halk “muhtıra” verdi diyebilir miyiz son yaşananlar sonrası?</span></p>

      <p class="paragraf"><span class="char-style-override-9">Muhtıra militarist bir söylem. Benim ifade tarzım muhtıra olmaz. Halk uyandı uyardı. Daha itaatsiz daha sivil.</span></p>

      <p class="paragraf"></p>

      <p class="paragraf"><span class="char-style-override-13">— Twitter da başa bela oldu bu arada. Ne yapmalı, yazmalı mı yazmamalı mı, bu bir suç mu, ne diyorsunuz bu gözaltılara?</span></p>

      <p class="paragraf"><span class="char-style-override-9">Arap Baharı denilen bir dizayn projesinde twitter’ı yere göğe koyamayanlar şimdi kötülüyor. Başbakan da “baş belası” diyor. Bir kere biliyor musunuz ki twitter’ı hayır. Kendi hesabını bile danışmanlar yazıyor. Twitter, facebook, instegram, youtube’u vs. düşman gören kafa çağdaş dünyada yerini alamaz. Gezi’yi de anlayamaz.</span></p>

      <p class="paragraf"></p>

      <p class="paragraf"><span class="char-style-override-13">— Bu süreç sizce nerede ve nasıl son bulur, bir öngörünüz var mı?</span></p>

      <p class="paragraf"><span class="char-style-override-9">Her şeyin bir süreci oluyorsa bir ülkede orada sorun çoktur. Ülkenin dili hep sürçüyordur. Önce sürçülisan ettik affola olacak. Ceberutluk bitecek. Ben ne dersem o olur dayatmacılığı bitecek. Yavşak medya düzeni dengelenecek. Daha çok ağaç olacak. Bundan büyük kazanım var mı? Sonrası herkes aklını başına alırsa iyilik güzellik.</span></p>
    </div>
  </div>
</body>
</html>
