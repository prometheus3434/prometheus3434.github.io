<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-14.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-1-13">GÖKTEN “YARDIMCI” YAĞIYOR</p>

      <p class="paragraf"><span class="char-style-override-9">İçeriden ve dışarıdan baskı arttıkça artıyordu. Fakat Hasan Doğan hâlâ bana güveniyor ve bildiğimi yapmam için destekliyordu. Tam bu sıralarda icra kurulu toplantısı için Hasan Abi’nin odasındaydık. Mustafa Karaalioğlu birini tanıştırdı. “Arkadaş, medya grup başkan yardımcısı olarak görev yapacak. Adı Levent Gültekin...” Daha devam edecekti ki ben söze girdim.</span></p>

      <p class="paragraf"><span class="char-style-override-9">— Ne demek medya grup başkan yardımcısı? Görev yetki alanı ne olacak? 24 olacak mı?</span></p>

      <p class="paragraf"><span class="char-style-override-9">— Evet olacak.</span></p>

      <p class="paragraf"><span class="char-style-override-9">— Ben böyle bir şey kabul etmem. Bu arkadaşı tanımıyorum. Mesele o değil. Böyle bir görevlendirmeye, tepeden inmeciliğe, tavra karşıyım.</span></p>

      <p class="paragraf"><span class="char-style-override-9">— Hemen karşı çıkıyorsun sen de...</span></p>

      <p class="paragraf"><span class="char-style-override-9">— Çıkarım. Bu arkadaş televizyoncu mu? Daha önce bir televizyonda çalıştın mı?</span></p>

      <p class="paragraf"><span class="char-style-override-9">— Nasıl yani? Tam değil. Televizyonda çalışmadım ama gazeteciyim.</span></p>

      <p class="paragraf"><span class="char-style-override-9">— Böyle bir şey olmaz. Bu oldukça icra kuruluna katılmam. Televizyonla ilgili en ufak bir teması olursa da kabul etmem.</span></p>

      <p class="paragraf"><span class="char-style-override-9">Hasan Abi dinledi. Durumun gerginliğinin de farkına varıp, “Sonra konuşuruz bu meseleyi” deyip toplantıyı bitirdi. Hemen ertesi gün asistanım icra kurulu toplantısı olduğunu söyledi. Hasan Abi yurtdışındaydı. Odaya girdiğimde Levent Gültekin ve Mustafa Karaalioğlu vardı. “Sanırım benim dediğimi anlamadınız. Ben katılmıyorum” deyip odadan çıktım. Demek ki bu dayatma sürecekti.</span></p>

      <p class="paragraf"><span class="char-style-override-9">Ayrılmaya karar verdim. Zaten her şey çok üst üste geliyordu. Kanal bana söylendiğinden başka bir yere çekilmeye çalışılıyordu. Binadan çıktım, ertesi gün işe de gitmedim. Kimseyi aramadım. Önce İhsan Arslan, sonra Hasan Abi beni aradı. Bu dayatma olursa bırakacağımı bir kez daha söyledim. Uzun uzun konuştuk ve böyle bir dayatma olmayacağını ve 24’e karışılmayacağı sözünü alınca devam ettim.</span></p>

      <p class="paragraf"></p>
    </div>
  </div>
</body>
</html>
