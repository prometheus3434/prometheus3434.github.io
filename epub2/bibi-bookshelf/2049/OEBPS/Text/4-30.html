<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-30.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-30.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-2-7">NTV, DAĞLIK KARABAĞ’A GİRİNCE</p>

      <p class="paragraf"><span class="char-style-override-9">Sabah toplantısında dış haber servisi Dağlık Karabağ’la ilgili bir rutin gelişmeyi okuyordu. Sahi neresiydi bu Dağlık Karabağ? Şu ana kadar hiçbir kanal oraya girmemişti. Anında karar verdim. Dünyayı gerecek kadar önemli olan bu bölgede neler oluyor? İnsanlar ne düşünüyor? Nasıl bir yer? Bu soruların cevabını merak ediyordum. Hemen bir ekip hazırlanmasını ve Dağlık Karabağ’a gidilmesini istedim. Dağlık Karabağ’la 27 yıllık meslek hayatımın en acayip olaylarının içinde buldum kendimi. Bir anda “persona non grata” (istenmeyen adam) ilan edildim. Sanki bir f</span><span class="char-style-override-10">i</span><span class="char-style-override-9">lm setindeydim ve bir maceranın başrolüne doğru itiliyordum. Ekip yola çıktı. Ermenistan üzerinden Dağlık Karabağ’a ulaştı. Bunun duyulmasından sonra Azerbaycan, Türkiye’ye nota verdi. Türkiye’nin Bakû Büyükelçiliği’ne iletilen notada şöyle deniyordu:</span></p>

      <p class="paragraf"><span class="char-style-override-9">“Türk gazetecilerin Ermenistan üzerinden Karabağ’a gitmeleri ve burada akredite olmaları, Azerbaycan’da rahatsızlık uyandırmıştır. Türk gazetecilerinin bu davranışları, Azerbaycan’da teessüfle karşılanmıştır. Türkiye, konuyu açıklığa kavuşturmalı ve söz konusu akreditenin iptal edilmesi yönünde gerekli önlemleri almalıdır.”</span></p>

      <p class="paragraf"><span class="char-style-override-9">Olay gittikçe ciddileşiyordu. Ekibi arayıp durumlarını sordum gayet iyi olduklarını ve çekim bitince döneceklerini söylediler. Ekip dönüş yolundayken bu kez Dağlık Karabağ Cumhuriyeti (DKC) Dışişleri Bakanlığı Enformasyon Hizmetleri şu açıklamayı yaptı:</span></p>

      <p class="paragraf"><span class="char-style-override-9">“Demokratik ilkelerden hareket ederek, gazetecilerin haberi kaynağından öğrenmeye yönelik gayretini anlayışla karşılıyoruz. DKC, gazetecilerin Karabağ’daki çalışmalarını engellememekte, aksine destek olmaktadır. Hangi ülkeden olursa olsun, DKC tüm ziyaretçilere açıktır. DKC yönetim çevreleri ülkenin durumunun objektif ve çok yönlü aydınlatılmasının bilincindedirler. Azerbaycan’la müzakerelerin barışçıl gidişatı ve DKC’nin uluslararası tanımı konusu da buna bağlıdır.”</span></p>

      <p class="paragraf"><span class="char-style-override-9">Azerbaycan, Türk hükümetinden NTV’ye müdahale etmesini istiyordu. 2009 yılında bugünkü gibi değildi medya. Özel olmasa da özerk yapısını henüz koruyordu. Azerbaycan bugünleri görmüş olacak ki NTV’ye TRT muamelesi yapıyor ve hükümetin duruma el koymasını ısrarla istiyordu. Hatta Azerbaycan Milli Meclis Başkan Yardımcısı Ziyafet Askerov, Bakû’da yaptığı basın toplantısında NTV’yi direkt hedef alarak, “Türk basını Azerbaycan’ın toprak bütünlüğü ve egemenliğine saygılı olsun” dedi.</span></p>

      <p class="paragraf"><span class="char-style-override-9">Tüm bu gelişmeler olurken telefonum çaldı. Azerbaycan Ankara büyükelçisi benimle konuşmak istiyordu. “Tamam” dedim.</span></p>

      <p class="paragraf"><span class="char-style-override-9">— Alo Mustafa Bey. Sizin yaptığınız kardaşlığa sığmaz. Biz Türkiye’yi kardaş biliyoruz. Ama siz buna yakışmayan bir davranış yaptınız.</span></p>

      <p class="paragraf"><span class="char-style-override-9">— Hassasiyetinizi anlıyorum. Sizin anlamadığınız ise burası özel bir kanal. Devletle bir bağı yok. Biz sadece haber amaçlı Karabağ’a gittik. Dağlık Karabağ sorununu tabii ki önemsiyorum. Ama haber yaparken ne hükümete ne de size sorma zorunluluğumuz var.</span></p>

      <p class="paragraf"><span class="char-style-override-9">— Soracaksınız. Biz burada neciyiz?</span></p>

      <p class="paragraf"><span class="char-style-override-9">— Haber yaparken size neden soralım? Hassasiyetinizi anlıyorum diyorum. Bir daha gidersek bu kez Azerbaycan üzerinden gideriz.</span></p>

      <p class="paragraf"><span class="char-style-override-9">— Yok siz bir daha Azerbaycan topraklarına ayak basmayacaksınız.</span></p>

      <p class="paragraf"><span class="char-style-override-9">— NTV’yi Azerbaycan’a mı sokmayacaksınız?</span></p>

      <p class="paragraf"><span class="char-style-override-9">— Hayır, siz kişi olarak giremeyeceksiniz. Hem burada da bu yaptığınız yanınıza kalmaz.</span></p>

      <p class="paragraf"><span class="char-style-override-9">— Bir dakika orada durun! Benim ülkemde siz beni tehdit edemezsiniz. Haddinizi bilin. Burası Azerbaycan değil. Kardaşlıktan bahsedip tehdit ediyorsunuz. Ne yapacaksanız yapın. Bu konuşma artık bitmiştir.</span></p>

      <p class="paragraf"><span class="char-style-override-9">Telefonu kapattım. Durum gittikçe tuhaflaşıyordu. Artık bir yerde biter bu saçmalık derken Türkiye Dışişleri Bakanlığı’nın bir açıklama yapacağı söylendi. Bakanlık kapalı kapılar ardında diyordu ki, “Biz açıklama yapacağız. NTV’yi kınayacağız. Siz sakın bunu ciddiye almayın. Azerbaycan için bunu yapmak zorundayız.” Tam “la havle”lik bir durumdu. Ve nihayet o açıklama yapıldı:</span></p>

      <p class="paragraf"><span class="char-style-override-9">“Bir Türk televizyon kanalına mensup iki gazetecinin işgal altındaki Yukarı Karabağ bölgesine geçerek çekim yaptıkları öğrenilmiştir. Basın mensuplarımızın bu tutumu Türkiye’nin politikalarıyla bağdaşmamaktadır ve hiçbir şekilde yasal değildir. Azerbaycan’ın işgal altındaki toprakları konusundaki haklı hassasiyetlerini yürekten paylaşıyoruz. Bu hassasiyetlerini her fırsatta ortaya koymalarını da tabiatıyla anlayışla karşılıyoruz. Bununla birlikte, basın mensuplarımızın benzer habercilik faaliyetlerinin, basın özgürlüğü ilke ve normları çerçevesinde değerlendirilmesi gerekmektedir. Kardeş Azerbaycan makamlarının da bu ayrımı yapacaklarından eminiz.”</span></p>

      <p class="paragraf"><span class="char-style-override-9">Dışişleri’nin açıklamasa tam bir kara komediydi. ‘Türkiye politikalarıyla bağdaşmıyor ve yasadışı...’ Bugün hiçbir kanal ya da gazete hükümetin politikasıyla bağdaşmayan haber yapamıyor ama yıl 2009’du ve açıklama o zaman tuhaf geliyordu!</span></p>

      <p class="paragraf"><span class="char-style-override-9">Bütün olan bitene rağmen Dağlık Karabağ’a ilk giren TV olmuştuk. Yabancı birçok kanalda NTV kaynak gösterilerek haber yayınlandı. Benim Azerbaycan’a giriş yasağımın devam edip etmediğini ise bilmiyorum.</span></p>
    </div>
  </div>
</body>
</html>
