<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>4-89.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x4-89.html" xml:lang="tr-TR">
    <div class="Basic-Text-Frame">
      <p class="split"></p>

      <p class="ARA" id="toc_marker-7-11"><span class="regular-metin">MUSTAFA HOŞ GÖRÜŞME ODASINA!</span></p>

      <p class="paragraf">Olayların yoğun olduğu bir sabah kanalın sahibi görünen Altan Ertürk odasına gitmemi istedi. “Kanalın sahibi görünen” diyorum çünkü bana çok ortaklı kooperatif gibi bir yapının olduğu söylenmişti. Gündem toplantısını yaptıktan sonra Altan Ertürk’ün odasına gittim. Odada Mehmet Karasu da vardı. Önce ellerindeki reytingleri gösterdiler. Artı 1, birçok ulusal kanalı geride bırakmıştı. En çok izlenen kanallar arasındaydık. Gözlerinin içi gülüyordu ikisinin de...</p>

      <p class="paragraf">— Mustafa Bey... Ortağım Mehmet’le birlikte seninle konuşmak istedik. Kanal çok iyi gidiyor. Herkes bizden bahsediyor. Biz burayı büyütmek istiyoruz ve en doğru kişiye soralım dedik. Bize yol göster. Neler yapmalıyız?</p>

      <p class="paragraf">— Kanalın büyümemesi için hiçbir neden yok. Haberin yanında yer alalım. Bu zamana kadar ana haber dışında yayın yapmamakla çok şey kaybettik. Ama kesintisiz yayına geçince bu tela<span class="char-style-override-9">f</span><span class="char-style-override-10">i</span> edildi. Aynı şekilde devam edelim. Haberden korkmayalım. Bu cesareti gösterirsek gerisi kolay... Bir de yatırım yapmayı düşünüyorsanız altyapıyı yenileyin. Var olan altyapı televizyon işletim sistemi değil.</p>

      <p class="paragraf">— Tabii tabii. Biz de öyle düşünüyoruz.</p>

      <p class="paragraf">— Bir de en önemlisi çalışanların maaşlarını yatırın. Haber müdürünün bile kadrosu yok. Stajyer adı altında aylardır bedava çalıştırılan muhabirler, prodüktörler var.</p>

      <p class="paragraf">Mehmet Karasu: “Onlar kolay. Biz seninle yayın politikasını ve geleceği konuşmak istiyoruz.”</p>

      <p class="paragraf">— Konuşalım da... Siz kolay olana öncelik verin. Bu çocuklar kelle koltukta canlarını dişine takıp üretiyorlar. Birçok olanağı olan büyük kanallara kafa tutuyorsak bu çocuklar sayesinde.</p>

      <p class="paragraf">— Hallederiz. Şu haberleri de ajite etmesek diyoruz.</p>

      <p class="paragraf">— Anlamadım! Ne ajitesi? Artı 1, bugün çok konuşuluyorsa ajite etmediğinden... Yandaş ya da düşmanca üretim yapmadığındandır.</p>

      <p class="paragraf"><span>Önce Mehmet Karasu ağzındaki baklayı çıkardı: “Mustafa Bey siz çok önemli bir televizyoncusunuz. Burada olmanız da bizim için şans. Ama bazen haber dediğiniz buraya zarar verebilir. Kaç tane insan çalışıyor onları da düşünmek zorundayız. Hem biz sizinle çok uzun süre birlikte çalışmayı düşünüyoruz. Çalışacağız da...”</span></p>

      <p class="paragraf">Sonra da Altan Ertürk, “Vallaha biz seni hiç bırakmayız. Bundan sonra beraber gideriz. Biz hassasiyetlerimizi söylüyoruz” diye ekledi.</p>

      <p class="paragraf">— Uzun süreli hesapları kitapları sonra konuşuruz. Haber bize nasıl zarar verir? İşimiz haber vermek. Açık konuşalım mı? Ne demek istiyorsunuz?</p>

      <p class="paragraf">— Bir şey dediğimiz yok. Senin zorlu adam olduğunu söylüyorlardı. Öylesin de... Hemen başka şeyler düşünme. Hem biz Uğur Dündar olmasa bile seninle birlikte yola devam edeceğiz. Sadece haberlerde sokağı kışkırtma ihtimali olan görüntülere biraz daha hassas olalım diyoruz.</p>

      <p class="paragraf">— Bakın ben hemen baştan söyleyeyim. Uğur Abi olmazsa diye bir şey kabul etmem. Bunu duymamış olayım.</p>

      <p class="paragraf">— Yahu lafın gelişi söyledik. Ne kadar önemli olduğunu göstermek için söyledik.</p>

      <p class="paragraf">— Sanırım 27 yıl oldu. Kaç yıllık televizyoncu ve haberciyim. Hangi haber kışkırtma amaçlıdır hangi haber gerçektir iyi bilirim. Kışkırtma, provokasyon, yayın ilke ve etiğine uymayan hiçbir habere zaten izin vermem. Onun dışındaki hiçbir şeye de karıştırmam. Bu benim işim. Üç buçuk yıl çalışamadım. Çünkü iş aramadım mesleğimi aradım. O yüzden burada siz bir şey yapmak istiyorsanız, çalışma koşulları ve maşları halledin. Elinizdeki reytingler bu kadar iyiyse buradaki yayıncılık anlayışındandır.</p>

      <p class="paragraf">— Peki Mustafa Bey. Daha sık görüşelim, daha çok konuşalım.</p>

      <p class="paragraf">— O kadar yoğunum ki... Günde bir iki saatlik uykuyla duruyorum. Olaylar yatışsın, zaman artsın konuşuruz.</p>

      <p class="paragraf"><span>Odadan ayrıldıktan sonra Uğur Abi’nin yanına gittim. Durumu anlattım. Tabii ki “Uğur Dündar olmadan” kısmını söylemedim. Kendileri yüzleşsinler istedim ve durumu daha da çıkmaza sokan kişi olmak istemedim. Uğur Dündar’la Tuncay Mollaveisoğlu ve Haluk Şahin’in de olduğu bir toplantı yapmaya karar verdik. Akşam bir araya geldik. Durumun iyiye gitmediğini söyledim. Yaptığım birkaç görüşmeden bana anlatılanları aynen aktardım:</span></p>

      <p class="paragraf">“Mehmet Karasu iktidarla epey dirsek temasında. Daha doğrusu oraya yakın durmaya çalışıyor. Bunda da bir sorun yok. İşadamıdır. Kendi tercihidir. Sorun olan şu: Kanalın işleyişine müdahale etmeye kalkışılıyor. Altan Ertürk de aynı şekilde. Bana anlatılanlara göre Altan ve Mehmet hükümete yakın kişilerle bir toplantı yapmışlar. Yayınlara çekidüzen verecekleri sözünü vermişler. Bir başka yerde de, ‘Zaten kanalı satmayı düşünüyoruz. Biraz daha tanınsın kıymetlensin elden çıkarırız’ demişler. Doğru yanlış bilmiyorum. Belki de bu konuşmalar uyduruluyor. Ama duyduklarım bunlar... Bana burayı hiç böyle anlatmamıştınız. Ben olaylar oldukça yayınlara devam edeceğim. Müdahale olursa çok sert tepki koyarım.”</p>

      <p class="paragraf">Uğur Dündar: “Bu konuşmalar doğruysa çok ilginç... Biliyorsunuz ‘Abi abi’ diye peşimden ayrılmazlar. Geçen gün Altan, ‘Abi çok sıkıştırılıyoruz’ gibi bir şey söyledi. ‘Kim sıkıştırıyor?’ deyince, ‘Kanalla ilgili değil, kendi işimiz abi’ dedi. Müdahaleye izin vermeyiz. Herkes yerini bilecek. Editoryal bağımsızlık sözü bizi buraya taşıdı. Şimdi müdahale olmaz.”</p>

      <p class="paragraf">Tuncay Mollaveisoğlu: “Ben de şaşkınım. Hiç böyle bir şey olacağını düşünmemiştim. Şu ana kadar onların isteklerini ilettim. Artık bundan sonra siz ne yaparsanız ben de uyarım. Burasını çok zor koşullarda kurduk. Kolay kolay teslim etmeyiz.”</p>

      <p class="paragraf">Haluk Şahin: “Ben de onlarla konuşurum. Müdahale yersiz oluyor.”</p>
    </div>
  </div>
</body>
</html>
